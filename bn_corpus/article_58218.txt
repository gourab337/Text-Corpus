'''ইয়াঙ্গুন চক্ররেল''' বা '''ইয়াঙ্গুন সার্কুলার রেলওয়ে''' হল একটি স্থানীয় কম্যুটার রেল ব্যবস্থা, যা ইয়াঙ্গুন মহানগর অঞ্চলে কাজ করে। মায়ানমার রেলওয়ে দ্বারা পরিচালিত ৩৯টি স্টেশনসহ ৪৫.৯ কিলোমিটার (২৮.৫ মাইল) দীর্ঘ চক্ররেল ব্যবস্থাটি শহরটির উপ-শহর এবং শহরতলির সঙ্গে সংযুক্ত করে। ২০০৮-২০১০ সালের মধ্যে রেলওয়েতে প্রায় ২০০টি কোচ ছিল। এই সময়ে রেল ব্যবস্থাটি দ্বারা প্রতিদিন ২০টি ট্রেন পরিষেবা চালু ছিল এবং প্রতিদিন ১,০০,০০০ থেকে ১,৫০,০০০টি টিকেট বিক্রি হতো। এই চক্র পথটি সম্পূর্ণ করতে প্রায় তিন ঘন্টা সময় লাগে, এটি ইয়ঙ্গনের সাধারণ মানুষের জীবন যাত্রা দেখার একটি সহজ মাধ্যম। চক্ররেল ব্যবস্থাটি ইয়াঙ্গুনের সবচেয়ে সস্তা (বাসের পাশাপাশি) একটি পরিবহন ব্যবস্থা এবং এটি কম আয়ের যাত্রীদের দ্বারা ব্যাপকভাবে ব্যবহৃত হয়। রেল পরিষেবা ভোর ৩:৪৫ থেকে রাত ১০:১৫ পর্যন্ত পাওয়া যায়। ২০১১ সালে ১৫ মাইল দূরত্বের রেল পরিষেবার টিকেটের খরচ ছিল দুইশত কয়ট (~ ১৮ মার্কিন সেন্ট) এবং ১৫ মাইলের বেশি দূরত্বের রেল পরিষেবার জন্য খরচ ছিল চারশত কয়ট (~৩৭ মার্কিন সেন্ট)। নতুন মুদ্রা (২০১২ সালে চালু) ব্যবস্থায় দীর্ঘ দূরত্বের টিকিটের মূল্য ধার্য্য করা হয়েছে ২০০ কয়ট (~২০ মার্কিন সেন্ট)। ==ইতিহাস== ইয়াঙ্গুন চক্ররেল ব্রিটিশ ঔপনিবেশিক সময়ে ব্রিটিশদের দ্বারা নির্মিত হয়েছিল। দুটি ট্র্যাক বিশিষ্ট রেলপথটি ১৯৪৫ সালে নির্মিত হয়েছিল। জুলাই ২০১১ সালে রেল পরিবহন মন্ত্রণালয় ঘোষণা করেছিল ইয়াঙ্গুন চক্ররেল বেসরকারিকরণের উদ্দেশ্যে কারণ সরকারের দ্বারা পরিচালিত ব্যবস্থাটি আর্থিক ক্ষতির মধ্য দিয়ে পরিচালিত হচ্ছিল। রেল ব্যবস্থাটি পরিচালনার জন্য মাসিক খরচ প্রায় ২৬০ মিলিয়ন কয়ট (৩,২৫,০০০ মার্কিন ডলার) এবং মাসিক আয় মাত্র ৪২ মিলিয়ন কয়ট (মার্কিন ৫২,৫০০)। রেল ব্যবস্থাটি মন্ত্রণালয়ের ভর্তুকির কারণে টিকেটের মূল্য কম রাখা হয়েছে। ২০১২ সালের ডিসেম্বর মাসে ''জাপান ইন্টারন্যাশনাল কোঅপারেশন এজেন্সি'' বৃহত্তর ইয়াঙ্গুন অঞ্চলের গণপরিবহন বিষয়ক মহা পরিকল্পনার উন্নয়নের জন্য ''ইয়াঙ্গুন সিটি ডেভেলপমেন্ট কমিটির'' সাথে সহযোগিতা শুরু করে। ২০১৫ সালে কোচগুলো সামান্য উচ্চ মূলের টিকিট খরচে চালু করা হয়েছিল, তবে এটি দীর্ঘদিন স্থায়ী হয় নি এবং ২০১৬ সালের মধ্যে কোচ আর উপলব্ধ ছিল না। ==রুট এবং স্টেশন== ইয়াঙ্গুন শহরের বিভিন্ন অংশকে সংযুক্তকারী চক্ররেলটিতে মোট ৩৯টি স্টেশন রয়েছে। ==তথ্যসূত্র== ==বহিঃসংযোগ== পরিবহন ব্যবস্থা
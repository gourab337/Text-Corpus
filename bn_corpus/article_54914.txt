মার্কিন যুক্তরাষ্ট্র এবং অন্যান্য মধ্যে নিরাপদ যোগাযোগ নিশ্চিতকারী একটি উন্নত অত্যন্ত উচ্চ কম্পাঙ্কের "ওরাইয়ন" যোগাযোগ উপগ্রহ '''যোগাযোগ উপগ্রহ''' এক ধরনের কৃত্রিম উপগ্রহ যা একটি (Transponder) যন্ত্রাংশের মাধ্যমে বেতার টেলিযোগাযোগ সংকেতসমূহের শক্তিবর্ধন করে অনুপ্রচার করে। উপগ্রহটি বিশ্বের দুইটি ভিন্ন অবস্থানে অবস্থিত একটি বেতার তরঙ্গ উৎস-প্রেরক এবং একটি বেতার তরঙ্গ গ্রাহকের মধ্যে যোগাযোগ প্রণালী সৃষ্টি করে। যোগাযোগ উপগ্রহগুলিকে টেলিভিশন, টেলিফোন, বেতার, ইন্টারনেট এবং ব্যবহারিক সামরিক কাজে ব্যবহার করা হয়। বর্তমানের পৃথিবীকে ঘিরে রাখা কক্ষপথে সরকারী বেসরকারী মালিকানাধীন হাজারেরও বেশি যোগাযোগ উপগ্রহ আছে। তারহীন যোগাযোগে তড়িচ্চুম্বকীয় তরঙ্গ ব্যবহার করে সংকেত বহন করা হয়। এই তরঙ্গগুলির সঠিক গন্তব্যে পৌঁছানোর জন্য দৃষ্টি-রেখার উপরে থাকা প্রয়োজন। পৃথিবীর বক্রতার কারণে তারা সঠিকভাবে গন্তব্যে পৌঁছাতে পারে না। যোগাযোগ উপগ্রহগুলির উদ্দেশ্য হল কোন বেতার সংকেতকে পৃথিবীর বক্রতাকে অতিক্রম করে অনুপ্রচার করা যাতে পৃথিবীপৃষ্ঠে বহু দূরে অবস্থিত দুই বিন্দুর মধ্যে যোগাযোগ সম্ভব হয়। যোগাযোগ উপগ্রহগুলি ব্যাপক পরিসরের বেতার অণুতরঙ্গ কম্পাঙ্ক ব্যবহার করে থাকে। সংকেত ব্যতিচার এড়ানোর জন্য আন্তর্জাতিক সংস্থাগুলি কোন্‌ কম্পাঙ্ক সীমা বা পট্টি ব্যবহার করবে সে ব্যাপারে নিয়ম করে দেওয়া হয়েছে। কম্পাঙ্ক-পরিসর বা পট্টির বিতরণ সংকেত ব্যতিচারের ঝুঁকি কমায়। ==পরিভাষা (ইংরেজি থেকে বাংলা)== transponder artificial satellite কৃত্রিম উপগ্রহ radio communications বেতার যোগাযোগ signal সংকেত relay অনুপ্রচার amplify প্রবর্ধন transmitter প্রেরক receiver গ্রাহক communication channel যোগাযোগ প্রণালী carry signal সংকেত বহন করা line-of-sight দৃষ্টি-রেখা signal interference সংকেত ব্যতিচার microwave অণুতরঙ্গ frequency range কম্পাঙ্ক পরিসর frequency band কম্পাঙ্ক পট্টি ==তথ্যসূত্র== উপগ্রহ
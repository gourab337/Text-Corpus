'''পারস খডকা''' (; জন্ম: ২৪ অক্টোবর, ১৯৮৭) নেপালি বংশোদ্ভূত প্রথিতযশা ক্রিকেটার। ডানহাতি ব্যাটসম্যান ডানহাতি মিডিয়াম ফাস্ট-বোলার হিসেবে ২০০৪ সাল থেকে তিনি নেপাল জাতীয় ক্রিকেট দলে খেলছেন। তার নেতৃত্বে নেপাল দল ২০১০ সালে আইসিসি বিশ্ব ক্রিকেট লীগের পঞ্চম বিভাগে শিরোপা জয় করে। ফলে দলটি ২০১০ সালের আইসিসি বিশ্ব ক্রিকেট লীগের চতুর্থ বিভাগে খেলার যোগ্যতা অর্জন করে। এরফলে তিনি নেপালের ক্রিকেট ইতিহাসে সবচেয়ে সফলতম ক্রিকেটারের মর্যাদা পান। এরপর তার দল আইসিসি বিশ্ব ক্রিকেট লীগের চতুর্থ বিভাগে শিরোপা জয় করে তৃতীয় বিভাগে উত্তীর্ণ হয়। সাফল্যে তার দল নিউজিল্যান্ডে অনুষ্ঠিত ২০১৪ সালের ক্রিকেট বিশ্বকাপ বাছাই-পর্বে খেলার যোগ্যতা অর্জন করেছিল। == বিতর্ক == বিবিসি’র সাথে এক সাক্ষাৎকারে পারস নেপাল ক্রিকেট দলের নিয়ন্ত্রক সংস্থা নেপাল ক্রিকেট সংস্থা (সিএএন)’র স্বেচ্ছাচারী মনোভাবের জন্য সমালোচনা করেন। তার মতে, সংস্থার পেশাদার মনোবৃত্তি গ্রহণে আগ্রহের অভাব রয়েছে বড়ধরনের প্রাতিষ্ঠানিক চুক্তিতে আবদ্ধ হচ্ছে না। == ব্যক্তিগত জীবন == ক্রিকেটের পাশাপাশি ফুটবল খেলায় আগ্রহ রয়েছে খডকার। তিনি লিভারপুল ফুটবল ক্লাবের একনিষ্ঠ সমর্থক। দলের অধিনায়ক স্টিভেন জেরার্ডকে তিনি তার আদর্শ হিসেবে মানেন। বিদ্যালয়ে অধ্যয়নকালীন সময়ে বাস্কেটবল খেলায়ও অংশগ্রহণ করেছেন তিনি। == তথ্যসূত্র == == আরও দেখুন == অধিনায়ক নেপাল জাতীয় ক্রিকেট দল ২০১০ এশিয়ান গেমসে ক্রিকেট ২০১৫ নেপাল ক্রিকেট দলের নেদারল্যান্ডস সফর == বহিঃসংযোগ == Paras Khadka Cricinfo Paras Khadka Cricketarchive জন্ম ব্যক্তি ক্রিকেটার জাতীয় ক্রিকেট দলের অধিনায়ক একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার এশিয়ান গেমসের ক্রিকেটার এশিয়ান গেমসের ক্রিকেটার ব্যক্তিত্ব
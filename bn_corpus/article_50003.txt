সম্পর্ক''', ইকুয়েডর এবং মালয়েশিয়া এর মাঝে বিদ্যমান দ্বিপাক্ষিক সম্পর্ককে নির্দেশ করে। মালয়েশিয়ার রাজধানী কুয়ালালামপুরে ইকুয়েডরের একটি স্থায়ী দূতাবাস রয়েছে। অপরদিকে ইকুয়েডরের রাজধানী কিতোতে মালয়েশিয়ার একটি অনারারি কনসাল রয়েছে। উভয় দেশই জোট-নিরপেক্ষ আন্দোলন (ন্যাম) এর সদস্য। == ইতিহাস == ১৯৯৪ সালে এই দুই দেশের মধ্যে আনুষ্ঠানিকভাবে কূটনৈতিক সম্পর্ক স্থাপিত হয়। তখন থেকেই এই দুই দেশের মধ্যকার সম্পর্ক অত্যন্ত আন্তরিক এবং বন্ধুত্বপূর্ণ বলে আখ্যায়িত করা হয়। তবে এই দুই দেশের মধ্যকার সম্পর্কের প্রধান খাতটি হল দ্বিপাক্ষিক বাণিজ্য। == অর্থনৈতিক সম্পর্ক == ২০১২ সালে এই দুই দেশের মধ্যকার দ্বিপাক্ষিক বাণিজ্যের পরিমাণ ছিল প্রায় ১৪২.২০ মিলিয়ন (১৪.২২ কোটি) মার্কিন ডলার। এর মধ্যে মালয়েশিয়ায় ইকুয়েডরের রপ্তানি আয়ের পরিমাণ হল ২২.২৯ মিলিয়ন (২.২২৯ কোটি) মার্কিন ডলার। অপরদিকে ইকুয়েডরে, মালয়েশিয়ার রপ্তানি আয়ের পরিমাণ হল ১১৯.৯১ মিলিয়ন (১১.৯৯ কোটি) মার্কিন ডলার। অর্থাৎ এই দুই দেশের মধ্যকার দ্বিপাক্ষিক বাণিজ্যে, মালয়েশিয়ার প্রায় ১০ কোটি মার্কিন ডলারের উদ্বৃত্ত রয়েছে। মালয়েশিয়ায়, ইকুয়েডরের প্রধান রপ্তানি পণ্যগুলো হল; কোকোয়া বীজ, কফিএবং সামুদ্রিক খাদ্য। অপরদিকে ইকুয়েডরে মালয়েশিয়ার প্রধান রপ্তানি পণ্যগুলো হল; অর্ধ-পরিবাহী যন্ত্রপাতি, বৈদ্যুতিক যন্ত্রপাতি প্রভৃতি। দুই দেশের মধ্যকার অর্থনৈতিক সম্পর্কের উন্নতি এবং উৎকর্ষ সাধনের লক্ষ্যে, এই দুই দেশ বেশ কিছু সমঝোতা স্মারকে সাক্ষর করেছে। এছাড়াও, ইকুয়েডরের মাধ্যমে দক্ষিণ আমেরিকার দেশগুলোর সাথে আসিয়ানভুক্ত দেশগুলোর নৌপথে বাণিজ্যিক সম্পর্ক তৈরির লক্ষ্যে এই দুই দেশ একটি দ্বিপাক্ষিক চুক্তিতে সাক্ষর করে। এই চুক্তিতে মালয়েশিয়ার পক্ষে অংশ নেয়, মালয়েশিয়ার সবচেয়ে গুরুত্বপূর্ণ বন্দর, ক্ল্যাং বন্দর-এর কর্তৃপক্ষ এবং ইকুয়েডরের পক্ষে অংশ নেয় মান্তা বন্দর কর্তৃপক্ষ। এই চুক্তির পাশাপাশি, দেশ দুটি প্রযুক্তি খাতেও চুক্তি সাক্ষর করেছে। ইকুয়েডর সরকার, পাম তেল খাতে মালেশীয় বিনিয়োগের ব্যাপারে আগ্রহী। এই লক্ষ্যে মালেশীয় প্রতিষ্ঠান সিম ডার্বি, ইকুয়েডরে বিনিয়োগের সম্ভাবনা অনুসন্ধান করছে। শিক্ষা খাতে ইকুয়েডর মালয়েশিয়ার মালয়েশিয়ার জাতীয় ইকুয়েডরের নতুন শিক্ষা কার্যক্রমে অংশগ্রহণ করার জন্য আহবান জানিয়েছে। পাশাপাশি ইকুয়েডরের অর্থনীতির রুপান্তরে অংশগ্রহণ করার জন্য দেশটি, মালয়েশিয়ার সকল উচ্চশিক্ষা দানকারী প্রতিষ্ঠানকে অনুরোধ জানিয়েছে। যোগাযোগ খাতে, মালয়েশিয়া, ইকুয়েডরের একটি মনোরেল প্রকল্পে অর্থায়ন করেছে। দুই দেশের মধ্যকার দ্বিপাক্ষিক সম্পর্ক জোরদার এবং সমন্বয় বৃদ্ধির লক্ষ্যে মালয়েশিয়ায় ইকুয়েডরকে এই সহায়তা প্রদান করে। == তথ্যসূত্র == == বহিঃসংযোগ== El canciller de Ecuador impulsa los lazos bilaterales con Malasia El Universo Negocios comercio en Ecuador Malasia: Analisis comparativo de los procesos de emprendimiento exportacion; recomendaciones para el Ecuador relations Utusan Malaysia Malaysia Rapatkan Hubungan Ekonomi dengan Republik Ecuador আন্তর্জাতিক বাণিজ্য এবং শিল্প মন্ত্রণালয় Ambassador of Ecuador gives conference about ALBA-TCP at the Ministry of Foreign Affairs of Malaysia সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক সম্পর্ক
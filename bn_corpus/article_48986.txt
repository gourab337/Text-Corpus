'''দ্য ট্রাম্প''' (কয়েকটি ভাষায় ''শার্লট''), '''দ্য লিটল ট্রাম্প''' নামেও পরিচিত, ছিল ব্রিটিশ অভিনেতা চার্লি চ্যাপলিনের অভিনীত বিখ্যাত চরিত্র। এটি নির্বাক চলচ্চিত্র যুগের অন্যতম স্মরণীয় চরিত্রে এবং বিশ্ব চলচ্চিত্রের আইকন। '''''দ্য ট্রাম্প''''' চ্যাপলিন রচিত, পরিচালিত অভিনীত ১৯১৫ সালের একটি চলচ্চিত্রের শিরোনামও এবং "একই নামের" একটি গানও রয়েছে। চ্যাপলিনের উপস্থাপিত দ্য ট্রাম্প চরিত্রটি শিশুসুলভ, কিন্তু সুহৃদ চরিত্র যে ভবঘুরে এবং তার প্রকৃত সামাজিক অবস্থান নিম্ন হওয়ার স্বত্তেও ভদ্রসমাজের ব্যক্তির মতই আচরণ করে সম্মানবোধ ধরে রাখে। সে পারিশ্রমিকের বিনময়ে যে কোন কাজ করতে প্রস্তুত এবং যেসব কর্তৃপক্ষ তার আজগুবি আচরণ সহ্য করতে পারে না তাদের থেকে বাঁচতে সে তার বুদ্ধির প্রয়োগ করে থাকে। চ্যাপলিনের সকল চলচ্চিত্রেই দ্য ট্রাম্প ভবঘুরে নয়। ''দ্য গোল্ড রাশ'' চলচ্চিত্রের আন্তঃভাষ্য সংস্করণে চ্যাপলিন চরিত্রটিকে "দ্য লিটল ফেলো" বলে সম্বোধন করেছেন, যদিও পর্দায় "দ্য ট্রাম্প" নামটিই দেখা গেছে। ==ইতিহাস== চিত্র:Mabel's Strange Predicament স্ট্রেঞ্জ প্রেডিকামেন্ট'' ছবিতে চ্যাপলিন প্রথম দ্য ট্রাম্প চরিত্রে অভিনয় করেন। চিত্র:Chaplin Kid Auto Races in অটো রেসেস অ্যাট ভেনিস'' ছবিটির নির্মাণ পরে শুরু হলেও এই ছবির মধ্য দিয়েই দ্য ট্রাম্প চরিত্রটির পর্দায় অভিষেক হয়। দ্য ট্রাম্প চরিত্রটি হঠাৎ করেই সৃষ্টি করা হয়। চ্যাপলিন তখন ম্যাক সিনেট পরিচালিত কিস্টোন স্টুডিওজ এর ম্যাবেল নরম্যান্ড তার নিজের অভিনীত ''ম্যাবেল্‌স স্ট্রেঞ্জ প্রেডিকামেন্ট'' স্বল্পদৈর্ঘ্য চলচ্চিত্রের জন্য প্রস্তুত হচ্ছিলেন। এটি দ্য ট্রাম্প চরিত্রকে কেন্দ্র করে নির্মিত প্রথম চলচ্চিত্র, কিন্তু একই চলচ্চিত্র সম্বলিত অপর আরেকটি চলচ্চিত্রের কাজ এর ছবির কাজ শুরুর পরে শুরু হয় এবং এই চলচ্চিত্রের দুই দিন পূর্বে মুক্তি পায়। ফলে দ্য ট্রাম্প চরিত্রটির পর্দায় অভিষেক হয় কিস্টোন স্টুডিওজের হাস্যরসাত্মক চলচ্চিত্র ''কিড অটো রেসেস অ্যাট ভেনিস'' দিয়ে, যা ১৯১৪ সালের ফেব্রুয়ারি মুক্তি পায়। ''ম্যাবেল্‌স স্ট্রেঞ্জ প্রেডিকামেন্ট'' ছবির কাজ আগে শুরু হলেও মুক্তি পায় দুই দিন পর ১৯১৪ সালের ফেব্রুয়ারিতে। চ্যাপলিন তার এই দ্য লিটল ট্রাম্প চরিত্র দিয়ে কিস্টোনের পরিচালক ম্যাক সিনেটের সবচেয়ে জনপ্রিয় তারকা হয়ে ওঠে। চ্যাপলিন পরবর্তীতে ডজন খানেক স্বল্পদৈর্ঘ্য চলচ্চিত্র পরে পূর্ণদৈর্ঘ্য চলচ্চিত্রে দ্য ট্রাম্প চরিত্রে অভিনয় করতে শুরু করেন। ==বৈশিষ্ট== দ্য ট্রাম্পের শারীরিক বৈশিষ্টের মধ্যে রয়েছে ব্যাগি প্যান্ট, আঁটসাঁট কোট, ছোট মাথার টুপি, বড় জুতা জোড়া, স্থিতিস্থাপক নমনীয় ছড়ি, এবং টুথব্রাশ গোঁফ। দ্য ট্রাম্প অদ্ভুতভাবে অস্বচ্ছন্দভাবে হাঁটে কারণ তার জামাকাপড় তার জন্য মানানসই নয়; হয় সে অন্যের ব্যবহৃত পোশাক পরিধান করছে, বা এইগুলো তারই কিন্তু সে নতুন জামাকাপড় ক্রয় করতে পারছে না। দ্য ট্রাম্প পারিপাশ্বিকতা বা কাকতালের শিকার, কিন্তু মাঝে মাঝে ফলাফল তার দিকেই যায়। ''মডার্ন টাইমস'' চলচ্চিত্রে সে একটি ট্রাক থেকে পড়ে যাওয়া লাল পতাকা তুলে নেয় এবং ট্রাকটিকে সেই পতাকা ফিরিয়ে দিতে তা নাড়াতে শুরু করে, এবং এই কাজের মাধ্যমে না জেনেই অনিচ্ছাকৃতভাবেই সে মিছিলরত একদল শ্রমিকের নেতা হয়ে ওঠে। জেলে সে ভুলবশত 'নোজ পাওডার' (কোকেইন) খেয়ে ফেলে, যার ফলে তাকে আর জেলে তার সেলে ফিরে যেতে হয় না, কিন্তু সে যখন ফিরে যায়, সে কয়েকজন জেল থেকে পালানোর চেষ্টারত কয়েকজনের সাথে মারামারি করে, জেলারের জীবন রক্ষা করে। এর ফলে জেলার থাকে ছেড়ে দেওয়ার প্রস্তাব দেয়, কিন্তু দ্য ট্রাম্প জেলেই থাকতে চায় কারণ বাইরের পৃথিবীর চেয়ে তার কাছে জেলে থাকাই উত্তম মনে হয়। ==আরও দেখুন== লিটল ট্রাম্প চার্লি চ্যাপলিনের জীবনীভিত্তিক চলচ্চিত্র। ==তথ্যসূত্র== ==আরও পড়ুন== ==বহিঃসংযোগ== আইএমডিবিতে দ্য লিটল ট্রাম্প ব্রিটানিকায় লিটল ট্রাম্প চ্যাপলিন চলচ্চিত্রের চরিত্র প্রকাশিত কাল্পনিক চরিত্র
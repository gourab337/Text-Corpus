'''বাংলাদেশ গার্ল গাইডস হলো বাংলাদেশের জাতীয় গাইডিং সংস্থা। ২০০৩ সালের হিসাব মতে, এর সদস্য সংখ্যা ৪৯,৯৭৫ জন। == ইতিহাস == বাংলাদেশে গার্ল গাইড ১৯২৮ সালে শুরু হয়েছিল। ১৯৪৭ সালে পূর্ব পাকিস্তানের গার্ল গাইড পাকিস্তান গার্ল গাইড অ্যাসোসিয়েশনের শাখায় রুপান্তরিত হয়। পাকিস্তান থেকে বাংলাদেশের স্বাধীনতার পর, শাখা সংগঠনটি একটি স্বাধীন জাতীয় সংগঠন হিসেবে পুনরায় সংগঠিত হয়। একটি জাতীয় সংস্থা হিসেবে সংগঠনটি ১৯৭২ সালে জাতীয় সংসদের অনুমোদন লাভ করে। ১৯৭৩ সালে এই সংস্থাকে মেয়েদের শিক্ষামূলক প্রতিষ্ঠানরূপে আনুষ্ঠানিক স্বীকৃতি দেওয়া হয়। একই বছর সংগঠনটি ওয়ার্ল্ড অ্যাসোসিয়েশন অব গার্ল গাইডস অ্যান্ড গার্ল স্কাউটের সদস্যপদ লাভ করে। == কর্মসূচি == বাংলাদেশে ৭টি অঞ্চলের মাধ্যমে গার্ল গাইড কর্মসূচি পরিচালিত হয়। অঞ্চলগুলো হলো ঢাকা শহর, ঢাকা, খুলনা, চট্টগ্রাম, বরিশাল, রাজশাহী সিলেট। == আরও দেখুন == বাংলাদেশ স্কাউটস == তথ্যসূত্ৰ == == বহিঃসংযোগ == গার্ল গাইড বাংলাপিডিয়া
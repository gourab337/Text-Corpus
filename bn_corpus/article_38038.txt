'''মুহাম্মাদ আবুল মনসুর আল মাতুরিদি''' (৮৫৩–৯৪৪ খ্রি.) (Persian: محمد بن محمد بن محمود أبو منصور ماتریدی سمرقندی حنفی‎‎) ছিলেন তাফসীর ফিকহ বিশেষজ্ঞ। আল মাতুরিদি ফিকহ শাস্ত্রের প্রবর্তকদের মধ্যে অন্যতম এবং তার লেখা দুটি গ্রন্থ এই শাস্ত্রের মৌলিক গ্রন্থ হিসেবে বিবেচিত হয়। তিনি তার সমকালীন এবং সমধর্মীয় পন্ডিতদের মধ্যে অত্যন্ত উচ্চ মর্যাদার অধিকারী ছিলেন। == প্রাথমিক জীবন শিক্ষা == আল মাতুরিদি আনুমানিক ৮৫৩ সালে সমরকন্দ এর নিকটবর্তী মাতুরিদ গ্রামে জন্মগ্রহণ করেছিলেন। তিনি ইসলামী ধর্মতত্ত্ব, তাফসীর এবং ফিকহ বিষয়ে পড়াশুনা করেছিলেন। সেই সময় সমরকন্দ ছিল সামানি সাম্রাজ্যের অন্তর্ভুক্ত এবং এই শহরের অধিকাংশ অধিবাসী ছিল তাজিক, যদিও আশেপাশের বেশির ভাগ মানুষ ছিল তুর্কিভাষী। আবু নাসর আহমাদ বিন আব্বাস বিন হুসাইন আল ইয়াযি, আবু বকর আহমদ বিন ইসহাক বিন সালেহ আল জুযজানি (আল ফারক ওয়াত তাময়ীয গ্রন্থের লেখক), নুসাইর বিন ইয়াহইয়া আল বালখি এবং কাদি আল-কুদাত (প্রধান বিচারপতি) মুহাম্মাদ বিন মুকাতিল আর-রাযি প্রমূখ ইসলামি শিক্ষাবিদগণ ছিলেন তার শিক্ষক আবু নাসর আল ইয়াযি ছিলেন তার শিক্ষক এবং বন্ধু। আবু বকর আল জুযজানি ছিলেন আবু সুলাইমান মুসা বিন সুলাইমান আল জুযজানি এর ছাত্র, যিনি ইমাম আবু ইউসুফ ইমাম মুহাম্মাদ আশ শায়বানির ছাত্র ছিলেন। এছাড়া মুহাম্মাদ বিন মুকাতিলও ইমাম মুহাম্মাদ আল শায়বানির নিকট শিক্ষাগ্রহণ করেন। == কর্মজীবন == আল মাতুরুদী যখন বেড়ে উঠছিলেন, তখন ইসলাম ধর্মের কতিপয় মাযহাবের বিরুদ্ধে উঠতি প্রতিক্রিয়া বিদ্যমান ছিল, তন্মধ্যে মুতাজিলা, কারামতি, এবং শিয়া মাযহাবের নাম উল্লেখযোগ্য। সুন্নি চিন্তাবিদগণ ইমাম আবু হানিফাকে অনুসরণ করতেন। অন্য দুইজন খ্যাতমান চিন্তাবিদের মতো আল মাতুরুদীও বিশেষত ইসলামধর্মের ধর্মবিশ্বাস সম্পর্কে লেখালেখি করেন, এবং ইমাম আবু হানিফার মতবাদ সম্প্রসারিত করেন। অন্য দুজন ছিলেন ইরাকের আবুল হাসান আল আশয়ারি এবং মিসরের আহমাদ ইবনে মুহাম্মাদ আত তাহাভী। দ্বি-ইশ্বরবাদ (সানাওয়িয়া) এবং অন্যান্য সনাতন পারসিক ধর্ম সম্পর্কে আল মাতুরিদির ছিল অগাধ জ্ঞান। তাই তার "কিতাব আত তাওহিদ" ইরানিয়ান মানি ধর্ম একদল ব্রাহ্মণ এবং কিছু সংখ্যক বিতর্কিত ব্যক্তিত্ব যেমন ইবনে আল রাওয়ান্দি, আবু ইসা আল ওয়াররাক মোহাম্মদ বিন শাবিব সম্পর্কে আধুনিক গবেষকদের জন্যে অত্যন্ত সমৃদ্ধশালী প্রাথমিক উৎসে পরিণত হয়েছে। == লিখনী == ''কিতাবুত তাওহিদ'' (একত্ববাদের গ্রন্থ) ''কিতাবু রাদ্দি আওয়াইল আল আদিল্লা'', মুতাজিলী মতবাদ বিষয়ক একটি বইয়ের খণ্ডন ''রদ্দুত তাহযীব ফিল জাদাল'', মুতাজিলী মতবাদের আরেকটি বইয়ের খণ্ডন ''কিতাবু বায়ানে আহওয়াম আল মুতাজিলা '' (মুতাজিলাদের ভ্রান্ত মতবাদের ব্যাখ্যা উদগাঠন) ''কিতাব তাওয়ীলাতুল কোরআন'' ('পবিত্র কোরআন শরীফের ব্যাখ্যা গ্রন্থ') ''কিতাবুল মাকালাত'' ''উসুল আল ফিকহ বিষয়ক গ্রন্থ মাআখিয আল শরয়ী'' ''আল জাদাল ফি উসুল আল ফিকহ'' ''রদ্দু উসুলিল খামসা'', আবু মুহাম্মাদ আল বাহিলির মুতাযিলা পাঁচ মূলনীতির খণ্ডন ''রদ্দুল ইমামা, ইমামি শিয়াদের মতবাদের খণ্ডন''; ''আর রদ্দ আলা উসুলিল কারামাতিয়া'' ''রাদ্দ ওয়াইদ আল ফুসসাক।'' ==মৃত্যু== কাশফুয যুনুন গ্রন্থকারের মতে, আল মাতুরিদি ৩৩২ হিজরীদতে মৃত্যুবরণ করেছেন। কিন্তু অধিকাংশ ঐতিহাসিকের মতে, তিনি ৩৩৩ হিজরীতে মৃত্যুবরণ করেছেন। আব্দুল্লাহ আল কুরাশি তার “ফাওয়ায়িদুল বাহিয়াহ” গ্রন্থেও আল মাতুরিদির মৃত্যু ৩৩৩ হিজরীতে বলে উল্লেখ করেছেন। তারঁ কবর সমরকন্দে অবস্থিত। == তথ্যসূত্র == == বহিঃসংযোগ == (English) Biography of Imâm Al Mâturîdî by Shaykh GF Haddâd (French) Biography of Imâm Al Mâturîdî by at-tawhid.net পণ্ডিত ধর্মতাত্ত্বিক লেখক
'''সফদর জং''' (, (জন্ম. আনুমানিক ১৭০৮ মৃত্যু. অক্টোবর ১৭৫৪) ছিলেন আওধের সুবেদার নবাব। ১৭৩৯ সালের ১৯ মার্চ থেকে ১৭৫৪ সালের অক্টোবর পর্যন্ত তিনি নবাব হিসেবে আসীন ছিলেন। ==জীবন== সফদর জং এর জন্মনাম ছিল মুহাম্মদ মুকিম। তিনি পারস্যের খোরাসানে জন্মগ্রহণ করে। ১৭২২ সালে তিনি ভারতে অভিবাসী হন। ১৭৩৯ সালে সফদর জং তার চাচা এবং শ্বশুর সাদাত আলি খানের উত্তরসুরি হিসেবে আওধের শাসনভার লাভ করেন। এজন্য নাদির শাহকে প্রায় কোটি রুপি প্রদান করতে হয়েছে। মুঘল সম্রাট মুহাম্মদ শাহ তাকে “সফদর জং” উপাধিতে ভূষিত করেছিলেন। সফদর জং একজন সফল প্রশাসক ছিলেন। আওধের উপর নিয়ন্ত্রণ বজায় রাখা ছাড়াও তিনি দুর্বল হয়ে পড়া মুহাম্মদ শাহকে মূল্যবান সহযোগিতা প্রদান করেছেন। পরে তাকে কাশ্মীরের শাসনভারও দেয়া হয় এবং তিনি দিল্লি দরবারের একজন কেন্দ্রীয় ব্যক্তি হয়ে উঠেন। মুহাম্মদ শাহের পরবর্তী সময়গুলোতে তিনি মুঘল প্রশাসনের সম্পূর্ণ নিয়ন্ত্রণ লাভ করেছিলেন। ১৭৪৮ সালে আহমেদ শাহ বাহাদুরের ক্ষমতালাভের সময় সফদর জং ''উজির উল বা ভারতের প্রধানমন্ত্রী হিসেবে আসীন হন। এছাড়াও তিনি আজমিরের গভর্নর এবং নারনাউলের ফৌজদার হন। তবে দরবারের রাজনীতির কারণে শেষপর্যন্ত ১৭৫৩ সালে তিনি বরখাস্ত হন। ১৭৫৩ সালের ডিসেম্বরে তিনি আওধে ফিরে আসেন এবং ফৈজাবাদকে সামরিক সদরদপ্তর করেন। ১৭৫৫ সালের অক্টোবরে ৪৬ বছর বয়সে ফৈজাবাদের নিকটে সুলতানপুরে তার মৃত্যু হয়। ==মাজার== দিল্লিতে সফদর জঙের মাজার। সফদর জঙের মাজার ১৭৫৪ সালে নির্মিত হয়েছিল। এটি নয়াদিল্লির সফদর জং সড়কে অবস্থিত। এছাড়াও এই এলাকায় তার নামে কিছু স্থাপনা রয়েছে যেমন সফদরজং বিমানবন্দর, সফদর জং হাসপাতাল, সফদরজং টার্মিনাল এবং সফদর জং কলোনি। ==আরও দেখুন== *আবুল হাসান ইবনে মির্জা গিয়াস বেগ ==তথ্যসূত্র== ==Notes== ==বহিঃসংযোগ== The complete genealogy of Safdarjung can be found here. Indiacoins has an article on Safdarjung here. Tomb of Safdarjung অভিজাত সাম্রাজ্য রাজ্য ভারতের ইতিহাস নবাব রাজা জন্ম মৃত্যু মুসলিম শিয়া মুসলিম রাজনীতিবিদ ইরানি ব্যক্তি
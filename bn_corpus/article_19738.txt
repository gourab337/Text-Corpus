'''ধলাটুপি পায়রা''' (বৈজ্ঞানিক নাম: ''Columba punicea'') () বা '''গোলাপি কবুতর''' Columbidae (কলাম্বিডি) গোত্র বা পরিবারের অন্তর্গত ''Columba'' (কলাম্বা) গণের এক প্রজাতির বুনো পায়রা। ধলাটুপি পায়রার বৈজ্ঞানিক নামের অর্থ ''বেগুনি পায়রা'' (ল্যাটিন: ''columba'' পায়রা, ''puniceus'' বেগুনি)। সারা পৃথিবীতে প্রায় লাখ হাজার বর্গ কিলোমিটার জায়গা জুড়ে এদের আবাস। বিগত কয়েক দশক ধরে এদের সংখ্যা আশঙ্কাজনক হারে ক্রমেই কমে যাচ্ছে। সেকারণে আই. ইউ. সি. এন. এই প্রজাতিটিকে সংকটাপন্ন বলে ঘোষণা করেছে। বাংলাদেশের বন্যপ্রাণী আইনে প্রজাতিটি সংরক্ষিত। পৃথিবীতে আনুমানিক ৩৫০০-১৫,০০০টি ধলাটুপি পায়রা রয়েছে। এদের মধ্যে আনুমানিক ২৫০০-১০,০০০টি পূর্ণবয়স্ক পায়রা। ধলাটুপি পায়রা একপ্রজাতিক, অর্থাৎ এদের কোন উপপ্রজাতি নেই। == বিস্তৃতি == ধলাটুপি পায়রার মূল আবাস দক্ষিণ দক্ষিণ-পূর্ব এশিয়ার বিভিন্ন দেশে। একসময় বাংলাদেশ, ভারত, মায়ানমার, থাইল্যান্ড, লাওস, ভিয়েতনাম কম্বোডিয়ার ঘন বনাঞ্চলসমূহে এরা সন্তোষজনক পর্যায়ে থাকলেও বর্তমানে এসব দেশে এরা খুব কম সংখ্যায় অবশিষ্ট রয়েছে। চীনের হাইনান দ্বীপ দক্ষিণ-পূর্ব তিব্বতে একসময় এদের দেখা গেলেও সাম্প্রতিক সময়ে সেখানে এদের দেখতে পাওয়ার কোন রেকর্ড নেই; দেশটিতে সম্ভবত প্রজাতিটি বিলুপ্ত হয়েছে। মালয় উপদ্বীপে পাখিটি অনিয়মিত। ভারতের উড়িষ্যা তৎসংলগ্ন এলাকা এবং উত্তর-পূর্ব ভারতে এদের খুব কম সংখ্যায় দেখা যায়। বাংলাদেশে প্রধানত সিলেটের চিরসবুজ বনে এদের দেখা মেলে। == বিবরণ == ধলাটুপি পায়রা সাদা মাথাওয়ালা বাদামি বৃক্ষচারী পাখি। এর দৈর্ঘ্য কমবেশি ৩৬ সেন্টিমিটার, ডানা ২২ সেন্টিমিটার, ঠোঁট ১.৬ সেন্টিমিটার, পা ২.৪ সেন্টিমিটার লেজ ১৬.৫ সেন্টিমিটার। ওজন ৪৪০ গ্রাম। পুরুষ পাখি স্ত্রী পাখির চেয়ে দেখতে একটু আলাদা। পুরুষ পায়রার মাথার চাঁদি ঘাড়ের পেছনটা ধূসরাভ-সাদা। ঘাড়ের দিকে আঁশের মত সাজানো একগুচ্ছ পালক থাকে। কাঁধ-ঢাকনি ডানার পালক-ঢাকনি মেরুন-বাদামি রঙের, তার উপর সবজে-বেগুনি উজ্জ্বল আভা থাকে। ডানার প্রান্তের পালকগুলো কোমর কালচে স্লেট-রঙা। লেজ কালচে বাদামি। গলা, ঘাড়ের উপরিভাগ দেহতলের অবশেষ আঙুর তামাটে রঙের মেশানো। লেজতল-ঢাকনি কালচে স্লেট-ধূসর। স্ত্রী পায়রা কিছুটা ছোট অনুজ্জ্বল। মাথা চকচকে ফিকে পাটল-বেগুনির মিশ্রণসহ বাদামি-ধূসর। পুরুষ পাখি স্ত্রী উভয় পাখিরই চোখ হালকা পীত-হলুদ। চক্ষুগোলকের চামড়া নীল লালে মেশানো। চোখের কিনারা অত্যধিক উজ্জ্বল। ঠোঁট নখর ফিকে শিঙ-রঙের। ঠোঁটের গোড়া গোলাপি অন্যসব কবুতরের মত মাংসল পিণ্ডযুক্ত। পা পায়ের পাতা গাঢ় লাল। অপ্রাপ্তবয়স্ক ধলাটুপি পায়রার কপাল হালকা ধূসর রঙের। মাথার টুপি তামাটে বাদামি। পিঠ বাদামি ডানার প্রান্ত তামাটে রঙের। দেহতল ধূসর লালচে রঙে মেশানো। == স্বভাব == === বিচরণস্থল === ধলাটুপি পায়রা প্রধানত চিরসবুজ বনের পাখি। সমতলভূমি, পাহাড়ের পাদদেশ উঁচু পাহাড় চূড়া, সবখানেই এদের অবাধ বিচরণ। এছাড়া বনসংলগ্ন ঘাসবন, প্রান্তর, ফসলি জমি, নদীতীর সাগর-সৈকতেও এদের ঘুরে বেড়াতে দেখা গেছে। ঘন বাঁশবন এদের আরেকটি প্রিয় আবাস। প্যারাবনেও সচরাচর এদের দেখা মেলে। সাধারণত সমূদ্রসমতল থেকে প্রায় ১৬০০ মিটার পর্যন্ত এদের বিচরণ সীমাবদ্ধ। এরা ধীর তালে শক্তিশালী ডানা ঝাপটিয়ে উড়ে চলে। নরম স্বরে বিড়ালেরমত ডাকে। === খাদ্যাভ্যাস === ধলাটুপি পায়রা ফলভোজী। গভীর বনের পড়ে থাকা পাকা ফল খেয়েই এরা জীবনধারণ করে। তবে যে কোন ধরনের শস্যও এরা খেতে পারে। এছাড়া খাদ্যতালিকায় রয়েছে বীজ, কচি গুল্মে ডগা, ধান, বাজরা, বাঁশবীজ, ডুমুর, জাম ইত্যাদি। অন্যসব কবুতর জাতীয় পাখির মত এরাও পানি শুষে পান করে, মুরগির মত পানি মুখে নিয়ে মাথা উঁচু করে গলাধকরণ করে না। === প্রজনন === সাধারণত মে থেকে আগস্ট মাস এদের প্রজনন ঋতু। স্থানভেদে প্রজনন মৌসুমে বিভিন্নতা দেখা যায়। এরা মূলত মাটি থেকে মিটারের মধ্যে এলোমেলো বাসা করে। তবে উঁচু গাছ বা বাঁশঝাড়েও বাসা করতে পারে। সবসময় ঘন জঙ্গলে বাসা করে। বাসার মূল উপকরণ হল পাতা, তৃণ, কঞ্চি খড়। বাসার গড় পরিধি ২০-২৩ সেন্টিমিটার গভীরতা ৫-১০ সেন্টিমিটার হয়। বাসা বানানো হয়ে গেলে ১-২টি সাদা রঙের প্রায় গোলাকৃতির ডিম পাড়ে। ডিমের মাপ ৩.৭ ২.৯ সেন্টিমিটার। পুরুষ ধলাটুপি পায়রাই ডিমে বেশি তা দেয়। === পরিযায়ন === কোন কোন জায়গায় এরা স্থানিক হলেও বাংলাদেশ, মায়ানমার থাইল্যান্ডে এরা পরিযায়ন করে বলে জানা গেছে। সে হিসাবে ধলাটুপি পায়রা স্বল্পদৈর্ঘ্যের পরিযায়ী। == তথ্যসূত্র == == বহিঃসংযোগ == ধলাটুপি পায়রার আরও আলোকচিত্র, Oriental Bird Images. ধলাটুপি পায়রার আরও আলোকচিত্র তথ্য, ARKive. পাখি পাখি পাখি পাখি পাখি পাখি পাখি পাখি পাখি পাখি পাখি
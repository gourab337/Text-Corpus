'''অর্ধপরিবাহী যন্ত্রাংশ''' () বলতে সেইসব ইলেকট্রনিক যন্ত্রাংশকে বোঝায়, যেগুলি মূলত সিলিকন, জার্মেনিয়াম এবং গ্যালিয়াম আর্সেনাইডের মত অর্ধপরিবাহী উপাদানগুলির ইলেকট্রনিক বৈশিষ্ট্যকে কাজে লাগায়। এছাড়া জৈব অর্ধপরিবাহী দিয়েও যন্ত্রাংশ তৈরি হতে পারে। ইলেকট্রনিক্‌সের বেশির ভাগ ব্যবহারিক ক্ষেত্রে অর্ধপরিবাহী যন্ত্রাংশগুলি ভ্যাকিউয়াম টিউব বা তাপ-আধানিক যন্ত্রাংশগুলিকে প্রতিস্থাপন করেছে। উচ্চমাত্রার শূন্যস্থানে বায়বীয় পদার্থের মধ্য দিয়ে ইলেকট্রনের প্রবাহের পরিবর্তে এসব যন্ত্রাংশে কঠিন অবস্থায় ইলেকট্রনের সংবহন করানো হয়। অর্ধপরিবাহী যন্ত্রাংশগুলি একক বিচ্ছিন্ন যন্ত্রাংশ হিসেবে কিংবা সমন্বিত বর্তনী হিসেবে প্রস্তুত করা হতে পারে। সমন্বিত বর্তনীতে একটি মাত্র অর্ধপরিবাহী মাতৃকা স্তরে বা ওয়েফারে একাধিক (অল্প কয়েকটি থেকে শুরু করে শত কোটি) যন্ত্রাংশ প্রস্তুত করা হতে পারে। অর্ধপরিবাহী যন্ত্রাংশগুলি বেশ উপযোগী কেননা এগুলির আচরণ বা বৈশিষ্ট্য ভেজাল উপাদান যোগ করার মাধ্যমে সহজেই পরিবর্তন করা সম্ভব, যার ইংরেজি পারিভাষিক নাম ডোপিং। বৈদ্যুতিক বা চৌম্বকীয় ক্ষেত্র উপস্থাপন করে, আলো বা তাপের সংস্পর্শে এনে, বা যান্ত্রিকভাবে আভ্যন্তরীণ গঠন পরিবর্তন করে অর্ধপরিবাহী উপাদানের বিদ্যুৎ পরিবাহিতা নিয়ন্ত্রণ করা সম্ভব। একারণে অর্ধপরিবাহী যন্ত্রাংশগুলির খুবই উন্নতমানে সংবেদক (Sensor) হিসেবে কাজ করতে পারে। ডায়োড, এল ডি, ট্রানজিস্টর, মসফেট, ইত্যাদি কিছু অর্ধপরিবাহী যন্ত্রাংশের উদাহরণ। যন্ত্রাংশ
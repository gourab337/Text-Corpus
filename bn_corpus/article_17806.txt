'''শালতোড়া সমষ্টি উন্নয়ন ব্লক''' ভারতীয় রাজ্য পশ্চিমবঙ্গের বাঁকুড়া জেলার বাঁকুড়া সদর মহকুমার একটি প্রশাসনিক বিভাগ। ব্লকটি শালতোড়া থানার অধীনস্থ। পশ্চিমবঙ্গ সরকার শালতোড়া ব্লকে একটি বিশেষ অর্থনৈতিক অঞ্চল স্থাপনের পরিকল্পনা গ্রহণ করেছে। == ভূগোল == শালতোড়া ব্লকটি অক্ষ দ্রাঘিমাংশে অবস্থিত। শালতোড়ার গড় উচ্চতা ১৫৩ মিটার (৫০৫ ফুট)। বাঁকুড়া জেলার উচ্চতম পাহাড় বিহারীনাথ (৪৪৭.৮ মিটার/১৪৮১ ফুট) এবং জেলার অন্যতম গভীর বনভূমিটি শালতোড়া শহরের ১৪ কিলোমিটার উত্তর-পূর্বে অবস্থিত। শালতোড়া ব্লকটির আয়তন ৩১৪.১৩ বর্গকিলোমিটার। === গ্রাম পঞ্চায়েত === শালতোড়া ব্লক/পঞ্চায়েত সমিতির অধীনস্থ গ্রাম পঞ্চায়েতগুলি হল: বামুনতোড়, ঢেকিয়া, কুনুরি, পাবড়া, সালমা, শালতোড়া তিলুরি। === মৃত্তিকা === শালতোড়া ব্লকের মৃত্তিকা কাঁকুড়ে, লাল ল্যাটেরাইট প্রকৃতির। এই অঞ্চল ক্রান্তীয় শুষ্ক উপ-আর্দ্র অঞ্চলের অন্তর্গত। এখানকার গড় বৃষ্টিপাতের পরিমাণ ১১০০-১৪০০ মিলিমিটার। সর্বোচ্চ সর্বনিম্ন গড় তাপমাত্রা যথাক্রমে ৪৫ ডিগ্রি ১০ ডিগ্রি সেন্টিগ্রেড। সমগ্র ব্লকে একাধিক ছোটোখাটো টিলা দেখা যায়। মৃত্তিকার জলশোষণ ক্ষমতা বেশি। জলের দ্রুত বহিঃনির্গমনের জন্য মৃত্তিকা ভূমিক্ষয়প্রবণ। এখানকার কৃষিকাজ মূলত বৃষ্টিপাতের উপর নির্ভরশীল। ভৌমজল সহজে বাণিজ্যিকভাবে কলের সাহায্যে তোলা যায় না। == জনপরিসংখ্যান == ২০০১ সালের জনগণনা অনুসারে, শালতোড়া সমষ্টি উন্নয়ন ব্লকের মোট জনসংখ্যা ১২১,৮১০ জন। এর মধ্যে ৬২,৩৫৭ জন পুরুষ ৫৯,৪৫৩ জন মহিলা। ১৯৯১-২০০১ সালে ব্লকের দশকীয় জনসংখ্যা বৃদ্ধির হার ছিল ৯.৮১%; যা বাঁকুড়া জেলার ১৩.৭৯% বৃদ্ধিহার এবং সমগ্র পশ্চিমবঙ্গ রাজ্যের ১৭.৮৪% বৃদ্ধিহারের তুলনায় বেশ কম। শালতোড়া ব্লকের তফসিলি জাতি উপজাতি জনসংখ্যা যথাক্রমে ৪১,৪৬১ ২৪,২১৪ জন। জনসংখ্যার ৪০% তফসিলি উপজাতি সম্প্রদায়ভুক্ত এমন গ্রামের সংখ্যা এই ব্লকে ৪৫। == অর্থনীতি == শালতোড়া ব্লকটি জেলার অর্থনৈতিকভাবে অবহেলিত ব্লকগুলির অন্যতম। তাই পশ্চিমবঙ্গ সরকার এই ব্লকের অনুর্বর অঞ্চলে একটি বিশেষ অর্থনৈতিক অঞ্চল গঠনের পরিকল্পনা গ্রহণ করেছে। শালতোড়া অঞ্চলটি দামোদর নদের দক্ষিণ তীরে অবস্থিত। শালতোড়ার উত্তরে দামোদরের অপর কূলে বর্ধমান জেলার বার্নপুর অর্থনৈতিক অঞ্চল। এই কারণে শালতোড়া অঞ্চলটি শিল্পাঞ্চল হিসেবে গড়ে তোলার পক্ষে অনুকূল স্থানে রয়েছে। স্টিল অথরিটি অফ ইন্ডিয়া লিমিটেড বার্নপুর শালতোড়া ব্লকের মধুকুণ্ডার মধ্যে সংযোগ স্থাপনের জন্য দামোদর নদের উপর একটি সেতু নির্মাণের জন্য অর্থসাহায্য দিচ্ছে। প্রস্তাবিত সেজ-টির আয়তন ১২৬ একর। এর মধ্যে ৫৫.১৬ একর জমি অধিগৃহীত হয়েছে এবং তা রাজ্য ভূমি ভূমিসংস্কার বিভাগের হাতে রয়েছে। সেজ প্রকল্পের পাশাপাশি ৩০০০ একর জমি অধিগ্রহণ করে একটি সম্পূর্ণ অর্থনৈতিক কেন্দ্র স্থাপনের প্রস্তাবও দেওয়া হয়েছে। তবে জমি অধিগ্রহণ ইস্যুতে রাজনৈতিক স্তরে বিরোধিতাও চলছে। এরপরই অন্যতম বিরোধী দল এসইউসিআই ব্লক উন্নয়ন আধিকারিকের কার্যালয়ের সামনে বিক্ষোভ প্রদর্শন করে। তৃণমূল কংগ্রেসের জেলা সভাপতি দাবি করেন যাতে সরকার “এক ছটাক কৃষিজমিও চুক্তির বাইরে অধিগ্রহণ না করে, সেই ব্যাপারে শ্বেতপত্র প্রকাশ” করার জন্য। == সংস্কৃতি == বিহারীনাথ পাহাড়ের পাদদেশে একটি প্রাচীন মন্দির রয়েছে। বিহারীনাথ অঞ্চলে প্যালিওলিথিক যুগের অস্ত্রশস্ত্র আবিষ্কৃত হওয়ার পর এই পাহাড় তার সন্নিহিত অঞ্চলে আগ্রহের বিষয় হয়ে ওঠে। == পাদটীকা == ---- জেলার সমষ্টি উন্নয়ন ব্লক
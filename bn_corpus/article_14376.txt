'''অমর সিংহ''' (হিন্দি: अमर सिंह) (জন্ম- ২৭ জানুয়ারি ১৯৫৬) হলেন ভারতের উত্তর প্রদেশ রাজ্যের একজন বিশিষ্ট রাজনীতিক এবং সমাজবাদী পার্টির অন্যতম প্রতিষ্ঠাতা। ইনি বর্তমানে সমাজবাদী পার্টির সাধারণ সম্পাদক এবং ভারতীয় সংসদের উচ্চতর কক্ষ রাজ্যসভার সদস্য। ইনি প্রখ্যাত চিত্রতারকা অমিতাভ বচ্চন এবং বিশিষ্ট শিল্পপতি অনিল অম্বানীর বিশেষ ঘনিষ্ঠ বন্ধু। ২০০৮ সালে মার্কিন যুক্তরাষ্ট্রের সঙ্গে পরমাণু চুক্তির বিরোধিতা করে যখন ভারতের শাসক জোট ইউ.পি.এ-র উপর থেকে বামপন্থী দলগুলি সমর্থন প্রত্যাহার করে নেয় তখন থেকেই অমর সিংহ জাতীয় রাজনীতিতে একটি পরিচিত মুখ হয়ে ওঠেন। সেইসময় তার রাজনৈতিক দল সমাজবাদী পার্টি তাদের ৩৯ জন সাংসদ নিয়ে মনমোহন সিংহ সরকারকে সমর্থনের জন্য এগিয়ে আসে। == বিতর্ক == অমর সিংহ তার বিভিন্ন মন্তব্যের জন্য বহুবার বিতর্কের কেন্দ্রে চলে এসেছেন। ২০০৮ সালের ২২ জুলাই তিনি অভিযোগ করেন যে উত্তর প্রদেশের মুখ্যমন্ত্রী কুমারী মায়াবতী তার দলের অর্থাৎ সমাজবাদী পার্টির জন সাংসদকে অপহরণ করে নয়াদিল্লির উত্তর প্রদেশ ভবনে আটক করেন। পরবর্তীকালে উল্লিখিত সাংসদ সংসদে আস্থা ভোট চলাকালীন দলীয় সিদ্ধান্তের বিরুদ্ধাচরণ করার অপরাধে সমাজবাদী পার্টি থেকে বহিষ্কৃত হন। == তথ্যসূত্র == রাজনীতিবিদ
'''ব্রহ্মা''' (সংস্কৃত: ब्रह्मा; ''Brahmā'') হিন্দুধর্মে সৃষ্টির দেবতা। বিষ্ণু শিবের সঙ্গে তিনি ত্রিমূর্তিতে বিরাজমান। তিনি অবশ্য হিন্দু বেদান্ত দর্শনের সর্বোচ্চ দিব্যসত্ত্বা ব্রহ্মের সমরূপ নন। বরং বৈদিক দেবতা প্রজাপতিকে ব্রহ্মার সমরূপ বলা চলে। বিদ্যাদেবী সরস্বতী ব্রহ্মার স্ত্রী। == নাম == সংস্কৃত ব্যাকরণ অনুসারে, মূল বিশেষ্য প্রাতিপদিক ''ব্রহ্মন্'' শব্দটি থেকে দুটি পৃথক বিশেষ্য সৃষ্টি হয়েছে। একটি ক্লীব বিশেষ্য ''ব্রহ্মন্'' (''bráhman''); এই শব্দের কর্তৃপদমূলক একবচন রূপটি হল ''ব্রহ্ম'' (সংস্কৃত: ब्रह्म)। এই বিশেষ্যটির একটি সাধারণ বিমূর্ত অর্থ রয়েছে। এর বিপরীতে রয়েছে পুং বিশেষ্য ''ব্রহ্মন্'' (''brahmán'')। এই শব্দের কর্তৃপদমূলক একবচন রূপটিই হল ''ব্রহ্মা'' (সংস্কৃত: ब्रह्मा)। এই শব্দটি ব্যক্তিনাম হিন্দু সৃষ্টিদেবতার নাম হিসেবে ব্যবহৃত। এঁকে নিয়েই আমাদের বর্তমান নিবন্ধ। ব্রহ্মা মালয় ভাষায় ''বেরাহমা'' থাই ভাষায় ''ফ্রা ফ্রোম'' নামে পরিচিত। বাংলা ভাষায় লোকমুখে তাকে ''বহরম'' বা ''বিরিঞ্চি''-ও বলা হয়ে থাকে। ==ধ্যানমন্ত্র== :ব্রহ্মা :কদাচিৎরক্তকমলে হংসারূঢ়ঃ কদাচন।। :বর্ণেন রক্তগৌরাঙ্গঃ উন্নতঃ স্রুবো হস্তে তু দক্ষিণে। :দক্ষিণাধস্তথা মালা বামাধশ্চ তথা স্রুবঃ। :আজ্যস্থালী বামপার্শ্বে বেদাঃ সর্বেহগ্রত স্থিতাঃ।। :সাবিত্রী বামপার্শ্বস্থা দক্ষিণস্থা সরস্বতী। :সর্বে ঋষয়োহ্যগ্রে কুর্যাদেভিশ্চ চিন্তনম।। অর্থঃ ব্রহ্মা কমণ্ডলুধারী, তার চারটি মুখ। তিনি কখনও লাল পদ্মে, কখনও শ্বেতহংসের উপর আসীন। তার গায়ের রং লাল গৌরবর্ণ। তিনি লম্বা এবং উন্নত অঙ্গধারী। তার উপরের বামহাতে কমণ্ডলু, ডানহাতে স্রুব। নিচের বামহাতে স্রুব এবং ডানহাতে জপমালা। তার বামপাশে আজ্যস্থালী এবং সম্মুখে বেদসকল এবং ঋষিগণ। ব্রহ্মার বামপাশে সাবিত্রী এবং ডানপাশে সরস্বতী দেবী বিরাজিতা। ঋষিগণ এভাবেই ব্রহ্মার ধ্যান করেন। == পৌরাণিক উপাখ্যান == সৃষ্টির প্রারম্ভে ব্রহ্মা প্রজাপতিদের সৃষ্টি করেন। এই প্রজাপতিরাই মানবজাতির আদিপিতা। ''মনুস্মৃতি'' গ্রন্থে এই প্রজাপতিদের নাম পাওয়া যায়। এঁরা হলেন মারীচি, অত্রি, অঙ্গিরস, পুলস্ত, পুলহ, ক্রতুজ, বশিষ্ঠ, প্রচেতস বা দক্ষ, ভৃগু নারদ। ''সপ্তর্ষি'' নামে পরিচিত সাত মহান ঋষির স্রষ্টা ব্রহ্মা। এঁরা তাকে বিশ্বসৃষ্টির কাজে সহায়তা করেন। তার এই পুত্রগণ তার শরীর থেকে জাত হননি, হয়েছেন তার মন থেকে। এই কারণে তাদের ''মানসপুত্র'' বলা হয়। বেদ পুরাণ শাস্ত্র অনুসারে, ব্রহ্মা দেবতাদের বিষয়ে হস্তক্ষেপ বেশি করেন। নশ্বরদের ক্ষেত্রে তার হস্তক্ষেপের ঘটনা অপেক্ষাকৃত কম। তিনি সোমের উপর চাপ সৃষ্টি করে তারকাকে তার স্বামী বৃহস্পতির নিকট ফিরিয়ে দিতে বাধ্য করেন। তাকে ধর্ম অত্রির পিতারূপেও কল্পনা করা হয়। ==ব্রহ্মার মন্দির== *এরাবন তীর্থস্থান, ব্যাঙ্কক, থাইল্যান্ড ব্রহ্মা কুটি মন্দির ব্রহ্মা মন্দির, বিন্দুসাগর ব্রহ্মা মন্দির,নিয়ালি == তথ্যসূত্র == == বহিঃসংযোগ == The Brahma-Samhita Prayers of Lord Brahma at the start of creation Brahma's Prayers for Creative Energy from the Bhagavata Purana (vedabase.net) দেবদেবী
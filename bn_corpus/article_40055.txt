'''একাতারিনা ভালেরাইভনা মাকারোভা''' (; জন্ম: জুন, ১৯৮৮) তৎকালীন সোভিয়েত ইউনিয়নের মস্কোয় জন্মগ্রহণকারী প্রথিতযশা বিশিষ্ট রুশ প্রমিলা টেনিস তারকা। এপ্রিল, ২০১৫ তারিখে নিজস্ব সেরা র‌্যাঙ্কিং ৮-এ পদার্পণ করেন। গ্র্যান্ড স্ল্যাম এককে ২০১৪ সালের ইউএস ওপেন এবং ২০১৫ সালের অস্ট্রেলিয়ান ওপেনের সেমি-ফাইনালে অংশগ্রহণই তার খেলোয়াড়ী জীবনের সেরা ফলাফল হিসেবে বিবেচিত হয়ে আসছে। তবে, গ্র্যান্ড স্ল্যাম প্রতিযোগিতার দ্বৈতে তিনবার শিরোপা পেয়েছেন '''একাতারিনা মাকারোভা'''। তন্মধ্যে, ২০১২ সালের ইউএস ওপেনের মিশ্র দ্বৈতে ব্রুনো সোয়ারেস, ২০১৩ সালের ফ্রেঞ্চ ওপেন ২০১৪ সালের ইউএস ওপেনে এলেনা ভেসনিনার সাথে জুটি গড়ে সাফল্য পান তিনি। == খেলোয়াড়ী জীবন == তৎকালীন সোভিয়েত ইউনিয়নের মস্কোয় ভালেরি ওল্গা দম্পতির সন্তান তিনি। বাবা ব্যাংকার এবং মা গৃহিণী। বন্ধুদের আমন্ত্রণে তার মা-বাবার সাথে পাঁচ বা ছয় বছর বয়সে লুঝনিকিতে চলে যান। বিশেষ বিবেচনায় ইলেকট্রোস্টালে অনুষ্ঠিত পেশাদার প্রতিযোগিতায় কোয়ার্টার ফাইনাল পর্বে প্রবেশ করেন ওল্গা সাভচুকের কাছে পরাজিত হন তিনি। রাশিয়ার ঝুকভস্কিতে অনুষ্ঠিত ২০০৩ সালের শেষ প্রতিযোগিতায় প্রথম রাউন্ডেই হেরে যান তিনি। এরপর মিশরের কায়রোতে দ্বিতীয় রাউন্ডে পৌঁছতে সক্ষম হন। তুরস্কের আনতালিয়ায় কাতেরিনা আভদিয়েঙ্কোর বিপক্ষে জয়ী হয়ে প্রথমবারের মতো শিরোপা জয় করেন। কিন্তু গ্রেট ব্রিটেনের ফেলিক্সস্টোয় অনুষ্ঠিত প্রতিযোগিতায় প্রথম রাউন্ডেই বিদায় নেন তিনি। রোমানিয়ার তার্গু মুরেসে অনুষ্ঠেয় দ্বিতীয়বারের মতো $১০,০০০ ডলারের শিরোপা লাভ করেন। এবার তিনি ফাইনালে সিমোনা মাতেলকে পরাভূত করেন। ২০০৭ সালের ইউএস ওপেনে প্রথমবারের মতো প্রধান ড্রয়ে অন্তর্ভুক্ত হন। জুলিয়া শ্রাফ আই সুজিয়ামাকে পরাজিত করলেও পরবর্তীতে আসরের চ্যাম্পিয়ন জাস্টিন হেনিনের কাছে পরাজিত হয়েছিলেন। ২০০৮ সালের ইউএস ওপেনে প্রথমবারের মতো শীর্ষ দশের প্রমিলা প্রতিযোগী হিসেবে ৯নং র‌্যাঙ্কিংধারী আনা চাকভেতাজের বিপক্ষে জয়ী হন। পরবর্তীতে অবশ্য লি না'র বিপক্ষে হেরে যান। ২০১৫ সালের উইম্বলেডনের আসরে মাকারোভা ভেসনিনা রানার-আপ হন। তারা হিঙ্গিস মির্জা জুটির কাছে সরাসরি তিন সেটে হেরে যান। অথচ, শেষ সেটে ৫-৩ ব্যবধানে এগিয়েছিল। প্রমিলা এককে আশ্চর্যজনকভাবে মাগদালেনা রাইবারকোভার কাছে দ্বিতীয় রাউন্ডে পরাজিত হন। উভয় হাতেই মাকারোভা শক্তিধর হিট মেরে থাকেন। এছাড়াও আক্রমণধর্মী গ্রাউন্ডস্ট্রোক মারার জন্যও তার সবিশেষ খ্যাতি রয়েছে। সাংবাদিকগণ তার শক্তিশালী শেষ শটের দিকে মনোযোগী ছিলেন। জুলাই, ২০১৬ সাল পর্যন্ত অ্যাঞ্জেলিক কারবারের পর দ্বিতীয় বামহাতি খেলোয়াড় হিসেবে গ্র্যান্ড স্ল্যামের খেলায় ভেনাস উইলিয়ামসকে পরাজিত করার দক্ষতা দেখিয়েছেন। ২০১২সালের অস্ট্রেলিয়ান ওপেনের খেলায় তিনি কৃতিত্ব অর্জন করেন। == তথ্যসূত্র == == আরও দেখুন == দিনারা সাফিনা ভিক্টোরিয়া আজারেঙ্কা মার্টিনা নাভ্রাতিলোভা == বহিঃসংযোগ == বিষয়শ্রেণী:রুশ মহিলা টেনিস খেলোয়াড় জন্ম ব্যক্তি ক্রীড়াবিদ গ্রীষ্মকালীন অলিম্পিকের টেবিল টেনিস খেলোয়াড় গ্রীষ্মকালীন অলিম্পিকের টেনিস খেলোয়াড় অলিম্পিক প্রতিযোগী অলিম্পিক টেনিস খেলোয়াড় ওপেন বিজয়ী দ্বৈতে গ্র্যান্ড স্ল্যাম (টেনিস) চ্যাম্পিয়ন দ্বৈতে গ্র্যান্ড স্ল্যাম (টেনিস) চ্যাম্পিয়ন ওপেন বিজয়ী অলিম্পিক পদকজয়ী অলিম্পিক স্বর্ণপদক বিজয়ী গ্রীষ্মকালীন অলিম্পিকের পদক বিজয়ী
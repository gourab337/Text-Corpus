'''ওয়াল্টার বিল মরিস ব্রাডলি''' (; জন্ম: জানুয়ারি, ১৮৭৫ মৃত্যু: ১৯ জুন, ১৯৪৪) সিডেনহামে জন্মগ্রহণকারী প্রথিতযশা ইংরেজ শৌখিন আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ১৮৯৯ সময়কালে সংক্ষিপ্ত সময়ের জন্যে ইংল্যান্ড দলের পক্ষে আন্তর্জাতিক ক্রিকেটে অংশগ্রহণ করেন। ঘরোয়া প্রথম-শ্রেণীর ইংরেজ কাউন্টি ক্রিকেটে কেন্টের প্রতিনিধিত্ব করেছেন তিনি। দলে তিনি মূলতঃ ডানহাতি ফাস্ট বোলার হিসেবে খেলতেন। এছাড়াও, নিচেরসারিতে ডানহাতে ব্যাটিং করতেন '''বিল ব্রাডলি'''। == শৈশবকাল == ১৮৭৫ সালে কেন্টের তৎকালীন অংশ সিডেনহামে বিল ব্রাডলি’র জন্ম। ডালউইচের অ্যালিয়েন্স স্কুলে পড়াশুনো করেছেন বিল ব্রাডলি। বিদ্যালয়ে অধ্যয়নকালীন প্রথম একাদশের পক্ষে ক্রিকেট খেলায় অংশ নিয়েছেন তিনি। লন্ডন লয়েডসে কাজ করেছেন। প্রতিষ্ঠানের পক্ষে ক্রিকেট খেলায় অংশগ্রহণ করেন। খেলাকালীন তার ক্রীড়া প্রতিভায় মুগ্ধ হয়ে কেন্টে খেলার প্রস্তাবনা পান। কাউন্টি দলকে নিরাশ করেননি তিনি সকলকে বিমোহিত করেন। উইজডেন জানায়, লর্ড হারিসের পর তিনি ১৮৯৫ থেকে ১৯০৩ সময়কালে নিয়মিতভাবে কেন্টের পক্ষে খেলেছিলেন। == কাউন্টি ক্রিকেট == ১৮৯৫ থেকে ১৯০৩ সময়কাল পর্যন্ত প্রথম-শ্রেণীর ক্রিকেটে সক্রিয় ছিলেন তিনি। সময়ে কেন্টের পক্ষে খেলেছিলেন। জুলাই, ১৮৯৫ সালে কেন্টের সদস্যরূপে রেক্টরি ফিল্ডে সমারসেটের বিপক্ষে প্রথম-শ্রেণীর ক্রিকেটে অভিষেক ঘটে বিল ব্রাডলি’র। একই মৌসুমে কাউন্টি ক্যাপ লাভের অধিকারী হন। ১৮৯৯ থেকে ১৯০২ সময়কালে আরও নিয়মিতভাবে দলের পক্ষে খেলতে থাকেন তিনি। সময়ে প্রত্যেক মৌসুমে কমপক্ষে ২৩টি প্রথম-শ্রেণীর খেলায় অংশগ্রহণ ছিল তার। কেন্টের পক্ষে সমগ্র খেলোয়াড়ী জীবনে ৫৩৬ উইকেট দখল করেছিলেন তিনি। দশবার খেলায় ১০ উইকেট লাভের কৃতিত্ব প্রদর্শন করেন বিল ব্রাডলি। এছাড়াও তিনবার কাউন্টি দলটির পক্ষে হ্যাট্রিক করেছিলেন। ১৯০০ সালে মৌসুমের সফলতম শৌখিন বোলার ছিলেন তিনি। ১৯.১০ গড়ে ১৫৬ উইকেট দখল করেন। তন্মধ্যে দুইটি হ্যাট্রিকও লাভ করেছিলেন তিনি। নয় মৌসুমে ২২.৬৪ গড়ে ৬২৪ উইকেট পেয়েছিলেন। কেন্টের পক্ষে ১২৩টি প্রথম-শ্রেণীর খেলায় অংশগ্রহণ করেছেন। এর পাশাপাশি অন্যান্য দলের পক্ষেও খেলেছেন তিনি। জেন্টলম্যান বনাম প্লেয়ার্সের মধ্যকার ছয়টি খেলায় অংশ নিয়েছেন। ১৯০৩ সালে কাউন্টি দলের সদস্যরূপে উত্তর আমেরিকা সফরে যান। ফিলাডেলফিয়া জেন্টলম্যানের বিপক্ষে এটিই তার সর্বশেষ প্রথম-শ্রেণীর খেলায় অংশগ্রহণ ছিল। ১৯০৪ সালে ফেনার্সে কেমব্রিজ বিপক্ষে জিজেভি ওয়াইগল একাদশের সদস্যরূপে সর্বশেষ প্রথম-শ্রেণীর খেলায় অংশ নিয়েছিলেন বিল ব্রাডলি। == টেস্ট ক্রিকেট == ১৮৯৯ সালে সংক্ষিপ্ত আন্তর্জাতিক ক্রিকেট অঙ্গনে দুইটিমাত্র টেস্টে অংশগ্রহণের সুযোগ পেয়েছিলেন বিল ব্রাডলি। ১৮৯৯ সালে দুইটি টেস্টে অংশ নেন। প্রথমটিতে বেশ চমৎকার খেলেন। ওল্ড ট্রাফোর্ডে জো ডার্লিংয়ের নেতৃত্বাধীন সফরকারী অস্ট্রেলিয়ার বিপক্ষে ৫/৬৭ বোলিং পরিসংখ্যান দাঁড় করান। ওভালের দ্বিতীয় টেস্টে কম সফলতা পান। মাত্র বিশজন ক্রিকেটারের একজনরূপে টেস্ট ক্রিকেটে প্রথম বলেই উইকেট লাভের বিরল কৃতিত্ব প্রদর্শন করেছেন। অস্ট্রেলীয় ফ্রাঙ্ক লেভার তার শিকারে পরিণত হয়েছিলেন। == খেলার ধরন == শক্ত মজবুত গড়নের অধিকারী বিল ব্রাডলি আক্রমণাত্মক ঢংয়ে ডানহাতে ফাস্ট বোলিং করতেন। উচ্চমানের দীর্ঘ দূরত্ব নিয়ে বোলিংয়ে অগ্রসর হতেন তিনি। বলকে পিচে বেশ ওঠাতে পারতেন লম্বা স্পেলে বোলিং করতে পারতেন তিনি। পুরনো ঘরানার নিচেরসারিতে ব্যাটিংয়ে নামতেন। মাত্র ৬.০৯ গড়ে ৯০৬ রান তুলেন। ১৮৯৭ সালে ক্যান্টারবারিতে ইয়র্কশায়ারের বিপক্ষে ব্যক্তিগত সর্বোচ্চ অপরাজিত ৬৭ রানের ইনিংস খেলেছিলেন মাত্র ৪৫ মিনিটে। ৬৯ বছর বয়সে ১৯ জুন, ১৯৪৪ তারিখে ওয়ান্ডসওয়ার্থ কমন এলাকায় বিল ব্রাডলির দেহাবসান ঘটে। == তথ্যসূত্র == == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার অব দ্য সাউথের ক্রিকেটার ক্রিকেটার অব ইংল্যান্ডের ক্রিকেটার ক্রিকেট অভিষেকে উইকেট লাভকারী ক্রিকেটার ভার্সাস সাউথের ক্রিকেটার কাউন্টির ক্রিকেটার
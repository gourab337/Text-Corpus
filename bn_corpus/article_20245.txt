'''আস্কর আলী পন্ডিত''' (১৮৫৫–মার্চ ১১, ১৮৯২) একজন বাঙালি লোককবি, প্রাচীন পুঁথি রচয়িতা, গীতিকার এবং লোকশিল্পী। তার উল্লেখযোগ্য পুঁথির মধ্যে রয়েছে ''জ্ঞান চৌতিসা'' ''পঞ্চসতী প্যারজান''। == প্রাথমিক জীবন == আনুমানিক ১৮৫৫ সালে (মতান্তরে ১৮৪৬) চট্টগ্রামের পটিয়া উপজেলার শোভনদন্ডী গ্রামে আস্কর আলী পন্ডিত জন্মগ্রহণ করেন। তার জন্মস্থান নিয়ে গবেষকদের ভিন্নমত রয়েছে; কারো মতে, তিনি জন্মগ্রহণ করেন সাতকানিয়া উপজেলার পুরানগড় গ্রামে। তার পিতা মোশাররফ আলী, পিতামহ দোলন ফকির প্রপিতামহ বাছির মোহাম্মদ। তার এক ভাই আমিরজান এবং চার বোনেরা হলেন রহিমজান, ফুলজান, সাহেব জান মেহেরজান। নয় বছর বয়সে তার পিতা মারা যান। ''জ্ঞান চৌতিসা'' নামক তার এক লেখনীতে তিনি নিজ আত্মকথা বর্ণনা করেছেন এভাবে- তথা হীন মুই দীন আস্কর আলী নাম দুঃখের বসতি এই শোভনদন্ডী গ্রাম। ধনজনহীন আর বুদ্ধি বিদ্যাহীন তেকারণে নিজ কর্ম্মে নয় মনলিন। জনক মোসরফ আলী গুণে সুরচির তান পিতা নাম শ্রেষ্ঠ দোলন ফকির। পন্ডিত আস্কর আলীর বাল্যকাল শিক্ষাজীবন সম্পর্কে বিস্তারিত জানা যায় না। ''জ্ঞান চৌতিসা'' রচনায় তিনি লিখেছেন- ধনজন হীন বিদ্যা শিখিতে না পারি। কিঞ্চিত দিলেক প্রভু সমাদর করি। == ব্যক্তিগত জীবন == আস্কর আলী পন্ডিতের তিন স্ত্রী। প্রথম স্ত্রী রাহাতুন নেছা, দ্বিতীয় স্ত্রী মিছরি জান তৃতীয় স্ত্রী আতর জান। সন্তানেরা হলেন প্রথম স্ত্রীর লতিফা খাতুন প্রকাশ লেইস্যা খাতুন, দ্বিতীয় স্ত্রীর-আবদুল ছমদ বাচা মিয়া, তৃতীয় স্ত্রীর আবদুর রশিদ, ছমন খাতুন, বদলসহ মোট সন্তান। তাহার ছেলে বাচা মিয়া পন্ডীতের দুই ছেলে হলঃ ১। হাজী মোঃ ইসমাইল ২। মুহাম্মদ ইসহাক চৌধুরী == রচনা == শামসুল আরেফীন রচিত বাঙলাদেশের লোককবি লোকসাহিত্য ২য়-৪র্থ খণ্ডে প্রকাশিত আস্কর আলী পণ্ডিতের বর্গসাস্ত্র বা মাত্রি-ভাষার প্রথম সংস্করণ (১৩২১) এর প্রথম পৃষ্ঠা আস্কর আলী পন্ডিত অসংখ্য মরমী গানের রচয়িতা। ''কি দুঃখ দি গেলা মোরে'' এবং ''ডাইলেতে লড়ি চড়ি বইও'' তার লেখা গানের মধ্যে অন্যতম। জ্ঞানচৌতিসা, পঞ্চমতী, পেয়ারজান, নীলাপতি, চম্পাবতি, চাতক, আজল বকসু, সোনাইর বারমাসি, চান্দ্রমাস, তমিম জালাল প্রভৃতি বইগুলি তার উল্লেখযোগ্য রচনা। == মৃত্যু == আস্কর আলী পন্ডিত মার্চ ১১, ১৮৯২ সালে মৃত্যু বরণ করেন। == সম্মাননা == আস্কর আলী পন্ডিতের স্মৃতি রক্ষার্থে ''আস্কর আলী পণ্ডিত স্মৃতি সংসদ'' নামে একটি সংগঠন চালু রয়েছে। == আরও দেখুন == এম এন আখতার শেফালী ঘোষ আবদুল গফুর হালী == তথ্যসূত্র == জন্ম মৃত্যু জেলার কবি জেলার সঙ্গীতশিল্পী
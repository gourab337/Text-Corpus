জেনারেল '''সানি আবাচা''' (২০ই সেপ্টেম্বর, ১৯৪৩ ৮ই জুন, ১৯৯৮) নাইজেরিয়ার একজন প্রাক্তন সামরিক প্রশাসক। আবাচা হাউসা গোত্রের কান উপগোত্রে জন্মগ্রহণ করেন। তিনি স্থানীয় সরকারি কলেজে শিক্ষাগ্রহণের পর ১৯৬২ সালে সামরিক বাহিনীতে যোগ দেন। ১৯৮৪ সালে তিনি পদোন্নতিসূত্রে মেজর জেনারেল পদে উন্নীত হন এবং সেসময় ক্ষমতাসীন সুপ্রিম মিলিটারি কাউন্সিলের (১৯৮৪-১৯৮৫) একজন সদস্য ছিলেন। তিনি বাবাংগিদার ঘনিষ্ঠ সহযোগী ছিলেন। ১৯৮৫ সালে বাবাংগিদার ক্যুতে তিনি সমর্থন দেন এবং ফলশ্রুতিতে সেনাপ্রধান পদলাভ করেন। ১৯৯০ সালে তাকে প্রতিরক্ষা মন্ত্রী করা হয়। ১৯৯৩ সালে আবিওলার বিরুদ্ধে বাবাংগিদার নির্বাচনী পরাজয়ের পর তিনি নাইজেরিয়ার সবচেয়ে প্রভাবশালী ব্যক্তিতে পরিণত হন। ১৯৯৩ সালের ১৮ই নভেম্বর তিনি সরকারীভাবে নাইজেরিয়ার রাষ্ট্রপতি পদে আসীন হন। বিপুল বিরোধিতা ধর্মঘট উপেক্ষা করে তিনি নাইজেরিয়ার সমস্ত গণতান্ত্রিক দল নিষিদ্ধ ঘোষণা করেন। পশ্চিমা দেশগুলোর কাছে তেল বিক্রি করে তিনি তার বিরুদ্ধে গড়ে ওঠা আন্তর্জাতিক জনমত প্রতিহত করতে সক্ষম হন। আবাচা ৫৪ বছর বয়সে নাইজেরিয়ার রাজধানী আবুজায় রাষ্ট্রপতির বাসভবনে হৃদযন্ত্রের ক্রিয়া বন্ধ হয়ে মারা যান। জন্ম মৃত্যু রাষ্ট্রপ্রধান রাষ্ট্রপতি অভ্যূত্থানের মাধ্যমে ক্ষমতাধারী
'''পুদুচেরি বিমানবন্দর''' (আইএটিএ: পিএনওয়াই, আইসিএও: ভিওপিসি) ভারতের একটি কেন্দ্রশাসিত অঞ্চল পন্ডিচেরিতে অবস্থিত একটি অন্তর্দেশীয় বিমানবন্দর। এটি অরোভিলে আন্তর্জাতিক সম্প্রদায় থেকে ৮.১ কিলোমিটার দূরে অবস্থিত। বিমানবন্দর স্থানীয় উড়ন্ত প্রশিক্ষণ বিদ্যালয়, চার্চ ফ্লাইট এবং বাণিজ্যিক উড়ান পরিচালনার জন্য ব্যবহৃত হয়। ২০০৭ সালে, পন্ডিচেরি সরকার বৃহত্তর বিমানবন্দরটির সম্প্রসারণ এবং একটি নতুন টার্মিনাল ভবন নির্মাণের সিদ্ধান্ত নেয়। ১৮ জানুয়ারি, ২০১৩ তারিখে ব্যাঙ্গালোর থেকে স্পাইসজেটের উড়ান আগমনের সাথে নতুন টার্মিনালটির উদ্বোধন হয়। আগস্ট ২০১৭ সাল থেকে স্পাইসজেট পুদুচেরি হায়দ্রাবাদে রুটে সরাসরি দৈনিক উড়ান পরিচালনা করছে। == ইতিহাস== বিমানন্দরটি ১৯৮৯ সালে নির্মিত হয়েছিল। সেই বছর এবং ১৯৯১ সালের মধ্যে, আঞ্চলিক এয়ারলাইন বায়ুদূত চেন্নাই, নেভেলি ব্যাঙ্গালোরের উদ্দেশ্যে যাত্রা করেছিল, তবে এই উড়ানগুলি সফল হয়নি এবং সব উড়ান বন্ধ হয়ে যায় দ্রুত। বিমানবন্দরটি নিখরচায় দুই দশক ধরে পরিচালিত হত ভারতীয় বিমানবন্দর কর্তৃপক্ষ দ্বারা। ২০০৭ সালের জুন মাসে বিমানবন্দরের সম্প্রসারণের জন্য স্থানীয় সরকার বিমানবন্দর কর্তৃপক্ষ (এএআই) এর মধ্যে একটি সমঝোতা স্বাক্ষরিত হয়। প্রথম পর্যায়ে ১৯.৯২ হেক্টর জমি ₹১৮.৯৫ কোটি টাকায় ক্রয় করা হয়। তারপর নতুন টার্মিনাল নির্মাণ করা হয় এবং রানওয়েটি ২৬০ মিটার (৮৫৩ ফুট) পর্যন্ত প্রসারিত করা হয়, '''এটিআর''' বিমান অবতরণের জন্য অনুমতি দেওয়ার জন্য। এই পর্যায়টি ২০১২ সালের শেষের দিকে সম্পন্ন হয়েছিল। সম্প্রসারণের দ্বিতীয় পর্যায়ে বৃহৎ জেট বিমান অবতরেণ জন্য রানওয়ে অতিরিক্ত ১,১০০ মিটার (৩,৬০৯ ফুট) সম্প্রসারণের জন্য ২০০ একর জমি অধিগ্রহণ করা হয়। ১৭ জানুয়ারী ২০১৩ সালে স্পাইসজেট ব্যাঙ্গালোর থেকে নতুন ভাবে নির্মিত বিমানবন্দরের প্রথম উড়ান পরিচালনা শুরু করে। তবে, মাত্র এক বছর পর যাত্রী অভাবের কারণে উড়ান পরিষেবা বাতিল করা হয়। ১৪ এপ্রিল ২০১৫ সালে, অ্যালায়েন্স এয়ার বিমানবন্দর থেকে পুনরায় ব্যাঙ্গালোর রুটে উড়ান পরিচালনা শুরু করে এবং এর জন্য পন্ডিচেরী সরকার কর্তৃক ভর্তুকি প্রদান করা হয়। "ভর্তুকি প্রদান" ছয় মাস পর স্থগিত করা হয় এবং পরিষেবাটি পুনরায় কবে চালু হবে তা জানা যায়নি। == গঠন== পুদুচেরি বিমানবন্দরে একটি অ্যাস্ফাল্ট দ্বারা নির্মিত রানওয়ে রয়েছে। এটি মূলত ০৭/২৫, ১,৫০০ মিটার লম্বা এবং ৩০ মিটার চওড়া। বিমানবন্দরটিতে ১৫০ মিটার লম্বা ১০০ মিটার চওড়া একটি অ্যাপ্রন রয়েছে এবং এর নতুন টার্মিনাল ভবন ব্যস্ত সময়ে সর্বোচ্চ ৩০০ যাত্রীদের পরিচালনা করতে পারে। উড়ান পরিচালনার জনওয পুদুচেরি বিমানবন্দরে '''নেভিগেটিভ এয়ারড্রোম বীকন''' ব্যবস্থা অন্তর্ভুক্ত রয়েছে। বর্তমানে রানওয়েটি সম্প্রসারণ, উড়ান সংখ্যা বৃদ্ধি আন্তর্জাতিক উড়ানগুলি পরিচালনার জন্য বিমানবন্দরের সম্প্রসারণের প্রয়োজন এবং এর জন্য জমি অধিগ্রহণ করা হচ্ছে। == বিমানসংস্থা এবং গন্তব্য == ==তথ্যসূত্র== ==বহিঃসংযোগ== বিমানবন্দর
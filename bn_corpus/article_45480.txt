'''টমাস ওয়েলবোর্ন টিম ওয়াল''' (; জন্ম: ১৩ মে, ১৯০৪ মৃত্যু: ২৬ মার্চ, ১৯৮১) দক্ষিণ অস্ট্রেলিয়ার সেমাফোর এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯২৯ থেকে ১৯৩৪ সময়কালে অস্ট্রেলিয়ার পক্ষে আঠারো টেস্টে অংশগ্রহণ করেন '''টিম ওয়াল'''। ঘরোয়া প্রথম-শ্রেণীর ক্রিকেটে দক্ষিণ অস্ট্রেলিয়ার প্রতিনিধিত্ব করেন। দলে তিনি মূলতঃ ডানহাতি ফাস্ট বোলার ছিলেন। এছাড়াও, ডানহাতে নিচেরসারিতে ব্যাটিংয়ে নামতেন তিনি। == খেলোয়াড়ী জীবন == অভিষেক টেস্টেই পাঁচ উইকেট লাভের বিরল কৃতিত্বের অধিকারী হন তিনি। মার্চ, ১৯২৯ তারিখে সফরকারী ইংল্যান্ডের বিপক্ষে টেস্ট অভিষেক ঘটে তার। মেলবোর্ন ক্রিকেট গ্রাউন্ডে অনুষ্ঠিত খেলার দ্বিতীয় ইনিংসে তিনি একে-একে ডগলাস জারদিন, হ্যারল্ড লারউড, আর্নেস্ট টিল্ডসলে, জর্জ গিয়েরি জ্যাক হোয়াইটকে আউট করেন। খেলায় তার বোলিং পরিসংখ্যান ছিল ১০২/৫। খেলায় তার দল জয় পেয়েছিল। ফেব্রুয়ারি, ১৯৩৩ সালে প্রথম-শ্রেণীর খেলায় ১০/৩৬ পান যা অস্ট্রেলিয়ায় অদ্যাবধি সেরা বোলিং পরিসংখ্যানরূপে বিবেচিত হয়ে আসছে। এছাড়াও দক্ষিণ অস্ট্রেলিয়ার পক্ষে ইনিংসে একমাত্র দশ-উইকেট লাভের ঘটনা। == ব্যক্তিগত জীবন == জীবনের শেষদিকে পারকিনসন্স রোগে আক্রান্ত হন। দীর্ঘদিন রোগে আক্রান্ত হয়ে ১৯৮১ সালে তার দেহাবসান ঘটে। তার নাতি ব্রেট সোয়েইন দক্ষিণ অস্ট্রেলিয়ার পক্ষে ১৯৯৪ থেকে ২০০১ সাল পর্যন্ত ২৩টি প্রথম-শ্রেণীর ক্রিকেটে অংশ নিয়েছেন। == তথ্যসূত্র == == আরও দেখুন == আর্চি জ্যাকসন অস্ট্রেলীয় টেস্ট ক্রিকেটারদের তালিকা টেস্ট ক্রিকেট অভিষেকে উইকেট লাভকারী অস্ট্রেলীয় ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ১০ উইকেট লাভকারী ক্রিকেটার ক্রিকেট অভিষেকে উইকেট লাভকারী ক্রিকেটার অস্ট্রেলিয়ার ক্রিকেটার ক্রিকেটার রোগে মৃত্যু
'''শার্লি মে জোন্স''' (; জন্ম: ৩১ মার্চ ১৯৩৪) হলেন একজন মার্কিন অভিনেত্রী গায়িকা। ছয় দশক ধরে তার কর্মজীবনে তিনি অসংখ্য সঙ্গীতধর্মী চলচ্চিত্র, যেমন ''ওকলাহোমা!'' (১৯৯৫), ''ক্যারোসেল'' (১৯৫৬), এবং ''দ্য মিউজিক ম্যান'' (১৯৬২) চলচ্চিত্রে অভিনয় করেছেন। তিনি ''এলমার গ্যান্ট্রি'' (১৯৬০) চলচ্চিত্রে প্রতিশোধপরায়ণ যৌনকর্মী চরিত্রে অভিনয় করে শ্রেষ্ঠ পার্শ্ব অভিনেত্রীর জন্য একাডেমি পুরস্কার অর্জন করেন। এছাড়া তিনি ''এলমার গ্যান্ট্রি'' ''দ্য মিউজিক ম্যান'' চলচ্চিত্রের জন্য দুটি গোল্ডেন গ্লোব পুরস্কারের মনোনয়ন লাভ করেন। জোন্স সঙ্গীতধর্মী সিটকম ''দ্য প্যাট্রিজ ফ্যামিলি'' (১৯৭০-৭৪)-এ পাঁচ সন্তানের বিধবা মা শার্লি প্যাট্রিজ চরিত্রে অভিনয় করে খ্যাতি অর্জন করেন। এতে তার এক পুত্র চরিত্রে অভিনয় করে তার সৎ পুত্র ডেভিড ক্যাসিডি। এই কাজের জন্য তিনি সেরা সঙ্গীতধর্মী বা হাস্যরসাত্মক টেলিভিশন ধারাবাহিক অভিনেত্রী বিভাগে দুটি গোল্ডেন গ্লোব পুরস্কারের মনোনয়ন লাভ করেন। তিনি ''সাইলেন্ট নাইট, লোনলি নাইট'', ''হিডেন প্লেসেস'', ''দ্য ক্লিনার'' ধারাবাহিকে অভিনয় করে তিনটি প্রাইমটাইম এমি পুরস্কারের মনোনয়ন লাভ করেন। এছাড়া ''এএমসি ফ্যামিলি ক্লাসিকস'' উপস্থাপনার জন্য একটি ডেটাইম এমি পুরস্কারের মনোনয়ন লাভ করেন। ==প্রারম্ভিক জীবন== জোন্স ১৯৩৪ সালের ৩১শে মার্চ পেন্সিলভেনিয়া অঙ্গরাজ্যের শার্লেরয় শহরে এক মেথডিস্ট পরিবারে জন্মগ্রহণ করেন। তাত পিতা পল জোন্স ছিলেন জোন্স ব্রিউইং কোম্পানির মালিক এবং মাতা মার্জোরি উইলিয়ামস একজন গৃহিণী। জোন্সের পিতামহ ওয়েলস থেকে মার্কিন যুক্তরাষ্ট্রে এসেছিলেন। তার নাম রাখা হয়েছিল সে সময়ের তারকা শিশুশিল্পী শার্লি টেম্পলের নামানুসারে। জোন্সের শৈশবে তারা সপরিবারে স্মিথটনে চলে যান। জোন্স ছয় বছর বয়সে মেথডিস্ট গির্জার দলে গান গাওয়া শুরু করেন এবং রাফ লেওয়ান্ডোর নিকট থেকে গানের তালিম নেন। রাফস ডেলে সাউথ হান্টিংডন হাই স্কুলে পড়াকালীন তিনি স্কুলের নাটকে অভিনয় করতেন। ১৯৫২ সালে তিনি মিস পিট্‌সবার্গ প্রতিযোগিতায় জয়ী হন। ==কর্মজীবন== ===চলচ্চিত্রে অভিনয় (১৯৫০ ১৯৬০-এর দশক)=== জোন্স তার সাঙ্গীতিক কণ্ঠ দিয়ে রজার্স হ্যামারস্টেইনকে মুগ্ধ করেন এবং তাকে সঙ্গীতনাট্য ওকলাহোমা! সঙ্গীতনাট্যের (১৯৫৫) প্রধান অভিনেত্রী হিসেবে নির্বাচিত করা হন। এই ধারাবাহিকতায় তিনি সঙ্গীতধর্মী চলচ্চিত্র ''ক্যারোসেল'' (১৯৫৬) ''এপ্রিল লাভ'' (১৯৫৭)-এ অভিনয় করেন। তিনি ''এলমার গ্যান্ট্রি'' (১৯৬০) চলচ্চিত্রে নাম ভূমিকায় অভিনয় করা বার্ট ল্যাঙ্কেস্টারের চরিত্রের প্রতি প্রতিশোধপরায়ণ যৌনকর্মী চরিত্রে অভিনয় করে শ্রেষ্ঠ পার্শ্ব অভিনেত্রী বিভাগে অস্কার ন্যাশনাল বোর্ড অব রিভিউ পুরস্কার অর্জন করেন এবং সেরা পার্শ্ব অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। ছবিটির পরিচালক রিচার্ড ব্রুকস প্রথম তাকে এই চরিত্রে নেওয়ার বিরুদ্ধে অবস্থান নেন, কিন্তু তার প্রথম দৃশ্যের কাজ দেখার পর তাকে বলে যে তিনি এই কাজের জন্য অস্কার লাভ করবেন। ১৯৬২ সালে তিনি ''দ্য মিউজিক ম্যান'' চলচ্চিত্রে অভিনয় করে সেরা সঙ্গীতধর্মী বা হাস্যরসাত্মক চলচ্চিত্র অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। পরের বছর তিনি তার ''দ্য মিউজিক ম্যান'' চলচ্চিত্রের সহশিল্পী রন হাওয়ার্ডের সাথে ''দ্য কোর্টশিপ অব এডিস ফাদার'' চলচ্চিত্রে অভিনয় করেন। ''ফ্লাফি'' (১৯৬৫) চলচ্চিত্রে তাকে একজন অধ্যাপকের প্রেমে পড়া নারী চরিত্রে দেখা যায়। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী বংশোদ্ভূত মার্কিন ব্যক্তি অভিনেত্রী চলচ্চিত্র অভিনেত্রী টেলিভিশন অভিনেত্রী পপ গায়িকা মঞ্চ অভিনেত্রী রেকর্ডসের শিল্পী রেকর্ডসের শিল্পী রেকর্ডসের শিল্পী বিষয়শ্রেণী:বেল রেকর্ডসের শিল্পী পার্শ্ব অভিনেত্রী বিভাগে একাডেমি পুরস্কার বিজয়ী পার্শ্ব অভিনেত্রী বিভাগে ন্যাশনাল বোর্ড অব রিভিউ পুরস্কার বিজয়ী সোপ অপেরা অভিনেত্রী
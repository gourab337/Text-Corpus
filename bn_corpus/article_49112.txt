'''তাজিকিস্তান জাতীয় ক্রিকেট দল''' আন্তর্জাতিক ক্রিকেটে তাজিকিস্তান এর প্রতিনিধিত্ব করে। তাজিকিস্তান ক্রিকেট ফেডারেশন তাজিকিস্তানের ক্রিকেটের নিয়ন্ত্রক সংস্থা এবং এটিই তাজিকিস্তানের ক্রিকেটের প্রসারের লক্ষ্যে কাজ করে। প্রতিবেশী দেশ আফগানিস্তানের ক্রিকেটীয় সাফল্যে অনুপ্রাণিত হয়ে ২০১১ সালে তাজিকিস্তান ফেডারেশন গঠিত হয়। তাজিকিস্তান বর্তমানে আন্তর্জাতিক ক্রিকেট কাউন্সিল এর সদস্য নয়। তবে তাজিকিস্তান বর্তমানে এশিয়ান ক্রিকেট কাউন্সিল এর সদস্য। দেশটি ২০১২ সালে এশিয়ান ক্রিকেট কাউন্সিল (এসিসি) এর সদস্যপদ লাভ করে। ==ইতিহাস== তাজিকিস্তানে ১৯৬০ সালের দিকে ক্রিকেট খেলা হত। কিন্তু সোভিয়েত যুগে, তাজিকিস্তানে ক্রিকেট সম্পূর্ণরূপে বন্ধ থাকে। তখন তাজিকিস্তানে কোন ধরনের ক্রিকেট খেলা অনুষ্ঠিত হয় নি এবং একই সাথে তাজিকিস্তানে কোন ক্রিকেট দলও ছিল না। এর কারণ ছিল, তৎকালীন বলশেভিক শাসকরা মনে করতেন শ্রমিক লোকদের জন্য ক্রিকেট খেলা অপমানজনক। ফলে সে সময় তাজিকিস্তানের ক্রিকেটে কোনরূপ অগ্রগতি ঘটে নি। এরপর সোভিয়েত ইউনিয়ন ভেঙ্গে যাওয়ার পরও সেই ধারা বজায় থেকেছিল। তবে প্রতিবেশী দেশ আফগানিস্তান ২০০০ সালের পর থেকে লক্ষণীয় সাফল্য অর্জন করে। আর তাদের এই সাফল্যের সূত্র ধরেই পরবর্তীতে তাজিকিস্তানে ক্রিকেটের পরিচয় ঘটে এবং সেই ধারায় পরবর্তীতে তাজিকিস্তান ক্রিকেট ফেডারেশন গঠিত হয়। তার পর থেকে তাজিকিস্তান ধীরে ধীরে ক্রিকেটে অংশগ্রহণ করতে থাকে। তাজিকিস্তান ক্রিকেট দল এখন পর্যন্ত টি একদিনের ম্যাচ এবং দুটি টি-২০ ম্যাচ খেলেছে। সবগুলো খেলাই অনুষ্ঠিত হয় আফগানিস্তান দলের বিপক্ষে। খেলাগুলো অনুষ্ঠিত হয় ২০১৩ সালের জুন মাসে আফগানিস্তান এর একটি দলের তাজিকিস্তান সফরে এবং ২০১৩ সালের ডিসেম্বর মাসে তাজিকিস্তান ক্রিকেট দলের আফগানিস্তান সফরের সময়। বর্তমানে তাজিকিস্তানে স্কুল পর্যায়ে ১২ টি স্কুল ক্রিকেট খেলে। অপরদিকে ক্লাব পর্যায়ে ১৪ টি নিবন্ধিত ক্লাব ক্রিকেট খেলে। এই পর্যায়ে টি নারী ক্রিকেট দলও অংশগ্রহণ করে। এছাড়াও বর্তমানে তাজিকিস্তানের জাতীয় নারী ক্রিকেট দলও রয়েছে এবং তারা নিয়মিত খেলায় অংশগ্রহণ করে। তাজিকিস্তানের নারী জাতীয় দল, ২০১২ সালের জুন মাসে, তাজিকিস্তানের রাজধানী দুশানবেতে আফগানিস্তান জাতীয় নারী ক্রিকেট দলের সাথে টি খেলায় অংশগ্রহণ করে। তাজিকিস্তান দল টি ম্যাচের টিতে পরাজিত হয় এবং একটি ম্যাচ টাই হয়। তাজিকিস্তান জাতীয় দল ডিসেম্বর ২০১৩-জানুয়ারী ২০১৪ তে, আফগানিস্তান দলের সাথে টি একদিনের ম্যাচ এবং টি টি-২০ ম্যাচ খেলার জন্য আফগানিস্তান সফর করে। বর্তমানে আফগানিস্তান ক্রিকেট বোর্ড, তাজিকিস্তানে ক্রিকেটের প্রসার এবং তাজিকিস্তান ক্রিকেট দলের উন্নতির লক্ষ্যে বিভিন্নভাবে সাহায্য করে যাচ্ছে। মধ্য এশীয় এই অঞ্চলে ক্রিকেটের প্রসারের জন্য আফগানিস্তানের প্রয়াসের একটি অংশ হল তাজিকিস্তানের ক্রিকেটের উন্নয়ন। এর লক্ষ্যে আফগানিস্তান নিয়মিত তাজিকিস্তানের সাথে ম্যাচ খেলার পরিকল্পনা নিয়েছে। এর পাশাপাশি তাজিকিস্তানে প্রতিভা অন্বেষণের লক্ষ্যেও তারা তাজিকিস্তানকে সাহায্য করছে। ==জার্সির রঙ== তাজিকিস্তান ২০১৩ সালের ডিসেম্বর মাসে তাদের আফগানিস্তান সফরে, লাল আউটলাইন এবং হলুদ রঙের জার্সি পরিধান করে খেলায় অংশগ্রহণ করে। == তথ্যসূত্র == == বহিঃসংযোগ == তাজিকিস্তান ক্রিকেট ফেডারেশন ফেসবুক ক্রিকেট দল ক্রীড়া
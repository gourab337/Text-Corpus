'''সুজেয় শ্যাম''' (জন্ম: ১৪ মার্চ, ১৯৪৬) একজন বাংলাদেশী সুরকার সঙ্গীত পরিচালক। তিনি স্বাধীন বাংলা বেতার কেন্দ্রের একজন গুনী সঙ্গীত পরিচালক কণ্ঠযোদ্ধা। বাংলাদেশের চলচ্চিত্রের গানে অবদানের জন্য তিনি শ্রেষ্ঠ সঙ্গীত পরিচালক বিভাগে জাতীয় চলচ্চিত্র পুরস্কার অর্জন করেন। == প্রাথমিক জীবন == সুজেয় শ্যাম ১৯৪৬ সালের ১৪ মার্চ তৎকালীন ব্রিটিশ ভারতের সিলেট জেলায় জন্মগ্রহণ করেন। তার বাবা অমরেন্দ্র চন্দ্র শাহ ছিলেন একটি বিদ্যালয়ের সহকারী এবং 'ইন্দ্রেশর-টি' নামে একটি চা বাগানের মালিক। তার শৈশব কেটেছে সিলেটের চা বাগানে আর আঁকাবাঁকা পাহাড়ি এলাকায়। দশ ভাইবোনের মধ্যে সুজেয় ষষ্ঠ। সঙ্গীতে আগ্রহ জন্মায় সকালে প্রার্থনা সঙ্গীত শুনে। তাছাড়া তার ছোট বোন ভাই বেতারে গান গাইত। মা বাবাও ছিলেন নজরুল সঙ্গীত শিল্পী। == কর্মজীবন == সুজেয় শ্যাম একজন গীটার বাদক শিশুতোষ গানের পরিচালক হিসেবে ১৯৬৪ সালে তৎকালীন পূর্ব-পাকিস্তান চট্টগ্রাম বেতারে যোগদান করেন। পরে বড়দের অনুষ্ঠান পরিচালনা শুর করলেও ১৯৬৮ সালে চট্টগ্রাম বেতারে চাকরি ছেড়ে ঢাকা বেতারে যোগ দেন। ১৯৭১ সালে ১৬ ডিসেম্বর বিজয় ঘোষণার পর শহীদুল ইসলাম রচিত তার সুরকৃত তার কণ্ঠে "বিজয় নিশান উড়ছে ওই" গানটি স্বাধীন বাংলা বেতারে বেজে উঠেছিল। ২০০১ সালে তিনি বাংলাদেশ বেতার থেকে প্রধান সঙ্গীত প্রযোজক পদ থেকে অবসর গ্রহণ করেন। তিনি টুনাটুনি অডিও নামক একটি প্রতিষ্ঠানের সঙ্গীত পরিচালক হিসেবে কাজ করছেন। == সঙ্গীত জীবন == সুজেয় শ্যাম ১৯৬৯ সালে সঙ্গীত পরিচালক রাজা হোসেনের সাথে পরিচিত হন এবং একত্রে রাজা-শ্যাম নামে বাংলাদেশী চলচ্চিত্রের সঙ্গীত পরিচালনা শুরু করেন। সত্তর-আশি দশকে তারা একত্রে সূর্য গ্রহণ, সূর্য সংগ্রাম, ভুল যখন ভাঙ্গলসহ পচিশটি চলচ্চিত্রের সঙ্গীত পরিচালনা করেন। সূর্য গ্রহণ চলচ্চিত্রের সঙ্গীত পরিচালনা করে অর্জন করেন বাচসাস চলচ্চিত্র পুরস্কার। ১৯৮৬ সালে আবদুল লতিফ বাচ্চু পরিচালিত বলবান অবাঞ্ছিত চলচ্চিত্রের মাধ্যমে এককভাবে সঙ্গীত পরিচালন শুরু করেন। একবিংশ শতকের প্রথমে হাছন রাজাকে নিয়ে নির্মিত হাছন রাজা চলচ্চিত্রের সঙ্গীত পরচালনা করে লাভ করেন তার প্রথম জাতীয় চলচ্চিত্র পুরস্কার। চলচ্চিত্রকার চাষী নজরুল ইসলামের বিশেষ অনুরোধে এই চলচ্চিত্রের একটি গানেও কণ্ঠ দেন তিনি। পরবর্তীতে জয়যাত্রা অবুঝ বউ চলচ্চিত্রের গানের সঙ্গীত পরিচালনা করে যথাক্রমে ২০০৪ ২০১০ সালে এই পুরস্কার লাভ করেন। ২০১৪ সালে ''একাত্তরের ক্ষুদিরাম'' ''একাত্তরের মা জননী'' নামে দুটি চলচ্চিত্রের সঙ্গীত পরিচালনা করেন। ২০০৬ সালে ১৯৭১ সালের মহান মুক্তিযুদ্ধের সময়ে বাংলাদেশ বেতারে প্রচারিত ৪৬টি গানের সংকলন নিয়ে ''স্বাধীন বাংলা বেতারের গান'' শিরোনামের একটি অ্যালবামের সঙ্গীত পরিচালনা করেন। এর ধারাবিহিকতায় পরবর্তীতে ২০১৩ সালে আরও ৫০টি গানের সংকলন নিয়ে ''স্বাধীন বাংলা বেতারের গান ২'' নামে আরেকটি অ্যালবামের সঙ্গীত পরিচালনা করেন। == ডিস্কোগ্রাফি == === মুক্তিযুদ্ধের গান === মুক্তিযুদ্ধের সময়ে স্বাধীন বাংলা বেতারে প্রচারিত তার সুর করা গানগুলো হলো- '''বিজয় নিশান উড়ছে ঐ''' '''রক্ত দিয়ে নাম লিখেছি, বাংলাদেশের নাম''' '''আজ রণ সাজে বাজিয়ে বিষাণ''' '''মুক্তির একই পথ সংগ্রাম''' '''ওরে আয়রে তোরা শোন''' '''আয়রে চাষী মজুর কুলি''' '''রক্ত চাই, রক্ত চাই''' '''আহা ধন্য আমার''' === চলচ্চিত্রের গান === সূর্য গ্রহণ (১৯৭৯) সূর্য সংগ্রাম ভুল যখন ভাঙ্গল প্রতিকার বলবান (১৯৮৬) হাছন রাজা (২০০২) জয়যাত্রা (২০০৪) অবুঝ বউ (২০১০) অন্তর্ধান (২০১২) ৭১ এর ক্ষুদিরাম (২০১৪) ৭১ এর মা জননী (২০১৪) === অ্যালবাম === স্বাধীন বাংলা বেতারের গান (২০০৬) স্বাধীন বাংলা বেতারের গান (২০১৩) == পুরস্কার সম্মাননা == '''জাতীয় চলচ্চিত্র পুরস্কার''' ** '''বিজয়ী''': শ্রেষ্ঠ সঙ্গীত পরিচালক হাছন রাজা (২০০২) ** '''বিজয়ী''': শ্রেষ্ঠ সঙ্গীত পরিচালক জয়যাত্রা (২০০৪) ** '''বিজয়ী''': শ্রেষ্ঠ সঙ্গীত পরিচালক অবুঝ বউ (২০১০) '''বাচসাস চলচ্চিত্র পুরস্কার''' ** '''বিজয়ী''': শ্রেষ্ঠ সঙ্গীত পরিচালক সূর্য গ্রহণ (১৯৭৯) শিল্পকলা পদক (সঙ্গীতে) ২০১৫ স্বাধীনতা সম্মাননা ২০১৫ ভারত গৌরব সম্মাননা ২০১৫ রবি-চ্যানেল আই বিজয়মেলা পদক আজীবন সম্মাননা ২০১১ == আরও দেখুন == আলম খান আলাউদ্দিন আলী আজাদ রহমান == তথ্যসূত্র == == বহিঃসংযোগ == জন্ম ব্যক্তি জেলার ব্যক্তি সুরকার সঙ্গীত পরিচালক সঙ্গীত পরিচালকের জন্য জাতীয় চলচ্চিত্র পুরস্কার (বাংলাদেশ) বিজয়ী চলচ্চিত্র পুরস্কার বিজয়ী হিন্দু
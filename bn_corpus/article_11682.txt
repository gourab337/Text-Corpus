'''পলিকার্প কুশ''' (জানুয়ারি ২৬, ১৯১১ মার্চ ২০, ১৯৯৩) একজন পদার্থবিজ্ঞানী। তিনি ১৯৫৫ সালে উইলিস ল্যাম্বের সাথে যৌথভাবে পদার্থবিজ্ঞানে নোবেল পুরস্কার লাভ করেন। তিনি সঠিকভাবে ইলেকট্রনের চৌম্বক ভ্রামকের মান নির্ণয় করেছিলেন এবং এর মাধ্যমে আবিষ্কার করেছিলেন, প্রকৃত মানটি তাত্ত্বিক মানের তুলনায় বেশী। তার এই আবিষ্কার কোয়ান্টাম জগতে নতুন চিন্তাধারার জন্ম দিয়েছিল। কুশ কেইস ইনস্টিটিউট অফ টেকনোলজি (বর্তমানে কেস ওয়েস্টার্ন রিজার্ভ ইউনিভার্সিটি) থেকে ১৯৩১ সালে পদার্থবিজ্ঞান বিষয়ে স্নাতক ডিগ্রি অর্জন করেন। ১৯৩৩ সালে ইলিনয় বিশ্ববিদ্যালয় থেকে মাস্টার্স ডিগ্রি এবং একই বিশ্ববিদ্যালয় থেকে ১৯৩৬ সালে পিএইচডি সম্পন্ন করেন। তার কর্মজীবনের অধিকাংশ সময় কাটে নিউ ইয়র্ক সিটিতে অবস্থিত কলাম্বিয়া বিশ্ববিদ্যালয়ে অধ্যাপনা করে। এই বিশ্ববিদ্যালয়ে তিনি শেষ কয়েক বছর প্রভোস্ট হিসেবে দায়িত্ব পালন করেছিলেন। এখান থেকে ডালাসে নতুন প্রতিষ্ঠিত টেক্সাস বিশ্ববিদ্যালয়ে চলে যান। কলাম্বিয়াতে অধ্যাপনার সময় তিনি লেজারের উদ্ভাবক গর্ডন গৌল্ড-এর ডক্টরাল উপদেষ্টা ছিলেন। ওহাইওর ক্লিভল্যান্ডে অবস্থিত কেইস ওয়েস্টার্ন রিজার্ভ বিশ্ববিদ্যালয়ে স্নাতক শ্রেণীর ছাত্রদের একটি আবাসিক হলের নাম কুশের নামানুসারে রাখা হয়েছে। হলটি দক্ষিণ ক্যাম্পাসে অবস্থিত। ভবনটির নাম "কুশ হাউস"। এর অবস্থান ক্লিভল্যান্ড হাইট্‌সের কার্লটন রোডে। == তথ্যসূত্র == == বহিঃসংযোগ == নোবেল পুরস্কারের ওয়েবসাইটে পলিকার্প কুশের জীবনী জন্ম মৃত্যু বিজয়ী পদার্থবিজ্ঞানী পদার্থবিজ্ঞানী পদার্থবিজ্ঞানী অফ ইলিনয় অ্যাট প্রাক্তন শিক্ষার্থী বিষয়শ্রেণী:কেস ওয়েস্টার্ন রিজার্ভ ইউনিভার্সিটির প্রাক্তন শিক্ষার্থী শিক্ষক
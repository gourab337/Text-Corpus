'''সিউড়ি''' ভারতের পশ্চিমবঙ্গ রাজ্যের বীরভূম জেলার একটি শহর পৌরসভা এলাকা। সিউড়ী শহরটি বৃটিশ আমলে তৈরি। এই শহরটি ছোটনাগপুর মালভূমির সম্প্রসারিত অংশে স্থিত। সমুদ্রপৃষ্ঠ হইতে উচ্চতা প্রায় ২৩৩ ফুট। == নামকরণ == বীরবভূম জেলা সদর তথা শতাব্দী প্রাচীন শহর হল সিউড়ি। এই শহরের নামের দু’ধরণের বানান চোখে পড়ে। জেলা প্রশাসনিক ভবন, পুরভবন, শতাব্দী প্রাচীন জেলা স্কুল, গ্রন্থাগার থেকে শুরু করে বহু জায়গায় রয়েছে ‘সিউড়ী’ বানান। টেলি যোগাযোগ সংস্থার অফিস, পত্রপত্রিকা, বিভিন্ন দোকানপাটে শহরের বানান লেখা ‘সিউড়ি’। অনেক গবেষকের মতে সিউড়ি নামের উৎপত্তির ইতিহাসে আছে এর রহস্য। গৌরীহর মিত্র ‘বীরভূমের ইতিহাস’ গ্রন্থে লিখছেন ‘‘বীরভূমের রাজধানী সিউড়ী, শূরী (বা শৌর্য্যশালী) শব্দের অপভ্রংশ। তাই ইংরেজিতে সিউড়ি-র বানান শূরী (suri) লেখা হয়।’’ বীরভূমে এক সময় বৌদ্ধদের প্রভাব ছিল বলেই শিবাড়ী থেকে সিউড়ী হয়েছে। বীরভূমের ইতিহাসবিদ অর্ণব মজুমদারের মতে সিউড়ি নয়, শতাব্দী প্রচীন জনপদ হিসাবে বিখ্যাত ছিল সিউড়ির সন্নিকটস্থ কড়িধ্যা। প্রচুর সংখ্যক তন্তুবায়ী বা তাঁতি, শাঁখারি পরিবারের বাস ছিল কড়িধ্যায়। থাকতেন জমিদারেরাও। তার শিয়রে অর্থাৎ ঠিক উত্তর দিকে থাকা জনপদ সিউড়ির নাম ‘শিয়র’ থেকেই হয়েছে। == জনসংখ্যার উপাত্ত == ভারতের ২০০১ সালের আদমশুমারি অনুসারে সিউড়ি শহরের জনসংখ্যা হল ৬১,৮১৮ জন। এর মধ্যে পুরুষ ৫১% এবং নারী ৪৯%। এখানে সাক্ষরতার হার ৭৪%। পুরুষদের মধ্যে সাক্ষরতার হার ৭৯% এবং নারীদের মধ্যে এই হার ৬৮%। সারা ভারতের সাক্ষরতার হার ৫৯.৫%, তার চাইতে সিউড়ি এর সাক্ষরতার হার বেশি। এই শহরের জনসংখ্যার ১১% হল বছর বা তার কম বয়সী। == তথ্যসূত্র == শহর জেলার শহর
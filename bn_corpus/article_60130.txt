'''থেলমা রিটার''' (; জন্ম: ১৪ ফেব্রুয়ারি ১৯০২ ফেব্রুয়ারি ১৯৬৯) ছিলেন একজন মার্কিন অভিনেত্রী। তিনি শ্রমিক-শ্রেণির চরিত্রে তার হাস্যরসাত্মক চরিত্র এবং তার বলিষ্ঠ নিউ ইয়র্কের উচ্চারণের জন্য সর্বাধিক পরিচিত। তিনি ছয়বার শ্রেষ্ঠ পার্শ্ব অভিনেত্রীর জন্য একাডেমি পুরস্কারের মনোনয়ন লাভ করেছেন, যা এই বিভাগে সর্বাধিক মনোনয়নের রেকর্ড। গ্লেন ক্লোজ শ্রেষ্ঠ অভিনেত্রী পার্শ্ব অভিনেত্রী বিভাগে ৭টি মনোনয়ন নিয়ে তার থেকে এগিয়ে যাওয়া একমাত্র অভিনেত্রী। তার অস্কার মনোনীত চলচ্চিত্রসমূহ হল ''অল অ্যাবাউট ইভ'' (১৯৫০), ''দ্য মেটিং সিজন'' (১৯৫১), ''উইথ সং ইন মাই হার্ট'' (১৯৫২), ''পিকআপ অন সাউথ স্ট্রিট'' (১৯৫৩), ''পিলো টক'' (১৯৫৯), ''বার্ডম্যান অব আলকাট্রেজ'' (১৯৬২)। তার অভিনীত সর্বশেষ চলচ্চিত্র হল ''হোয়াট্‌স সো ব্যাড অ্যাবাউট ফিলিং গুড?'' (১৯৬৮)। মঞ্চে তিনি ''নিউ গার্ল ইন টাউন'' নাটকে অভিনয়ের জন্য ১৯৫৮ সালে শ্রেষ্ঠ অভিনেত্রী বিভাগে টনি পুরস্কার অর্জন করেন এবং টেলিভিশনে ''গুডইয়ার টেলিভিশন প্লেহাউজ''-এ অভিনয় করে ১৯৫৫ সালে একটি প্রাইমটাইম এমি পুরস্কারের মনোনয়ন লাভ করেন। ==প্রারম্ভিক জীবন বিবাহ== রিটার ১৯০২ সালের ১৪ই ফেব্রুয়ারি নিউ ইয়র্ক সিটির ব্রুকলিনে জন্মগ্রহণ করেন। তার পিতা চার্লস রিটার মাতা লুসি রিটার। তিনি তার পিতামাতার প্রথম সন্তান। ১৯০৫ সালের নিউ ইয়র্ক রাজ্যের জনশুমারি অনুযায়ী রিটারের জন্মের সময় তার পিতা একজন বইয়ের দোকানদার ছিলেন। রিটার কিশোর বয়সে তার অভিনয় জীবন শুরু করেন, তিনি হাই স্কুলের নাটকে স্টক কোম্পানিতে অভিনয় করতেন। পরবর্তী কালে তিনি আমেরিকান একাডেমি অব ড্রামাটিক আর্টস থেকে প্রাতিষ্ঠানিক শিক্ষা অর্জন করেন। রিটার ১৯২৭ সালে অভিনেতা জোসেফ মোরানের সাথে বিবাহ বন্ধনে আবদ্ধ হন। মোরান ১৯৩০-এর দশকের মাঝামাঝি সময়ে তার পেশা পরিবর্তন করেন এবং প্রথমে প্রতিনিধি পরে বিজ্ঞাপন নির্বাহী হিসেবে কর্মজীবন শুরু করেন। বিবাহ পরবর্তী সময়ে রিটার মঞ্চে সফল হতে না পেরে অভিনয় থেকে সরে গিয়ে তার দুই সন্তান মনিকা জো'কে লালন পালনের দিকে মনযোগী হওয়ার সিদ্ধান্ত নেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী একাডেমি অব ড্রামাটিক আর্টসের প্রাক্তন শিক্ষার্থী বিষয়শ্রেণী:নিউ ইয়র্ক সিটির অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী মৃত্যু বিষয়শ্রেণী:টনি পুরস্কার বিজয়ী
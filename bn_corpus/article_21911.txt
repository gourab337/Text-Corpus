'''শেখ সালমান বিন ইব্রাহিম আল খলিফা''' (, জন্ম: নভেম্বর, ১৯৬৫) বাহরাইনের রিফায় জন্মগ্রহণকারী এএফসি’র বর্তমান সভাপতি। মে, ২০১৩ তারিখে এশিয়ান ফুটবল কনফেডারেশনের সভাপতি নির্বাচনে বিজয়ের পূর্বে তিনি বাহরাইন ফুটবল সংস্থার সভাপতি ছিলেন। এছাড়াও তিনি এশিয়ান ফুটবল কনফেডারেশনের শৃঙ্খলা কমিটির চেয়ারম্যান এবং ফিফা শৃঙ্খলা কমিটির ডেপুটি চেয়ারম্যানের দায়িত্ব পালন করছেন। == ব্যক্তিগত জীবন == শেখ সালমান বিন ইব্রাহিম আল খলিফা বাহরাইনের সম্ভ্রান্ত পরিবারে জন্মগ্রহণ করেন। তিনি বাহরাইন বিশ্ববিদ্যালয় থেকে ইংরেজি সাহিত্য ইতিহাস বিষয়ে স্নাতক ডিগ্রী লাভ করেন। ১৯৮০-এর দশক থেকেই তিনি বাহরাইনের প্রথম বিভাগের যুব দলের সাথে সম্পৃক্ত আছেন। শেখ সালমানের তিন সন্তান রয়েছে। == কর্মজীবন == শিক্ষাজীবন সম্পন্নে লক্ষ্যে তিনি রিফা ক্লাব ত্যাগ করেন। তারপর তিনি বাহরাইন ফুটবল সংস্থার নির্বাহী পরিষদে অন্তর্ভুক্ত হন। ১৯৯৬ সালে তিনি জাতীয় দলের সভাপতি নিযুক্ত হন। দুই বৎসর পর সহ-সভাপতি এবং ২০০২ সালে ফুটবল সংস্থা’র সভাপতি হন। ফিফা বিশ্বকাপ, ফিফা বিচ প্রতিযোগিতা, ফিফা ক্লাব চ্যাম্পিয়নশীপ ইত্যাদি ফিফা’র বিভিন্ন প্রতিযোগিতায় শৃঙ্খলা কমিটির সহ-সভাপতিরও দায়িত্ব পালন করেন তিনি। এছাড়াও, ২০০৮ সালে বেইজিংয়ে ফিফা শৃঙ্খলা কমিটিতে ডেপুটি চেয়ারম্যানের দায়িত্ব পালন করেছেন। == তথ্যসূত্র == ফুটবলার জন্ম ব্যক্তি ফুটবল ম্যানেজার প্রাক্তন শিক্ষার্থী প্রশাসক ফুটবল কনফেডারেশন
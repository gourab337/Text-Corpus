'''উইলিয়াম প্যাট্রিক অ্যান্থনি ক্রফোর্ড''' (; জন্ম: আগস্ট, ১৯৩৩ মৃত্যু: ২১ জানুয়ারি, ২০০৯) নিউ সাউথ ওয়েলসের ডাব্বো এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৫৬ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে নিউ সাউথ ওয়েলস দলের প্রতিনিধিত্ব করেন। দলে তিনি মূলতঃ ডানহাতি ফাস্ট বোলার হিসেবে খেলতেন। এছাড়াও, নিচেরসারিতে ডানহাতে কার্যকরী ব্যাটিংশৈলী উপস্থাপন করেছেন '''প্যাট ক্রফোর্ড'''। == প্রথম-শ্রেণীর ক্রিকেট == ১৯৫৪-৫৫ মৌসুম থেকে ১৯৫৭-৫৮ মৌসুম পর্যন্ত প্যাট ক্রফোর্ডের প্রথম-শ্রেণীর খেলোয়াড়ী জীবন চলমান ছিল। খেলোয়াড়ী জীবন সংক্ষিপ্ত সময়ের হলেও অংশগ্রহণকৃত চার মৌসুমে বিস্তর সাফল্য অর্জন করেছিলেন তিনি। দীর্ঘদেহী ডানহাতি ফাস্ট বোলার হিসেবে শেফিল্ড শিল্ডে বেশ ভালো খেলেন। ১৯৫৪-৫৫ মৌসুমে অভিষেক ঘটে তার। পর্যায়ে ১২.৯৬ গড়ে ২৫ উইকেট নিয়ে বোলিং গড়ে শীর্ষস্থান অধিকার করেন। == আন্তর্জাতিক ক্রিকেট == ১৯৫৬ সালে ইংল্যান্ড, ভারত পাকিস্তান গমন করেন। সমগ্র খেলোয়াড়ী জীবনে চারটিমাত্র টেস্টে অংশগ্রহণ করেছেন প্যাট ক্রফোর্ড। ২১ জুন, ১৯৫৬ তারিখে লর্ডসে স্বাগতিক ইংল্যান্ডের বিপক্ষে টেস্ট ক্রিকেটে অভিষেক ঘটে তার। ১৯৫৬ সালে অস্ট্রেলিয়া দলের সদস্যরূপে ইংল্যান্ড গমনের জন্যে মনোনীত হন। তবে, সমুদ্র যাত্রায় গর্ভবতী স্ত্রীকে নিয়ে যাত্রার বিষয়টি নীতি-বিরুদ্ধ হওয়ায় অনুমতি দেয়নি অস্ট্রেলিয়ান কন্ট্রোল বোর্ড কর্তৃপক্ষ। ফলে, তদ্বীয় স্ত্রী পৃথকভাবে ইংল্যান্ড গমন করেছিলেন। অভিষেক ঘটা লর্ডস টেস্টে গুরুতর আঘাতপ্রাপ্ত হন। ফলশ্রুতিতে মাত্র ২৯ বল ডেলিভারি করতে পেরেছিলেন তিনি। এরপর ভারতে আরও তিনটি টেস্ট খেলেন। নভেম্বর, ১৯৫৬ তারিখে কলকাতায় স্বাগতিক ভারতের বিপক্ষে সর্বশেষ টেস্টে অংশ নেন তিনি। তৃতীয় টেস্টে আবারও আঘাতের কবলে পড়েন। == অবসর == এক বছরের মধ্যেই আঘাতের কারণে প্রথম-শ্রেণীর খেলোয়াড়ী জীবন থেকে অবসর নিতে বাধ্য হন। এরপর অবশ্য কিছুকাল ল্যাঙ্কাশায়ার লীগে খেলেছিলেন তিনি। ২১ জানুয়ারি, ২০০৯ তারিখে ৭৬ বছর বয়সে নিউ সাউথ ওয়েলসের বেক্সলি এলাকায় প্যাট ক্রফোর্ডের দেহাবসান ঘটে। == তথ্যসূত্র == == আরও দেখুন == ইয়ান মেকিফ ভিক্টোরিয়া ক্রিকেট দল অ্যাশেজ সিরিজের তালিকা অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বিষয়শ্রেণী:নিউ সাউথ ওয়েলসের ক্রিকেটার বিষয়শ্রেণী:নিউ সাউথ ওয়েলস থেকে আগত ক্রিকেটার
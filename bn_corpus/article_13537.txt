'''নানুপুর''' বাংলাদেশের চট্টগ্রাম জেলার ফটিকছড়ি উপজেলার অন্তর্গত একটি ইউনিয়ন। == আয়তন == নানুপুর ইউনিয়নের আয়তন ১২,০৩১ একর (৪৮.৬৯ বর্গ কিলোমিটার)। == জনসংখ্যা == ২০১১ সালের পরিসংখ্যান অনুযায়ী নানুপুর ইউনিয়নের লোকসংখ্যা ৩৮,৯৩৪ জন। এর মধ্যে পুরুষ ২২,৮১২ জন এবং মহিলা ১৬,১২২ জন। == অবস্থান সীমানা == ফটিকছড়ি উপজেলার পূর্বাংশে নানুপুর ইউনিয়নের অবস্থান। উপজেলা সদর থেকে ইউনিয়নের দূরত্ব প্রায় ১২ কিলোমিটার। ইউনিয়নের পশ্চিমে রোসাংগিরী ইউনিয়ন সমিতিরহাট ইউনিয়ন; দক্ষিণে সমিতিরহাট ইউনিয়ন, বখতপুর ইউনিয়ন ধর্মপুর ইউনিয়ন; পূর্বে খিরাম ইউনিয়ন এবং উত্তরে লেলাং ইউনিয়ন অবস্থিত। == প্রশাসনিক কাঠামো == নানুপুর ইউনিয়ন ফটিকছড়ি উপজেলার আওতাধীন ১৪নং ইউনিয়ন পরিষদ। ইউনিয়নের প্রশাসনিক কার্যক্রম উপজেলার ফটিকছড়ি থানার আওতাধীন। এটি জাতীয় সংসদের ২৭৯নং নির্বাচনী এলাকা চট্টগ্রাম-২ এর অংশ। ইউনিয়নের গ্রামগুলো হল: নানুপুর গামরিতলা (আংশিক) ঢালকাটা মাইজভাণ্ডার == নামকরণ == এই গ্রামের বিশিষ্ট কবি সাবরিদ খাঁ তার দাদা জনাব নানু রাজা খান মল্লিক এর নাম অনুসারে এই গ্রামের নাম দেন নানুপুর। == শিক্ষা ব্যবস্থা == নানুপুর ইউনিয়নের সাক্ষরতার হার ৫১.১৬%। ইউনিয়নে ১টি ডিগ্রী কলেজ, ১টি ফাজিল মাদ্রাসা, ১টি আলিম মাদ্রাসা, ৪টি মাধ্যমিক বিদ্যালয় ৮টি প্রাথমিক বিদ্যালয় রয়েছে। == শিক্ষা প্রতিষ্ঠান == ;কলেজ নানুপুর লায়লা কবির ডিগ্রি কলেজ ;মাদ্রাসা মাজহারুল উলুম গাউছিয়া ফাজিল মাদ্রাসা নানুপুর মহিলা আলিম মাদ্রাসা ;মাধ্যমিক বিদ্যালয় নানুপুর আবু সোবহান উচ্চ বিদ্যালয় নানুপুর বালিকা উচ্চ বিদ্যালয় মাইজভাণ্ডার আহমদিয়া উচ্চ বিদ্যালয় মাইজভাণ্ডার বালিকা উচ্চ বিদ্যালয় ;প্রাথমিক বিদ্যালয় কিপাইত নগর সরকারি প্রাথমিক বিদ্যালয় গামরিতলা সরকারি প্রাথমিক বিদ্যালয় ঢালকাটা সরকারি প্রাথমিক বিদ্যালয় নানুপুর এস সরকারি প্রাথমিক বিদ্যালয় নানুপুর গাউছিয়া সরকারি প্রাথমিক বিদ্যালয় পশ্চিম নানুপুর মান্নান সরকারি প্রাথমিক বিদ্যালয় পূর্ব মাইজভাণ্ডার সরকারি প্রাথমিক বিদ্যালয় ভাণ্ডার শরীফ আহমদিয়া সরকারি প্রাথমিক বিদ্যালয় ;কিন্ডারগার্টেন নানুপুর ব্লুমিং কিন্ডারগার্টেন == যোগাযোগ ব্যবস্থা == নানুপুর ইউনিয়নে যোগাযোগের প্রধান প্রধান সড়কগুলো হল ফটিকছড়ি-রাউজান সড়ক, সড়ক এবং ধলই-নানুপুর সড়ক। প্রধান যোগাযোগ মাধ্যম সিএনজি চালিত অটোরিক্সা। == ধর্মীয় উপাসনালয় == নানুপুর ইউনিয়নে ১৭টি মসজিদ, ৫টি মন্দির ১টি প্যাগোডা রয়েছে। == খাল নদী == নানুপুর ইউনিয়নের উপর দিয়ে বয়ে চলেছে তেলপারই খাল। == হাট-বাজার == নানুপুর ইউনিয়নের প্রধান হাট/বাজার হল নানুপুর বাজার। == দর্শনীয় স্থান == মাইজভাণ্ডার দরবার শরীফ নানুপুর গৌতম বিহার == কৃতী ব্যক্তিত্ব == আহমদ উল্লাহ মাইজভাণ্ডারী –– সুফি সাধক। গোলামুর রহমান মাইজভাণ্ডারী –– সুফি সাধক। জিয়াউল হক মাইজভাণ্ডারী –– সুফি সাধক। দেলাওয়ার হোসাইন মাইজভাণ্ডারী –– সুফি সাধক। রফিকুল আনোয়ার –– রাজনীতিবিদ। শফিউল বশর মাইজভাণ্ডারী –– সুফি সাধক। সাবিরিদ খান –– পুঁথি সাহিত্যিক। সৈয়দ নজিবুল বশর মাইজভাণ্ডারী –– রাজনীতিবিদ। == জনপ্রতিনিধি == বর্তমান চেয়ারম্যান: সৈয়দ ওসমান গণি বাবু তালিকা ক্রম নং চেয়ারম্যানের নাম সময়কাল ০১ নুর আহমদ ১৯৬৮-১৯৭০ ০২ মির্জা মোহাম্মদ মহসিন ১৯৭৩-১৯৮৮ ০৩ সৈয়দ শওকত হায়াত জুবলী ১৯৮৮-১৯৯১ ০৪ মোহাম্মদ আফতাব উদ্দীন ১৯৯১-১৯৯৩ ০৫ মাস্টার বদিউল আলম ১৯৯৩-২০০৩ ০৬ সৈয়দ ওসমান গণি বাবু ২০০৩-বর্তমান == আরও দেখুন == ফটিকছড়ি থানা ফটিকছড়ি উপজেলা চট্টগ্রাম জেলা == তথ্যসূত্র == == বহিঃসংযোগ == উপজেলার ইউনিয়ন
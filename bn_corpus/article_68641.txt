'''মস্তিষ্কের মৃত্যু''' দ্বারা মস্তিষ্কের সকল কার্যক্রমের মৃত্যুকে বোঝানো হয় যার মধ্যে শরীরে জীবনের উপস্থিতি বজায় রাখতে প্রয়োজনীয় সকল কার্যক্রম অন্তর্ভুক্ত। এটি পার্সিসটেন্ট ভেজিটেটিভ অবস্থা থেকে আলাদা কারণ সেক্ষেত্রে আক্রান্ত ব্যক্তি জীবিত থাকেন শরীরের বেশ কিছু স্বয়ংক্রিয় কার্যক্রম সচল থাকে। এটি সাধারণ কোমা থেকেও আলাদা, তা চিকিৎসাগতভাবে প্রদানকৃত হোক বা কোনো দুর্ঘটনা বা রোগের কারণেই হোক, এমনকী অত্যন্ত গভীর কোমার ক্ষেত্রেও যতোক্ষণ মস্তিষ্কের শরীরের কিছু ক্রিয়াকলাপ কার্যক্রম বলবৎ থাকে ততোক্ষণ সেই অবস্থাকে মস্তিষ্কের মৃত্যু হিসেবে ধরা হয় না। মস্তিষ্কের মৃত্যু লকড-ইন-সিনড্রোম থেকেও আলাদা একটি অবস্থা। রোগ নির্ণয়ের বিভিন্ন উপায় (ডিফারেন্সিয়াল ডায়াগনোসিস) ব্যবহারের মাধ্যমে এই অবস্থাগুলো পার্থক্য করার মাধ্যমে আলাদা ভাবে নির্ণয় করা সম্ভব। বিশ্বের বহু বিচারব্যবস্থায় মৃত্যুর আইনি ব্যাখ্যা হিসেবে মস্তিষ্কের মৃত্যুকে নির্দেশ করা হয়, কিন্তু এটি সংজ্ঞা অনেক ক্ষেত্রেই সুনির্দিষ্ট নয় এবং মানুষের মধ্যে তা বিভ্রান্তিরও সৃষ্টি করে। মস্তিষ্কের মৃত্যু ঘটলেও মস্তিষ্কের বিভিন্ন অংশ কাজ চালিয়ে যেতে পারে যদিও অনেক অংশ আর কখনো কার্যকর অবস্থায় ফিরে আসে না। ‘মস্তিষ্কের মৃত্যু’ বা ‘ব্রেন ডেথ’ পরিভাষাটি কয়েক প্রকারের সমন্বিত অবস্থাকে নির্দেশ করতে পারে। উদাহরণস্বরূপ বলা যায়, যদিও একটি উল্লেখযোগ্য চিকিৎসা সংক্রান্ত পরিভাষার অভিধান মস্তিষ্কের মৃত্যু বলতে গুরুমস্তিষ্কের মৃত্যু (মস্তিষ্কের গুরুমস্তিষ্ক অংশের মৃত্যুকে নির্দেশ করে) বোঝালেও যুক্তরাষ্ট্রের ন্যাশনাল লাইব্রেরি অব মেডিসিন মেডিক্যাল সাবজেক্ট হেডিংস (MeSH) সিস্টেম মস্তিষ্কের মৃত্যু বলতে মস্তিষ্কের ব্রেইনস্টেমসহ অন্যান্য অংশের মৃত্যুকে নির্দেশ করে। এই পার্থক্যগুলো চিকিৎসাবিদ্যার দিক থেকে বিবেচনা করলে যথেষ্ট গুরুত্ব বহন করে। কারণ ক্ষেত্র বিশেষে যদি গুরুমস্তিষ্কের মৃত্যু হয় ব্রেইনস্টেম জীবিত সচল থাকে সেক্ষেত্রে হৃদস্পন্দন শ্বাসপ্রশ্বাস কোনো প্রকার সাহায্য ছাড়াই সচল থাকে। অপরদিকে সম্পূর্ণ মস্তিষ্কের মৃত্যু হলে শুধুমাত্র মেশিনের মাধ্যমে লাইফ সাপোর্ট সরঞ্জাম সচল রাখা হলেই এই শারীরিক কর্মকাণ্ডগুলো পরিচালিত হতে পারবে। যে-সকল রোগীর মস্তিষ্কের মৃত্যু হয় তাদের অঙ্গ-প্রত্যঙ্গ অস্ত্রোপচারের মাধ্যমে অপসারণ করে অঙ্গদানের জন্য সংরক্ষণ করা সম্ভব। == আরও দেখুন == ব্রেইনস্টেমের মৃত্যু ক্লিনিকাল মৃত্যু মৃত্যু স্থির বোধশক্তিহীন অবস্থা == তথ্যসূত্র == == বহিঃসংযোগ == পরিপ্রেক্ষিতে মৃত্যু রোগনিরূপণবিদ্যা
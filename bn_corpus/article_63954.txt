পূর্ব খরগোশ''' অথবা পূর্ব সময়ে খরগোশের জীবাশ্ম''' এই সুবচনটি জীববিজ্ঞানী জেবিএস হ্যাল্ডেন দ্বারা জনপ্রিয় হওয়া একটি সুবিখ্যাত সুবচন। তাকে যখন প্রশ্ন করা হয়েছিল যে ঠিক কোন প্রমাণটি বিবর্তন তত্ত্ব এবং সে বিষয়ের উপর করা গবেষণা নিয়ে তার আত্মবিশ্বাসকে হ্রাস করবে, তখন তিনি উত্তরটি দিয়েছিলেন। তার উত্তরটি ১৯৯০ এর সময়ে বেশ আলোচিত এবং বহুল ব্যবহৃত একটি সুবচনে পরিণত হয়েছিল৷ তার গবেষণাকালীন অনেক বিবৃতিই জনপ্রিয়তা লাভ করেছে। কেউ কেউ এই উত্তরকে আমলে নিয়ে দাবি করেছেন যে, বিবর্তন কে কখনোই দেখা যায় বা অনুভব করা যায় এই জাতীয় কোন প্রকার প্রমাণ দিয়ে মিথ্যা প্রমাণ করা যাবে না। এরূপ একজন বিখ্যাত দার্শনিক কার্ল পপার বলেছেন মিথ্যা প্রমাণ করার বিষয়টি বিজ্ঞানে খুবই গুরুত্বপূর্ণ একটি বিষয়। বিবর্তন তত্ত্ব বিজ্ঞানের বিষয় কিনা তা নিয়ে তিনি প্রথমে সন্দেহ পোষণ করলেও পরবর্তীতে এই উপসংহারে উপনীত হয়েছেন যে, বিজ্ঞানের অন্যতম আলোচ্য গবেষনা ক্ষেত্র হলো বিবর্তন নিয়ে গবেষণা। খরগোশ হচ্ছে স্তন্যপায়ী জীব। বিজ্ঞানের দর্শনের দৃষ্টিভঙ্গি থেকে এটা বলা যায় যে যদি খরগোশের একটা জীবাশ্মও ক্যামব্রিয়ান পূর্ব কোন পাথরে খুঁজে পাওয়া যায়, তখন সেই মুহূর্ত থেকে প্রতীয়মান হবে যে বিবর্তন নিয়ে পৃথিবীর সাধারণ মানুষ যে ধারণা উপলব্ধ হয়েছে, সে বুঝায় বিশাল রকমের ঘাটতি আছে। স্তন্যপায়ী প্রাণীরা ভূতাত্ত্বিক সময় সীমা অনুসারে ক্যামব্রিয়ান পূর্ব সময়ের বহুকাল পরে আবির্ভূত হয়েছে। ভূতাত্ত্বিক তথ্য থেকে জানা যায় যে যদিও প্রথম স্তন্যপায়ী প্রাণী ট্রাইওসিক যুগে বিচরণ করেছিল; কিন্তু আধুনিক স্তন্যপায়ী প্রাণীদের বর্গের আবির্ভাব ঘটেছে প্যালিওজিন সময়ের প্যালিওসিন এবং ইওসিন যুগে; যা ক্যাম্বিয়াম পূর্ব সময়ের প্রায় ১০০ কোটি বছর পরের ঘটনা।
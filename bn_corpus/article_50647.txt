'''ইউজিন অ্যান্থনি চ্যাপলিন''' (ইংরেজি: Eugene Anthony Chaplin; জন্ম: ২৩ আগস্ট, ১৯৫৩) হলেন একজন রেকর্ডিং প্রকৌশলী এবং প্রামাণ্যচিত্র নির্মাতা। তিনি অভিনেতা চলচ্চিত্র নির্মাতা চার্লি চ্যাপলিন তার চতুর্থ স্ত্রী উনা ওনিলের পুত্র। তার নাম রাখা হয় তার মাতামহ নোবেল পুলিৎজার পুরস্কার বিজয়ী ইউজিন ওনিলের নামানুসারে। ==প্রারম্ভিক জীবন== ইউজিনের পিতা চার্লি চ্যাপলিন ছিলেন একজন চলচ্চিত্র অভিনেতা নির্মাতা। তার মাতা উনা ওনিল ছিলেন চার্লির চতুর্থ স্ত্রী। চার্লির বিরুদ্ধে কমিউনিস্ট আন্দোলনের সাথে সম্পৃক্তরার অভিযোগ ওঠলে তার যুক্তরাষ্ট্রে প্রবেশাধিকার নিষিদ্ধ হয় এবং তিনি সুইজারল্যান্ডে বসবাস শুরু করেন। সেখানেই ইউজিনের জন্ম হয়। ==কর্মজীবন== ইউজিন সুইজারল্যান্ডের ভেভেতে অনুষ্ঠিত আন্তর্জাতিক কমেডি চলচ্চিত্র উৎসবের সভাপতি এবং ২০১২ সালে তিনি ভদ্রেউইল ডরিয়ন সার্কাসের জুরি হিসেবে দ্বায়িত্ব পালন করেন। তিনি তার পিতা চার্লি চ্যাপলিনকে নিয়ে প্রামাণ্যচিত্র ''চার্লি চ্যাপলিন: ফ্যামিলি ট্রিবিউট'' নির্মাণ করেন। এই প্রামাণ্যচিত্র চার্লির সুইজারল্যান্ডের কর্সিয়ের সুর ভেভের বাড়ির কিছু পূর্বে অদেখা চিত্র দেখা যায়। এছাড়া তিনি চ্যাপলিনের সঙ্গীত জীবন নিয়ে বর্ণনামূলক সঙ্গীতধর্মী ''স্মাইল'' নির্মাণ করেন। রেকর্ডিং প্রকৌশলী হিসেবে তিনি দ্য রোলিং স্টোন্‌স, ডেভিড বোই, কুইন সঙ্গীতদলের সাথে কাজ করেছেন। ==আরও দেখুন== চ্যাপলিন পরিবার ==তথ্যসূত্র== ==বহিঃসংযোগ== জন্ম ব্যক্তি পরিবার চলচ্চিত্র পরিচালক
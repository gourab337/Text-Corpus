কলেজ অফ ইঞ্জিনিয়ারিং, ইউনিভার্সিটি অব সান্তা বারবারা(UCSB) এর মেটারিয়ালস বিভাগের জাপানি-আমেরিকান অধ্যাপক। তিনি নীল এলইডি আবিষ্কার করেন যা উজ্জ্বল সাশ্রয়ী সাদা আলো সৃষ্টিতে সহায়ক। এই আবিষ্কারের জন্য ২০১৪ সালে সুজি নাকামুরা, ইসামু আকাসাকি হিরোশি আমানো যৌথভাবে পদার্থবিজ্ঞানে নোবেল পুরস্কার লাভ করেন। ==জীবনী== সুজি নাকামুরা ১৯৭৭ সালে টোকুশিমা বিশ্ববিদ্যালয় থেকে স্নাতক, তড়িৎ প্রকৌশলে ব্যাচেলর অব ইঞ্জিনিয়ারিং ডিগ্রী এবং দুই বছর পর একই বিষয়ে মাস্টার অব ইঞ্জিনিয়ারিং অর্জন করে টোকুশিমার নিচিয়া কর্পোরেশনে কাজে যোগ দেন। এখানে কাজ করার সময় তিনি অতি উজ্জ্বল গ্যালিয়াম নাইট্রাইড(GaN) এলইডি আবিষ্কার করেন, যার অতি উজ্জ্বল নীল আলোকে ফসফর কোটিং করে আংশিক হলুদ করা যায়, যা সাদা এলইডি উৎপাদনের মূলনীতি এবং ১৯৯৩ সালে উৎপাদনে যায়। পূর্বে আরসিএ-এর J. I. Pankove তার সহযোগীরা আপ্রাণ চেষ্টা করলেও ১৯৬০ এর মধ্যে বাজারজাতকরণের উপযোগী GaN এলইডি তৈরি করতে পারেননি। মূল সমস্যা ছিল শক্তিশালী পি-টাইপ GaN তৈরি। নাকামুরা ইসামু আকাসাকির নেতৃত্বে পরিচালিত একটি গবেষণায় অংশ নেন, যারা GaN কে ইলেকট্রন বীমের সাহায্যে ইররেডিয়েশন করে শক্তিশালী পি-টাইপ GaN তৈরির একটি পদ্ধতি প্রকাশ করেন। তবে এই পদ্ধতি জনসাধারণের জন্য উৎপাদনের উপযোগী ছিল না এবং এর পদার্থবিজ্ঞানগত বিষয়াদি ভালোভাবে বোঝা যাচ্ছিল না। নাকামুরা একটি থার্মাল অ্যানিলিং(তাপের সাহায্যে কোনকিছুকে শক্ত করা) পদ্ধতির উন্নয়ন করেন যা জনসাধারণের উৎপাদনের জন্য অধিক উপযোগী ছিল। এছাড়া তিনি এবং তার সহকর্মীরা পদার্থবিজ্ঞানগত বিষয়গুলো পর্যবেক্ষণ করেন এবং আবিষ্কার করেন যে হাইড্রোজেনের কারণে GaN-এর সংগ্রাহক গুলো নিষ্ক্রিয় হয়ে যাচ্ছিল। সেই সময়ে অনেকেই মনে করেছিলেন যে GaN এলইডি তৈরি করা অনেক কঠিন। কিন্তু নাকামুরা সৌভাগ্যবান ছিলেন এই কারণে যে, নিচিয়া কর্পোরেশনের মালিক Nobuo Ogawa (১৯১২-২০০২) এই গবেষণা প্রকল্প চালিয়ে যেতে প্রথম দিকে আগ্রহ প্রকাশ করেন। তবে ঘটনাক্রমে প্রতিষ্ঠানটি তাকে এই প্রকল্পের কাজ বন্ধ করেতে বলে কারণ তাদের মতে এটি অনেক সময় এবং অর্থ নিচ্ছিল। এরপর নাকামুরা নিজের থেকে নীল এলইডি তৈরির প্রচেষ্টা করতে থাকেন এবং ১৯৯৩-এ সফল হন। ১৯৯৪ সালে তিনি ইউনিভার্সিটি অব টোকুশিমা থেকে ডক্টর অফ ইঞ্জিনিয়ারিং ডিগ্রী লাভ করেন। ১৯৯৯ সালে তিনি নিচিয়া কর্পোরেশনের চাকরি ছেড়ে ইউনিভার্সিটি অব সান্তা বারবারা-তে প্রকৌশলের অধ্যাপক হিসেবে যোগ দেন। নাকামুরা সবুজ এলইডির উপর কাজ করেছেন এবং সাদা এলইডি তৈরিতেও তার অবদান আছে। Blu-ray Disc এবং HD DVD তৈরিতে ব্যবহার হয় এমন নীল লেজার ডায়োড তৈরিতে তার অবদান আছে। নাকামুরা ১০০ এর অধিক পেটেন্টের অধিকারী। ২০০৮ সালে নাকামুরা এবং তার সহযোগী UCSB অধ্যাপক Dr. Steven DenBaars এবং Dr. James Speck, Soraa নামে একটি প্রতিষ্ঠান গড়ে তোলেন যা বিশুদ্ধ গ্যালিয়াম নাইট্রাইডের উপর সলিড-স্টেট লাইটনিং টেকনোলজির উন্নয়নে নিয়োজিত। ==স্বীকৃতি== *(২০০১) আসাহি পুরস্কার, Asahi Shimbun নামক জাপানি পত্রিকা। *(২০০২) পদার্থবিজ্ঞানে বেঞ্জামিন ফ্রাংকলিন পদক, ফ্রাংকলিন ইন্সিটিউট। *(২০০৬) সস্তা কার্যকরী আলোর উৎস তৈরির বিরামহীন প্রচেষ্টার জন্য ফিনল্যান্ডের মিলেনিয়াম টেকনোলজি পুরস্কার *(২০০৭) ইউরোপিয়ান ইনভেন্টর অ্যাওয়ার্ড, ইউরোপিয়ান পেটেন্ট অফিস *(২০০৮) অনারারী ডিগ্রী অব ডক্টর অব ইঞ্জিনিয়ারিং, হংকং ইউনিভার্সিটি অব সাইন্স অ্যান্ড টেকনোলজি *(২০০৯) হারভি পুরস্কার, টেকনিয়ন *(২০১২) named Silicon Valley Intellectual Property Law Association (SVIPLA) Inventor of the Year. *(২০১৪) সুজি নাকামুরা, ইসামু আকাসাকি হিরোশি আমানো যৌথভাবে পদার্থবিজ্ঞানে নোবেল পুরস্কার লাভ করেন। ==তথ্যসূত্র== ==আরও পড়ুন== *Shuji Nakamura, Gerhard Fasol, Stephen J. Pearton, ''The Blue Laser Diode The Complete Story'', Springer; 2nd edition, October 2, 2000, () *Bob Johnstone ''Brilliant!: Shuji Nakamura and the revolution in lighting technology'', Prometheus Books, 2007 ==বহিঃসংযোগ== UCSB-এ প্রফেসর নাকামুরার হোম পৃষ্ঠা UCSB-এ সলিড স্টেট লাইটনিং অ্যান্ড এনার্জি সেন্টার Shuji Nakamura Wins $188.7 Million Settlement from Former Employer Nichia for Blue Spectrum Breakthrough Technology New York Times article on Nakamura's settlement with Nichia Nitride semiconductor light-emitting device Shuji Nakamura wins the 2006 Millennium Technology Prize Nichia's Shuji Nakamura: Dream of the Blue Laser Diode 2008 Prince of Asturias Award For Technical and Scientific Research হারভি পুরস্কার জন্ম ব্যক্তি নোবেল বিজয়ী নোবেল বিজয়ী প্রকৌশলী বিজয়ী পদার্থবিজ্ঞানী
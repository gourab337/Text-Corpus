'''বাদ্যানীর গান''' হল বাংলার একধরনের লোকসঙ্গীত। সাপুড়ে বা বেদে জনগোষ্ঠীর মানুষেরা পল্লীগ্রামে ঘুরে ঘুরে সাপের খেলা দেখানোর সময়ে এই বিশেষ ধরনের গান গেয়ে থাকে। ==বৈশিষ্ট্য== সাপুড়ে বা বেদে সম্প্রদায়ের লোকেরা সাপের খেলা দেখিয়ে জীবিকা নির্বাহ করে। সাপুড়েরা মূলত বর্ষাকালে জনপদে বের হয় এবং যাযাবরের মতো গ্রামে গ্রামে ঘুরে জড়িবুটির ভেষজ, সিঙ্গাফুকা ইত্যাদির মাধ্যমে জনতার মধ্যে স্থান করে নেয়। বাংলার গ্রামে-গঞ্জে এদের ঝাঁপিতে করে নির্বীষ সাপ নিয়ে ঘুরতে দেখা যায়। পেটমোটা "সাপুড়ে-বাঁশি" বাজিয়ে এরা সাপ নাচায়। সাপের খেলা দেখানোর সময় এরা মনসামঙ্গলের চাঁদ সদাগরের কাহিনি গানে গানে বিবৃত করে। এগুলিই লোকমুখে ''বাদ্যানীর গান'' নামে পরিচিত। সাপুড়েরা এককভাবে বা দুজনে মিলে খেলা দেখাতে বের হলে গানে গানে আত্মপরিচয় দেয়। একজনে সাপের খেলা দেখালে, "সাঁপ ধরা মোর জাতি গো ব্যবসা সাঁপুড়ির মেয়ে গো বড়ো সাঁপের খেলাগো দেখাই নগরে বাজারে গো রে বিধি কি হইলো।।" দুজনে মিলে খেলা দেখানোর সময়, "ও বাবু সেলাম বারে বারে আমার নাম গয়া বাদ্যা বাবু বাড়ি পদ্মা পার। মোরা পঙ্খী মারি পঙ্খী ধরি, মোরা পঙ্খী বেইচ্যা খাই মোদের ঘরো বাড়ি নাই। ওরে সব দুনিয়া বাড়ী মোদের সকল মানুষ ভাই।।" ==তথ্যসূত্র== ==বহিঃসংযোগ== লোকসংস্কৃতি সঙ্গীত
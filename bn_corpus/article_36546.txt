'''''প্রিন্স অফ পার্সিয়া''''' একটি এবং প্ল্যাটফর্ম ভিডিও গেম যা ইউবিসফট মন্ট্রিয়েল দ্বারা প্রস্তুতকৃত এবং ইউবিসফট দ্বারা প্রকাশিত। এটি ''প্রিন্স অফ পার্সিয়া'' ফ্র্যানচাইজি‎র একটি অংশ। যুক্তরাষ্ট্রে গেমটি প্লেস্টেশন এবং এক্সবক্স ৩৬০ এর জন্য মুক্তি পায় ডিসেম্বর, ২০০৮ সালে এবং উইন্ডোজের জন্যে মুক্তি পায় ডিসেম্বর, ২০০৮ সালে। এটি পরবর্তিতে সিডার ইঞ্জিন দ্বারা ম্যাক ওস এক্স এর জন্য মুক্তি পায় ২৪ মার্চ, ২০০৯ সালে। গেমটি প্রাচীন পারস্যে একটি ঘিরে আবর্তিত যার নাম গেমে প্রকাশিত হয় নি। তার সঙ্গী হিসেবে থাকে এলিকা নামের একজন নারী যার সাথে তার দেখা হয় একটি বড় বালুঝড়ের পর যখন সে রাস্তা হারিয়ে একটি অজানা জায়গায় হাজির হয়। খেলোয়াড়কে তার অ্যাক্রোব্যাটিক সামর্থ্য দিয়ে দেয়াল বেয়ে উঠতে এমনকি ছাদের উপর হামাগুড়ি দিয়ে বিভিন্ন পরিবেশ অতিক্রম করতে হয়। সম্পূর্ণ ভ্রমণজুড়ে খেলোয়াড়কে বিভিন্ন শত্রুকে মোকাবেলা করতে হয় যখন তারা অঞ্চলকে ধ্বংসের হাত থেকে রক্ষা করতে চেষ্টা করে। গেমটির কাহিনী এবং পরিস্থিতির অনেকাংশ জরাথ্রুস্টবাদ থেকে অনুপ্রাণিত। ==রূপরেখা== ===পরিস্থিতি=== ''প্রিন্স অফ পার্সিয়া'' প্রাচীন পারস্যের একটি অসংজ্ঞায়িত নগর-রাষ্ট্রে ঘটে এবং গেমটি অনেকাংশে জরাথ্রুস্টবাদ ধর্মকে কেন্দ্র করে আবর্তিত। গেমের ঘটনার হাজার বছর আগে ক্ষমতার জন্য দেবতা আরিমান এবং অরমাজদের মধ্যে লড়াই হয়। এর পরিনতি হিসেবে অরমাজদ এবং তার লোকজন, দ্য আউরা, আরিমান এবং তার অনুসারী দ্য করাপ্টেডদের একটি গাছে বন্দী করতে সক্ষম হয়। পরবর্তিতে অরমাজদ দুনিয়া ছেড়ে চলে যায় এবং আউরাদের উপর দায়িত্ব দিয়ে যান আরিমান যেন বন্দী অবস্থায় থাকে। তারা হাজার বছর ধরে সফল ছিল যার পর দেবতাদের নিষ্ক্রিয়তার জন্য আউরারা বিশ্বাস করতে লাগল যে আরিমান এবং অরমাজদ পৌরাণিক কল্পকাহিনী ছিল এবং অধিকাংশ দল ছেড়ে চলে যায়। গেমের ঘটনা শুরু হওয়ার কিছু সময় আগে আরিমান আবার মুক্ত হতে চলেছে। ===চরিত্র=== ''প্রিন্স অফ পার্সিয়ার'' প্রধান চরিত্র একজন নামহীন অভিযাত্রী যে ঐশ্বর্যের সন্ধানে রয়েছে। অভিযাত্রীটির সঙ্গী হিসেবে রয়েছে এলিকা নামের একজন আউরা যার জাতি আলোর দেবতা অরমাজদের দেয়া দায়িত্ব ভুলে গেছে এবং প্রধান ভিলেন, আরিমানকে মুক্ত করার সংকল্প করেছে। অন্ধকারের দেবতা আরিমান যে অরমাজদ দ্বারা বন্দী হয়েছিল। মুক্ত হওয়ার পর তার পরিকল্পনা সারা দুনিয়া দখল করা। শোকার্ত রাজা একটি নেতিবাচক ভূমিকায় থাকে যে আরিমানের সাথে চুক্তির বিনিময়ে তার কন্যা এলিকার পুনরুত্থানের পরিকল্পনা করে। এছাড়া অন্যান্য নেতিবাচক চরিত্রে রয়েছে দ্য করাপ্টেড। দ্য করাপ্টেড হল চারজন শাসক যারা অরমাজদকে পরাজিত করার যুদ্ধে আরিমানের সহযোগী ছিল। তারা আরিমানের সাথে হাজার বছর বন্দী ছিল। দ্য হান্টার হল করাপ্টেডদের মধ্যে একজন। তিনি ছিলেন একজন রাজকুমার যিনি শিকার করতে পছন্দ করত কিন্তু শীঘ্রই তিনি শিকারে অত্যন্ত দক্ষ হয়ে উঠেন। আরিমান তার সাথে একটি চুক্তি করে যে তার আত্মার বিনিময়ে আরিমান তাকে এমন একটি চমকপ্রদ প্রাণী শিকার করতে দেবে যা তিনি আগে কখনো করেন নি। করাপ্টেডদের মধ্যে আরেকজন হল দ্য আলকেমিস্ট। তিনি ছিলেন একজন আউরা বিজ্ঞানী। তিনি মনে করেছিলেন যে তিনি অমরত্বের কাছাকাছি পৌছে যখন তার স্বাস্থ্য খারাপ হতে থাকে। দ্য আলকেমিস্ট অরমাজদের কাছে তার গবেষণা শেষ করার জন্য দীর্ঘতর আয়ুর অনুরোধ করেন কিন্তু যখন তিনি প্রত্যাখ্যাত হন তখন আরিমান তার আত্মার পরিবর্তে অমরত্বের প্রস্তাব করে। তৃতীয় করাপ্টেডের নাম দ্য কঙ্কুবাইন। তিনি ছিলেন রাজনীতিতে দক্ষ একজন নারী যিনি ক্ষমতাবান ব্যক্তিদের সম্মান করতেন। তার একজন ব্যক্তির সাথে সম্পর্ক ছিল কিন্তু শেষ পর্যন্ত তিনি অন্য এক নারীর কাছে পরাজিত হয়েছিলেন। এর পরিণতি হিসেবে তিনি তার সৌন্দর্য এবং প্রভাব হারিয়ে এক কুৎসিত মহিলায় পরিণত হন। দ্য কঙ্কুবাইন পরবর্তীকালে ঐন্দ্রজালিক ক্ষমতার বিনিময়ে তার আত্মা আরিমানের কাছে বিক্রি করেন। চতুর্থ এবং সবচেয়ে শক্তিশালী করাপ্টেড হল দ্য ওয়ারিঅর। তিনি ছিলেন একজন রাজা যার রাজত্ব অবরোধের মুখে ছিল। যুদ্ধ জয়ের জন্য রাজা আরিমানের কাছ থেকে ক্ষমতা গ্রহণ করে যার মাধ্যমে তিনি তার শত্রুদের পরাজিত করেন এবং রাজত্বে শান্তি প্রতিষ্ঠা করেন। কিন্তু পরবর্তিতে যুদ্ধের শেষ হওয়ার পর তার রাজত্বের শান্তিপ্রিয় নাগরিকরা দ্য ওয়ারিঅরকে প্রত্যাখ্যান করে যখন তিনি যুদ্ধের হাতিয়ারে রূপান্তরিত হয়। ==অভ্যর্থনা== গেমটি বেশিরভাগ সমালোচকদের কাছ থেকে ইতিবাচক সাড়া লাভ করে। এটি মেটাক্রিটিকে এক্সবক্স ৩৬০, প্লেস্টেশন এবং পিসির জন্যে যথাক্রমে ৮১%, ৮৫% এবং ৮২% স্কোর লাভ করে। ==তথ্যসূত্র== ==বহিঃসংযোগ== আসল থেকে আর্কাইভকৃত) মোবিগেমসে প্রিন্স অফ পার্সিয়া অফ পার্সিয়া গেমস গেম
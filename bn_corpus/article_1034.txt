'''লালসালু''' সৈয়দ ওয়ালীউল্লাহ রচিত একটি উপন্যাস। এটি প্রথম প্রকাশিত হয় ১৯৪৮ সালে। এটি বাংলা সাহিত্যের একটি ধ্রুপদী সৃষ্টি। সৈয়দ ওয়ালীউল্লাহ এই উপন্যাসের জন্যে বাংলা একাডেমী পুরস্কার পান। এর পটভূমি ১৯৪০ কিংবা ১৯৫০ দশকের বাংলাদেশের গ্রামসমাজ হলেও এর প্রভাব বা বিস্তার কালোত্তীর্ণ মূলত গ্রামীণ সমাজের সাধারণ মানুষের সরলতাকে কেন্দ্র করে ধর্মকে ব্যবসার উপাদানরূপে ব্যবহারের একটি নগ্ন চিত্র উপন্যাসটির মূল বিষয়। উপন্যাসটির রচনাকাল ১৯৪৮ সাল। এটি সৈয়দ ওয়ালীউল্লাহর প্রথম উপন্যাস। এটি পরে ইংরেজি ফরাসি ভাষায় অনুবাদ করা হয়। ==প্রকাশনা== ''লালসালু'' প্রথম প্রকাশিত হয় ১৯৪৮ সালে ঢাকার কমরেড পাবলিশার্স থেকে। ১৯৬০ সালে কথাবিতান প্রকাশনী বের করে দ্বিতীয় সংস্করণ। পরে নওরোজ কিতাবিস্তান ২০০৬-এ এবং অ্যাডর্ন পাবলিকেশন ২০১২ সালে এটি প্রকাশ করেছে। ১৯৬০ সালে ''লালসালুর'' উর্দু অনুবাদ করাচি থেকে প্রকাশিত হয় ''Lal Shalu'' নামে। অনুবাদক ছিলেন কলিমুল্লাহ। ১৯৬১ সালে ''লালসালুর'' ফরাসী অনুবাদ ''L Arbre sans racines'' প্রকাশ করে প্যারিসের Editions du Seuil প্রকাশনী। অনুবাদ করেছিলেন ওয়ালীউল্লাহর সহধর্মিণী ১৯৬৩ সালে এর পরিমার্জিত পরিবর্ধিত সংস্করণ প্রকাশিত হয়। ''লালসালু'' উপন্যাসের ইংরেজি অনুবাদ করেন জেফ্রি ডিবিয়ান, কায়সার সাঈদ এবং মালিক খৈয়াম। তবে সৈয়দ ওয়ালীউল্লাহ নিজে এতে সম্প্রসারণের কাজ করেন। অনুবাদটি ''Tree without Roots'' নামে প্রকাশ করে লন্ডনের Chatto and Windus Ltd., ১৯৬৭ সালে। পরবর্তীতে উপন্যাসটি জার্মান চেক ভাষাসহ বিভিন্ন ভাষায় অনূদিত হয়েছে। কবি আহসান হাবীব ''লালসালু''কে বলেছিলেন তৎকালীন "বাঙালি মুসলিম রচিত শ্রেষ্ঠ উপন্যাস"। == চলচ্চিত্ররূপ == ২০০১ সালে তানভীর মোকাম্মেলের পরিচালনায় উপন্যাসটি চলচ্চিত্ররূপ লাভ করে। এতে মজিদ চরিত্রে অভিনয় করেন রাইসুল ইসলাম আসাদ। ২০০১ সালে চলচ্চিত্রটি শ্রেষ্ঠ চলচ্চিত্র সহ আটটি জাতীয় চলচ্চিত্র পুরস্কার অর্জন করে। পাশাপাশি দর্শকদের বিচারে এটি শ্রেষ্ঠ ১০টি বাংলাদেশি চলচ্চিত্রের তালিকায় স্থান পেয়েছে। == আরও দেখুন == লালসালু (চলচ্চিত্র) == তথ্যসূত্র == == বহিঃসংযোগ == লালসালু বাংলাপিডিয়া মজিদ খলনায়ক না কি প্রতিনায়ক বাংলা উপন্যাসের নায়কেরা সাহিত্য উপন্যাস
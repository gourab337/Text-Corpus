'''ব্রজদা''' একটি কাল্পনিক বাঙালী মজলিশি চরিত্র। এর স্রষ্টা সাহিত্যিক সাংবাদিক গৌরকিশোর ঘোষ। == চরিত্রচিত্রণ == ব্রজদার আসল নাম ব্রজরাজ কারফরমা। তিনি গল্প বলতে ভালবাসেন। ঘনাদা বা টেনিদার মতই ব্রজদা প্রবীন গল্পবাগীশ দাদা। তার অভিজ্ঞতার স্টক অঢেল। অসম্ভব ঘটনা ঘটিয়েছেন জীবনে অনেক। যেগুলোকে লেখকের ভাষায় 'গুল্প' অর্থাৎ গুল-গল্প বলা যায়। ব্রজদার নিজের কথা অনুযায়ী ব্রজদার অধিনায়কত্বে ভারত ক্রিকেটে ইংল্যাণ্ডের মোকাবেলা করেছিলো ইডেন গার্ডেনে ১৯৩৩ সালে। তিনি সেনাবাহিনীততে কর্মরত জামাইয়ের জন্যে ফিল্ড মার্শাল মানেকশকে সহজেই বলতে পারেন। তিনি চার্লি চ্যাপলিনের ঘনিষ্ঠ বন্ধু, মেসোপটেমিয়ার যুদ্ধে উপস্থিত ছিলেন, যোগবলে ইউরেনাস গ্রহ ঘুরে আসেন, আর্থার কোনান ডয়েলকে চিনতেন, এক কথায় ব্রজরাজ কারফরমা এক অনন্যসাধারণ চরিত্র। গৌরকিশোর ঘোষের এই চরিত্রটি বাঙালি পাঠকমহলে পরিচিত জনপ্রিয়। আনন্দবাজার পত্রিকার সাংবাদিক ব্রজরঞ্জন রায় এর অনুকরনে রূপদর্শী ছদ্মনামে গৌরকিশোর ঘোষ সৃষ্টি করেন এই চরিত্রটি। == কাহিনী == ব্রজদাকে নিয়ে গৌরকিশোর ‘ব্রজবুলি’ রচনা করেন। আর একটা বই পরে বার হয়— ‘ব্রজদার গুল্পসমগ্র’। এই বইতে ১৯ টি গুল্প বা কাহিনী আছে। == চলচ্চিত্র == ১৯৭৯ সালে ব্রজদার গল্প অবলম্বনে তৈরি পরিচালক পীযূষ বসুর সিনেমা ‘ব্রজবুলি’ তৈরী হয়। নামভূমিকায় ছিলেন বাংলার খ্যাতনামা নায়ক উত্তম কুমার। == তথ্যসূত্র == সাহিত্যের কাল্পনিক চরিত্র
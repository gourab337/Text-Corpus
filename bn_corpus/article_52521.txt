'''শ্রীমতি রাসাসুন্দরী''' (১৮১০-১৮৯৯) ছিলেন ঊনবিংশ শতাব্দীর একজন বাঙ্গালী লেখক। উনি উনার আত্মজীবনীর জন্য বিখ্যাত ছিলেন। আত্মজীবনীতে উনি ঊনবিংশ শতাব্দীর একজন বাঙ্গালী গৃহবধূর চিত্র তুলে ধরেন। == প্রাথমিক জীবন == রাসাসুন্দরী ১৮১০ সালে পাবনা জেলা, বেঙ্গল প্রেসিডেন্সি, ভারত কোম্পানী শাসন জন্মগ্রহণ করেন। তিনি বাসায় স্বশিক্ষিত হন, কিন্তু খুব অল্প প্রসারে। ১৮২২ সালে, যখন তার বয়স ১২ বছর, উনি সিতানাথ সরকারকে বিবাহ করেন। তার স্বামী ফরিদপুর জেলার রামদিয়ার একজন জমিদার ছিলেন। তার শ্বাশুড়ী এবং তিনজন বিধবা ননদ তাদের সাথে বসবাস করতেন। তার শ্বাশুড়ী তাকে খুব পছন্দ করতেন। == পেশা == রাসাসুন্দরী ছিলেন একজন খুবই ধার্মিক মহিলা। তার শিক্ষা ছিল সীমিত। উনি প্রথম শিক্ষার সুযোগ পান যখন তার স্বামী তাকে ধর্মীয় গ্রন্থ চৈতন্যভাগবত কিনে দেন। উনি চৈতন্যভাগবত থেকে পড়ার চেষ্টা শুরু করেন এবং তার সীমিত জ্ঞান কাজে লাগিয়ে ২৫ বছর বয়সে পড়তে শিখেন। তার এক পুত্র সন্তানের সাহায্যে তিনি ৫০ বছর বয়সে লিখতে শিখেন। তার বয়স যখন ৫৯ তখন তার স্বামী সীতানাথ সরকার পরলোকগমন করেন। স্বামীর মৃত্যুর পর তিনি হাতে অনেক মুক্ত সময় পান এবং তা কাজে লাগাতে আত্মজীবনী লেখা শুরু করেন। ১৮৮৬ সালে উনার আত্মজীবনী ''আমার জীবন'' মুদ্রিত হয়। তার আত্মজীবনী তার উপর এবং তার পরিবারে তার ভূমিকার উপর দৃষ্টিপাত করে। নিজের জীবনী লেখার মাধ্যমে উনি একজন বাঙ্গালী গৃহবধূর জীবন তুলে ধরেন, যেখানে তাকে সারাক্ষণ সাংসারিক কাজে নিয়োজিত থাকতে হয়। তিনি লিখেন যে খাওয়ার সময় উনাকে খেতে হত সবার শেষে যখন সবাই তাদের খাওয়া শেষ করে উঠে পড়েছে, এবং কাজের লোক থাকা সত্বেও তাকে বাসার কাজ করতে হ'তো। ১৮৯৮ সালে মুদ্রিত তারঁ আত্মজীবনীর দ্বিতীয় সংস্করণে উনি আরও নতুন তথ্য যোগ করেন। বইটিতে তুলে ধরা হয় তার নিজের জীবন গঠনের চেষ্টা এবং সমাজে একজন বাঙ্গালী নারীর তীব্র চাপের কথা। == মৃত্যু == রাসাসুন্দরী ১৮৯৯ সালে মৃত্যুবরণ করেন। ==তথ্যসূত্র== ১। ''Sen, Nivedita (2015)'' Family, School and Nation: The Child and Literary Constructions in 20th-Century Bengal. Routledge. ISBN 9781317410614. Retrieved 13 November 2017. ২। Murshid, Ghulam. Rasasundari Shreemati. Banglapedia. Retrieved 13 November 2017. ৩। Tripathi, Salil (2016). '' The Colonel Who Would Not Repent: The Bangladesh War and Its Unquiet Legacy''. Yale University Press. ISBN 9780300221022. Retrieved 13 November 2017. জন্ম মৃত্যু লেখিকা‎
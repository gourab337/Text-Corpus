'''টনি উরা''' (জন্ম: ১৫ অক্টোবর ১৯৮৯) একজন পাপুয়া নিউ গিনির ক্রিকেটার। উরা ডানহাতি উদ্বোধনী ব্যাটসম্যান হিসাবে খেলেন। ২০০৮ অনূর্ধ্ব-১৯ বিশ্বকাপ এবং ২০১০ অনূর্ধ্ব-১৯ বিশ্বকাপে পাপুয়া নিউ গিনির অনূর্ধ্ব-১৯ দলের হয়ে বয়স ভিত্তিক গ্রুপের ক্রিকেট খেলেন। ২০১১ বিশ্ব ক্রিকেট লীগ তৃতীয় বিভাগের খেলায় বারমুডার বিপক্ষে লিস্ট ক্রিকেটে অভিষেক করেন। তিনি প্রতিযোগিতায় আরও ৫টি লিস্ট ম্যাচ খেলেছিলেন, শেষটি ছিল হংকংয়ের বিপক্ষে। প্রতিযোগিতায় ম্যাচে ১৫.৩৩ গড়ে ৯২ রান সংগ্রহ করেছিলেন, যার মধ্যে একটি অর্ধশতক ছিল। এটি ছিল তার সর্বোচ্চ স্কোর এবং অর্জন করে বারমুডার বিপক্ষে। নভেম্বর ২০১৪ অস্ট্রেলিয়ায় হংকংয়ের বিপক্ষে পাপুয়া নিউগিনির হয়ে একদিনের আন্তর্জাতিক (ওডিআই) ক্রিকেটে অভিষেক করেন। টুয়েন্টি২০ আন্তর্জাতিক ক্রিকেটে অভিষেক হয় আয়ারল্যান্ড বিরুদ্ধে ২০১৫ আইসিসি বিশ্ব টুয়েন্টি২০ বাছাইপর্ব প্রতিযোগিতায় ১৫ জুলাই ২০১৫ তারিখে। ২০১৮ ক্রিকেট বিশ্বকাপ বাছাইপর্বে, উরা আয়ারল্যান্ডের বিপক্ষে ১৪২ বলে ১৫১ রান করে ্থএকটি জাতীয় রেকর্ড তৈরি করেন, যদিও খেলায় তার দল পরাজিত হয়। পরের ম্যাচে ওয়েস্ট ইন্ডিজের বিপক্ষে দুটি দলের মধ্যকার উদ্বোধনী ওডিআই খেলায় অ্যাশলে নার্সের বলে দুটি ছক্কা মেরে ৪৫ বলে ৩৭ রান সংগ্রহ করেছিলেন। ক্রিকেট বিশ্বকাপ বাছাইপর্বের টুর্নামেন্টের সমাপ্তির পরে, আন্তর্জাতিক ক্রিকেট কাউন্সিল (আইসিসি) উরাকে পাপুয়া নিউ গিনির দলে উঠতি তারকা হিসাবে চিহ্নিত করেছে। ২০১৮ সালের আগস্টে ২০১৮-১৯ আইসিসি টি২০ বিশ্বকাপ পূর্ব এশিয়া-প্রশান্ত মহাসাগরীয় অঞ্চল বাছাইপর্ব প্রতিযোগিতার গ্রুপ এ'র জন্য সে পাপুয়া নিউ গিনির দলের প্রতিনিধিত্ব করে। পাপুয়া নিউ গিনির বাছাইপর্বের সামোয়ায়ের বিপক্ষে, উরা ৫৫ বলেই ১২০ রান করেছিলেন। মার্চ ২০১৯ সালে, তাকে পাপুয়া নিউ গিনির দলে ২০১৮-১৯ আইসিসি টি২০ বিশ্বকাপ পূর্ব এশিয়া-প্রশান্ত মহাসাগরীয় অঞ্চল বাছাইপর্ব প্রতিযোগিতার আঞ্চলিক ফাইনালের জন্য তার নাম রাখা হয়েছিল। ২৩ মার্চ ২০১৯, ফিলিপাইনের বিপক্ষে পাপুয়া নিউ গিনির প্রথম ব্যাটসম্যান হিসাবে উরা টুয়েন্টি২০ আন্তর্জাতিকে সেঞ্চুরী করে অপরাজিত ১০৭ রান সংগ্রহ করেছিলেন। টুর্নামেন্টে তিনি চার ম্যাচে ২৪৩ রান নিয়ে শীর্ষস্থানীয় রান সংগ্রহকারী ছিলেন। পরের মাসে, নামিবিয়ায় আইসিসি ওয়ার্ল্ড ক্রিকেট লীগ দ্বিতীয় বিভাগ টুর্নামেন্টের জন্য পাপুয়া নিউ গিনির দলে তাকে নাম দেওয়া হয়েছিল। ২০১৯ সালের জুনে, তিনি প্যাসিফিক গেমসে পুরুষ টুর্নামেন্টে পাপুয়া নিউ গিনি ক্রিকেট দলের প্রতিনিধিত্ব করার জন্য নির্বাচিত হয়েছিলেন। ২০১৯ সালের সেপ্টেম্বরে সংযুক্ত আরব আমিরাতে অনুষ্ঠিত আইসিসি টি-টোয়েন্টি বিশ্বকাপ বাছাইপর্বের টুর্নামেন্টের জন্য পাপুয়া নিউ গিনির দলের প্রতিনিধিত্ব করার সুযোগ পান তিনি। == তথ্যসূত্র == == বাহ্যিক লিঙ্কগুলি == টনি উরা টনি উরা ক্রিকেটআরচাইভে নিউগিনির টুয়েন্টি২০ আন্তর্জাতিক ক্রিকেটার নিউগিনির একদিনের আন্তর্জাতিক ক্রিকেটার নিউগিনির ক্রিকেটার ব্যক্তি জন্ম
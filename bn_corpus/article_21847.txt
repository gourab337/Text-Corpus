'''হাইফা আল-মনসুর''' (, জন্মঃ ১০ আগস্ট, ১৯৭৪) সৌদি আরবের প্রথম নারী চলচ্চিত্র পরিচালক। তার বাবা আব্দুল মনসুর রহমান একজন কবি। বারো ভাইবোনের মধ্যে তিনি অষ্টম। তিনি মিসরের আমেরিকান ইউনিভার্সিটি ইন কায়রো থেকে সাহিত্যে এবং অস্ট্রেলিয়ার ইউনিভার্সিটি অব সিডনি থেকে চলচ্চিত্র বিষয়ে পড়াশোনা করেছেন। তার পরিচালিত ওয়াজাদা চলচ্চিত্রটি সৌদি আরবের প্রথম পূর্ণদৈর্ঘ্য চলচ্চিত্র। হাইফা আল-মনসুর "হু?", "দ্য বিটার জার্নি" "দ্য ওনলি ওয়ে আউট" নামে তিনটি সল্পদৈর্ঘ চলচ্চিত্র নির্মাণ করে তার চলচ্চিত্র নির্মাণ ক্যারিয়ার শুরু করেন। ‘দ্য ওনলি ওয়ে আউট’ সংযুক্ত আরব আমিরাতে হলেন্ডে পুরস্কার জেতে। এছাড়া তিনি ‘উইমেন উইদাউট শ্যাডোস’ নামে একটি প্রামাণ্যচিত্র পরিচালনা করেছেন যেটি ১৭টি আন্তর্জাতিক চলচ্চিত্র উৎসবে প্রদর্শিত হয়। এটি মাসকট চলচ্চিত্র উৎসবে শ্রেষ্ঠ প্রামান্যচিত্র হিসেবে ডেগার পুরস্কার জেতে রোটারডামে চতুর্থ আরব চলচ্চিত্র উৎসবে বিচারকদের দৃষ্টি আকর্ষন করে। তার পরিচালিত ওয়াজাদা চলচ্চিত্রটিও অনেক পুরস্কার অর্জন করে। তিনি কয়েকবছর ধরে তার স্বামীর (যিনি একজন আমেরিকান কূটনীতিবীদ) সাথে বাহরাইনে বসবাস করছেন। তাদের ছেলেমেয়ের সংখ্যা দুইজন। == চলচ্চিত্র সমূহ == ''হু?'' (من؟) "দ্য বিটার জার্নি" (الرحيل المر) "দ্য ওনলি ওয়ে আউট" (أنا والآخر) ‘উইমেন উইদাউট শ্যাডোস’ (نساء بلا الظل) "ওয়াজাদা" (وجدة) == বহিঃসংযোগ == == তথ্যসূত্র == ব্যক্তি জন্ম পরিচালক চলচ্চিত্র পরিচালক
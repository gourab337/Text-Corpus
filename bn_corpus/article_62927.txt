'''ডলি ক্যাথরিন ক্রুজ''' (২৩ অক্টোবর ১৯৪৫ ফেব্রুয়ারি ২০১৭) ছিলেন একজন বাংলাদেশী ক্রীড়াবিদ। তার ক্রীড়া জীবনে তিনি ৫০টির বেশি স্বর্ণপদকসহ জাতীয় বেশ কিছু পরস্কার অর্জন করেন। জ্যাভলিন, শটপুট এবং ডিসকাস খেলায় তাকে ১৯৬০-এর দশকে পাকিস্তানের সেরা বলে মনে করা হত। ==জন্ম ব্যক্তিগত জীবন== ডলি ক্যাথরিন ক্রুজ ১৯৪৫ সালের ২৩ অক্টোবর ঢাকার ফার্মগেটে জন্মগ্রহণ করেন। তার পিতা ছিলেন জন ক্রুজ আর মা ছিলেন মারিয়া ক্রুজ। নয় সন্তানের মধ্যে তিনি ছিলেন অষ্টম। তারা পূর্বপুরষগণ পর্তুগিজ থেকে এসেছিলেন। সে সুবাদে তিনি পর্তুগিজ বংশোদ্ভূত ক্যাথলিক খ্রিস্টান ছিলেন। ব্যক্তিগত জীবনে ডলি চিরকুমারী ছিলেন। ==ক্রীড়া== ডলি ক্যাথরিন ক্রুজ ১৯৫৬ সাল থেকে বিভিন্ন প্রতিযোগিতামূলক ক্রীড়ায় অংশ নেওয়া শুরু করেন। তিনি একইসাথে সাইক্লিং, হকি, ব্যাডমিন্টন, ভলিবল, কাবাডি, হ্যান্ডবল এবং সাঁতারে পারদর্শী ছিলেন। তিনি পাঁচবার পাকিস্তান অলিম্পিকে অংশ নেন এবং পাঁচবারই স্বর্ণপদক লাভ করেন। তিনি ১৯৯০ সাল পর্যন্ত ক্রীড়া জগতে সক্রিয় ছিলেন। তার ক্রীড়া জীবনে তিনি জাতীয় প্রাদেশিক মিলিয়ে ৫০টির বেশি স্বর্ণপদক লাভ করেন। ১৯৮১ সালে বাংলাদেশ সরকার তাকে জাতীয় ক্রীড়া পুরস্কার প্রদান করে। তিনি মহিলা ক্রীড়া সংস্থার প্রাক্তন সহ-সভানেত্রী দায়িত্ব পালন করেন। তিনি ১৯৭১ সালে বাংলাদেশের স্বাধীনতা যুদ্ধে অংশ নেন। তিনি ২০১৭ সালের ফেব্রুয়ারি ঢাকার তেজতুরীপাড়ায় নিজ বাসায় মৃত্যুবরণ করেন। ==তথ্যসূত্র==
শ্রীনিবাসন''' (; জন্ম: জানুয়ারি, ১৯৪৫) ভারতের বিশিষ্ট শিল্পপতি। ভারতের ক্রিকেটের সর্বোচ্চ নিয়ন্ত্রণকারী সংস্থা ভারতীয় ক্রিকেট নিয়ন্ত্রণ বোর্ডের বিতর্কিত সভাপতিসহ আন্তর্জাতিক ক্রিকেট কাউন্সিলের নির্বাচিত চেয়ারম্যান ছিলেন। এছাড়াও, তিনি ইন্ডিয়া সিমেন্টস লিমিটেডের ব্যবস্থাপনা পরিচালকের দায়িত্বে নিয়োজিত। == কর্মজীবন == বেশকিছু কেলেঙ্কারীর সাথে জড়িয়ে আছেন শ্রীনিবাসন। তন্মধ্যে, ইন্ডিয়ান প্রিমিয়ার লীগের ক্রিকেট খেলাগুলোয় জুয়াখেলায় তার সম্পৃক্ততা রয়েছে। তার জামাতা অভ্যন্তরীণ তথ্যাবলী জুয়াড়ীদের কাছে পাচার করতেন। ফলশ্রুতিতে জামাতা গুরুনাথ মেইয়াপ্পনকে কারাবরণ করতে হচ্ছে। এছাড়াও, জগন মোহন রেড্ডি’র সাথে ব্যাপক দূর্নীতি করেছেন। মার্চ, ২০১৪ সালে ভারতের সুপ্রিম কোর্ট জুয়া কেলেঙ্কারীতে স্বচ্ছ তদন্তকার্যের স্বার্থে তাকে বিসিসিআই থেকে পদত্যাগের আদেশ দান করে। কিন্তু কোর্টের আদেশকে তুচ্ছজ্ঞানে নিজ দাপ্তরিক কর্মকাণ্ড সম্পাদন করেছেন। বিসিসিআইয়ের সাবেক সভাপতি এ. সি. মুত্তিয়া’র মাধ্যমে ক্রিকেট প্রশাসনে জড়িয়ে পড়েন তিনি। একসময় তিনি বিসিসিআইয়ের সম্পাদক হন পরবর্তীকালে ২০১১ সালে সাবেক সভাপতি শশাঙ্ক মনোহরের কাছ থেকে বর্তমান দায়িত্ব নেন। তার প্রতিষ্ঠান ইন্ডিয়ান সিমেন্টস ইন্ডিয়ান প্রিমিয়ার লীগের ফ্রাঞ্চাইজ দল চেন্নাই সুপার কিংসকে পরিচালিত করছে। এছাড়াও তিনি তামিলনাড়ু ক্রিকেট সংস্থার (টিএনসিএ) সভাপতি। তামিলনাড়ু গল্ফ ফেডারেশন সর্বভারতীয় দাবা সংস্থা’রও সভাপতির দায়িত্ব পালন করছেন শ্রীনিবাসন। == তথ্যসূত্র == ক্রিকেট প্রশাসক জন্ম ব্যক্তি সভাপতি
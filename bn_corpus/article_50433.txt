'''লিটা গ্রে''' (ইংরেজি: Lita Grey; জন্ম: '''লিলিটা লুইস ম্যাকমুরে'''; ১৫ এপ্রিল, ১৯০৮ ২৯ ডিসেম্বর, ১৯৯৫) ছিলেন একজন মার্কিন অভিনেত্রী। তিনি ছিলেন অভিনেতা পরিচালক চার্লি চ্যাপলিনের দ্বিতীয় স্ত্রী। ==প্রারম্ভিক জীবন== লিলিটা লুইস ম্যাকমুরে ১৯০৮ সালের ১৫ এপ্রিল হলিউডে জন্মগ্রহণ করেন। তার পিতা ছিলেন স্কটিশ বংশোদ্ভূত এবং তার মাতার পরিবার ছিল একটি স্পেনীয় পরিবারের নবম প্রজন্ম। এই পরিবারের উল্লেখযোগ্য ব্যক্তি ছিলেন আন্তোনিও মারিয়া লুগো। লুগো পরিবার স্পেনের আন্দালুসিয়া থেকে মার্কিন যুক্তরাষ্ট্রের আসেন এবং এই পরিবার যুক্তরাষ্ট্রে ঘোড়া নিয়ে আসা প্রথম পরিবারগুলোর একটি। ==কর্মজীবন== চিত্র:Lita Grey in The কিড'' (১৯২১) চলচ্চিত্রে লিটা গ্রে গ্রে আট বছর বয়সে চার্লি চ্যাপলিনের সাথে একটি ক্যাফে সাক্ষাৎ করেন। তিনি চ্যাপলিনের চলচ্চিত্রে প্রথম অভিনয় করেন ১২ বছর বয়সে। তার অভিনীত প্রথম চলচ্চিত্র ''দ্য কিড'' ১৯২১ সালে মুক্তি পায়। এতে তিনি একটি পরী চরিত্রে অভিনয় করেন। একই বছর তিনি চ্যাপলিনের ''দি আইডল ক্লাস'' চলচ্চিত্রে একজন তরুণীর ভূমিকায় অভিনয় করেন। তার এক বছরের চুক্তি নবায়ন করা হয় নি। পরবর্তীতে ''দ্য গোল্ড রাশ'' চলচ্চিত্রের জন্য অভিনেত্রীর অডিশন নেওয়া হচ্ছে এই খবর জানার পর তিনি আবার চ্যাপলিনের সাথে সাক্ষাৎ করেন। তিনি এই চলচ্চিত্রে অতিরিক্ত শিল্পী হিসেবে কাজ করেন। ==ব্যক্তিগত জীবন== গ্রে চারবার বিয়ে করেন। প্রথমে ''দ্য গোল্ড রাশ'' চলচ্চিত্রে জন্য চ্যাপলিনের সাথে সাক্ষাৎ করতে আসার পর তারা প্রেমের সম্পর্কে জড়িয়ে পড়েন। তিনি সন্দেহ করেন যে তিনি ৩৫ বছর বয়সী চ্যাপলিনের সন্তান গর্ভ ধারণ করেছেন। গ্রের বয়স ছিল তখন মাত্র ১৫ বছর। অপ্রাপ্তবয়স্ক তরুণীর সাথে শারীরিক সম্পর্কের কারণে চ্যাপলিনের জেল হতে পারে, এই বিবেচনায় তারা ১৯২৪ সালের নভেম্বরে মেক্সিকোর সনোরার এম্পাল্মেতে গোপনে বিয়ে করেন। তাদের দুই পুত্র, চার্লস চ্যাপলিন জুনিয়র (১৯২৫-১৯৬৮) সিডনি আর্ল চ্যাপলিন (১৯২৬-২০০৯)। তাদের বৈবাহিক জীবন শুরু থেকেই বিষাদময় ছিল। তাদের দুজনের আগ্রহের বিষয়ে মিল ছিল না। চ্যাপলিন বেশিরভাগ সময় স্টুডিওতে ব্যয় করতেন। অন্য নারীদের সাথে চ্যাপলিনের সম্পর্ক রয়েছে এই কারণ প্রদর্শন করে ১৯২৭ সালের ২২ আগস্ট তাদের বিবাহ বিচ্ছেদ হয়। বিচ্ছেদের মামলায় আদালত চ্যাপলিনকে গ্রের জন্য ৬০০,০০০ মার্কিন ডলার এবং তার দুই পুত্রের প্রত্যেকের জন্য ১০০,০০০ মার্কিন ডলার দেওয়ার আদেশ দেয়। এটি ছিল সেই সময়ের সর্বোচ্চ অর্থদণ্ডসহ বিবাহ বিচ্ছেদ মামলার নিষ্পত্তি। তাদের বিবাহ বিচ্ছেদের ঘটনা সংবাদ মাধ্যমে বিশেশভাবে প্রচারিত হয়। গ্রে পরে হেনরি আগুইয়ারকে বিয়ে করেন এবং তারপর আর্থার ডে কে। ১৯৪০ সালের মার্কিন যুক্তরাষ্ট্রের আদমশুমারি অনুসারে, গ্রে আর্থার নিউ ইয়র্ক সিটির ৩৮ ইস্ট ফিফটিথ স্ট্রিটে বসবাস করতেন, এবং ১৯৩৫ সালে আদমশুমারি অনুসারে তিনি ইংল্যান্ডে বসবাস করতেন। আদমশুমারি অনুসারে গ্রের পেশা ছিল সঙ্গীতশিল্পী এবং আর্থার ছিলেন একজন ব্যবস্থাপক। তার চতুর্থ স্বামী হলেন প্যাট্‌সি পিজ্জোলঞ্জো (ওরফে প্যাট লঞ্জো)। তারা ১৯৫৬ সালের ২২ সেপ্টেম্বর লস অ্যাঞ্জেলেসে বিয়ে করেন। ১৯৬৬ সালের জুনে তাদের বিবাহ বিচ্ছেদ হয়। ==মৃত্যু== গ্রে ক্যান্সারে আক্রান্ত হয়ে ১৯৯৫ সালের ২৯ ডিসেম্বর লস অ্যাঞ্জেলেসে মৃত্যুবরণ করেন। তাকে নর্থ হলিউডে ভালাহালা মেমোরিয়াল পার্ক সিমেট্রিতে সমাহিত করা হয়। ==চলচ্চিত্রের তালিকা== বছর শিরোনাম ভূমিকা টীকা ১৯৮৩ ''আননোন চ্যাপলিন'' স্বয়ং টিভি অনুষ্ঠান ১৯৭৯ ''দ্য হলিউড গ্রেটস'' স্বয়ং টিভি অনুষ্ঠান ১৯৫৩ ''দিস ইজ ইওর লাইফ'' স্বয়ং টিভি অনুষ্ঠান ১৯৪৯ ''দ্য ডেভিল্‌স স্লিপ'' জজ রোজালিন্ড ব্যালেন্টাইন ১৯৩৮ ''স্কাইলাইন রেভ্যু'' পার্টির অতিথি স্বল্পদৈর্ঘ্য ১৯৩৩ ''সিজন্‌ড গ্রিটিংস'' দোকানদার স্বল্পদৈর্ঘ্য ''মিস্টার ব্রডওয়ে'' লিটা গ্রে ১৯২৫ ''দ্য গোল্ড রাশ'' অতিরিক্ত শিল্পী অনুল্লেখ্য ১৯২১ ''দি আইডল ক্লাস'' তরুণী অনুল্লেখ্য ''দ্য কিড'' পরী অনুল্লেখ্য ==তথ্যসূত্র== ==গ্রন্থপঞ্জী== ==বহিঃসংযোগ== ভার্চুয়াল হিস্ট্রিতে লিটা গ্রে ভিডিও: ১৫ মিনিট খণ্ড জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী মৃত্যু পরিবার চলচ্চিত্র অভিনেত্রী নির্বাক চলচ্চিত্র অভিনেত্রী বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি বিষয়শ্রেণী:লস অ্যাঞ্জেলেসের হলিউডের অভিনেত্রী
'''কবিতা সিংহ''' ১৯৩১-১৯৯৮) একজন বাঙ্গালী কবি, গল্পকার ঔপন্যাসিক। জীবিকাসূত্রে তিনি ছিলেন একজন প্রথিতযশা সাংবাদিক। বিংশ শতাব্দীর শেষার্ধে সক্রিয় এই কবি-সাংবাদিক ছিলেন আধুনিক কর্মজীবী সৃজনশীল নারীর মডেল। তিনি কখনও কখনও ছদ্মনাম সুলতানা চৌধুরী ব্যবহার করেছেন। তিনি একজন নারীবাদী লেখিকা। == জীবনবৃত্তান্ত == তার জন্ম ১৬ অক্টোবর, ১৯৩১ খ্রিষ্টাব্দে কলকাতার ভবানীপুরে। মা অন্নপূর্ণা সিংহের অনুপ্রেরণাতে কৈশোরেই তার কবিতা লেখা আর ছবি অাঁকতে শেখা।মাত্র কুড়ি বছর বয়সে সহপাঠী বিমল রায় চৌধুরীকে বিয়ে করেন কবিতা। == কর্মজীবন == তিনি আকাশবাণীর ‘শ্রবণী’ অনুষ্ঠানের প্রোডিউসার হিসেবে কাজ করেছেন। == কাব্যকৃতি == ১৯৪৬এ তার প্রতম কবিতা প্রকাশিত হয়। তার সম্পর্কে বলা হয়েছে, তার চিন্তা-চেতনা, জীবন দর্শন এবং ভাবনাভঙ্গী সমসময়ের থেকে অনেকখানি এগিয়ে ছিল। তার স্বরে বক্তব্যে প্রতিধ্বনিত হতো সুগভীর আত্মপ্রত্যয়। সমাজের একপার্শ্বিকতাকে ভেঙে তিনি নতুন ভবিষ্যতের স্বপ্ন ব্যক্ত করেছেন। তার কবিতার পঙ্ক্তিতে পঙ্ক্তিতে আত্ম-অন্বেষণের প্রশ্ন উত্থাপিত হয়েছে। == প্রকাশনা == তার কাব্যগ্রন্থের সংখ্যা তিনটি। তার প্রথম উপন্যাস "পাপপুণ্য পেরিয়ে" প্রকাশিত হয় ১৯৬৪ খ্রিষ্টাব্দে। এটি একটি মনস্তাত্ত্বিক যাতে আধুনিক দাম্পত্য জীবনের জটিলতা নিয়ে অভূতপূর্ব দৃষ্টিপাত রয়েছে। ==তথ্যসূত্র== == বহিঃসংযোগ== কবিতা সিংহের শ্রেষ্ঠ কবিতা জন্ম মৃত্যু
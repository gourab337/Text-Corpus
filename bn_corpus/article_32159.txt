'''বদর আউলিয়া''' বা '''বদর শাহ''' চট্টগ্রামের একজন বিখ্যাত পীর ছিলেন। ধারণা করা হয় তার সময়কাল ১৪শ শতক। কথিত আছে চট্টগ্রামের পুর্বতন নাম চাটিগাঁ হয় তার জ্বালানো চাটির আলোয় চট্টগ্রাম ভূত-প্রেত মুক্ত হয় বলে। চাটি বা চেরাগের নাম নিয়ে চট্টগ্রাম শহরে চেরাগী পাহাড় নামের একটি পাহাড় এখনো বিদ্যমান আছে। *বদর আউলিয়ার মাজার তাকে চট্টগ্রামের বারো আউলিয়ার অন্যতম বিবেচনা করা হয়। এছাড়াও তাকে পাঁচপীরের অন্যতম বিবেচনা করা হয়। ==অন্য নাম== মায়ানমারের টেনাসেরিমের জনগণ তাকে মাদরা বলে ডাকত। আকিয়াবের অধিবাসীদের কাছে তিনি বুদ্ধ আউলিয়া বা বুদ্ধ সাহেব হিসেবে পরিচিত। চট্টগ্রামের অধিবাসীরা তাকে বিভিন্ন নামে ডাকে যেমন, বদর আলম, বদর আউলিয়া, বদর পীর বা পীর বদর বদর শাহ। মধ্যযুগীয় বাংলা সাহিত্যে তার নাম ‘শাহ বদর আলম’ হিসেবে পাওয়া যায়। ==মাজার== মাজারের পশ্চিম দেয়ালের বহির্ভাগের শিলালিপি চট্টগ্রাম শহরের অান্দরকিলায় বখশীর হাটের নিকটবর্তী বদরপট্টি বা '''বদরপাতি''' নামে স্থানে বদর আউলিয়ার মাযার অবস্থিত। প্রাচীরবেষ্টিত মাযার কমপ্লেক্সটির পূর্ব দিকে রয়েছে একটি প্রবেশপথ, সমাধিসৌধ একটি পাকা কুয়া। চতুর্ভুজাকার সমাধিসৌধটি অত্যন্ত পুরু শক্ত প্রাচীর দিয়ে নির্মিত হয়েছে। উপরে ছাদটি সামান্য ঢালু এবং একটি বড় গম্বুজ দ্বারা আচ্ছাদিত। মাজারের পশ্চিম ফাসাদে বেলেপাথরের একটি শিলালিপি রয়েছে। এছাড়া কয়েক খন্ডে বিভক্ত একটি পাথর কাচের বাক্সে রক্ষিত রয়েছে। জনশ্রুতি অনুযায়ী এই পাথরে চেপে তিনি উপকূলে উপস্থিত হয়েছিলেন। *বদর আউলিয়ার মাজারের নবনির্মিত গেইট ঐতিহাসিকদের ধারণা বদর আউলিয়ার মাজার চট্টগ্রামের প্রাচীনতম ইমারত। মোগল ঐতিহাসিক শিহাব-উদ-দিন তালিশের (আনুমানিক ১৬৬৬ খ্রিষ্টাব্দ) বিবরণে বদর আউলিয়ার মাজারের উল্লেখ আছে। == তথ্যসূত্র == == বহি:সংযোগ == বাংলাপেডিয়া জেলার সুফি সাধক ধর্মীয় ব্যক্তিত্ব নেতা
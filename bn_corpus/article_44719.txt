'''পেলকা''' বা '''প্যালকা''' হল এক ধরনের স্যুপ জাতীয় খাবার, যার প্রধান উপকরণ শাক বা পাতা সবজি। প্রাচীন উত্তরবঙ্গ বা এখনকার বাংলাদেশের উত্তরাঞ্চল, ভারতের জলপাইগুড়ি কুচবিহার জেলাসহ আসামের গোয়ালপাড়া এলাকায় খাবার খুবই জনপ্রিয়। প্রাথমিকভভাবে নাপা শাকের ঝোল খাওয়া এলাকায় (নীলফামারী জেলায়) এর উৎপত্তি হলেও এখন সমগ্র অঞ্চলে এর ব্যপ্তি। == উপকরণ == বিভিন্ন শাক যেমনঃ নাপা শাক, সজনে পাতা, কচু পাতা, পুইশাক, কুমড়া শাক, বথুয়া, কাকড়ি, বাবরি, সলুক, ধনিয়া, পেয়াজ, রসুন, মরিচ, লবণ খাবার সোডা ব্যবহৃত হয়। যদিও এলাকা বা ব্যক্তির পছন্দ ভেদে উপকরণের কমবেশি বা তারতম্য ঘটে। == প্রক্রিয়া == বিভিন্ন শাক পরিষ্কার করে একসঙ্গে পাতিলে নেয়া হয়। এরপর পরিমাণ মতো লবন, কাঁচামরিচ, পানি এবং সামান্য খাবার সোডা এক সাথে মেশানো হয়। এরপর হাড়িতে ঢাকনা দিয়ে জ্বাল দেয়া হয়। মাঝে মাঝে নেড়ে দেয়া হয়। পেলকার উল্লেখযোগ্য বৈশিষ্ট্য হচ্চে এটি রান্না করতে কোনো তেল ব্যবহার করা হয় না। খাবার সোডা শাক কে খুব ভালো ভাবে সিদ্ধ হতে সাহায্য করে। == প্রকারভেদ == নাপা শাকের পেলকা যে পেলকাতে নাপা শাককে প্রাধান্য দেওয়া হয়। সজনে পাতার পেলকা বা শোলকা যে পেলকাতে সজনে পাতাকে প্রাধান্য দেওয়া হয় এবং অন্যান্য উপকরণ থাকে গৌণ। == তথ্যসূত্র == বিষয়শ্রেণী:শাক রন্ধনশৈলী
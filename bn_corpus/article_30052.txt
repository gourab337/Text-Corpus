'''ভাইসমিস''' (জার্মান ভাষায়: Weissmies) সুইজারল্যান্ডের ভ্যালিস ক্যান্টনে অবস্থিত আল্পস পর্বতমালার একটি পর্বত। এটির উচ্চতা ৪০১৭ মিটার। এই পর্বতমালার পূর্বের দিকে অবস্থিত একমাত্র চার হাজার উচ্চতাবিশিষ্ট পর্বত এটি। ভাইসমিস আল্পস পর্বতমালার মূল চাইনের অবস্থিত। এই পর্বতপ্রাচীরের পশ্চিমে সাস্টাল উপত্যকা এবং পূর্বে সিমপ্লন উপত্যকা অবস্থিত। ভাইসমিস ছাড়াও এর আরো দুইটি শীর্ষ রয়েছে, এগুলো পর্বতপ্রাচীরের উত্তরের দিকে অবস্থিত এবং উচ্চতাও প্রায় সমান। এগুলোড় নাম ল্যাগিনহর্ন এবং ফ্লেটশহর্ন। সাস্টাল উপত্যকা ঘিরে অবস্থিত দশটি চার হাজার মিটার উচ্চতাবিশিষ্ট পর্বতের অন্যতম এই ভাইসমিস। এর পশ্চিমে ডম পর্বত রয়েছে, যা আল্পস পর্বতমালার তৃতীয় সর্বোচ্চ পর্বত। ==পর্বতারোহণ== ভাইসমিসের উত্তর পার্শ্বের দৃশ্য ইয়াকোব ক্রিশ্চিয়ান হাউজার এবং পিটার ইয়োসেফ ১৮৫৫ সালে সর্বপ্রথম ভাইসমিসে আরোহণ করেন। তবে সেসময় স্থানীয়রা বিশ্বাস করতে চাননি যে তাদের সহায়তা ছাড়াই পর্বতারোহী দুইজন শীর্ষে আরোহণ করেছেন। তখন তারা ইয়াকোব এবং পিটারের গতিপথ দিয়ে শীর্ষে আরোহণ করে দেখলেন যে আসলেই দুই পর্বতারোহী শীর্ষে আরোহণ করেছেন। ভাইসমিসের পূর্ব পৃষ্ঠ দিয়ে সর্ব প্রথম আরোহণ করেন পিবেলস, জ্যাকসন এবং মার্গারেট। তাদের সহযোগী ছিলেন শ্লেগেল, রুবি এবং মার্টিন। ১৮৭৬ সালের অক্টোবরে তাদের এই অভিযান পরিচালিত হয়। তবে এর চাইতেও কঠিন হল দক্ষিণ পৃষ্ঠ দিয়ে আরোহণ করা। ১৮৮৪ সালে এই পথ দিয়ে আরোহণ করেন সি. এইচ. উইলসন, বুর্গেনার এবং ফুরার। এর দুই সপ্তাহ পরে আরো তিন পর্বতারোহী উত্তরের পৃষ্ঠ দিয়ে পর্বতটির শীর্ষে আরোহণ করেন। ==আরো পড়ুন== Dumler, Helmut and Willi P. Burkhardt, ''The High Mountains of the Alps'', London: Diadem, 1994 ==তথ্যসূত্র== ==বহিঃসংযোগ== ভাইসমিস Distantpeak.com ভাইসমিস SummitPost ভাইসমিসে আরোহণের গতিপথের বর্ণনা পর্বত পর্বতমালার পর্বত
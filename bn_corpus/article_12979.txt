'''অকল্যাণ্ড''' () উত্তর নিউজিল্যান্ডের একটি শহর। এটি উত্তর অকল্যাণ্ড উপদ্বীপ এবং উত্তর-পশ্চিম নর্থ আইল্যান্ডকে সংযুক্তকারী একটি স্থলযোটকের উপর অবস্থিত। এটি তাসমান সাগরের একটি বাহু মানুকাউ খাঁড়ি এবং প্রশান্ত মহাসাগরের একটি বাহু হাউরাকি উপসাগরের ওয়াইটেমাটা খাঁড়ির তীরে অবস্থিত। শহরের সীমানার কাছে একাধিক মৃত আগ্নেয়গিরি আছে। শহরটি নিউজিল্যান্ডের প্রধান সমুদ্র বন্দর এবং মৎস্য-, বাণিজ্য- শিল্প-কেন্দ্র। এখানে একটি নৌঘাঁটি আছে। অকল্যাণ্ডে উৎপাদিত দ্রব্যের মধ্যে আছে লোহা ইস্পাত, প্রক্রিয়াজাত খাদ্য, যন্ত্রপাতি, টেক্সটাইল, বস্ত্র, মোটরযান, বনজ দ্রব্য এবং রাসায়নিক সার। অকল্যাণ্ডের দর্শনীয় স্থানের মধ্যে আছে অকল্যাণ্ড সিটি আর্ট গ্যালারি, যাতে ইউরোপীয় নিউজিল্যান্ডীয় শিল্পীদের শিল্পকর্ম স্থান পেয়েছে। অকল্যাণ্ড ইন্সটিটিউট জাদুঘর, পরিবহন প্রযুক্তি জাদুঘর, এবং পার্নেল গোলাপ উদ্যান। ১৮৮২ সালে এখানে অকল্যাণ্ড বিশ্ববিদ্যালয় এবং ১৯৬৪ সালে অকল্যাণ্ড প্রযুক্তি ইন্সটিটিউট স্থাপিত হয়। বেশ কিছু সেতু কেন্দ্রীয় শহরকে দ্রুত বর্ধমান শহরতলী এলাকার সাথে সংযুক্ত করেছে। এদের মধ্যে অকল্যাণ্ড হার্বার ব্রিজ বৃহত্তম। অকল্যাণ্ডে নিউজিল্যান্ডের প্রধান আন্তর্জাতিক বিমানবন্দরটি অবস্থিত। ১৯৪৫ সালে ২য় বিশ্বযুদ্ধের অবসানের পর প্রশান্ত মহাসাগরীয় দ্বীপপুঞ্জের বহু লোক অকল্যাণ্ডে পাড়ি জমান। এরা ছাড়াও অকল্যাণ্ডে মাওরি জাতির লোকেদের একটি বড় সম্প্রদায় আছে; মাওরিরা দেশটির আদিবাসী। ২০০৬ সালের তথ্য অণুযায়ী এখানকার অর্ধেক অধিবাসী ইউরোপীয়, ২২.৪% এশীয়, ১২% প্রশান্ত মহাসাগরীয় দ্বীপপুঞ্জীয়, এবং ৭.২% মাওরি জাতিভুক্ত। ১৮৪০ সালে অকল্যাণ্ডকে নিউজিল্যান্ড উপনিবেশের রাজধানী হিসেবে প্রতিষ্ঠা করা হয়। ১৮৬৫ সালে রাজধানী অকল্যাণ্ড থেকে সরিয়ে ওয়েলিংটনে নিয়ে যাওয়া হয়। ১৮৭১ সালে অকল্যাণ্ড বড় শহরের মর্যাদা লাভ করে। বর্তমানে বৃহত্তর অকল্যাণ্ড পৌর এলাকাতে ১৪ লক্ষেরও বেশি লোকের বাস। কেন্দ্রীয় মূল শহরে প্রায় লক্ষ লোক বাস করেন। == তথ্যসূত্র == শহর
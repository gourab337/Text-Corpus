'''শেন ডোরিচ''' (জন্ম: ৩০ অক্টোবর, ১৯৯১) বার্বাডোসে জন্মগ্রহণকারী ওয়েস্ট ইন্ডিয়ান ক্রিকেটার। ওয়েস্ট ইন্ডিজ ক্রিকেট দলের পক্ষে আন্তর্জাতিক ক্রিকেট অঙ্গনে প্রতিনিধিত্ব করছেন। দলে তিনি মূলতঃ মাঝারি সারির ডানহাতি ব্যাটসম্যান হিসেবে অংশগ্রহণ করেন। পাশাপাশি উইকেট-রক্ষণের কাজেও সিদ্ধহস্ত তিনি। ঘরোয়া ক্রিকেটে বার্বাডোসের পক্ষে খেলছেন। এছাড়াও, বার্বাডোস ট্রাইডেন্টস, ওয়েস্ট ইন্ডিজ দল, ওয়েস্ট ইন্ডিজ ক্রিকেট বোর্ড সভাপতি একাদশ ওয়েস্ট ইন্ডিজ অনূর্ধ্ব-১৯ দলে প্রতিনিধিত্ব করেছেন। == খেলোয়াড়ী জীবন == ডিসেম্বর, ২০০৯ সারে জামাইকায় অনুষ্ঠিত টিসিএল গ্রুপ ওয়েস্ট ইন্ডিজ চ্যালেঞ্জ প্রতিযোগিতায় তার ব্যাটিং গড় ৪১ ছিল। আন্তর্জাতিক ক্রিকেটে অভিষেকের পূর্বেই ডোরিচ তার ক্রীড়াপ্রতিভা তুলে ধরেছেন। ২০১০ সালে নিউজিল্যান্ডে অনুষ্ঠিত অনূর্ধ্ব-১৯ ক্রিকেট বিশ্বকাপে চারজন বার্বাডোসের খেলোয়াড়দের একজন হিসেবে অন্তর্ভুক্ত হন। গত দুই বছরে প্রথম-শ্রেণীর ক্রিকেটে তার ব্যাটিং গড় ৫০.১৮। সময়ে তিনি তিনটি সেঞ্চুরিসহ সাতটি অর্ধ-শতকের দেখা পান। তন্মধ্যে নিজস্ব সেরা অপরাজিত ১৩১* রয়েছে। কিন্তু সামগ্রীকভাবে তার গড় হচ্ছে ৩৭.৪৬। ২০১৪-১৫ মৌসুমে ঘরোয়া ক্রিকেটের চারদিনের প্রতিযোগিতায় ১০ খেলায় ৬১৫ রান সংগ্রহ করেন। মে, ২০১৫ সালে সফরকারী অস্ট্রেলিয়া দলের বিপক্ষে টেস্ট খেলার জন্য ১৪-সদস্যের দলে তাকেও অন্তর্ভুক্ত করা হয়। অতঃপর জুন, ২০১৫ তারিখে অস্ট্রেলিয়ার বিপক্ষে তার টেস্ট অভিষেক ঘটে। == তথ্যসূত্র == == আরও দেখুন == দেবেন্দ্র বিশু ওয়েস্ট ইন্ডিজ ক্রিকেট দল ২০১৫ অস্ট্রেলিয়া ক্রিকেট দলের ওয়েস্ট ইন্ডিজ সফর == বহিঃসংযোগ == ইন্ডিয়ান ক্রিকেটার জন্ম ব্যক্তি ইন্ডিজের টেস্ট ক্রিকেটার ক্রিকেটার ক্রিকেটার ট্রাইডেন্টসের ক্রিকেটার
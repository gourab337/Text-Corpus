স্কট মনুমেন্ট '''স্কট মনুমেন্ট''' (Scott Monument) স্কটিশ লেখক স্যার ওয়াল্টার স্কটের স্মরণে নির্মিত একটি ভিক্টোরীয় গথিক ধাঁচের স্মৃতিসৌধ। এটি এডিনবরার প্রিন্সেস স্ট্রিট্‌স গার্ডেন্‌স এলাকায় এডিনবরা ওয়েভার্লি রেল স্টেশনের কাছে প্রিন্সেস স্ট্রিটে অবস্থিত জেনার্স ডিপার্টমেন্ট স্টোরের উল্টোদিকে অবস্থিত। সৌধটি ২০০ ফুট উঁচু। এতে অনেকগুলি ডেক আছে, যেগুলিতে সরু পেঁচানো সিড়ি বেয়ে উঠতে হয়। ডেকগুলি থেকে কেন্দ্রীয় এডিনবরার চমৎকার ৩৬০ ডিগ্রী দৃশ্য অবলোকন করা সম্ভব। সবচেয়ে উপরের ডেকটিতে উঠতে ২৮৭টি সিঁড়ির ধাপ ভাঙতে হয়। সৌধটি কাছের লিভিংস্টোন এলাকা থেকে আনা বিনি শেল পাথর দিয়ে নির্মাণ করা হয়েছিল। পাথরগুলি থেকে যে তেল নিঃসৃত হয়, তাতে ভিক্টোরীয় আমলের এডিনবরার দূষিত বাতাসের কালি লেগে সৌধটি কালো রঙ ধারণ করেছে। দর্শনীয় স্থান স্কট
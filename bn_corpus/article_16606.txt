'''পল''' (ডিম ফুটে জন্ম: জানুয়ারি, ২০০৮ ২৬ অক্টোবর ২০১০) জার্মানির ওবেরহাউসেন সি লাইফ সেন্টারের একটি ট্যাঙ্কে বসবাসকারী সাধারণ অক্টোপাস। ফুটবল ম্যাচের ফলাফল ভবিষ্যদ্বাণীর জন্য পশু ভবিষ্যদ্বক্তা হিসেবে এটিকে ব্যবহার করা হয়। সাধারণত যে সব আন্তর্জাতিক ম্যাচে জার্মানি খেলে সেগুলির জন্যই এটিকে ব্যবহার করা হয়। ২০১০ ফিফা বিশ্বকাপে অব্যর্থ ভবিষ্যদ্বাণী করে এটি সারা বিশ্বের দৃষ্টি আকর্ষণ করেছে। পল ২০১০ এর ২৬ অক্টোবর মারা যায়। ভবিষ্যদকথনের সময় পলের কাছে দুটি মিউসাল জাতীয় খাবারের বাক্স রাখা হয়। প্রতিটি বাক্সে এক একটি প্রতিযোগী দেশের জাতীয় পতাকার ছবি থাকে। ইউরো ২০০৮-এ পল জার্মানীর ছয়টি ম্যাচের ক্ষেত্রে চারটিতে বিজয়ী দলের পতাকাঅঙ্কিত বাক্স বেছেছিল। ২০১০ ফিফা বিশ্বকাপে তার সাতটি ভবিষ্যদবাণীই মিলে গেছে। এমনকি ১১ জুলাই অনুষ্ঠিত ম্যাচের আগে সে স্পেনের পতাকাঅঙ্কিত বাক্স থেকে মিউসাল খেয়েছিল। এই ম্যাচেও স্পেনের জয় হয়েছে। ২০১০ ফিফা বিশ্বকাপে তার সাফল্য ১০০% (৮/৮) এবং সামগ্রিক সাফল্য ৮৬% (১২/১৪)। == তথ্যসূত্র == ;পাদটীকা ;টীকা ফিফা বিশ্বকাপ
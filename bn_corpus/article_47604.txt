'''''দ্য কোরাল আইল্যান্ড: টেল অফ দ্য প্যাসিফিক ওশান''''' () (১৮৫৮) হল স্কটিশ লেখক আর. এম. ব্যালেনটাইন রচিত একটি উপন্যাস। কেবলমাত্র কিশোর নায়কদের নিয়ে লেখা এই উপন্যাসটি কিশোর কথাসাহিত্যের প্রথম যুগের রচনাগুলির অন্যতম। এই উপন্যাসে তিনটি কিশোরের দুঃসাহসী অভিযানের বর্ণনা দেওয়া হয়েছে। এক জাহাজডুবির ঘটনায় একমাত্র বেঁচে যাওয়া এই তিন কিশোর দক্ষিণ প্রশান্ত মহাসাগরের এক নির্জন দ্বীপে পরিত্যক্ত অবস্থায় বাস করছিল। ''দ্য কোরাল আইল্যান্ড'' একটি আদর্শ রবিনসনেড (ড্যানিয়েল ডিফো রচিত ''রবিনসন ক্রুসো'' উপন্যাস থেকে অনুপ্রাণিত কথাসাহিত্যের একটি বর্গ) এবং উক্ত শৈলীর জনপ্রিয়তম বইগুলির অন্যতম। বইটি প্রথম বিক্রি হয় ১৮৫৭ সালের শেষ দিকে এবং এটির বিক্রয়যোগ্য মুদ্রিত কপি কখনও ফুরিয়ে যায়নি। উপন্যাসের প্রধান উপজীব্য বিষয়গুলি হল অসভ্য বর্বর জাতিগুলিকে উন্নত সভ্য করে তোলার ক্ষেত্রে খ্রিস্টধর্মের প্রয়াস, ১৯শ শতাব্দীতে দক্ষিণ প্রশান্ত মহাসাগরে ব্রিটিশ সাম্রাজ্যের প্রসার এবং আধিপত্যপরম্পরা নেতৃত্বের গুরুত্ব। এই উপন্যাসটি পড়ে অনুপ্রাণিত হয়ে উইলিয়াম গোল্ডিং ''লর্ড অফ দ্য ফ্লাইজ'' (১৯৫৪) নামক একটি ডিসটোপিয়ান উপন্যাস রচনা করেন। এই উপন্যাসে তিনি ''দ্য কোরাল আইল্যান্ড'' উপন্যাসে বর্ণিত নৈতিকতার অভিমুখটি পরিবর্তিত করেন। ব্যালেন্টাইনের গল্পে ছেলেরা মন্দের সম্মুখীন হয়েছিল। কিন্তু ''লর্ড অফ দ্য ফ্লাইজ'' উপন্যাসে মন্দ ছিল তাদের মধ্যেই। ২০শ শতাব্দীর প্রথম ভাগে যুক্তরাজ্যে এই উপন্যাসটিকে প্রাথমিক বিদ্যালয়ের শিশুদের জন্য একটি ধ্রুপদী রচনা মনে করা হত। মার্কিন যুক্তরাষ্ট্রে এটিকে উচ্চ বিদ্যালয়ের প্রস্তাবিত পাঠ্যতালিকার অন্তর্ভুক্ত করা হয়েছিল। আধুনিক সমালোচকেরা এই বইটির বিশ্বদর্শনকে অচলিত সাম্রাজ্যবাদী মনে করেন। বর্তমান যুগে ''দ্য কোরাল আইল্যান্ড'' উপন্যাসের জনপ্রিয়তা তুলনামূলকভাবে হ্রাস পেলেও ২০০০ সালে আইটিভি এই উপন্যাস অবলম্বনে চার পর্বের একটি ছোটোদের টেলিভিশন ধারাবাহিক সম্প্রচার করে। ==তথ্যসূত্র== '''টীকা''' '''সূত্র''' ==বহিঃসংযোগ== ''The Coral Island'' at Feedbooks ''The Coral Island'' at Goodreads ''The Coral Island'' at Internet Archive and Google Books (scanned books original editions illustrated) ''The Coral Island'' at Project Gutenberg উপন্যাস অ্যাডভেঞ্চার উপন্যাস দ্বীপ উপন্যাস বই অনুষ্ঠানে রূপান্তরিত উপন্যাস পটভূমিতে রচিত উপন্যাস পটভূমিতে রচিত উপন্যাস জনবসতিশূন্য দ্বীপ বিষয়শ্রেণী:আর. এম. ব্যালেনটাইনের উপন্যাস বিষয়শ্রেণী:১৯শ শতাব্দীর ব্রিটিশ উপন্যাস শিশুসাহিত্য
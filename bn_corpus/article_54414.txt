'''শীতলষষ্ঠী ব্রত''' বা '''শিলষষ্ঠী''' বাংলার হিন্দুসমাজের অশাস্ত্রীয় বা মেয়েলি ব্রতগুলির অন্তর্গত একটি সধবা ব্রত। গ্রামীণ বাংলার বাঙালি হিন্দুঘরের সন্তানবতী মহিলারা সংসারের মঙ্গলকামনায় এই ব্রত পালন করেন। এটি মাঘ মাসের শ্রীপঞ্চমীর পরদিন শুক্লাষষ্ঠী তিথিতে ষষ্ঠী দেবীর পূজা হিসাবে পালন করা হয়। ==ব্রতের নিয়ম== শীতলষষ্ঠী ব্রত পালনের প্রথম পর্যায়ে প্রয়োজনীয় উপকরণ অর্থাৎ বাটনা বাটার শিল, বাঁশপাতা, জোড়া কলা, ২১টি সজনে ফুল, তালপাতার পাখা এবং আল্পনার জন্য আতপ চালের পিটুলি সংগ্রহ করতে হয়। দ্বিতীয় পর্যায়ে উঠোনে বাটনা বাটার শিলের উপর পিটুলি দিয়ে ষাইটমূর্তির আল্পনা এঁকে নোড়ার কোলে বাঁশপাতা, জোড়া কলা সজনে ফুল দিতে হয়। এরপরে তালপাতার পাখা দিয়ে শিলটিকে বাতাস করতে হয়। ==গোটা ষষ্ঠী== সরস্বতী পুজোর পরের দিন, অনেকেই বলেন গোটা ষষ্ঠী। এই দিন গোটা সবজি সেদ্ধ খান বাঙালিরা। সরস্বতী পুজোর পরের দিন অরন্ধন, এই তিথিতে আগের দিনের গোটা সেদ্ধ ঠাণ্ডা অবস্থায় খাওয়া হয়। মূলত ঘটিদের মধ্যেই এই প্রথা চালু আছে। অবশ্য কিছু বাঙাল বাড়িতেও এই প্রথা দেখা যায়। ==তথ্যসূত্র== সংস্কৃতি হিন্দু
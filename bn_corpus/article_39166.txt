'''মাধনগর রথ বাড়ী''' ভারতীয় উপমহাদেশের বৃহৎ প্রাচীনতম রথ বাড়ী। এটি বাংলাদেশের নাটোরের নলডাঙ্গা উপজেলার মাধনগর ইউনিয়নে অবস্থিত। ==ইতিহাস== ১৮৬৭ সালে পাবনার দিলালপুরের জমিদার যামিনী সুন্দরী বসাক এই রথটি প্রতিষ্ঠা করেছেন। রথের মালিকানায় ছিলেন নাটোরের জমিদার শৈলবালা কালিদাসী। প্রতি বছর আষাঢ়মাসের তিথি অনুসারে এখানে মাসব্যাপী রথের মেলা পূজা অর্চনা হত। বীরকুৎসা গোয়ালকান্দির জমিদারের হাতি এসে রথযাত্রায় অংশ নিত এবং রথ টানার কাজ করতো। ==পরিচালনা== এখানকার যাবতীয় খরচ পাবনার দিলালপুরের জমিদার যামিনী সুন্দরী স্টেট থেকে আসতো। ১৮৬৭ সাল থেকে ১৯৪৭ সাল পর্যন্ত যামিনী সুন্দরী বসাক এই ব্যয়ভার বহন করেছেন। দেশ বিভাগের পর আর কোন অনুষ্ঠান হয়নি। ২০১২ সাল থেকে স্থানীয় হিন্দু-মুসলিম মিলে আবারও রথের মেলা হিন্দু সম্প্রদায়ের পূজা অর্চনা শুরু হয়। ==অবকাঠামো== রথের নামে বর্তমানে ১৫ বিঘা জমি আছে। রথটি রক্ষণাবেক্ষন, পূজা অর্চনা করছেন পিন্টু অধিকারী। মাধনগর রথবাড়ী মাধনগর ইউনিয়নের পশ্চিম মাধনগর গ্রামে অবস্থিত। ==তথ্যসূত্র== অনুষ্ঠান
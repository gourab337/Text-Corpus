'''অ্যামেলিয়া ফিওনা "মিনি" ড্রাইভার''' (; জন্ম: ৩১ জানুয়ারি ১৯৭০) হলেন একজন ইংরেজ-মার্কিন অভিনেত্রী গীতিকার। তিনি গুস ভ্যান স্যান্টের ''গুড উইল হান্টিং'' (১৯৯৭) চলচ্চিত্রে স্কাইলার চরিত্রে অভিনয় করে শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন। তার অভিনীত অন্যান্য উল্লেখযোগ্য চলচ্চিত্র হল ''স্লিপার্স'', ''বিগ নাইট'', ''গ্রস পয়েন্ট ব্ল্যাংক'', ''টারজান'', ''রিটার্ন টু দি অপেরা'', ''কনভিকশন'', ''বার্নিস ভার্শন'', এবং ''বিয়ন্ড দ্য লাইটস্‌''। তিনি ''দ্য রিচেস'' (২০০৭-২০০৮) ধারাবাহিকে অভিনয় করে নাট্যধর্মী ধারাবাহিকে সেরা অভিনেত্রী বিভাগে একটি প্রাইমটাইম এমি পুরস্কার একটি গোল্ডেন গ্লোব পুরস্কারের মনোনয়ন লাভ করেন। এছাড়া তিনি রিটার্ন টু জিরো মিনি ধারাবাহিকে অভিনয় করে অপর একটি প্রাইমটাইম এমি পুরস্কারের মনোনয়ন লাভ করেন। তিনি এনবিসির সিটকম ''অ্যাবাউট বয়''-এ ফিওনা বোইয়া এবং বর্তমানে এবিসির সিটকম ''স্পিচলেস''এ মায়া ডিমেও চরিত্রে অভিনয় করছেন। ==কর্মজীবন== ড্রাইভার ১৯৯১ সালে রাইট গার্ড ডিওডোরেন্টের টেলিভিশন বিজ্ঞাপনে কাজের মধ্যে দিয়ে তার কর্মজীবন শুরু করেন। একই বছর তিনি মঞ্চনাটকেও অভিনয় শুরু করেন এবং উপার্জন বৃদ্ধির লক্ষ্যে জ্যাজ কণ্ঠশিল্পী গিটারবাদক হিসেবে কাজ করেন। তিনি কৌতুকাভিনেতা স্টিভ কুগান আরমান্দো লাননুচ্চির সাথে ব্রিটিশ টেলিভিশনে কাজ করেন এবং ''দ্য হাউজ অব এলিয়ট'', ''লাভজয়'' এবং ''পিক প্র্যাকটিস''-এ ছোট চরিত্রে অভিনয় করেন। ড্রাইভার ১৯৯৫ সালে ''সার্কল অব ফ্রেন্ডস'' ধারাবাহিকে প্রধান চরিত্রে অভিনয় করে দর্শকের নজর কাড়েন। পরবর্তী কালে তাকে জেমস বন্ড চলচ্চিত্র ধারাবাহিকের ''গোল্ডেনআই'' (১৯৯৫), ''স্লিপার্স'' (১৯৯৬), ''বিগ নাইট'' (১৯৯৬) ''গ্রস পয়েন্ট ব্ল্যাঙ্ক'' (১৯৯৭)-এ পার্শ্ব চরিত্রে দেখা যায়। তিনি ম্যাট ডেমনের বিপরীতে নাট্যধর্মী ''গুড উইল হান্টিং'' (১৯৯৭) চলচ্চিত্রে স্কাইলার চরিত্রে অভিনয় করেন, এই কাজের জন্য তিনি শ্রেষ্ঠ পার্শ্ব অভিনেত্রী বিভাগে অস্কার স্ক্রিন অ্যাক্টরস গিল্ড পুরস্কারের মনোনয়ন লাভ করেন। ১৯৯৮ সালে ড্রাইভার ''দ্য গভর্নেস'' চলচ্চিত্রে সান্ড্রা গোল্ডবেকার চরিত্রে অভিনয় করেন। একই বছর তাকে ক্রিশ্চিয়ান স্ল্যাটার মরগান ফ্রিম্যানের সাথে মারপিঠধর্মী থ্রিলার চলচ্চিত্র ''হার্ড রেইন''-এ দেখা যায়। তিনি কয়েকটি অ্যানিমেটেড পূর্ণদৈর্ঘ্য চলচ্চিত্রেও কণ্ঠ দিয়েছেন, তন্মধ্যে রয়েছে ডিজনির ১৯৯৯ সালে ''টারজান'' এবং ১৯৯৯ সালে জাপানি চলচ্চিত্র ''প্রিন্সেস মনোনকি''-এর ইংরেজি সংস্করণে লেডি এবোশি চরিত্রে। ২০০৩ ২০০৪ সালে তিনি ''উইল অ্যান্ড গ্রেস''-এ ক্যারেন ওয়াকার ক্যারেনের প্রেমিকার কন্যার রুপান্তর লরেইন ফিনস্টার চরিত্রে অভিনয় করেন। ২০০৭ সালে ড্রাইভার এফএক্স নেটওয়ার্কের অনুষ্ঠান ''দ্য রিচেস''-এ কাজ করেন। এই কাজের জন্য তিনি ২০০৭ সালে একটি এমি পুরস্কার এবং ২০০৮ সালে একটি গোল্ডেন গ্লোব পুরস্কারের মনোনয়ন লাভ করেন। তিনি ''দ্য সিমসন্স মুভি''-এ কাজ করেন, কিন্তু তার অংশটুকু চূড়ান্ত সংস্করণ থেকে বাদ দেওয়া হয়। ২০১০ সালে জানুয়ারি মাসে তাকে ''মডার্ন ফ্যামিলি'' ধারাবাহিকের "মুন ল্যান্ডিং" পর্বে দেখা যায়। তিনি টেলিভিশন ধারাবাহিক ''দ্য ডিপ'', জীবনীনির্ভর নাট্যধর্মী চলচ্চিত্র ''কনভিকশন'' (২০১০) এবং হাস্যরসাত্মক নাট্যধর্মী চলচ্চিত্র ''বার্নিজ ভার্শন'' (২০১০)-এ অভিনয় করেন। ''বার্নিজ ভার্শন''-এ তার কাজের জন্য তিনি শ্রেষ্ঠ পার্শ্ব অভিনেত্রী বিভাগে জিনি পুরস্কার অর্জন করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেত্রী বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর ইংরেজ অভিনেত্রী বিষয়শ্রেণী:২১শ শতাব্দীর মার্কিন অভিনেত্রী বংশোদ্ভূত মার্কিন ব্যক্তি বংশোদ্ভূত ইংরেজ বংশোদ্ভূত মার্কিন ব্যক্তি কণ্ঠ অভিনেত্রী গায়িকা-গীতিকার চলচ্চিত্র অভিনেত্রী টেলিভিশন অভিনেত্রী কণ্ঠ অভিনেত্রী গায়িকা-গীতিকার চলচ্চিত্র অভিনেত্রী টেলিভিশন অভিনেত্রী যুক্তরাষ্ট্রে ইংরেজ অভিবাসী নাগরিকত্ব প্রাপ্ত ব্যক্তি অভিনেত্রী
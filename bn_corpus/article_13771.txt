'''পেকুয়া''' বাংলাদেশের কক্সবাজার জেলার অন্তর্গত একটি উপজেলা। == আয়তন == পেকুয়া উপজেলার আয়তন ১৩৯.৬৮ বর্গ কিলোমিটার। এটি আয়তনের দিক থেকে কক্সবাজার জেলার সবচেয়ে ছোট উপজেলা। == অবস্থান সীমানা == কক্সবাজার জেলার উত্তরাংশে ২১°৪৩´ থেকে ২১°৫৪´ উত্তর অক্ষাংশ এবং ৯১°৫৩´ থেকে ৯২°০২´ পূর্ব দ্রাঘিমাংশ জুড়ে উপজেলার অবস্থান। কক্সবাজার জেলা সদর থেকে উপজেলার দূরত্ব ৪৭ কিলোমিটার। উপজেলার পূর্বে মাতামুহুরী নদী চকরিয়া উপজেলা; দক্ষিণে মাতামুহুরী নদী, চকরিয়া উপজেলা মহেশখালী উপজেলা; পশ্চিমে কোহেলিয়া নদী, মহেশখালী উপজেলা, কুতুবদিয়া চ্যানেল কুতুবদিয়া উপজেলা এবং উত্তরে চট্টগ্রাম জেলার বাঁশখালী উপজেলা অবস্থিত। == প্রশাসনিক এলাকা == ২০০২ সালের ২৩ এপ্রিল চকরিয়া উপজেলার ৭টি ইউনিয়ন নিয়ে পেকুয়া উপজেলা গঠিত হয়। উপজেলার প্রশাসনিক কার্যক্রম পেকুয়া থানার আওতাধীন। ;ইউনিয়নসমূহ: ১নং রাজাখালী ২নং টৈটং ৩নং বারবাকিয়া ৪নং পেকুয়া ৫নং মগনামা ৬নং উজানটিয়া ৭নং শীলখালী == জনসংখ্যার উপাত্ত == ২০১১ সালের পরিসংখ্যান অনুযায়ী পেকুয়া উপজেলার লোকসংখ্যা ১,৭১,৫৩৮ জন। এর মধ্যে পুরুষ ৮৬,৩১০ জন এবং মহিলা ৮৫,২২৮ জন। উপজেলার মোট জনসংখ্যার ৯৮.৯৫% মুসলিম, ০.৯৬% হিন্দু এবং ০.০৯% বৌদ্ধ অন্যান্য ধর্মাবলম্বী রয়েছে। উপজেলায় মগ, রোয়াই প্রভৃতি আদিবাসী জনগোষ্ঠীর বসবাস রয়েছে। == শিক্ষা == পেকুয়া উপজেলার সাক্ষরতার হার ৫০%। উপজেলায় ২টি কলেজ, ২টি ফাজিল মাদ্রাসা, ৪টি আলিম মাদ্রাসা, ১০টি মাধ্যমিক বিদ্যালয়, ৪টি দাখিল মাদ্রাসা, ২টি নিম্ন মাধ্যমিক বিদ্যালয়, ৪৮টি প্রাথমিক বিদ্যালয়, ২০টি এবতেদায়ী মাদ্রাসা ২০টি কিন্ডারগার্টেন রয়েছে। ;শিক্ষা প্রতিষ্ঠান == যোগাযোগ ব্যবস্থা == পেকুয়া উপজেলায় যোগাযোগের প্রধান দুইটি সড়ক হল চকরিয়া-পেকুয়া সড়ক এবং সড়ক। প্রধান যোগাযোগ মাধ্যম সিএনজি চালিত অটোরিক্সা টমটম। == ধর্মীয় উপাসনালয় == পেকুয়া উপজেলায় ২০৫টি মসজিদ, ১টি ঈদগাহ, ৯টি মন্দির ২টি বিহার রয়েছে। == নদ-নদী == পেকুয়া উপজেলার দক্ষিণ পূর্ব সীমান্ত দিয়ে বয়ে চলেছে মাতামুহুরী নদী, পশ্চিমে রয়েছে কুতুবদিয়া চ্যানেল এবং দক্ষিণে মহেশখালী উপজেলার সীমান্তবর্তী অঞ্চল দিয়ে বয়ে চলেছে কোহেলিয়া নদী। এছাড়া ভোলাখাল নদী উপজেলাকে দ্বিখণ্ডিত করেছে এবং দক্ষিণ প্রান্তে প্রবাহিত হচ্ছে করিয়া খাল। == হাট-বাজার == পেকুয়া উপজেলায় মোট হাট-বাজার ১৫টি। এর মধ্যে রাজাখালী আলেক শাহ বাজার, বারবাকিয়া বাজার, আলহাজ্ব কবির আহমদ চৌধুরী বাজার, আরব শাহ বাজার পেকুয়া হাট উল্লেখযোগ্য। == দর্শনীয় স্থান == মগনামা ঘাট উপজেলা শহীদ মিনার বনকানন (টৈটং) বারবাকিয়া রেঞ্জ অফিস == কৃতী ব্যক্তিত্ব == আলহাজ্ব সালাহউদ্দিন আহমদ; সাবেক সংসদ সদস্য যোগাযোগ প্রতিমন্ত্রী, গণপ্রজাতন্ত্রী বাংলাদেশ সরকার মাহমুদুল করিম চৌধুরী; সাবেক সংসদ সদস্য == জনপ্রতিনিধি == ;সংসদীয় আসন সংসদীয় আসন জাতীয় নির্বাচনী এলাকা সংসদ সদস্য রাজনৈতিক দল ২৯৪ কক্সবাজার-১ চকরিয়া উপজেলা এবং পেকুয়া উপজেলা জাফর আলম বাংলাদেশ আওয়ামী লীগ ;উপজেলা পরিষদ প্রশাসন ক্রম নং পদবী নাম ০১ উপজেলা চেয়ারম্যান শাফায়েত আজিজ রাজু ০২ ভাইস চেয়ারম্যান নুরুজ্জামান মঞ্জুর ০৩ মহিলা ভাইস চেয়ারম্যান লুৎফা হায়দার রনি ০৪ উপজেলা নির্বাহী কর্মকর্তা মোহাম্মদ মাহবুবুল করিম == আরও দেখুন == কক্সবাজার জেলা == তথ্যসূত্র == ==বহিঃসংযোগ== উপজেলা
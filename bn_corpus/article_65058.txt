'''ঔষধনির্মাণ বিজ্ঞান''' (Pharmaceutics) বলতে ঔষধ প্রস্তুতি ব্যবহার বিজ্ঞানের একটি শাখাকে বোঝায় যেখানে কোনও নতুন রাসায়নিক উপাদান (কিংবা পুরাতন ঔষধ) থেকে রোগীদের জন্য নিরাপদ মাত্রার কার্যকর ঔষধ নির্মাণ করার প্রক্রিয়া আলোচনা করা হয়। ঔষধনির্মাণ বিজ্ঞানকে একক মাত্রার ঔষধ নকশাকরণের বিজ্ঞান (Science of Dosage Form Design) নামেও ডাকা হয়। ঔষধীয় গুণাগুণবিশিষ্ট অনেক রাসায়নিক পদার্থ থাকলেও ঔষধের উদ্দীষ্ট ক্রিয়াস্থলে চিকিৎসার জন্য যথার্থ পরিমাণে উপস্থিতি নিশ্চিত করতে বিশেষ পদ্ধতিগত সাহায্যের প্রয়োজন হয়। ঔষধনির্মাণ বিজ্ঞানে ঔষধের সূত্রায়ন অর্থাৎ ঔষধের সূত্রভিত্তিক প্রস্তুতির সাথে দেহে ঔষধের প্রয়োগ দেহাভ্যন্তরে ঔষধের বিতরণের মধ্যে যোগসূত্র স্থাপন করা হয়। অন্য ভাষায়, ঔষধনির্মাণ বিজ্ঞানে বিশুদ্ধ ঔষধীয় পদার্থ(সমূহ) থেকে আদর্শ একক মাত্রার (dosage form) ব্যবহারযোগ্য ঔষধ নির্মাণ নিয়ে আলোচনা করা হয়। এর মধ্যে থাকে কার্যকরী ঔষধি যৌগের সাথে ব্যবহার করা অতিরিক্ত যৌগসমূহের ব্যবহার (Excipients), প্রয়োজনীয় যন্ত্রপাতির বিবরণ (Tooling), প্রস্তুতপ্রণালী (Formulation and Preparation), মোড়কজাতকরণ (Packaging) তার উপকরণ, ইত্যাদি। একক মাত্রার ঔষধ নকশাকরণ (Dosage Form Design) ঔষধনির্মাণ বিজ্ঞানের অন্তর্ভুক্ত। এই উপবিভাগে ঔষধের কণা তার বৈশিষ্ট্য প্রাধান্য পায়; সাথে থাকে পূর্বপ্রস্তুতি পূর্বপ্রস্তুতি বলতে বোঝায় ঔষধের প্রস্তুতির পূর্বে করণীয় বিষয়সমুহ, যেমন- ট্যাবলেট তৈরির ক্ষেত্রে প্রয়োজন তার ত্বরান্বিত স্থায়িত্ব পরীক্ষা (Accelerated Stability Testing)। ঔষধনির্মাণ বিজ্ঞানের শাখাগুলির মধ্যে আছে: *ঔষধ সূত্রায়ন *ঔষধ উৎপাদন *প্রদানকারী ঔষধালয় (Dispensing pharmacy) *ঔষধনির্মাণ প্রযুক্তি *ভৌত ঔষধ প্রস্তুতি ব্যবহার বিজ্ঞান *ঔষধনির্মাণ আইনশাস্ত্র বিশুদ্ধ ঔষধীয় উপাদান সাধারণত সাদা কেলালাসার বা আকৃতিহীন গুঁড়া ধরনের হয়। চিকিৎসা একটি বিজ্ঞানে পরিণত হবার আগে ঔষধ প্রস্তুতি ব্যবহারবিদেরা ঔষধ অপরিবর্তনীয় রূপেই সাধারণত ব্যবস্থা করতেন। বর্তমানে বেশির ভাগ ঔষধ একক মাত্রায় প্রয়োগ করা হয়। রোগীর কাছে ঔষধকে কী রূপে উপস্থাপন করা হয়, ঔষধের নিদানিক কর্মক্ষমতা তার উপর নির্ভর করে। ==তথ্যসূত্র== বিষয়শ্রেণী:ঔষধ প্রস্তুতি ব্যবহার বিজ্ঞান
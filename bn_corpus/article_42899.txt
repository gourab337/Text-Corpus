'''হাফিজুর রহমান''' (জন্ম: ২১ সেপ্টেম্বর, ১৯৫৯) সাবেক প্রথিতযশা বাংলাদেশী আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য ছিলেন তিনি। দলে তিনি মূলতঃ উইকেট-রক্ষণের দায়িত্বে ছিলেন। ১৯৮৬ সালে ২টি একদিনের আন্তর্জাতিকে অংশগ্রহণের সুযোগ পেয়েছিলেন। == প্রারম্ভিক জীবন == ১৯৮৪ সালের অনানুষ্ঠানিক যুবদল ‘বাংলাদেশ টাইগার্সের’ সদস্যরূপে বাংলাদেশে অনুষ্ঠিত দক্ষিণ পূর্ব এশিয়ান ক্রিকেট কাপে খেলেন। সিঙ্গাপুরের বিপক্ষে ৭৫ রান তুলেছিলেন। ১২৯ রান করা রফিকুল আলমের সাথে জুটি গড়ে ২০৮ রান তুলেন তিনি। পরবর্তী দুই বছরে কেনিয়া, পাকিস্তান শ্রীলঙ্কার বিপক্ষে খেলেন। ১৯৮৫ সালে শ্রীলঙ্কা ১৯৮৬ সালে পাকিস্তানের ওমর কুরেশি একাদশের বিপক্ষে খেলেন তিনি। সীমিত ওভারের খেলায় লাহোর ক্রিকেট অ্যাসোসিয়েশনের বিপক্ষে ক্যাচ নেন। == আন্তর্জাতিক ক্রিকেট == ৩১ মার্চ, ১৯৮৬ তারিখে পাকিস্তানের বিপক্ষে তার ওডিআই অভিষেক হয়। মোরাতুয়ার টাইরোন ফার্নান্দো স্টেডিয়ামে ‘জন প্লেয়ার গোল্ড লীফ ট্রফি’ নামে পরিচিত এশিয়া কাপের দ্বিতীয় আসরের দ্বিতীয় খেলায় গাজী আশরাফ, গোলাম নওশের, গোলাম ফারুক, হাফিজুর রহমান, জাহাঙ্গীর শাহ, মিনহাজুল আবেদীন, নুরুল আবেদীন, রফিকুল আলম, রাকিবুল হাসান, সামিউর রহমান শহীদুর রহমানের ওডিআইয়ে একযোগে অভিষেক ঘটে। খেলাটিই যে-কোন আইসিসি পূর্ণাঙ্গ সদস্যের বিপক্ষে বাংলাদেশের প্রথম ওডিআই খেলা। খেলায় তিনি ২৪ বল মোকাবেলা করে রান তুলে ইমরান খানের বলে বোল্ড হন। উইকেটের পিছনে অবস্থান করে গাজী আশরাফের বলে জাভেদ মিয়াঁদাদের ক্যাচ নেন। তবে তার অভিষেক পর্বটি সুখকর হয়নি। পাকিস্তান দল ৭৭ বল হাতে রেখেই উইকেটে জয় পায়। এরপর এপ্রিল স্বাগতিক শ্রীলঙ্কার বিপক্ষে ক্যান্ডিতে অনুষ্ঠিত পরবর্তী নিজস্ব শেষ খেলায় অংশ নেন। == অবসর == ১৯৮৬ সালে নাসির আহমেদ তার স্থলাভিষিক্ত হন। ফলশ্রুতিতে ক্রিকেট থেকে অবসর নিতে বাধ্য হন। আন্তর্জাতিক ক্রিকেট থেকে অবসর নেয়ার পর মার্কিন যুক্তরাষ্ট্রে অভিবাসিত হন। == তথ্যসূত্র == == আরও দেখুন == গোলাম নওশের বাংলাদেশ জাতীয় ক্রিকেট দল বাংলাদেশী ওডিআই ক্রিকেটারদের তালিকা জন্ম ব্যক্তি ক্রিকেটার উইকেট-রক্ষক একদিনের আন্তর্জাতিক ক্রিকেটার
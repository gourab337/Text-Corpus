'''ঘাসফুল''' ২০১৫ সালে মুক্তিপ্রাপ্ত একটি ঢালিউড ড্রামা-থ্রিলার চলচ্চিত্র। ছবিটি রচনা পরিচালনা করেন আকরাম খান। এটি তার পরিচালিত প্রথম চলচ্চিত্র। ইমপ্রেস টেলিফিল্ম লিমিটেড এর ব্যানারে নির্মিত ছবিতে অভিনয় করেছে নবাগত কাজী আসিফ, শায়লা সাবি, তানিয়া বৃষ্টি, হাসান জাহিদ। সিনেমাটি নব্বই দশকের মধ্যবিত্ত বাঙালিদের হাসি-কান্নার কাহিনি নিয়ে নির্মিত। ==কাহিনী সংক্ষেপ== ২১ বছর বয়সি তৌকির তার মফস্বল শহরের রাস্তায় অলিগলিতে বিস্ময়ের দৃষ্টি নিয়ে ঘুরে বেড়ায়। বাড়ির ভেতরে আবছায়ায় তার আগন্তুকের মতো বিচরণ। সে বাড়িতে খুঁজে পায় দাবার বোর্ড-ঘুঁটি, মনে করতে পারে না কখনো দাবা খেলত কি না। স্টোররুমে খুঁজে পায় হারমোনিকা। হারমোনিকায় ফুঁ দেয় কিন্তু সুর তুলতে পারে না। বাবা-মায়ের ঘরের শেলফে সে দেখতে পায় পুরনো পারিবারিক ছবির অ্যালবাম। অ্যালবামের ছবিগুলো দেখে মনে করতে পারে না কখন কোথায় ছবিগুলো তোলা। খুঁজে পাওয়া স্মৃতিচিহ্নগুলো সম্পর্কে বাবা-মায়ের কাছে কিছু জানতে চাইলে তারা এড়িয়ে যায়। একদিন তৌকির জিন্সের প্যান্টের পকেটে খুঁজে পায় একটি বিবর্ণ চিঠি। চিঠি পড়ে সে প্রচণ্ড হয়ে পড়ে। স্মৃতিভ্রষ্ট তৌকির অনেক চেষ্টা করেও চিঠির লেখিকা ‘ঘাসফুল’- এর কথা কিছুতেই মনে করতে পারেনা। ‘ঘাসফুল’-এর অনুসন্ধান করতে গিয়ে তৌকির একসময় তার জীবনের সত্যগুলো খুঁজে পায়। ==অভিনয়ে== কাজী আসিফ রহমান তৌকির শায়লা সাবি নার্গিস তানিয়া বৃষ্টি তানিয়া নায়লা আজাদ নুপুর নাজনিন হায়দার মানস বন্দ্যোপাধ্যায় হায়দার হোসেন শিরিন আলম হাসান জাহিদ নাজাকাত খান রামিম রহমান ==মুক্তি== ২০১৫ সালের ১৫ মে ঢাকার যমুনা ফিউচার পার্কের ব্লকবাস্টার সিনেমাসে চলচ্চিত্রটির উদ্বোধনী প্রদর্শন হয় এবং একই দিনে সারা বাংলাদেশে মুক্তি পায়। ==সঙ্গীত== ''ঘাসফুল'' চলচ্চিত্রের সুর সঙ্গীত পরিচালনা করেছেন সানী জুবায়ের। গানে কণ্ঠ দিয়েছেন সানী জুবায়ের প্রিয়াংকা গোপ। ==মূল্যায়ন== ===সমালোচকদের প্রতিক্রিয়া=== দৈনিক প্রথম আলোর জাহীদ রেজা নূর চলচ্চিত্রটিকে একটি নান্দনিক গল্পের উপস্থাপনা বলে উল্লেখ করেন। তিনি শায়লা সাবির সাবলীল অভিনয়ের প্রশংসা করেন। তিনি আরও বলেন, "ছবির ক্যামেরার কাজ ভালো, চোখকে আরাম দেয়। সানি জুবায়েরের সংগীতও শ্রুতিকে আনন্দ দেয়। কিছু কিছু দৃশ্য চোখে লেগে থাকে।" বিডিনিউজ টোয়েন্টিফোর ডটকম-এর বেলায়াত হোসেন মামুন এই চলচ্চিত্রের তৌকির নার্গিস চরিত্র দুটিকে হাজার বছর ধরের "মন্তু" আর "টুনি" চরিত্রের সাথে সামঞ্জস্য রয়েছে বলে উল্লেখ করেন। তিনি সৈয়দ কাশেফ শাহবাজির চিত্রধারণ প্রিয়াংকা গোপ-এর সঙ্গীতের মুর্ছনার প্রশংসা করেন। অভিনয় সম্পর্কে তিনি বলেন, "নায়লা আজাদ নুপূর কিংবা ‘বাবা’ মানস বন্দোপাধ্যায় এবং ‘তৌকির’ চরিত্রে কাজী আসিফ রহমান সবক্ষেত্রে চরিত্রানুগ সাফল্য দেখাতে পারেন নি।" তবে "সাবলীল অভিনয়ের জন্য নার্গিস বা শায়লা সাবিকে অভিনন্দন" জানিয়েছেন। ===পুরস্কার=== '''নতুন চলচ্চিত্র নতুন নির্মাতা চলচ্চিত্র উৎসব''' ২০১৫-২০১৬ ** '''বিজয়ী:''' শ্রেষ্ঠ পূর্ণদৈর্ঘ্য চলচ্চিত্র ==তথ্যসূত্র == ==বহিসংযোগ== চলচ্চিত্র দশকের নাট্য চলচ্চিত্র চলচ্চিত্র নাট্য চলচ্চিত্র ভাষার চলচ্চিত্র খান পরিচালিত চলচ্চিত্র টেলিফিল্মের চলচ্চিত্র
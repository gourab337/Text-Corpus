'''ট্রুকলার''' হলো একটি স্মার্টফোন এপ্লিকেশন, যেটি ইন্টারনেটের মাধ্যমে কল শনাক্তকরণ, কল ব্লক, ফ্ল্যাশ মেসেজিং, কল রেকর্ড, চ্যাট ভয়েস প্রেরণের সুবিধা দিয়ে থাকে। এই সেবাসমূহ পেতে সেলুলার মোবাইলের ফোন নাম্বার দিয়ে এপসটিতে রেজিষ্ট্রেশন করতে হয়। এটি সুইডিশ কোম্পানি ট্রু সফটওয়্যার স্ক্যান্ডেভিয়া এবি নামক কোম্পানি কর্তৃক উন্নয়নকৃত। এই এপসটি অ্যান্ড্রয়েড আইওএস, ব্ল্যাকবেরি, সিম্বিয়ান, উইন্ডোজ মোবাইল, উইন্ডোজ ফোন ব্যবহার করা যায়। == ইতিহাস == ২০০৯ সালে এলান মামেদি নামি জ্যারিংহালাম ট্রু সফটওয়্যার স্ক্যান্ডেভিয় এবি নামক ব্যক্তিগত কোম্পানিটি প্রতিষ্ঠা করেন। ট্রুকলার সফটওয়্যারটিও উক্ত কোম্পানি দ্বারা উন্নয়ন পরিচালিত হয়ে থাকে। এটি ২০০৯ সালে ব্ল্যাকবেরি'র মাধ্যমে প্রথমবারের মতো চালু করা হয়। পরবর্তীতে ব্যবহারকারীদের থেকে এটির ভালো সাড়া পাওয়ায় সফটওয়্যারটি সিম্বিয়ান মাইক্রোসফট উইন্ডোজেও চালু করা হয়। ২০০৯ সালের ২৩শে সেপ্টেম্বর সফটওয়্যারটি অ্যান্ড্রয়েড অাইফোনের জন্য উন্মুক্ত করা হয়। এছাড়াও বর্তমানে এটি রিম ব্ল্যাকবেরি, উইন্ডোজ ফোন, নোকিয়া সিরিজ ৪০ এও ব্যবহার করা যায়। ২০১২ সালের সেপ্টেম্বরের হিসাব অনুযায়ী ট্রু কলারের মিলিয়ন ব্যবহারকারী প্রতিমাসে তাদের ডাটাবেজে টেলিফোন নাম্বার খুঁজতে ১২০ মিলিয়নের মতো খুঁজা (সার্চ) করা হতো। ২০১৩ সালের ২২ জানুয়ারি ট্রুকলার ১০ মিলিয়ন ব্যবহারকারীর মাইলফলকে পৌঁছায়। ২০১৭ সালের জানুয়ারির হিসাব অনুযায়ী এর ব্যবহারকারীর সংখ্যা বিশ্বব্যাপী ২৫০ মিলিয়নে পৌঁছে যায়। ১৮ সেপ্টেম্বর ২০১২ টেকক্রাঞ্চ ঘোষণা করে যে, ওপেনওশান ট্রুকলারের সেবা সারাবিশ্বে বিস্তৃত করতে ট্রুকলারকে ১.৩ মিলিয়ন ডলার অর্থ বিনিয়োগ করেছিলো। এবং ট্রু কলার বলেন যে, তারা তাদের সেবার পরিধি বিশেষত উত্তর আমেরিকা, এশিয়া মধ্যপ্রাচ্যে বাড়াতে অর্থ সহায়তা নেয়। ২০১৪ সালে ট্রুকলার, সিকোয়া ক্যাপিটাল থেকে ১৮.৮ মিলিয়ন ডলার অর্থ সহায়তা গ্রহণ করেছিল। একই বছরের অক্টোবরে তারা নিকলাস জেনস্ট্রোম এর অ্যাটোমিকা ইনভেস্টমেন্ট কোম্পানি এবং ক্লিনার পার্কিনস কফিল্ড এন্ড বায়ের থেকে ৬০ মিলিয়ন ডলারের অর্থ সহায়তা নেয়। ২০১৫ সালের জুলাই ট্রুকলার তাদের এসএমএস সেবা ট্রুমেসেঞ্জার ভারতে চালু করে। ট্রুমেসেঞ্জারে ব্যবহারকারীরা অচেনা নাম্বার থেকে মেসেজ আসলেও তা শনাক্ত করতে সক্ষম হতো, এটি চালুর মূল লক্ষ্য ছিলো ভারতে ট্রুকলারের ব্যবহারকারীর সংখ্যা বৃদ্ধি করা। বর্তমানে ট্রুকলার এপসটি গুগল প্লে স্টোর থেকে ৫০০ মিলিয়ন এরও অধিক বার ডাউনলোড করা হয়েছে। == সুবিধাসমূহ == ট্রুকলার এপসের মাধ্যমে ব্যবহারকারীরা বিভিন্নধরনের সেবা নিতে পারবেন। প্রথমে গুগল প্লে স্টোর/অ্যাপল স্টোর থেকে TrueCaller এপসটি ডাউনলোড করে রেজিষ্ট্রেশন করতে হবে এবং নিজের একটি প্রোফাইল তৈরি করে নিতে হবে। #অচেনা নাম্বার থেকে কল্ আসলে কলার আইডির মাধ্যমে ফোনদাতার নাম জানা যাবে। #অপ্রয়োজনীয় বা বিরক্তিকর নাম্বার থেকে কল্ আসলে সেগুলোকে ব্লক বা স্প্যাম হিসেবে চিহ্নিত করা #এপসটির মাধ্যমে ভিডিও কল্ করা যাবে, কিন্তু এর জন্য ফোনে গুগল ডুয়ো নামক এপসটিও ইন্সটল করা থাকতে হবে। #ফোন কল্, মেসেজের জন্য এলার্ট চালু করতে পারা #ট্রুকলার অ্যাপটির ইন্টারফেস খুবই সহজ। এই অ্যাপটি খুললেই জরুরি পরিষেবা যেমন ব্লাড ব্যাঙ্ক, হাসপাতাল, ব্যাঙ্ক বা রেলের যাবতীয় ফোন নম্বরও পাওয়া যায়। == নিরাপত্তা গোপনীয়তা সমস্যা == ২০১৩ সালের ১৭ জুলাই, সিরিয়ান ইলেক্ট্রনিক আর্মি কর্তৃক ট্রকলারের সার্ভার হ্যাকিংয়ের শিকার হয়। হ্যাকার গ্রুপটি তাদের টুইটার পোস্টে দাবি করে যে, প্রাথমিকভাবে সার্ভারে ওয়ার্ডপ্রেস এর একটি পুরাতন সংস্করণ ইন্সটল করার মাধ্যমে ৪৫৯জিবি ডাটাবেজ উদ্ধার করেছে এবং ট্রু কলার পরদিন ব্লগ পোস্টে তারা জানায় যে, তাদের ওয়েবসাইট হ্যাক হয়েছিল কিন্তু গ্রাহকদের ক্রেডিট কার্ড বা পাসওয়ার্ড হ্যাকাররা সংগ্রহ করতে সক্ষম হয় নি। == তথ্যসূত্র == সফটওয়্যার
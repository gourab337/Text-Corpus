'''কন ডি ওয়েট ডি ল্যাঞ্জ''' (; জন্ম: ১১ ফেব্রুয়ারি, ১৯৮১ মৃত্যু: ১৮ এপ্রিল, ২০১৯) কেপ প্রদেশের বেলভিল এলাকায় জন্মগ্রহণকারী দক্ষিণ আফ্রিকান বংশোদ্ভূত প্রথিতযশা স্কটিশ আন্তর্জাতিক ক্রিকেটার ছিলেন। স্কটল্যান্ড ক্রিকেট দলের অন্যতম সদস্য ছিলেন তিনি। দলে তিনি মূলতঃ বামহাতি অর্থোডক্স স্পিন অল-রাউন্ডার হিসেবে খেলেছেন। পাশাপাশি ডানহাতে ব্যাটিংয়ে অভ্যস্ত ছিলেন '''কন ডি ল্যাঞ্জ'''। ঘরোয়া প্রথম-শ্রেণীর ক্রিকেটে বোল্যান্ডের পক্ষে খেলেছেন। এছাড়াও, কেপ কোবরাস, নাইটস, ফ্রি স্টেট পক্ষে খেলেছেন তিনি। == খেলোয়াড়ী জীবন == মার্চ, ১৯৯৮ সালে বোল্যান্ডের সদস্যরূপে সফরকারী শ্রীলঙ্কা দলের বিপক্ষে প্রথম-শ্রেণীর ক্রিকেটে অভিষেক ঘটে তার। ২০১২ ২০১৩ সালে কাউন্টি ক্রিকেটে খেলেন। জুন, ২০১৫ সালে আন্তঃমহাদেশীয় কাপে আফগানিস্তানের বিপক্ষে অংশ নেন। ১৯ জুন, ২০১৫ তারিখে আয়ারল্যান্ডের বিরুদ্ধে অনুষ্ঠিত খেলায় তার টুয়েন্টি২০ আন্তর্জাতিকে অভিষেক ঘটে তার। কিন্তু বৃষ্টির কারণে খেলাটি পরিত্যক্ত হয়। == ব্যক্তিগত জীবন == অক্টোবর, ২০১৮ সালে ক্রিকেট স্কটল্যান্ড ঘোষণা করে যে, কন ডি ল্যাঞ্জ মস্তিষ্কের টিউমারে আক্রান্ত। অতঃপর ১৮ এপ্রিল, ২০১৯ তারিখে ৩৮ বছর বয়সে কন ডি ল্যাঞ্জের দেহাবসান ঘটে। প্রফেশনাল ক্রিকেটার্স অ্যাসোসিয়েশন তার মৃত্যুর কথা ঘোষণা করে। ব্যক্তিগত জীবনে বিবাহিত ছিলেন। ক্লেয়ার নাম্নী এক রমণীর পাণিগ্রহণ করেন। দম্পতির দুই সন্তান ছিল। == তথ্যসূত্র == == আরও দেখুন == ম্যাট মচন স্কটল্যান্ড জাতীয় ক্রিকেট দল আইসিসি আন্তর্মহাদেশীয় কাপ ২০১৬ আইসিসি বিশ্ব টুয়েন্টি২০ == বহিঃসংযোগ == জন্ম মৃত্যু বিষয়শ্রেণী:কেপ কোবরাজের ক্রিকেটার আফ্রিকান ক্রিকেটার আফ্রিকান ক্রিকেট কোচ ক্রিকেটার ক্রিকেটার স্টেটের ক্রিকেটার ক্রিকেটার ক্রিকেটার ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার
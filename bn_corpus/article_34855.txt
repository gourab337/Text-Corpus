'''রাস্তি শাহ''' হলেন বাংলাদেশের চাঁদপুর এলাকার একজন প্রখ্যাত ইসলাম প্রচারক ব্যক্তিত্ত্ব। তার নামানুসারেই শাহরাস্তি উপজেলার নামকরণ করা হয়েছে। == জন্ম পারিবারিক পরিচিতি == মাজারে রক্ষিত একটি বোর্ড থেকে জানা গেছে == বাংলাদেশে আগমন == ১৩৫১ সালে দিল্লীর সুলতান ফিরোজ শাহ এবং বাংলার সুবেদার ফখরুদ্দিন মোবারক শাহের আমলে হযরত শাহজালাল যেই ১২ জন ইসলাম ধর্ম প্রচারককে সঙ্গে নিয়ে এদেশে আসেন রাস্তি শাহ্‌ তাদের অন্যতম। ধর্ম প্রচারের উদ্দেশ্যে তিনি ৭৩৮ বঙ্গাব্দে প্রথম ইয়েমেন আসেন, সেখান থেকে পরবর্তীতে এদেশে আসেন; ইয়েমেন হতে এদেশে আসেন বলে অনেকে তাকে ইয়েমেন বংশোদ্ভূত বলেও মনে করেন। এদেশে আসার সময় তার অন্যতম সহচর ছিলেন তার কনিষ্ঠ ভ্রাতা শাহ মাহবুব। রাস্তি শাহের অন্যতম সহচর সৈয়দ আহমেদ তানভীও ১৩৫১ সালে এদেশে আসেন। == মৃত্যু == তিনি ১৩৮৮ সালে মৃত্যুবরণ করেন। === মাজার === চাঁদপুর জেলার শাহরাস্তি উপজেলাধীন শ্রীপুর গ্রামে ''হযরত রাস্তি শাহ্‌ (রহ.)-এর মাজার'' অবস্থিত। মাজার সংলগ্ন একটি অতি প্রাচীন তিন গম্বুজ মসজিদ রয়েছে। রাস্তি শাহের মৃত্যুর সাড়ে তিনশ’ বছর পর সুবেদার শায়েস্তা খানের কন্যা পরী বিবির আদেশে কাজী গোলাম রসুল এটি নির্মাণ করেন। সম্রাটফিরোজ শাহ তুঘলক (১৩৫১-১৩৮৮)-এর আমলে মাজারের ব্যয় নির্বাহ করার জন্য সরকার ৬৪ একর সম্পত্তি লাখেরাজ দান করেন; যা শ্রীপুরে তার বংশধরগণ বংশ পরম্পরায় দেখাশুনা করে আসছেন। মাজার রক্ষণাবেক্ষণ করার জন্যে বৃটিশ ইস্ট ইন্ডিয়া কোম্পানী বার্ষিক দু’শ’ দশ টাকা হারে অনুদান (ভাতা) দিতো; তবে পরবর্তীতে কুমিল্লার ডিএম (ডিস্ট্রিক্ট ম্যাজিস্ট্রেট) হেনরী মেডকাফের সাথে রাস্তি শাহের উত্তরসুরি গোলাম রেজার বিরোধ সৃষ্টি হলে তা বন্ধ হয়ে যায় এবং পরবর্তীতে তা মীমাংসা হলে তখন থেকে অদ্যাবধি তার বংশধরগণ সরকার থেকে দু’শ দশ টাকা হারে বার্ষিক ভাতা পান। প্রতি বছর মাঘ মাসের শেষ বৃহস্পতিবার এখানে বার্ষিক সম্মেলন (ওরস) অনুষ্ঠিত হয়; যাতে দেশ-বিদেশ হতে প্রচুর লোক সমাগম ঘটে। == চিত্রশালা == == তথ্যসূত্র == == বহিঃসংযোগ == *শাহরাস্তি উপজেলা জেলার ব্যক্তি মুসলিম প্রচারক
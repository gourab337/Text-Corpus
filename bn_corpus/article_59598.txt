'''ফাগুন হাওয়ায়''' তৌকীর আহমেদ পরিচালিত ২০১৯ সালের বাংলাদেশী ঐতিহাসিক নাট্যধর্মী চলচ্চিত্র। টিটো রহমানের বাংলা ভাষা আন্দোলনের প্রেক্ষাপটে লেখা গল্প ''বউ কথা কও'' অবলম্বনে চলচ্চিত্রটি নির্মিত হয়েছে। ইমপ্রেস টেলিফিল্ম লিমিটেডের ব্যানারে ছবিটি প্রযোজনা করেন ফরিদুর রেজা সাগর এবং পরিবেশনা করে দি অভি কথাচিত্র। এতে শ্রেষ্ঠাংশে অভিনয় করেছেন যশপাল শর্মা, নুসরাত ইমরোজ তিশা, সিয়াম আহমেদ, আবুল হায়াত, শহীদুল আলম সাচ্চু ফজলুর রহমান বাবু। ==কুশীলব== যশপাল শর্মা জামশেদ, বদমেজাজের জন্য শাস্তি পেয়ে খুলনায় বদলি হয়ে আসা পাকিস্তানি পুলিশ কর্মকর্তা। সিয়াম আহমেদ নাসির, ঢাকা ইতিহাস বিভাগের তৃতীয় বর্ষের শিক্ষার্থী। নুসরাত ইমরোজ তিশা দীপ্তি, ঢাকা মেডিক্যাল কলেজের শিক্ষার্থী। আবুল হায়াত দীপ্তির ঠাকুরদাদা আফরোজা বানু নাসিরের মা শহীদুল আলম সাচ্চু আজমত, স্থানীয় মুসলিম লীগের নেতা। ফজলুর রহমান বাবু চন্দর, পুলিশ স্টেশনের ঝাড়ুদার। রওনক হাসান ওবায়েদ, আজমতের ভাই মুসলিম লীগের সদস্য। সাজু খাদেম মঞ্জু, নাসিরের খালাতো ভাই। ফারুক আহমেদ মৌলভী নরেশ ভূইয়া আজাদ সেতু আবদুর রহিম হাসান আহমেদ ==নির্মাণ== ২০১৮ সালের ১০ মার্চ থেকে খুলনার পাইকগাছা উপজেলায় ছবিটির শুটিং শুরু হয়। পাইকগাছার রাড়ুলী গ্রামে এবং কে বি কে হরিশচন্দ্র কলেজিয়েট ইউনিস্টিটিউটে ছবিটির মঞ্চের দৃশ্য ধারণ করা হয়। ছবিটির দীপ্তি চরিত্রের জন্য নুসরাত ইমরোজ তিশাকে চূড়ান্তভাবে নির্বাচন করা হয়। তিশা পূর্বে তৌকীর আহমেদের ''হালদা'' (২০১৭) চলচ্চিত্রে অভিনয় করেছিলেন। তিনি শুটিং শুরুর দুই দিন পর খুলনায় চিত্রায়নে যোগ দেন। ==প্রচারণা== ২০১৮ সালের ১৬ই নভেম্বর এক অনুষ্ঠানের মধ্য দিয়ে ''ফাগুন হাওয়ায়'' ছবির প্রথম পোস্টার প্রকাশিত হয়। এই অনুষ্ঠানে প্রধান দুই অভিনয়শিল্পী নুসরাত ইমরোজ তিশা সিয়াম আহমেদ ১৯৫০-এর দশকের সাজসজ্জায় উপস্থিত ছিলেন। ২০১৯ সালের ১০ই জানুয়ারি মার্কিন যুক্তরাষ্ট্র থেকে অবকাশ যাপন শেষে বাংলাদেশে ফিরে এসে ছবিটির পরিচালক তৌকীর আহমেদ ঢাকা শহরে ছবিটির প্রচারণায় অংশগ্রহণ করেন। ২০ই ফেব্রুয়ারি ইউটিউবে ছবিটির ট্রেলার প্রকাশিত হয়। এতে ১৯৫২ সালের সময়কে চিত্রিত হতে দেখা যায়। ==তথ্যসূত্র== ==বহিঃসংযোগ== চলচ্চিত্র দশকের ঐতিহাসিক চলচ্চিত্র দশকের নাট্য চলচ্চিত্র টেলিফিল্ম লিমিটেডের চলচ্চিত্র আহমেদ পরিচালিত চলচ্চিত্র আহমেদের চিত্রনাট্য চলচ্চিত্র ঐতিহাসিক চলচ্চিত্র নাট্য চলচ্চিত্র
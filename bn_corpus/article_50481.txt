'''কালী নাচ''' বা '''কালীর নৃত্য''' হল বাংলার বিভিন্ন অঞ্চলে দেবী কালীর মুখোশ পরে বা রং-কালিতে কালী সেজে নিম্নবর্গীয় মানুষদের মধ্যে প্রচলিত নাচ। অবিভক্ত বাংলার ঢাকা, ময়মনসিংহের টাঙ্গাইল, মালদহ, উত্তর দক্ষিণ দিনাজপুর, কোচবিহার ইত্যাদি অঞ্চলে এই নাচ প্রচলিত ছিল। বর্তমানে এতদাঞ্চলের হিন্দু অধ্যুষিত এলাকায় এই নাচের চল আছে। ==বৈশিষ্ট্য== কালীনাচে কালীর নৃত্য প্রধান হলেও কোথাও কোথাও শিব বা কার্তিক-গণেশের রূপধারীও সঙ্গে থাকেন। সর্বত্র পুরুষেরাই কালী সেজে নৃত্য করেন; তার এক হাতে থাকে খাঁড়া বা তরোয়াল এবং অন্য হাতে থাকে প্রদীপ বা কাগজ/মাটির তৈরি নরমুণ্ড। অনেকক্ষেত্রে পিচবোর্ড বা কাঠ দিয়ে অতিরিক্ত দুটি হাত বানানো হয়। নাচে ঢাক-কাঁসি বা শিঙা-রামশিঙা বাদ্যযন্ত্র হিসাবে ব্যবহৃত হয়। বিশ্বাস, নাচ আরম্ভ হওয়ার পর ধুনোর ধোঁয়া শুকিয়ে দিলে নৃত্যশিল্পীর উপর দেবী কালীর 'ভর' হয়। দেবীর ভরের বেগ যত বাড়তে থাকে নাচ তত উদ্দাম হয়ে ওঠে— শত্রুবধের নৃত্যাভিনয়ের মাধ্যমে নৃত্যের সমাপ্তি ঘটে। ==তথ্যসূত্র== ==বহিঃসংযোগ== সংস্কৃতি সংস্কৃতি হিন্দু নৃত্যকলা
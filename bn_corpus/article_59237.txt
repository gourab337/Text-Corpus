'''রীভা গাঙ্গুলী দাশ''' (জন্ম ২৪ ডিসেম্বর ১৯৬১) একজন ভারতীয় কূটনৈতিক যিনি ভারতীয় পররাষ্ট্র সেবার অধীনে বাংলাদেশে ভারতের দায়িত্বপ্রাপ্ত হাইকমিশনার। বাংলাদেশে হাই কমিশনার হিসেবে যোগদানের পূর্বে তিনি ভারত সরকারের সতন্ত্র সংস্থা ভারতীয় সাংস্কৃতিক সম্পর্ক সংসদের মহাপরিচালক হিসেবে দায়িত্ব পালন করেন। ==প্রারম্ভিক জীবন== রীভা গাঙ্গুলী দাশ ১৯৬১ সালের ২৪ ডিসেম্বর জন্মগ্রহণ করেন। তিনি তার শৈশব কাটান নতুন দিল্লিতে। ১৯৮৪ সালে দিল্লী বিশ্ববিদ্যালয় থেকে রাষ্ট্রবিজ্ঞান বিভাগে স্নাতকোত্তর ডিগ্রি লাভ করে একই বিশ্ববিদ্যালয়ে শিক্ষক হিসেবে যোগদান করেন। ১৯৮৮ সালে তিনি বিবাহবন্ধনে আবদ্ধ হন এবং তাদের এক কন্যা এক ছেলে রয়েছে। ==কর্মজীবন== রীভা গাঙ্গুলী দাশ ১৯৮৬ সালে ভারতীয় পররাষ্ট্র সেবায় যোগদান করেন। পররাষ্ট্র সেবায় তার প্রথম কর্মজীবন শুরু হয় স্পেনে এবং মাদ্রিদ থেকে তিনি স্পেনীয় ভাষায় দক্ষতা অর্জন করেন। পরবর্তীতে তিনি নতুন দিল্লিতে ভারতীয় পররাষ্ট্র মন্ত্রকের সদরদপ্তরে বহিঃপ্রচার, নেপাল এবং পাসপোর্ট ভিসাসংক্রান্ত বিভাগে দায়িত্ব পালন করেন। তিনি ঢাকায় ভারতীয় হাইকমিশনের সাংস্কৃতিক বিভাগেরও নেতৃত্ব প্রদান করেন। এরপর একই মন্ত্রকের অধীনে নতুন দিল্লিতে জাতিসংঘের অর্থনৈতিক সামাজিক সম্পর্ক বিভাগের পরিচালক হিসেবে দায়িত্ব পালনরত অবস্থায় জলবায়ু পরিবর্তনসহ অন্যান্য পরিবেশগত সমঝোতায় অংশ নেন। রীভা গাঙ্গুলী দাশ নেদারল্যান্ডসের হেগ শহরে অবস্থিত ভারতীয় দূতাবাসের উপপ্রধান হিসেবে দায়িত্ব গ্রহণ করেন এবং সেখানে আন্তর্জাতিক রাসায়নিক অস্ত্র নিরস্ত্রীকরণ সংস্থার জন্য ভারতের বিকল্প স্থায়ী প্রতিনিধি হিসেবেও দায়িত্ব পালন করেন। তিনি জয়পুরে আঞ্চলিক পাসপোর্ট অফিসার হিসেবেও কাজ করেন। ২০০৮ সাল থেকে ২০১২ সাল পর্যন্ত তিনি সাংহাইয়ে ভারতীয় কনসাল জেনারেল ছিলেন। ২০১২ সালে তাকে পররাষ্ট্র মন্ত্রকে জনকূটনীতি বিভাগের প্রধান হিসেবে দায়িত্ব দেওয়া হয়। একইসাথে তিনি লাতিন আমেরিকা ক্যারিবীয় বিভাগের দায়িত্ব পান। ২০১৫ সালের মার্চে তাকে রোমানিয়ায় ভারতীয় রাষ্ট্রদূত করা হয় এবং একই বছরের অক্টোবরে তাকে আলবেনিয়া মলদোভার রাষ্ট্রদূতের মর্যাদা দেওয়া হয়। ২০১৬ সালের মার্চে তিনি নিউ ইয়র্কে ভারতের কনসাল জেনারেল হিসেবে দায়িত্ব গ্রহণ করেন এবং ২০১৭ সালের জুলাই পর্যন্ত দায়িত্ব পালন করেন। ২০১৭ সালের ২৫ জুলাই থেকে ২০১৯ সালের মার্চে ঢাকাস্থ ভারতীয় হাই কমিশনার হিসেবে দায়িত্ব নেওয়ার পূর্ব পর্যন্ত ভারতীয় সাংস্কৃতিক সম্পর্ক সংসদের মহাপরিচালক হিসেবে দায়িত্ব পালন করেন। ==তথ্যসূত্র== জন্ম কূটনীতিবিদ ব্যক্তি ব্যক্তি প্রাক্তন শিক্ষার্থী
'''আবদুল মোমিন''' (১৯০৬ ৩০ অক্টোবর ১৯৮৩) বাংলায় শ্রমিক আন্দোলনের নেতা। ১৯২৯ সালের বৃহৎ চটকল ধর্মঘটের অন্যতম সংগঠক ছিলেন তিনি। ১৯৩০ সালে বিখ্যাত গাড়োয়ান ধর্মঘটেও তিনি ছিলেন অন্যতম প্রধান নেতা। ধর্মঘটের কারনে সশ্রম কারাদণ্ড ভোগ করেন। ==জন্ম== মেহেরপুর (অবিভক্ত নদীয়া), ব্রিটিশ ভারতে তিনি জন্মগ্রহণ করেন ১৯০৬ সালে। == শ্রমিক আন্দোলন == ২০ এর দশক থেকে হাওড়া কলকাতার শিল্পাঞ্চলে শ্রমিক আন্দোলনের নেতা ছিলেন আবদুল মোমিন। হাওড়ার অঞ্চলের জুটমিলে কর্মী ছাঁটাই বর্ধিত কাজের বিরুদ্ধে ছয়মাসব্যাপী এই ধর্মঘটে বঙ্কিম মুখার্জী, আবদুর রেজ্জাক খান, কালি সেনের সাথে নেতৃত্ব দেন তিনি। এই আন্দোলনে প্রায় লক্ষ শ্রমিক সংহতি জানায়। == কমিউনিস্ট পার্টিতে == ১৯৩১ সালে ভারতের কমিউনিস্ট পার্টিতে যোগ দেন। বেংগল চটকল মজদুর ইউনিয়নের সভাপতি রূপে নির্বাচিত হন মোমিন। চল্লিশের দশকে মধ্যবিত্ত কর্মচারী সংগঠন গড়ে তোলার অন্যতম উদ্যোক্তা। ১৯৪৫ সালে সাধারণ সম্পাদক হয়েছিলেন। কমিউনিস্ট পার্টির সদস্য থাকাকালীন দীর্ঘ দিন কারাবাস করতে হয়েছে তাকে। == মৃত্যু == ৩০ অক্টোবর, ১৯৮৩ সালে মৃত্যুবরণ করেন আবদুল মোমিন। == তথ্যসূত্র == জেলার ব্যক্তি মৃত্যু জন্ম কমিউনিস্ট পার্টি
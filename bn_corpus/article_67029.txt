নাদাইন লাবাকি পরিচালিত, ২০১৮ সালে নির্মিত লেবানিজ চলচ্চিত্র। চিত্রনাট্যটি লিখেছেন লাবকী, জিহাদ হোজাইলি এবং মিশেল কেসারওয়ানি। সিনেমাটিতে সিরিয়ার শরণার্থী শিশু অভিনেতা জয়ন আল রাফিয়াকে বৈরুতের বস্তিতে বাস করা ১২ বছর বয়সী জয়ন এল হজ চরিত্রে অভিনয় করেছেন। == কাহিনী == ক্যাপারনিয়াম নামের লেবানিজ এই সিনেমাটি শুরু হয় জেলখানায় বন্দী ১২ বছর বয়সী বালক জেইনকে দেখানোর মধ্য দিয়ে। ১২ বছর বয়সটা অবশ্য জেলখানার চিকিৎসকদের অনুমান। তার প্রকৃত বয়স বা জন্ম তারিখ কেউ জানে না। কারণ তার বাবা-মা এতই দরিদ্র যে, অর্থের অভাবে তারা তার জন্মের রেজিস্ট্রেশনই করাতে পারেননি। আর তার ভাইবোনের সংখ্যাও এত বেশি যে, তার বাবা-মায়ের পক্ষে কার জন্ম কত সালে, সেটাও মনে রাখা সম্ভব হয়নি। জেইনকে যখন আদালতে হাজির করা হয়, তখন বিচারকের সাথে তার কথোপকথনের মাধ্যমে জানা যায়, কিছুদিন আগে কোনো এক ব্যক্তিকে ছুরিকাঘাতে হত্যাচেষ্টার অভিযোগে তার পাঁচ বছরের কারাদণ্ড হয়েছে। বিচারক যখন জানতে চান জেইন তার শাস্তির কারণ হিসেবে অবগত আছে কিনা, বিন্দুমাত্র অনুতপ্তের বহিঃপ্রকাশ না ঘটিয়ে দৃঢ় কণ্ঠে সে উত্তর দেয়, এক '''কুত্তার বাচ্চাকে''' হত্যাচেষ্টার কারণে! তবে এবার জেইন আদালতে হাজির হয়েছে ভিন্ন একটি কারণে। এবার সে নিজেই পাল্টা মামলা দায়ের করতে চায় তার বাবা-মায়ের বিরুদ্ধে। আদালতে তার বাবা-মায়ের উপস্থিতিতেই বৃদ্ধ বিচারক যখন তাকে জিজ্ঞেস করেন কেন সে তার বাবা-মায়ের বিরুদ্ধে মামলা করতে চায়, দৃঢ় কণ্ঠে জেইন উত্তর দেয়, “''আমাকে জন্ম দেওয়ার জন্য!''” ==তথ্যসূত্র== পটভূমিতে চলচ্চিত্র বিষয়ক চলচ্চিত্র ভাষার চলচ্চিত্র দশকের নাট্য চলচ্চিত্র চলচ্চিত্র
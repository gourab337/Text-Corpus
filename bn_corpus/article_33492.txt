'''ক্যারানোস''' () বা '''কারানুস''' ম্যাসিডন শাসনকারী আর্গিয়াদ রাজবংশের প্রথম রাজা ছিলেন। ঐতিহাসিক থিওপম্পাস তার গ্রন্থে আর্গিয়াদ রাজবংশের প্রতিষ্ঠাতা হিসেবে ক্যারানোসের প্রথম উল্লেখ করেন। == প্রবাদ == গ্রিক প্রবাদ অনুযায়ী, ক্যারানোস গ্রিক প্রবাদপ্রতিম বীর হেরাক্লিসের বংশধর আর্গোস রাজ্যের রাজা তেমেনোসের পুত্র ছিলেন। প্লুতার্ক ক্যারানোসের সঙ্গে হেরাক্লিসের সম্পর্ককে স্বীকার করে ক্যারানোসের বংশধর মহান আলেকজান্ডারকে হেরাক্লিসের বংশধর হিসেবে প্রতিপন্ন করার চেষ্টা করেছেন। টেমেনোসের মৃত্যুর পর আর্গোস রাজ্যের সিংহাসন নিয়ে বিবাদ উপস্থিত হলে ক্যারানোস নিজের নতুন রাজ্য প্রতিষ্ঠার উদ্দেশ্যে উত্তরদিকে বেড়িয়ে পড়েন। অবশেষে তিনি একটি সবুজ প্রাকৃতিক সমৃদ্ধ উপত্যকা আবিষ্কার করেন, যেখানে তিনি ''আইগাই'' () নামক একটি নগরী স্থাপন করেন। == ঐতিহাসিকদের মত == জাস্টিনের মতে, ক্যারানোস বিশাল গ্রিক সৈন্য নিয়ে নতুন রাজ্য তৈরীর উদ্দেশ্যে এডেসা নামক শহরটি অধিকার করে তার রাজধানীতে পরিণত করেন। আবার, ইউসিবিয়াস রচিত ক্রনিসিওঁ গ্রন্থে উল্লিখিত যে, নিজের রাজ্যস্থাপনে আগ্রহী ক্যারানোস যখন সেনাসংগ্রহে উদগ্রীব, মোলসোই রাজ্যের রাজা প্রতিবেশী রাজ্যের বিরুদ্ধে যুদ্ধে তার সাহায্য প্রার্থনা করেন। যুদ্ধে জয়ী হলে তিনি ক্যারানোসকে তার রাজত্বের অর্ধাংশ দান করবেন বলে প্রতিশ্রুতিবদ্ধ হন। যুদ্ধে তাদের জয়লাভ হন এবং ক্যারানোস প্রতিশ্রুতি মতো নতুন রাজ্য লাভ করেন, যেখানে তিনি পরবর্তী ত্রিশ বছর রাজত্ব করেন। == পাদটীকা == == তথ্যসূত্র == রাজবংশ
'''গুনাখালি নদী''' বাংলাদেশের খুলনা জেলার একটি নদী। নদীটির দৈর্ঘ্য ১০ কিলোমিটার, গড় প্রস্থ ১০০ মিটার এবং প্রকৃতি সর্পিলাকার। বাংলাদেশ পানি উন্নয়ন বোর্ড বা "পাউবো" কর্তৃক গুনাখালি নদীর প্রদত্ত পরিচিতি নম্বর নদী নং ২৫। ==প্রবাহ== গুনাখালি নদীটি খুলনা জেলার পাইকগাছা উপজেলার লতা ইউনিয়নে প্রবহমান সালতা নদী হতে উৎপত্তি লাভ করেছে। অতঃপর এর একই জেলার একই উপজেলার একই ইউনিয়নের মধ্য দিয়ে প্রবাহিত হয়ে দেলুতি নদীতে পতিত হয়েছে। নদীটির উল্লেখযোগ্য কোনো শাখা-প্রশাখা নেই। উজান থেকে ভাটির দিকে এর প্রশস্ততা বেশি। নদীটিতে সারাবছর পানিপ্রবাহ থাকে এবং ছোটবড় নৌযান চলাচল করে। সমুদ্র উপকূলীয় এলাকার নদী হওয়ায় নদীতে জোয়ার ভাটার প্রভাব আছে। == আরও দেখুন == বাংলাদেশের নদীর তালিকা ==তথ্যসূত্র== জেলার নদী উপজেলা
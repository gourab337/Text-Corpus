'''জোহানা বার্গম্যান পোরভাল্ডসডোটির ''' হলেন একজন আইসল্যান্ডীয় খামারি, যিনি নিজের খামারে বিলুপ্তপ্রায় আইসল্যান্ডীয় ছাগলের প্রজনন ঘটিয়ে জাতটি সংরক্ষণে অবদান রেখেছেন। ==জীবনী== জোহানা বার্গম্যান পোরভাল্ডসডোটির আইসল্যান্ডে বোর্গাবিগডে হাফেল খামার চালান। খামারি হিসেবে কর্মজীবন শুরুর আগে তিনি ছিলেন একজন সেবিকা। তার খামারটি তিন পুরুষ ধরে তার পারিবারিক খামার হিসেবে টিকে আছে। পোরবার্ন অডসনের সাথে বিবাহবন্ধনে আবদ্ধ হবার পরও ছয় সন্তানের জননী জোহানা খামারটিকে ছেড়ে যান নি। ২০০০ সাল থেকে তিনি আইসল্যান্ডীয় ছাগলকে বিলুপ্তির হাত থেকে রক্ষা করার জন্য তিনি নিজ খামারে জাতটির প্রজনন ঘটিয়ে আসছেন। তিনি এতে সফল হন এবং তার এই কাজের জন্য খামারটি আইসল্যান্ডীয় ছাগল সংরক্ষণ কেন্দ্র হিসেবে পরিচিতি লাভ করে। খামারটি আইসল্যান্ডের একমাত্র ছাগল প্রজনন কেন্দ্র। ২০১২ তার কর্মকাণ্ডের অর্থ যোগানোর জন্য তিনি প্রচারাভিযান চালিয়েছিলেন। জোহানা ''গেম অব থ্রোনস'' এর চতুর্থ মৌসুমের ''দ্য অব গডস অ্যান্ড মেন'' পর্বের জন্য বিশটি আইসল্যান্ডীয় ছাগল সরবরাহ করেছিলেন। তিনি আইসল্যান্ডের বাজারে বিভিন্ন রকম ছাগপণ্য বিক্রি করে থাকেন। ২০১৪ সালে তার খামার দেনার দায়ে ডুবতে বসলে তিনি পুনরায় অর্থ সংগ্রহে প্রচারাভিযানে নামেন। তিনি প্রয়োজনীয় অর্থ জোগাড় করতে সমর্থ হন। তিনি এতে সফল হন এবং খামারটি রক্ষা পায়। যদি তিনি সফল না হতেন, তবে খামারের ছাগলগুলোকে জবাই করতে হত। ==তথ্যসূত্র== ব্যক্তি
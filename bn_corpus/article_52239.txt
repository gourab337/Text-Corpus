'''জর্জ হুবার্ট গ্রাহাম ডগার্ট''' (; জন্ম: ১৮ জুলাই, ১৯২৫ মৃত্যু: ১৬ ফেব্রুয়ারি, ২০১৮) লন্ডনের আর্লস কোর্টে জন্মগ্রহণকারী প্রথিতযশা ইংরেজ ক্রিকেটার, ক্রীড়া প্রশাসক বিদ্যালয়ের শিক্ষক ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর ইংরেজ কাউন্টি ক্রিকেটে সাসেক্সের পক্ষাবলম্বন করে খেলেছেন। কেমব্রিজ পক্ষেও খেলেছেন তিনি। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে অফ-ব্রেক বোলিংয়ে পারদর্শীতা দেখিয়েছেন '''হুবার্ট ডগার্ট'''। == প্রারম্ভিক জীবন == লন্ডনের আর্লস কোর্টে এক ক্রীড়ানুরাগী পরিবারে হুবার্ট ডগার্টের জন্ম। গ্রাহাম ডগার্ট নামীয় ক্রীড়াবিদের জ্যেষ্ঠ সন্তান তিনি। উইনচেস্টার কলেজে পড়াশোনা করেছেন তিনি। বিদ্যালয়ে অধ্যয়নকালীন ক্রিকেট ফুটবলে প্রথম একাদশের অধিনায়কের দায়িত্ব পালন করেন। বিদ্যালয় ছেড়ে আসার পর কোল্ডস্ট্রিম গার্ডসের কমিশন্ড লাভ করেন। এরপর কেমব্রিজ অধীন কিংস কলেজে ভর্তি হন। সেখান থেকে স্নাতকোত্তর ডিগ্রি লাভ করেন। == প্রথম-শ্রেণীর ক্রিকেট == ক্রিকেট, ফুটবল, র‌্যাকেট, স্কোয়াশ রাগবি ফাইভ পাঁচটি ভিন্ন ক্রীড়ায় কেমব্রিজ ব্লু লাভ করেন তিনি। তন্মধ্যে, চারটিতে অধিনায়কত্ব করেন। সফলতম শৌখিন ক্রিকেটার হিসেবে কেমব্রিজ বিশ্ববিদ্যালয় সাসেক্সের পক্ষে খেলেছিলেন। ১৯৫৪ সালে সাসেক্সের অধিনায়কের দায়িত্বে ছিলেন হুবার্ট ডগার্ট। ১৯৪৮ সালে কেমব্রিজ পক্ষে অভিষেক ঘটে তার। অভিষেক খেলাতেই বিপক্ষে অপরাজিত ২১৫ রান তুলেন। অদ্যাবধি তার সংগ্রহটি ইংরেজ ক্রিকেটে অভিষিক্ত হওয়া খেলোয়াড়দের মধ্যে সর্বোচ্চ হিসেবে স্বীকৃত। সমগ্র খেলোয়াড়ী জীবনে দুইটি মাত্র টেস্ট খেলায় অংশগ্রহণ করার সুযোগ পান। ওল্ড ট্রাফোর্ড লর্ডসে অনুষ্ঠিত উভয় টেস্টগুলো সফরকারী ওয়েস্ট ইন্ডিজ দলের বিপক্ষে খেলেছিলেন। জুন, ১৯৫০ তারিখে ওয়েস্ট ইন্ডিজের বিপক্ষে টেস্ট ক্রিকেটে অভিষেক ঘটে হুবার্ট ডগার্টের। শিক্ষকতা পেশায় দায়বদ্ধতার কারণে ১৯৫৪ সালে একবারই পূর্ণাঙ্গ গ্রীষ্মকালে খেলার সুযোগ পেয়েছিলেন। == অবসর == অবসর পরবর্তীকালে ক্রীড়া প্রশাসনে অনেক ধরনের দায়িত্ব পালন করেছেন। তন্মধ্যে, ১৯৮১ থেকে ১৯৮২ সাল পর্যন্ত মেরিলেবোন ক্রিকেট ক্লাবের সভাপতির দায়িত্ব পালন করেন। একই সময়ে ক্রিকেট কাউন্সিলেরও দায়িত্বে ছিলেন। এছাড়াও, ১৯৬৫ থেকে ২০০০ সাল পর্যন্ত ইংরেজ বিদ্যালয় ক্রিকেট সংস্থা, ১৯৮৩ থেকে ১৯৮৮ পর্যন্ত ক্রিকেট সোসাইটির দায়িত্ব ছিলেন। ১৯৮১ থেকে ১৯৮২ সাল পর্যন্ত আন্তর্জাতিক ক্রিকেট কাউন্সিল ১৯৯৩ থেকে ২০০৩ সাল পর্যন্ত আরুন্ডেল ফ্রেন্ডস ক্যাসল ক্রিকেট ক্লাবেরও সভাপতিত্ব করেন। == ব্যক্তিগত জীবন == ১৯৫০ থেকে ১৯৭২ সময়কালে উইনচেস্টার কলেজে শিক্ষকতা করেন। এরপর ১৯৭২ থেকে ১৯৮৫ সাল পর্যন্ত ব্রুটনের কিংস স্কুলে প্রধানশিক্ষকের দায়িত্ব পালন করেন। ব্যক্তিগত জীবনে বিবাহিত ডগার্ট সুসান নাম্নী এক রমণীর পাণিগ্রহণ করেন। তাদের সংসারে এক পুত্র দুই কন্যা রয়েছে। ১৬ ফেব্রুয়ারি, ২০১৮ তারিখে ৯২ বছর বয়সে পশ্চিম সাসেক্সের চিচেস্টার এলাকায় তার দেহাবসান ঘটে। == তথ্যসূত্র == == আরও দেখুন == ডেভিড শেপার্ড লিওনেল প্যালেরিট ইংরেজ টেস্ট ক্রিকেটারদের তালিকা টেস্ট ক্রিকেট অভিষেকে উইকেট লাভকারী ওয়েস্ট ইন্ডিয়ান ক্রিকেটারদের তালিকা == বহিঃসংযোগ == জন্ম মৃত্যু অব দ্য ব্রিটিশ এম্পায়ার পদক বিজয়ী ক্রিকেটার টেস্ট ক্রিকেটার ক্রিকেট প্রশাসক ক্রিকেটার গার্ডসের কর্মকর্তা ক্রিকেটার ভার্সাস সাউথের ক্রিকেটার ফরেস্টার্সের ক্রিকেটার অধ্যক্ষ প্রধানশিক্ষক ক্রিকেট ক্লাবের ক্রিকেটার ক্রিকেট ক্লাবের সভাপতি ক্রিকেটার ক্রিকেট অধিনায়ক
'''ওম প্রকাশ মেহরা''' ভারতীয় বিমান বাহিনীর একজন উচ্চপদস্থ বৈমানিক ছিলেন। তার পদবী ছিলো এয়ার চীফ মার্শাল। তিনি সত্তরের দশকে ভারতীয় বিমান বাহিনীর প্রধান কর্মকর্তা হিসেবে দায়িত্ব পালন করেছিলেন। ১৯৬৮ সালে তাকে পরম বিশিষ্ট সেবা ম্যাডেল (পিভিএসএম) পুরস্কারে ভূষিত করা হয় এবং বিমান বাহিনী প্রধানের দায়িত্ব শেষ হওয়ার পরের বছর (১৯৭৭ সালে) তিনি পদ্মবিভূষণ পদক পান। ১৯৮০ সাল থেকে ১৯৮২ সাল পর্যন্ত তিনি মহারাষ্ট্র প্রদেশের এবং ১৯৮৫ থেকে ১৯৮৭ পর্যন্ত রাজাস্থানের গভর্নর ছিলেন। তার পত্নীর নাম সত্য এবং তিনি তিন পুত্র (সুনীল, অমিতাভ এবং রাহুল) এবং এক কন্যা (পারভীন) এর জনক। ==পূর্ব জীবন== বর্তমান পাকিস্তানের লাহোরে জন্মগ্রহণ করেন ওম, তার জন্ম তারিখঃ ১৯ জানুয়ারী ১৯১৯। তিনি লাহোরেই স্যাকরেড হার্ট কনভেন্টে পড়ালেখা শুরু করেন। ১৯৩৩ সালে তিনি সেন্ট্রাল মডেল স্কুল লাহোর থেকে বের হয়ে গভর্নমেন্ট কলেজ ইউনিভার্সিটি লাহোরে পড়াশোনা শুরু করেন এবং ১৯৪০ সালে পাঞ্জাব বিশ্ববিদ্যালয় (লাহোর) থেকে তিনি ইতিহাসে স্নাতকোত্তর ডিগ্রি অর্জন করেন। ==বিমান বাহিনীতে ওম== ওম মাঝে মধ্যেই লাহোরের 'নর্দান ইন্ডিয়া ফ্লাইং ক্লাব' বিমান উড্ডয়ন করতেন, তিনি রাজকীয় ভারতীয় বিমান বাহিনীতে নির্বাচিত হয়ে যান এবং ১৯৪০ সালের ৩০ নভেম্বর পাইলট অফিসার পদে বিমান বাহিনীতে কমিশনপ্রাপ্ত হন। কমিশন পেয়ে এবং আনুষঙ্গিক অন্যান্য প্রশিক্ষণ শেষে তিনি নং স্কোয়াড্রনে নিয়োগপ্রাপ্ত হন ১৯৪১ সালের আগস্ট মাসে। ভারতের স্বাধীনতা লাভের মাসে (১৯৪৭ সালে) তিনি উইং কমান্ডার পদবীতে উত্তীর্ণ হন এবং যোধপুরের এলিমেন্টারী ফ্লাইং ট্রেনিং স্কুলের অধিনায়ক হন। ১৯৬৩ সালের আগস্টে তাকে এয়ার ভাইস মার্শাল পদে পদোন্নতি দেওয়া হয় এবং তিনি বিমান বাহিনী সদর দপ্তরে প্রধান রক্ষণাবেক্ষণ কর্মকর্তা হিসেবে নিয়োগ পান এবং পাক-ভারত যুদ্ধ ১৯৬৫ এর সময় তিনি এই পদে ছিলেন। ১৯৬৮ সালের জানুয়ারীতে তাকে পিভিএসএম পদক দেওয়া হয় এবং দু'মাস পরেই তিনি এয়ার মার্শাল পদে উন্নীত হন। শীঘ্রই তাকে পদে নিয়োগ দেওয়া হয়। ১৯৭১ সালের শুরুর দিকে তাকে হিন্দুস্তান বিমান নির্মাণ শিল্পের অধিনায়ক করা হয়। ১৯৭৩ সালের ১৫ জানুয়ারী এয়ার চীফ মার্শাল প্রতাপ চন্দ্র লাল অবসর প্রস্তুতিমূলক ছুটিতে গমন করলে ওমকে এয়ার চীফ মার্শাল বানিয়ে বিমান বাহিনী প্রধান করা হয়। ১৯৭৬ এর ৩১শে জানুয়ারী ওম প্রকাশ মেহরা এয়ার চীফ মার্শাল ঋষিকেশ মূলগাভকরকে বিমান বাহিনী প্রধানের দায়িত্ব বুঝিয়ে দিয়ে তার ৩৫ বছরের সামরিক জীবনের ইতি টানেন। ==তথ্যসূত্র== মার্শাল এয়ার মার্শাল বিমান বাহিনীর এয়ার মার্শাল
'''মৈনপুরী জেলা''' ভারতের উত্তরপ্রদেশ রাজ্যের আগ্রা বিভাগের অন্তর্গত অন্যতম একটি জেলা। মৈনপুরী শহরটিতে জেলা সদর অবস্থিত। জেলা ছয়টি তহশিল নিয়ে গঠিত, যথা মৈনপুরী, বনগাঁও, কারহাল, কিশনি, কুরাউলি এবং ঘিরোর। ==জনসংখ্যার উপাত্ত== ভারতের জনগণনা ২০১১ অনুসারে মৈনপুরী জেলার মোট জনসংখ্যা ১,৮৪৭,১৯৪ জন, যা কোসোভোর মোট জনসংখ্যার সমান বা মার্কিন যুক্তরাষ্ট্রের পশ্চিম ভার্জিনিয়া রাজ্যের মোট জনসংখ্যার সমান। এটি ভারতের ৬৪০টি জেলার মধ্যে ১৭৩ তম জনবহুল জেলা। জেলার জনসংখ্যার ঘনত্ব প্রতি বর্গকিলোমিটারে ৬৭০ জন বা প্রতি বর্গ মাইলে ১,৭০০ জন লোক বসবাস করে। ২০০১ থেকে ২০১১ এর দশকে জেলার জনসংখ্যা বৃদ্ধির হার ছিল ১৫.৬৯%। মৈনপুরী জেলার লিঙ্গ অনুপাত প্রতি ১০০০ পুরুষের বিপরীতে ৮৭৬ জন মহিলা রয়েছে এবং সাক্ষরতার হার ৭৮.২৬%। ভারতের ২০১১ সালের জনগণনার সময়ে মৈনপুরী জেলার জনসংখ্যার ৯৯.৬৩% হিন্দি ভাষাকে তাদের প্রথম ভাষা বলে উল্লেখ্য করেছিল। মৈনপুরীতে ১২.৩ লক্ষ ভোটারের মধ্যে ৩৫% হলেন যাদব আর রাজপুত জতি, মৈনপুরীতে ২৬% অন্যান্য প্রভাবশালী জাতির মধ্যে শাক্য, ব্রাহ্মণ, অনুসূচিত জাতি এবং মুসলমান রয়েছে। == প্রকৌশল কলেজ == রাজকিয় প্রকৌশল কলেজ, মৈনপুরী হল একটি সরকারি প্রকৌশল কলেজ। এটি লখনউয়ের ডাঃ এপিজে আবদুল কালাম টেকনিক্যাল বিশ্ববিদ্যালয় (সাবেক উত্তর প্রদেশ টেকনিক্যাল বিশ্ববিদ্যালয়) এর মঞ্জুরীকৃত একটি কলেজ এবং কানপুরের হারকোর্ট বাটলার টেকনিক্যাল বিশ্ববিদ্যালয়ে এর একটি অস্থায়ী ক্যাম্পাস রয়েছে। ==তথ্যসূত্র== বিভাগ জেলা
'''কেকা ফেরদৌসী''' একজন বাংলাদেশি রন্ধন বিশেষজ্ঞ (৪ আগস্ট ১৯৬০) তিনি বাংলাদেশের চলচ্চিত্র ব্যক্তিত্ব ফজলুল হক এবং প্রখ্যাত সাহিত্যিক রাবেয়া খাতুনের সন্তান। ২০১১ সালে ফ্রান্সের রাজধানী প্যারিস থেকে রান্না'' বইয়ের জন্য 'গুরম্যান্ড কুক বুক অ্যাওয়ার্ডস' লাভ করেন। রন্ধনশিল্পে অবদানের জন্য 'দ্য ব্রিটিশ কারি অ্যাওয়ার্ডস ২০১১ এর আসরে বিশেষ সম্মাননা লাভ করেন। ==প্রারম্ভিক জীবন== কেকা ফেরদৌসী ১৯৬০ সালে ঢাকায় জন্মগ্রহণ করেন। তারা ছিলেন চার ভাইবোন। তার এক ভাই ফরিদুর রেজা সাগর বাংলাদেশের মিডিয়া জগতে সুপরিচিত ব্যক্তিত্ব। তার আরেক ভাই ফরহাদুর রেজা প্রবাল একজন স্থপতি এবং তার আরেক বোন ফারহানা কাকলী সুগৃহিণী। পঞ্চম শ্রেণীতে পড়াকালীন সময়ে তিনি জীবনে প্রথমবারের রান্না করেন। ১৯৮০ সালে বিয়ের পর স্বামীর সাথে যুক্তরাষ্ট্রে গমন করেন। সেখানে, হরেক পদের রন্ধনশিল্প সম্পর্কে জ্ঞান আহরণ করেন। ১৯৮৪ সালে তিনি দেশে ফিরে আসেন এবং রন্ধনশিল্পে আত্মনিয়োগ করেন। ==কর্মজীবন== ১৯৮৪ সালে দেশে ফিরে আসার পর রন্ধনশিল্পী হিসেবে যাত্রা শুরু করেন। ১৯৯৪ সালে শাইখ সিরাজের ''মাটি মানুষ'' অনুষ্ঠানে মাশরুমের তৈরি একটি রেসিপি উপস্থাপন করেন। সেই থেকে টেলিভিশন জগতে যাত্রা শুরু তার। তিনি বিভিন্ন রান্নার অনুষ্ঠানে বিভিন্ন রকম রেসিপি উপস্থাপন করেছেন। রান্না বিষয়ক বিভিন্ন বইও লিখেছেন তিনি। তার কাজের জন্য তিনি পেয়েছেন আন্তর্জাতিক সম্মাননা। এছাড়াও দেশ বিদেশের বিভিন্ন অনুষ্ঠানে বিচারকের ভূমিকা পালন করেছেন তিনি। তিনি বর্তমানে বাংলাদেশ কুকিং অ্যাসোসিয়েশনের সভাপতির দায়িত্ব পালন করছেন। এছাড়াও, 'কেকা ফেরদৌসীর রান্নাঘর' নামের একটি রান্নার স্কুল পরিচালনা করেন তিনি। ==ব্যক্তিগত জীবন== তিনি বাংলাদেশের বিশিষ্ট ব্যবসায়ী আব্দুল মুকিত মজুমদার বাবুর সাথে বিবাহবন্ধনে আবদ্ধ হয়েছেন, যিনি মহান স্বাধীনতা যুদ্ধে অংশগ্রহণ করেছেন। তিনি ইমপ্রেস গ্রুপের পরিচালক। তাদের একটি ছেলে একটি মেয়ে আছে। ==রান্নার অনুষ্ঠানে উপস্থিতি== দেশ বিদেশে রান্না (চ্যানেল আই) মনোহর ইফতার (চ্যানেল আই) যে রাঁধে সে চুলও বাঁধে (চ্যানেল আই) মায়ের হাতের রান্না (চ্যানেল আই) রান্নাঘর (জি বাংলা) (একটি পর্বে উপস্থিতি) ==রান্না বিষয়ক গ্রন্থতালিকা== ''ডায়াবেটিসের মজার রান্না'' ''মাইক্রোওয়েভ ওভেনে রান্না'' ''স্বাস্থ্য সচেতন রান্না'' ''দেশ বিদেশের রান্না'' ''ঝটপট রান্না'' ''হারানো দিনের রান্না'' ''সোনালি দিনের রান্না'' ''থাই, চাইনিজ ভারতীয় রান্না'' ''মজাদার রান্না'' ''ঝটপট আচার'' ''রকমারি নাস্তা'' ==বিভিন্ন অনুষ্ঠানে বিচারক হিসেবে দায়িত্ব পালন== এসিআই পিওর সরিষার তেল-আনন্দ আলো জাতীয় ভর্তা প্রতিযোগিতা ২০১৭ (বাংলাদেশ) টমি মিয়া ইন্টারন্যাশনাল ইন্ডিয়া শেফ অফ দ্য ইয়ার ২০১৭ (যুক্তরাজ্য) দ্য শেফ টিভি রিয়্যালিটি শো ২০১৭ (যুক্তরাজ্য) ডেকো ফুডস লি. বউ সাজানো প্রতিযোগিতা ২০১৯ (বাংলাদেশ) ==মিউজিক ভিডিওতে উপস্থিতি== ''বেয়াইন সাব'' (২০১৬) ==পুরস্কার== '''গোরমন্ড ওয়ার্ল্ড কুক বুক অ্যাওয়ার্ডস ২০১১''' ২০১১ সালে ফ্রান্সের রাজধানী প্যারিস থেকে রান্না'' বইটির জন্য 'গুরম্যান্ড কুক বুক অ্যাওয়ার্ডস' লাভ করেছিলেন তিনি। '''দ্য ব্রিটিশ কারি অ্যাওয়ার্ডস ২০১১''': রন্ধনশিল্পে অবদানের জন্য বিশেষ সম্মাননা বিভাগে তিনি 'দ্য ব্রিটিশ কারি অ্যাওয়ার্ডস ২০১১' লাভ করেন। ==তথ্যসূত্র== জন্ম রন্ধনশিল্পী জেলার ব্যক্তি রান্নার বই লেখক
'''পাণ্ডব গোয়েন্দা''' হল ষষ্ঠীপদ চট্টোপাধ্যায় রচিত কাল্পনিক চরিত্র। এই গোয়েন্দাবাহিনী পাঁচজন কিশোর-কিশোরী নিয়ে গঠিত। এই দলে এক কুকুর আছে। দুঃসাহসী পাঁচটি ছেলেমেয়ে একটি কুকুর নিয়ে গঠিত পান্ডব গোয়েন্দারা নানারকম রোমাঞ্চকর অভিযান করে। কখোনো নিজেরাই ঘটনায় জড়িয়ে যায়, আবার কখোনো কারো সাহায্যার্থে তারা ঝাঁপিয়ে পড়ে বিপদের মুখে। ভারতের বিভিন্ন জায়গায় এই দল গোয়েন্দাগিরি চালিয়েছে। এখন এই গোয়েন্দা গল্প আকাশ বাংলা চ্যানেলে দেখানো হয়। পান্ডব গোয়েন্দা প্রথম প্রকাশিত হয়েছিল ১৯৭০ সালে মাসিক শুকতারা পত্রিকায়। তারপর আনন্দমেলা পুজো সংখ্যাতেও পান্ডব গোয়েন্দার উপন্যাস বেরিয়েছে। পান্ডব গোয়েন্দার একাধিক ছোটগল্প উপন্যাস শিশু কিশোরদের কাছে সবিশেষ জনপ্রিয়তা পায়। ''পাণ্ডব গোয়েন্দা সমগ্র ২''-এর প্রচ্ছদ === বাবলু === সবচেয়ে বড় সদস্য। এই চরিত্র মূল নায়ক। সে পিস্তল চালাতে পারে এবং লাইসেন্সকৃত পিস্তল থাকে তার কাছে। বাবলু বুদ্ধিমান, সাহসী এবং প্রচুর সাধারণ জ্ঞানের অধিকারী। === বিলু === এটি দ্বিতীয় মুখ্য চরিত্র। সাহসী, বিচক্ষণ এবং বাবলুর অবর্তমানে বিলু দলকে একাধিকবার পরিচালনা করেছে যদিও তা সাময়িক। === ভোম্বল === খাদ্য রসিক চরিত্র। কিঞ্চিৎ ভীতু তবে দুর্দান্ত সাঁতারু। সকল কাজের কাজী। আরামপ্রিয়। === বাচ্চু === প্রধান নারী চরিত্র, বিচ্ছুর দিদি। === বিচ্ছু === দ্বিতীয় নারী চরিত্র, বাচ্চুর ছোট বোন। এই চরিত্র সবার চেয়ে বয়সে ছোট কিন্তু বুদ্ধিমান। পান্ডব গোয়েন্দার প্রথম অভিযান মূলত বিচ্ছুর রাত্রিকালীন অভিযানকে নিয়েই। === পঞ্চু === এই কুকুর পাণ্ডব গোয়েন্দাদের সাথী। প্রয়োজনে হিংস্র, বুদ্ধিমান দেশী কুকুর। বহু ক্ষেত্রে পঞ্চুই জয় এনে দিয়েছে পান্ডব গোয়েন্দাদের অভিযানে। পঞ্চুর এক চোখ কানা। তাকে প্রথম গল্পে কানা পঞ্চু বলে পরিচয় দেওয়া ছিল। == তথ্যসূত্র == চরিত্র সাহিত্যের কাল্পনিক চরিত্র চরিত্র
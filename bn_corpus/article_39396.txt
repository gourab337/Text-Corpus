'''বিড়লা মন্দির''' হল ভারতের পশ্চিমবঙ্গ রাজ্যের রাজধানী কলকাতা শহরে অবস্থিত একটি মন্দির। এটি বালিগঞ্জ অঞ্চলে আশুতোষ চৌধুরী রোডে অবস্থিত। শিল্পপতি বিড়লা পরিবার এই মন্দিরটি নির্মাণ করেছিলেন। জন্মাষ্টমী এই মন্দিরে মহাসমারোহে পালিত হয়। ==ইতিহাস== এই মন্দিরের নির্মাণকাজ শুরু হয় ১৯৭০ সালে। নির্মাণকাজ সম্পূর্ণ হতে ২৬ বছর সময় লেগেছিল। সোমপুরা ব্রাহ্মণ সম্প্রদায় এই মন্দিরের নির্মাণকাজ তদারক করেছিল। ১৯৯৮ সালের ২১ ফেব্রুয়ারি স্বামী চিদানন্দ এই মন্দিরের প্রাণপ্রতিষ্ঠা করেন। সেই দিনই মন্দিরটি উদ্বোধন করেন করণ সিং। ==মন্দির== ৪৪ কাঠা জমির উপর গঠিত এই মন্দিরটি ভুবনেশ্বরের লিঙ্গরাজ মন্দিরের আদলে নির্মিত। মন্দিরে রাজস্থানি মন্দির স্থাপত্যের কিছু বৈশিষ্ট্যও লক্ষিত হয়। মন্দিরের গায়ে ''ভগবদ্গীতা'' গ্রন্থের দৃশ্যাবলি চিত্রিত রয়েছে। মন্দিরের নকশা প্রস্তুত করেছিলেন স্থপতি নমি বসু। প্রধান মন্দিরে কৃষ্ণ রাধার মূর্তি রয়েছে। বাঁ দিকের শিখরে দুর্গার মূর্তি রয়েছে। ডান দিকের শিখরে রয়েছে ধ্যানমগ্ন শিবের মূর্তি। ==আরোও দেখুন== *কলকাতার পর্যটন কেন্দ্র ==তথ্যসূত্র== ==বহিঃসংযোগ== পর্যটন কেন্দ্র হিন্দু মন্দির
'''আডিডাস ব্রাজুকা''' স্বাগতিক ব্রাজিলে অণুষ্ঠিতব্য ২০১৪ ফিফা বিশ্বকাপ ফুটবল খেলার আনুষ্ঠানিক বল। বিশ্ব ফুটবলের প্রধান নিয়ন্ত্রক সংস্থা ফিফা’র অন্যতম অংশীদার ১৯৭০ সাল থেকে ফিফা বিশ্বকাপে বল সরবরাহকারী আডিডাস প্রতিষ্ঠান বল তৈরির দায়িত্ব পায়। ফিফা বিশ্বকাপের ইতিহাসে প্রথমবারের মতো ফুটবল সমর্থকদের মাধ্যমে বলের নামকরণ '''ব্রাজুকা''' রাখা হয়েছে। নামকরণের জন্য সাধারণ ভোটের আয়োজন করা হয়। দশ লক্ষেরও অধিক ব্রাজিলীয় ফুটবল অণুরাগী তাদের ভোটাধিকার প্রয়োগ করে। এতে ৭০ শতাংশেরও অধিক ভোটের মাধ্যমে ব্রাজুকা নামকরণে ভোটারগণ তাদের সমর্থন ব্যক্ত করে। ব্রাজিলীয় সংস্কৃতির বিষয়াবলীর সাথে মিল রেখে আডিডাস কর্তৃপক্ষ ''ব্রাজুকা'', ''বোসা নোভা'' তিনটি সম্ভাব্য নামের তালিকা প্রস্তুত করেছিল। == ইতিহাস == সেপ্টেম্বর, ২০১২ তারিখে বলের নামকরণ ঘোষণা করা হয়। স্থানীয় সাংগঠনিক কমিটি আডিডাস যৌথভাবে সাধারণ ভোটের আয়োজন করে। দশ লক্ষাধিক ব্রাজিলীয় ফুটবল ভক্ত তাদের মতামত ভোটের মাধ্যমে প্রদান করে। তন্মধ্যে ৭৭.৮% ভোট ব্রাজুকা নামটি পছন্দ করে। পূর্ব-নির্ধারিত অন্য দু’টি পছন্দসই নামের মধ্যে ছিল বোসা নোভা কার্নাভালেস্কা। দু’টোয় যথাক্রমে ১৪.৬% ৭.৬% ভোট পড়ে। ফিফা জানায়, অনানুষ্ঠানিক পরিভাষা ব্রাজুকা ব্রাজিলীয়রা তাদের জীবনধারায় জাতীয় বীরত্বগাঁথায় ব্যবহার করে এবং তাদের আবেগ, গর্ব সকলকে শুভেচ্ছা বার্তায় ফুটবলের মাধ্যমে প্রতিচ্ছবি হিসেবে তুরে ধরে। শুরুতে বল নির্মাণে চীনের উৎপাদনকারী প্রতিষ্ঠান ব্যর্থ হওয়ায় পাকিস্তানের শিয়ালকোটের ফরোয়ার্ড স্পোর্টস বল তৈরির দায়িত্ব পায়। == বৈশিষ্ট্য == ব্রাজুকা বলটি আডিডাস টাঙ্গো ১২ সিরিজের উন্নত সংস্করণ। এতে একই ধরনের ব্ল্যাডার আবরণ থাকলেও কাঠামো হিসেবে পৃথক বহিরাবরণ রয়েছে। আডিডাসের বাজারজাতকরণের পুস্তিকায় দাবী করা হয়েছে যে, বলটি একই ওজন গোলাকৃতিভাব প্রবল বৃষ্টিপাতেও একই থাকবে। চার বছর পূর্বেকার বিশ্বকাপে ব্যবহৃত আডিডাস জাবুলানি বলের চেয়েও অধিক বায়ুসহচর এটি। == তথ্যসূত্র == ফুটবল ফিফা বিশ্বকাপ ব্রান্ড সরঞ্জাম
'''কালীনাথ রায়''' (জন্ম: ১৮৭৮, যশোহরে। মৃত্যু: ডিসেম্বর, ১৯৪৫) একজন জাতীয়তাবাদী সাংবাদিক। == স্বদেশী আন্দোলনে == কলকাতার স্কটিশ চার্চ কলেজে এফ.এ পড়ার সময়েই স্বদেশী আন্দোলনে যোগ দেন এবং কলেজ ত্যাগ করেন। == সাংবাদিকতা == রাষ্ট্রগুরু সুরেন্দ্রনাথ বন্দ্যোপাধ্যায় সম্পাদিত 'বেঙ্গলী' পত্রিকার সহ সম্পাদক নিযুক্ত হন। ১৯১১ সালে লাহোরের 'দি পাঞ্জাবী' পত্রিকায় সম্পাদকের পদ এবং ১৯১৫ তে 'দি ট্রিবিউন' পত্রিকার সম্পাদক হয়ে টানা ত্রিশ বছর কাজ করেছেন। তিনি ভারতের সাংবাদিক মহলে বিশেষ খ্যাত ছিলেন। সাংবাদিক জগতের প্রবাদপুরুষ রামানন্দ চট্টোপাধ্যায়ের সাথেই তার নাম উচ্চারিত হতো == কারাদণ্ড == ১৯১৯ এর ১৩ এপ্রিল কুখ্যাত হত্যাকাণ্ড ঘটলে তার প্রতিবাদে প্রবন্ধ রচনা করার জন্যে সামরিক আইনে তার দুই বছর সশ্রম কারাদণ্ড একহাজার টাকা জরিমানা হয়। তার হয়ে মামলা লড়তে স্বতপ্রবৃত্ত হয়ে এগিয়ে আসেন লাহোরের বাঙালী উকিল সুধীর মুখোপাধ্যায়। তার এই কারাদণ্ডের ঘটনার বাংলার জনমানসে আলোড়ন সৃষ্টি করে। তার মামলা (কালীনাথ রায় ভার্সেস কিং এম্পেরর) পরিচালনার জন্যে অর্থ সংগৃহীত হতে থাকে। রবীন্দ্রনাথ ঠাকুর প্রমুখ বিশিষ্ট ব্যক্তিদের চেষ্টায় আট মাস পরে মুক্তি পান। গণিতবিদ রাশিবিজ্ঞানী সমরেন্দ্রনাথ রায় তার পুত্র। == তথ্যসূত্র == জন্ম মৃত্যু জাতীয়তাবাদী
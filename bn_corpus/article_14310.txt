মিয়ানমারের প্রায় সবাই বৌদ্ধধর্মের অনুসারী। বেশির ভাগ লোকই তেরাভাদা বৌদ্ধধর্মের অনুসারী। শ্রীলংকা, থাইল্যান্ড, লাওস এবং ক্যাম্বোডিয়ার লোকেরাও একই ঘরানার বৌদ্ধধর্ম অনুসরণ করেন। একে হীনায়না বৌদ্ধধর্মও বলা হয়। অন্যদিকে চীন, কোরিয়া জাপানে বৌদ্ধধর্মের অপেক্ষাকৃত আধুনিক ব্যাপকতর একটি রূপ প্রচলিত, যার নাম মহায়না বৌদ্ধধর্ম। এছাড়া জাপান তিব্বতে প্রচলিত তান্ত্রিক বৌদ্ধধর্মের চেয়েও এটি বেশ আলাদা। মায়ানমারের বৌদ্ধরা সর্বপ্রাণবাদে বিশ্বাসী। তারা নাত নামের অশরীরী আত্মার উপাসনা করে। নাতদের উপলক্ষ করে নাত উৎসবের আয়োজন করা হয়। অনেক প্রচলিত চিকিৎসা পদ্ধতিও এই সংস্কৃতির অংশ। মিয়ানমারে বহুদিন থেকেও মুসলিমদের বাস। এছাড়াও এখানে পাহাড়ি এলাকায় অনেক খ্রিস্টান বাস করেন। বিষয়শ্রেণী:দেশ অনুযায়ী ধর্মবিশ্বাস ধর্মবিশ্বাস
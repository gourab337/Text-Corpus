'''জেমস এম. হেইলমান''' (জন্ম: ১৯৭৯/১৯৮০) একজন কানাডীয় জরুরী বিভাগের চিকিৎসক, উইকিপিডিয়ান এবং উইকিপিডিয়ার স্বাস্থ্য সংক্রান্ত বিষয়গুলির উন্নয়নে অ্যাডভোকেট হিসেবে কর্মরত আছেন। অনলাইন অবদান রাখার জন্য তিনি অন্যান্য চিকিৎসাবিদদের উত্সাহিত করে যাচ্ছেন। '''"Doc James"''' ব্যবহারকারী নামে তিনি উইকিপিডিয়াতে সক্রিয় আছেন, হেইলমান উইকিপ্রকল্প মেডিসিন এর একজন সক্রিয় অবদানকারী এবং একজন স্বেচ্ছাসেবক উইকিপিডিয়া প্রশাসক। তিনি ২০১০ থেকে ২০১৩ উইকিমিডিয়া কনাডার সভাপতির দায়িত্ব পালন করেন। হেইলমান উইকি প্রজেক্ট মেড ফাউন্ডেশন প্রতিষ্ঠা করেন এবং এই ফাউন্ডেশনের সভাপতির দায়িত্বও পালন করেন। উইকিপ্রকল্প মেডিসিন এর মেডিসিন অনুবাদ টাস্ক ফোর্সেরও প্রতিষ্ঠাতা তিনি। ২০১৫ এর জুনে, তিনি উইকিমিডিয়া ফাউন্ডেশন বোর্ড অব ট্রাস্টিজের সদস্য হিসেবে মনোনীত হন এবং ডিসেম্বর ২৮, ২০১৫ পর্যন্ত পদে বহাল থাকেন। হেইলমান ২০১৭ সালে পুনরায় উইকিমিডিয়া ফাউন্ডেশন বোর্ড অব ট্রাস্টিজের সদস্য হিসেবে মনোনীত হন। হেইলমান ইউনিভার্সিটি অব ব্রিটিশ ঔষধ বিভাগের ক্লিনিকাল সহকারী অধ্যাপক হিসেবে কর্মরত আছেন এবং ব্রিটিশ কলাম্বিয়ার ক্রানব্রুকের, যেখানে তিনি বসবাস করেন, পূর্ব কুটেনে আঞ্চলিক হাসপাতালের জরুরী ঔষধ বিভাগের প্রধান হিসেবে কর্মরত রয়েছেন। ==প্রাথমিক জীবন এবং শিক্ষা== হেইলমান সাসকাচোয়ান জন্মগ্রহণ করেন এবং সেখানেই বেড়ে উঠেন। তিনি ইউনিভার্সিটি অব সাসকাচোয়ান থেকে ২০০০ সালে শারীরবিদ্যা স্নাতক ডিগ্রী সম্পন্ন করেন. এবং সেখানেই তিনি ২০০৩ সালে মেডিক্যাল ডিগ্রী অর্জন করেন। তারপর তিনি ব্রিটিশ কলাম্বিয়া তার বসবাস শেষ করেন। ==মেডিক্যাল ক্যারিয়ার== হেইলমান ২০১০ সাল পর্যন্ত মুওস জা ইউনিয়ন হাসপাতালে, মুওস জায়ের একটি হাসপাতাল, চাকরি করেন। এরপর তিনি পূর্ব কুটেনে আঞ্চলিক হাসপাতালে কাজ করতে করেন, যেখানে ২০১২ সালের অক্টোবরে তাকে জরুরী ঔষুদ বিভাগের প্রধান হিসেবে নিয়োগ দেয়া হয়েছিল।২০০৪ সালে, ক্রানব্রুক ডেইলি টাউনম্যানকে দেয়া এক স্বাক্ষাতকারে তিনি বলেন, পূর্ব কুটেনের জরুরী ঔষুদ বিভাগে প্রতি বছর প্রায় ২২,০০০ জন রোগী চিকিৎসা সেবা নিয়ে থাকে। ==উইকিপিডিয়া এবং উইকিমিডিয়া কার্যক্রম== ২০০৮ সালে থেকে চিকিৎসা সংক্রান্ত উইকিপিডিয়া নিবন্ধে একজন অবদানকারী হিসেবে নিজের সক্রিয়তার শুরু থেকেই হেইলমান তার সহকর্মী চিকিৎসকগণকে চিকিৎসা সংক্রান্ত উইকিপিডিয়া নিবন্ধ তৈরীর উৎসাহ প্রদানের মাধ্যমে চিকিৎসা বিষয়ক নিবন্ধগুলোর মানোন্নয়নে কাজ করে চলেছেন। একদিন রাতে তিনি স্থূলতা () বিষয়ে উইকিপিডিয়াতে তথ্য সংগ্রহ করছিলেন এবং তিনি সেখানে অনেক ভুল খোঁজে পেয়েছিলেন, তখন থেকেই তিনি উইকিপিডিয়াতে অবদান রাখার জন্য আগ্রহ প্রকাশ করেন। আমি বুঝতে পেরেছিলাম যে আমি এটি ঠিক করতে পারি। আমি অনেকগুলো সম্পাদনা করেছিলাম এবং নিবন্ধটির অনেক মানোন্নয়ন করেছিলাম। ==তথ্যসূত্র== == বহিঃসংযোগ ==
১৯৪৮ সালের ফিলিস্তিনি উদ্বাস্তুদের গ্যালিলি ত্যাগ '''ফিলিস্তিন শরণার্থী শিবির''' ১৯৪৮ আরব-ইসরায়েলি যুদ্ধ পরবর্তীকালে ফিলিস্তিনের শরণার্থীদের নাকবার ফলে বাস্তুচ্যুত ফিলিস্তিনী নাগরিকদের জন্য নির্মিত শরণার্থী ক্যাম্প। জাতিসংঘ সাধারণ পরিষদের (UNGA) ১৯৪তম ধারা অনুযায়ী এই সকল শরণার্থীরা "নিজেদের প্রতিবেশীদের সাথে শান্তিপূর্ণ সম্পর্ক বজায় রেখে" বসবাসের ইচ্ছা প্রকাশ করলে নিজেদের দেশে ফিরে যাওয়ার অধিকার রাখেন। জাতিস্ংঘের সংজ্ঞা মতে, "১৯৪৬ সালের ১লা জুন থেকে ১৯৪৮ সালের ১৫ই মে সময়কালে ফিলিস্তিনে সাধারণভাবে বসবাসরত এবং ১৯৪৮ সালের দ্বন্দ্বে বস্তুচ্যূত হওয়া ফিলিস্তিন বাসিন্দা"রা ফিলিস্তিনের শরণার্থী হিসেবে এখন পর্যন্ত অনেক ফিলিস্তিনী এরকম শরণার্থী শিবিরে থেকে গেছেন। যদিও অন্যান্যরা জর্দানের সমাজে মিশে গেছেন, কেউবা ফিলিস্তিনী অধ্যুষিত অঞ্চলে বসতি গড়েছেন। == ইতিহাস == ১৯৪৮ সালে সংঘটিত ফিলিস্তিন যুদ্ধের সময় ৭,০০,০০০-এর বেশি ফিলিস্তিনি গৃহহীন হয়েছিল। ১৯৪৭ থেকে ১৯৪৮ সময়কালে ফিলিস্তিনের মোট উদ্বাস্তু সঠিক সংখ্যা নিয়ে বিতর্ক রয়েছে। তবে পরবর্তীতে গঠিত ইসরায়েলের ভূখন্ড থেকে ৮০%-এর কাছাকাছি আরব বাসিন্দা গৃহহীন হয়েছিল। ইহুদিদের সামরিক আগ্রাসন, আরব গ্রামগুলিতে হামলা, দেইর ইয়াসিন গণহত্যার মত আরেকটি গণহত্যার ভয়সহ বিভিন্ন কারণে ফিলিস্তিনি বাস্তুহারা হয়ে শরণার্থী শিবিরে আশ্রয় নেয়। পরবর্তীতে ইসরায়েলের প্রথম সরকারের জারিকৃত আইনসমূহে বাস্তুচ্যুত ফিলিস্তিনিদেরকে দেশটিতে নিষেধাজ্ঞা আরোপ হলে ততকালীন বাস্তুচ্যুত ফিলিস্তিনি তাদের বংশধররা ফিলিস্তিনি উদ্বাস্তুতে পরিণত হয় এবং পার্শ্ববর্তী বিভিন্ন দেশের শরণার্থী শিবিরে আশ্রয় নেয়। == জাতিসংঘের ভূমিকা == জাতিসংঘের শরণার্থী বিষয়ক সংস্থা, ইউএনআরডাব্লিউএ জর্দান, লেবানন, সিরিয়া, গাজা ভূখণ্ড এবং পশ্চিম তীরএর মোট ৫৯টি শরণার্থী শিবিরকে স্বীকৃতি দিয়েছে। ১৯৪৮ সালের সংঘাত পরবর্তীকালে ইসরায়েলের অভ্যন্তরেও এই সংগঠন ত্রাণ বিতরণ করে। ১৯৫২ সালে দেশটির কর্তৃপক্ষ সম্পূর্ন দায়িত্ব নিজেরা তুলে নেয়ার আগ পর্যন্ত সংগঠনটি ত্রাতা হিসেবে ভূমিকা পালন করেছিল। জাতিসংঘ কর্তৃক শরণার্থী শিবির তৈরির পূর্বে ত্রাতা রাষ্ট্র এবং কর্তৃপক্ষের মাঝে সমঝোতা হয়। সংগঠনটি নিজেরা কোন শরণার্থী শিবির পরিচালনা করে না, নিজেদের পুলিশ জনবল নেই কিংবা প্রাশাসনিক ক্ষমতাবলও নেই, তারা শুধুমাত্র সেবা প্রদানকারী। তাবুঘেরা শহর, কনক্রিটের ব্লক ঘর, শহুরে বস্তিসহ বিভিন্ন শরণার্থী শিবিরে ফিলিস্তিনি শরণার্থীরা আশ্রয় নিয়েছে। == শরণার্থী শিবির সংখ্যা == এই তালিকায় ২০১৪ সালে শরণার্থী শিবিরগুলোর জনসংখ্যা এবং প্রতিষ্ঠাকাল লিপিবদ্ধ করা হল: === গাজা ভূখন্ড === গাজা ভূখন্ডে ৮টি শরণার্থী শিবিরে ১,১২২,১১০ নিবন্ধিত শরণার্থীরয়েছে। ১৯৪৮, আল-শাতি (সৈকত শিবির) ৮৭,০০০ ১৯৪৯, বুরেজি, ৩৪,০০০ ১৯৪৮, দাইর আল-বালাহ শিবির, ২১,০০০ ১৯৪৮, জাবাইলা শিবির, ১১০,০০০ ১৯৪৯, খান ইউনুস শিবির, ৭২,০০০ ১৯৪৯, মাঘাজি, ২৪,০০০ ১৯৪৯, নুসাইরাত শিবির, ৬৬,০০০ ১৯৪৯, রাফাহ শিবির, ১০৪,০০০ === পশ্চিম তীর === পশ্চিম তীরে ১৯টি শরণার্থী শিবিরে ৭৪১,৪০৯ নিবন্ধিত শরণার্থীর বসবাস। এর মাঝে একটি শিবির অপ্রাতিষ্ঠানিক (*)। ১৯৪৮, আকাবাত জাবের, ৬,৪০০ ১৯৪৮, আইন আস-সুলতান, ১,৯০০, ১৯৪৮, ক্কাদ্দুরা শিবির*, ১,৫৫৮ ১৯৪৯, ফার'আ, ৭,৬০০ ১৯৪৯, ফাওয়ার, ৮,০০০ ১৯৪৯, জালাযোন,১১,০০০ ১৯৪৯, কালান্দিয়া, ১১,০০০ ১৯৪৯, আম'আরি, ১৯,৫০০ ১৯৪৯, দাইর আম্মার শিবির 2,400 ১৯৪৯, ধাইশেহ, ১৩,০০০ ১৯৫০, আইদা, ৪,৭০০ ১৯৫০, আল- আররউন, ১০,৪০০ ১৯৫০, আসকার,১৫,৯০০ ১৯৫০, বালাতা, ২৩,৬০০ ১৯৫০, আজ্জা (বাইত জিবরিন), ১০০০ ১৯৫০, আইন বাইত আল মা (শিবির নম্বর ১), ৬,৭৫০ ১৯৫০, তুলকারা শিবির, ১৮,০০০ ১৯৫২, নূর শামস, ৯,০০০ ১৯৫৩, জেনিন শিবির,১৬,০০০ ১৯৬৫, শুয়াফাত শিবির, ১১,০০০ === সিরিয়া === সিরিয়ার ১৩ টি শরণার্থী শিবিরে ৪৯৯,১৮৯ লোকের বসবাস। === লেবানন === লেবাননে ১২টি শরিণার্থী শিবিরে মোট ৪৪৮,৫৯৯ নিবন্ধিত শরণার্থী রয়েছে। ১৯৪৮,বুর্জ এল-বারাজনেম ১৭,৯৪৫ ১৯৪৮,আইন আল-হিলভে, ৫৪, ১১৬ ১৯৪৮, এল বুস, ১১,২৫৪ ১৯৪৯, নাহর আল-বারেদ, ৫,৮৫৭ ১৯৪৯, শাতিলা, ৯,৮৪২ ১৯৪৮, ওয়াভেল, ৮,৮০৬ ১৯৫২, মার এলিয়াস, ৬৬২ ১৯৫৪, মিয়ে মিয়ে,৫,২৫০ ১৯৫৫, বেদ্দাভি, ১৬,৫০০ ১৯৫৫, বুর্জ এল-শেমালি, ২২,৭৮৯ ১৯৫৬, বায়েহ শিবির, ৪,৩৫১ ১৯৬৩, রাশীদিয়ে, ৩১,৪৭৮ === জর্ডান === জর্ডানে মোট ১০টি শরণার্থী শিবির আছে। এই শিবিরগুলোতে নিবন্ধিত শরণার্থী সংখ্যা ২,০৩৪,৬৪১ ১৯৪৯, জারক্কা শিবির, ২০,০০০ ১৯৫২, জাবাল এই-হুসেইন, ২৯,০০০ ১৯৫৫, আম্মান নতুন শিবির (ভিহদাত),৫১,৫০০ ১৯৬৭, সৌ'ফ, ২০,০০০ ১৯৬৮, বাক'আ, ১০৪,০০০ ১৯৬৮, হুসন (শহীদ আজমি এল-মুফতি শিবির), ২২,০০০ ১৯৮৬৮, ইরবিদ শিবির, ২৫,০০০ ১৯৬৮, জেরাশ শিবির, ২৪,০০০ ১৯৬৮, মারকা, ৫৩,০০০ ১৯৬৮, তালবিয়্যে, ৭,০০০ == আরো দেখুন == কুতুপালং শরণার্থী শিবির == তথ্যসূত্র == == বহিঃসূত্র == The Empire Files: Inside Palestine's Refugee Camps (October 2016), Abby Martin for ''The real news network'' and ''TeleSUR.'' video report from the Balata and Aida camps in the West Bank (30 minutes). সিরিয়ায় ফিলিস্তিনি শরণার্থী জর্ডানে ফিলিস্তিনি শরণার্থী As rebuilding begins at lebanon's nahr al bared, displaced refugees are eager to return, William Wheeler and Don Duncan, ''World Politics Review,'' 11 March 2008 UN refugee agency unveils Palestinian archive === মানচিত্র === ২০১৪ সালে জাতিসংঘ কর্তৃক করা মাঠ প্রকল্প লেবাননের শিবির ফিলিস্তিন ভূখণ্ডে শরণার্থী শিবির শিবির সংঘাত
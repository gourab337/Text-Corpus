হেয়ার স্কুলের মূল স্কুলভবনের সম্মুখ দৃশ্য, জুন ২০০৬-এ তোলা চিত্র '''হেয়ার স্কুল''' ভারতের পশ্চিমবঙ্গ রাজ্যের কলকাতা শহরে অবস্থিত একটি বিদ্যালয়। এটি কলকাতার প্রাচীনতম বিদ্যালয়গুলির অন্যতম। স্কুলটি বর্তমানে মাধ্যমিক পশ্চিমবঙ্গ উচ্চ মাধ্যমিক শিক্ষা পর্ষদের অধীনে প্রথম হতে দ্বাদশ শ্রেণী পর্যন্ত শিক্ষা প্রদান করে থাকে। শিক্ষাব্রতী ডেভিড হেয়ার রাজা রামমোহন রায় এর সহযোগিতায় ঊনবিংশ শতকে এই স্কুলটি প্রতিষ্ঠা করেন। কত সালে এটি স্থাপিত হয়, তা নিয়ে বিতর্ক আছে, তবে স্কুলের বরাত অনুসারে এটি ১৮১৮ সালে স্থাপিত হয়। ব্রিটিশ শাসনামলে ভারতবর্ষে পশ্চিমী শিক্ষা ব্যবস্থার প্রচলনে স্কুলটি যথেষ্ট ভূমিকা রেখেছে। == ইতিহাস == কলকাতা স্কুল বুক সোসাইটি (Calcutta School Book Society) এবং হিন্দু কলেজ (যা পরে প্রেসিডেন্সী কলেজ হয়) প্রতিষ্ঠা করার পর ডেভিড হেয়ার কলেজটির ঠিক বিপরীতে এই স্কুলটি প্রতিষ্ঠা করেন। স্কুলটির নাম (অরপুলি পাঠশালা ও) কলুটোলা ব্রাঞ্চ স্কুল থেকে পরে ১৮৬৭ সালে পিয়ারীমোহন বন্দোপাধ্যায়ের সময়ে বদলে নাম রাখা হয় '''হেয়ার স্কুল'''। == চত্বর == হেয়ার স্কুলের অভ্যন্তর এই হেয়ার স্কুল প্রেসিডেন্সি মিলিত চৌহদ্দীর মধ্যে আছে কলকাতার বৃহত্তম স্কুল চত্বর। সাদা ভিক্টোরিয়ান স্থাপত্যের বিদ্যালয় ছাদ খুব উঁচু। জানালার বদলে খালি বড় বড় দরজা চওড়া অলিন্দ আছে। শুরুর দুটি তলার উপর ঐতিহ্যময় প্রাচীন স্থাপত্যটির সঙ্গে সমঞ্জস্য রেখে একটি তৃতীয় তলা বানানো হয়। এরো পরে একটি ছোট আধুনিক স্থাপত্যের আরেকটি ভবন যোগ করা হয় যা নিয়ে ছাত্র মহলে অসন্তোষ ছিল। পূর্বে স্কুলছাত্রদের দুটি খেলার মাঠ ছিল পরে একটি প্রেসিডেন্সী কলেজের কাছে হস্তান্তরিত হয়। == ছাত্রবৃন্দ == ২০০৬ সালে স্কুলটিতে প্রায় ১০০০ ছাত্র ভর্তি ছিল। == শিক্ষকবৃন্দ == মার্চ ২০০৬-এ স্কুলটিতে ৩৫ জন শিক্ষক ছিলেন, যাঁদের মধ্যে মধ্যে জন ছিলেন পি এইচ ডি ডিগ্রিধারী। অতীতে এই স্কুলের অনেক খ্যাতনামা শিক্ষক ছিলেন। স্কুলে আবস্থিত হেয়ার সাহেবের মূর্তি == স্কুল পোষাক == সাদা জামা কালো হাফ বা ফুল প্যান্ট হল স্কুলের সব ছাত্রের পোশাক (ইউনিফর্ম)। শরীর শিক্ষার দিন সাদা প্যান্ট সাদা কেডস পরা যেতে পারে, এবং শীতে কালো সোয়েটার পরা হয়। জামায় বা সোয়েটারে লাগাবার জন্য একটি স্কুল-ব্যাজ আছে। == প্রখ্যাত ছাত্র == এখানকার বিখ্যাত ছাত্রদের মধ্যে রয়েছেন রামতনু লাহিড়ী ভাষা বিশারদ কৃষ্ণমোহন বন্দ্যোপাধ্যায় শিক্ষানুরাগী দীনবন্ধু মিত্র ‌সাহিত্যিক, নীল দর্পণ নাটকের রচয়িতা রমেশ চন্দ্র মিত্র বিচারপতি সমাজসেবী জগদীশ চন্দ্র বসু বিজ্ঞানী তথাগত রায় চৌধুরী অক্ষয় কুমার বড়াল কবি প্রফুল্ল চন্দ্র রায় রসায়নবিদ রমেশচন্দ্র দত্ত, অর্থনীতিবিদ, ঐতিহাসিক প্রমথেশ বড়ুয়া অভিনেতা যতীন্দ্রমোহন সেনগুপ্ত রাজনীতিবিদ, বিপ্লবী রাধানাথ শিকদার গণিতজ্ঞ শিশির কুমার ঘোষ সাংবাদিক সাহিত্যিক পিয়ারী মোহন সরকার লেখক চারুচন্দ্র চক্রবর্তী (জরাসন্ধ) লেখক জিয়াউর রহমান (বাংলাদেশের রাষ্ট্রপতি) রাজনারায়ণ বসু লেখক, বুদ্ধিজীবী, ব্রাহ্ম সমাজের নেতা দ্যিবেন্দু বড়ুয়া দাবাড়ু == তথ্যসূত্র == বিদ্যালয় বিদ্যালয়
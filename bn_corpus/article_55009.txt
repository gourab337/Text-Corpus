'''সুজান পিটার্স''' (; জন্ম: সুজান কার্নাহান; জুলাই ১৯২১ ২৩ অক্টোবর ১৯৫২) ছিলেন একজন মার্কিন অভিনেত্রী। তিনি মঞ্চ টেলিভিশনের পাশাপাশি বিশের অধিক চলচ্চিত্রে অভিনয় করেছেন। শুরুর দিকে ছোট চরিত্রে অভিনয় করলেও ১৯৪০-এর দশকে তিনি নিজেকে গুরুত্বপূর্ণ নাট্যধর্মী অভিনেত্রী হিসেবে প্রতিষ্ঠিত করে তুলেন। ওয়াশিংটনের স্পোকেনে জন্মগ্রহণকারী পিটার্স হাই স্কুলে পড়াশুনা শেষ করে অস্ট্রীয় মঞ্চ পরিচালক মাক্স রাইনহার্টের সাথে অভিনয় বিষয়ে পাঠগ্রহণ করেন এবং ওয়ার্নার ব্রস. পিকচার্সের সাথে চুক্তিবদ্ধ হন। তিনি কয়েকটি ক্ষুদ্র চরিত্রে কাজ করার পর ''সান্তা ফে ট্রেইল'' (১৯৪০) চলচ্চিত্রে ছোট পার্শ্ব ভূমিকায় অভিনয়ের সুযোগ পান। ওয়ার্নার ব্রসের হয়ে তার শেষ চলচ্চিত্র ছিল হামফ্রি বোগার্ট রিচার্ড ট্র্যাভিসের সাথে নোয়া চলচ্চিত্র ''দ্য বিগ শট'' (১৯৪২)। ওয়ার্নার ব্রস পরবর্তীতে আর তার সাথে চুক্তি নবায়ন করে নি। ১৯৪২ সালে পিটার্স ''টিশ'' ছবিতে পার্শ্ব চরিত্রে অভিনয় করেন এবং সাথে চুক্তিবদ্ধ হন। একই বছর তিনি মেরভিন লেরয় পরিচালিত নাট্যধর্মী ''র‍্যান্ডম হারভেস্ট'' চলচ্চিত্রে চরিত্র অভিনেত্রী ভূমিকায় অভিনয় করেন এবং শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন। এই কাজের মাধ্যমে তিনি নিজেকে নাট্যধর্মী অভিনেত্রী হিসেবে প্রতিষ্ঠিত করেন। পিটার্স পরবর্তীতে এমজিএমের কয়েকটি চলচ্চিত্রে প্রধান চরিত্রে কাজ করেন, তন্মধ্যে উল্লেখযোগ্য হল প্রণয়ধর্মী হাস্যরসাত্মক ''ইয়ং আইডিয়াস'' (১৯৪৩), যুদ্ধভিত্তিক চলচ্চিত্র ''অ্যাসাইনমেন্ট ইন ব্রিটানি'' (১৯৪৩), ''সং অব রাশিয়া'' (১৯৪৪), ''কিপ ইওর পাওডার ড্রাই'' (১৯৪৫)। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি অভিনেত্রী সংক্রামক রোগে মৃত্যু ফরেস্ট লন মেমোরিয়াল পার্কে সমাধিস্ত চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী
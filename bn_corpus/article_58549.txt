এই শতাব্দীর তিরিশ দশকের শুরুর দিকে গ্রামীণ বসতি বিন্যাসের ধরন নির্ণয়ে সর্বপ্রথম পদক্ষেপ নেন ফরাসি ভূগোলবিদ এ্যালবার্ট ডিমোঁজেন। তার পদ্ধতি অনুসরণ করে সংঘবদ্ধ বিক্ষিপ্ত বসতি শনাক্ত করা সম্ভব। বসতির ধরন ব্যাখ্যাদানকারী তার সূত্রটি নিম্নরূপ; K=(E×N)÷T এক্ষেত্রে; বসতি বিন্যাসের সূচক মান; প্রধান বসতির জনসংখ্যা ব্যতীত ওই অঞ্চলের বসতিসমূহের মোট জনসংখ্যা; প্রধান বসতি বাদে ওই অঞ্চলের মোট বসতি সংখ্যা এবং ওই অঞ্চলের সর্বমোট জনসংখ্যা। এখানে মনে রাখতে হবে যে, ডিমোঁজেন ফরাসি শুমারিতে প্রাপ্ত তথ্যের সদ্ব্যবহার করে সূত্রটি গঠন করেছেন। সুতরাং এই সূত্র পৃথিবীর অন্যান্য অঞ্চলে ব্যবহার যাবে কি না, তা নিয়েও যথেষ্ট সন্দেহ দেখা দেয়। এমন-কি এই সূত্রটি সমসাময়িক কালের ইউরোপের অন্যান্য দেশগুলোতেও তেমন সাফল্যের সঙ্গে ব্যবহার করা সম্ভব হয়নি।
'''জন রস ফ্রেডরিক ডানকান''' (; জন্ম: ২৫ মার্চ, ১৯৪৪) কুইন্সল্যান্ডের হারস্টোন এলাকায় জন্মগ্রহণকারী প্রথিতযশা অস্ট্রেলিয়ার সাবেক আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন। ঘরোয়া প্রথম-শ্রেণীর ক্রিকেটে কুইন্সল্যান্ড ভিক্টোরিয়ার প্রতিনিধিত্ব করেছেন '''রস ডানকান'''। দলে তিনি মূলতঃ ফাস্ট-মিডিয়াম সিম বোলারের দায়িত্ব পালন করতেন। ১৯৭১ সালে অস্ট্রেলিয়ার পক্ষে একটিমাত্র টেস্টে অংশগ্রহণের সুযোগ ঘটে তার। == খেলোয়াড়ী জীবন == ১৯৬৪-৬৫ মৌসুম থেকে ১৯৭০-৭১ মৌসুম পর্যন্ত কুইন্সল্যান্ড এবং ১৯৭১-৭২ মৌসুম থেকে ১৯৭২-৭৩ মৌসুম পর্যন্ত ভিক্টোরিয়ার প্রতিনিধিত্ব করেন। ডিসেম্বর, ১৯৭০ সালে মেলবোর্নে ভিক্টোরিয়ার বিপক্ষে নিজস্ব সেরা ৮/৫৫ ৫/৭০ লাভ করেন। নিজের সেরা দিনগুলোয় ভয়ঙ্করভাবে বলকে সুইং করানোয় সক্ষম ছিলেন। ১৯৭০-৭১ মৌসুমের অ্যাশেজ সিরিজে অংশ নেয়ার জন্য ইংল্যান্ড দল অস্ট্রেলিয়া সফরে আসে। ভিক্টোরিয়ার সদস্যরূপে দ্বিতীয় প্রস্তুতিমূলক খেলায় অংশ নেয়ার পর মেলবোর্নে সিরিজের পঞ্চম টেস্টে অভিষেক হয় তার। আঘাতগ্রস্ত গার্থ ম্যাকেঞ্জি’র স্থলাভিষিক্ত হন তিনি। দূর্ভাগ্যবশতঃ ব্যাট হাতে মাত্র তিন রান তুলতে সমর্থ হন। প্রথম ইনিংসে ৩০ রান খরচ করলেও কোন উইকেট লাভে সক্ষম হননি। দ্বিতীয় ইনিংসে ব্যাট কিংবা বল করেননি। এমনকি কোন ক্যাচও তালুবন্দী করতে পারেননি। ষষ্ঠ টেস্টে ডেনিস লিলি তার জায়গায় অন্তর্ভূক্ত হলে তিনি দল থেকে বাদ পড়েন। বছর শেষে ভিক্টোরিয়ায় চলে যান। এরপর আর একটিমাত্র মৌসুমে প্রথম-শ্রেণীর ক্রিকেটে অংশ নেন। ১৯৭১-৭২ মৌসুমে গ্যারি সোবার্সের নেতৃত্বাধীন বহিঃর্বিশ্ব একাদশের বিপক্ষে অস্ট্রেলিয়ার সদস্য হিসেবে খেলেন। == তথ্যসূত্র == == আরও দেখুন == অ্যালেন থমসন ডানকান ফ্লেচার এক টেস্টের বিস্ময়কারী অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার ক্রিকেটার থেকে আগত ক্রিকেটার ক্রিকেটার
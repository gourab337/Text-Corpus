'''নবাবপুর সড়ক''' বাংলাদেশের ঢাকা শহরের পুরনো ঢাকা অঞ্চলের একটি সড়ক। এটি শাঁখারিবাজার থেকে গুলিস্তান বাজার পর্যন্ত বিস্তৃত। এটি অধিকাংশ সময় মানুষ, রিক্সা যানবাহনাদি দ্বারা ভরপুর থাকে। ==ইতিহাস== নবাবপুর সড়কে মিছিল, ৪ঠা ফেব্রুয়ারি ১৯৫২ এই এলাকাটি পূর্বে উমরাহ পাড়া নামে পরিচিত ছিল। মুঘল আমলে উচ্চ রাজকর্মকর্তৃগণ এখানে থাকতেন বলে এটি নবাবপুর নামে পরিচিতি পায়। পরে আনুষ্ঠানিকভাবে এর নাম পরিবর্তন করে ‘নবাবপুর’ রাখা হয়। ১৯৫২ সালে ২২শে ফেব্রুয়ারি, এই সড়কে বাংলা ভাষা আন্দোলন-এর একটি প্রতিবাদ মিছিলে পুলিশের গুলিতে শফিউর রহমান একজন নয় বছরের ছেলে সহ কয়েকজন প্রাণ হারায়। ==গুরুত্ব== লক্ষ্মীনারায়ণ মন্দির, নবাবপুর, ঢাকা বাংলাদেশে যন্ত্র যন্ত্রাংশের সবচেয়ে বড় বাজার নবাবপুরে অবস্থিত। এখানে অনেক হোটেল ক্ষুদ্র ব্যবসা-বাণিজ্য চালু রয়েছে। এই সড়কের শেষে আন্টাঘরের ময়দান নামে পরিচিত বাহাদুর শাহ পার্ক অবস্থিত। এলাকাটিতে প্রচুর লোক বাস করেন। এখানে হিন্দুদের দুটি বড় মন্দির রয়েছে- রাধাশ্যাম মন্দির এবং লক্ষ্মীনারায়ণ মন্দির। == আরও দেখুন == পুরনো ঢাকা টমটম শাঁখারিবাজার ==তথ্যসূত্র== সড়ক সড়ক
মেজর জেনারেল '''আবুল হোসেন''', এনডিসি, পিএসসি (জন্ম: ১৫ মার্চ ১৯৬২) একজন বাংলাদেশি জেনারেল এবং বাংলাদেশের সীমান্তরক্ষী বাহিনী বর্ডার গার্ড বাংলাদেশের বর্তমান মহাপরিচালক। ==শিক্ষাজীবন== আবুল হোসেন ১৯৮০ সালের ফেব্রুয়ারি বাংলাদেশ মিলিটারি একাডেমিতে যোগ দেন। তিনি বুয়েট থেকে পুরকৌশল বিষয়ে ডিগ্রি লাভ করেছেন। তিনি চট্টগ্রাম বিশ্ববিদ্যালয় থেকে বিএসসি, জাতীয় বিশ্ববিদ্যালয় থেকে ডিফেন্স স্টাডিজে মাস্টার্স ডিগ্রি লাভ করেন। তিনি ঢাকার ডিফেন্স সার্ভিস কমান্ড এন্ড স্টাফ কলেজ এবং ন্যাশনাল ডিফেন্স কলেজে পড়াশোনা করেছেন। এছাড়া তিনি আমেরিকান ইন্টারন্যাশনাল ইউনিভার্সিটি অব বাংলাদেশ থেকে ইএমবিএ এবং বাংলাদেশ ইউনিভার্সিটি অব প্রফেশনালস থেকে এমফিল (পার্ট‌-১) সম্পন্ন করেছেন। তিনি চীনে জুনিয়র অফিসার কমব্যাট ইঞ্জিনিয়ারিং কোর্সে অংশ নিয়েছেন। পাশাপাশি তিনি তুরস্কে ব্যাটালিয়ন কমান্ডার কমান্ড কোর্স, যুক্তরাজ্যে ইন্টারন্যাশনাল বর্ডার সিকিউরিটি এন্ড ম্যানেজমেন্ট কোর্স, যুক্তরাষ্ট্রে এডভান্সড সিকিউরিটি কো-অপারেশন কোর্সে অংশ নিয়েছেন। ==সামরিক জীবন== ১৯৮১ সালের ২৭ ডিসেম্বর আবুল হোসেন বাংলাদেশ সেনাবাহিনীর ইঞ্জিনিয়ার্স কোরে কমিশন লাভের মাধ্যমে সেনাবাহিনীতে কর্মজীবন শুরু করেন। তিনি সেনা সদরদপ্তরের ইঞ্জিনিয়ার ইন চীফ শাখার জিএসও এবং ১৪ স্বতন্ত্র ইঞ্জিনিয়ার ব্রিগেডের ব্রিগেড মেজর হিসেবে দায়িত্বপালন করেছেন। তিনি স্কুল অব মিলিটারি ইঞ্জিনিয়ারিং এর সিনিয়র প্রশিক্ষক প্রধান প্রশিক্ষক হিসেবে দায়িত্বপালন করেছেন। তিনি ১৭ ইঞ্জিনিয়ার কনস্ট্রাকশন ব্যাটালিয়ন, এক্সপোসিভ অর্ড‌ন্যান্স স্পেশাল ওয়ার্কস অর্গানাইজেশন এবং বিজিবির সেক্টর কমান্ডার হিসেবে দায়িত্বপালন করেছেন। আবুল হোসেন বিভিন্ন সরকারের বিভিন্ন পূর্ত কাজে জড়িত ছিলেন। তিনি চিম্বুক-থানচি সড়ক নির্মাণ প্রকল্পের প্রজেক্ট অফিসার ছিলেন। এছাড়া ঢাকা সিটি কর্পোরেশনের প্রধান প্রকৌশলী ছিলেন। তিনি বাংলাদেশ সেনাবাহিনীর পূর্ত পরিচালক প্রধান প্রকৌশলী ছিলেন। তিনি এমআইএসটির কমান্ডান্ট সশস্ত্র বাহিনীর ইঞ্জিনিয়ার ইন চীফ ছিলেন। তিনি বাংলাদেশ অর্ডন্যান্স ফ্যাক্টরির কমান্ডান্ট হিসেবেও নিয়োজিত ছিলেন। তিনি বাংলাদেশ ইঞ্জিনিয়ার্স ইনস্টিটিউট এর আজীবন ফেলো এবং এশিয়া প্যাসিফিক সেন্টার ফর সিকিউরিটি স্টাডিজ, ইউএসএ এর একজন সম্মানিত ফেলো। ==বিজিবির মহাপরিচালক== মেজর জেনারেল আবুল হোসেন ২০১৬ সালের নভেম্বর বর্ডার গার্ড বাংলাদেশের মহাপরিচালক হিসেবে সাবেক মহাপরিচালক মেজর জেনারেল আজিজ আহমেদের স্থলাভিষিক্ত হন। ১৬ নভেম্বর তিনি তার দপ্তর শুরু করেন। বিজিবির মহাপরিচালক হওয়ার পূর্বে তিনি রাষ্ট্রপতির সামরিক সচিব ছিলেন। ==বিদেশি মিশন== আবুল হোসেন বিদেশে সামরিক পেশাগত দায়িত্বপালন করেছেন। তিনি জাতিসংঘের শান্তিরক্ষা মিশনে অংশ নেন। এছাড়াও তিনি মোজাম্বিক এবং অপারেশন কুয়েত পুনর্গঠনে অংশ নিয়েছেন। ==ব্যক্তিগত জীবন== আবুল হোসেন ব্যক্তিগত জীবনে দুই কন্যা সন্তানের জনক। ==তথ্যসূত্র== ==বহিঃসংযোগ== জন্ম ব্যক্তি সেনা কর্মকর্তা গার্ড বাংলাদেশের মহাপরিচালক সেনাবাহিনীর জেনারেল জেনারেল
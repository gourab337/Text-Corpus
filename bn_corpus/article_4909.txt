ইরিত্রিয়ার মানচিত্র ইরিত্রিয়ার বেশির ভাগ এলাকা উত্তর-দক্ষিণে বিস্তৃত ইথিওপীয় উচ্চভূমি নিয়ে গঠিত। পূর্বে লোহিত সাগরের উপকূলে মরুময় সমভূমি বিদ্যমান। দেশের উত্তর-পশ্চিম অংশে পাহাড়ী এলাকা এবং দক্ষিণ-পশ্চিম অংশে ঢেউ খেলানো সমভূমি দেখা যায়। লোহিত সাগরের উপকূলের মরু এলাকার জলবায়ু শুষ্ক এবং উত্তপ্ত। মধ্যভাগের উচ্চভূমিতে জলবায়ু অপেক্ষাকৃত শীতল এবং আর্দ্র; এখানে বছরে ৬১০ মিমি পর্যন্ত বৃষ্টিপাত হতে পারে। পশ্চিমের পাহাড়ি এলাকা নিম্নভূমির জলবায়ু অর্ধ-ঊষর। উপকূলের মরুভূমি বাদে দেশের সর্বত্র জুন-সেপ্টেম্বর সময়কালে সবচেয়ে বেশি বৃষ্টিপাত হয়। বিষয়শ্রেণী:দেশ অনুযায়ী ভূগোল ভূগোল
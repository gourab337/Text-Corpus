'''স্ট্যান্ড আপ কমেডি''' এক ধরণের প্রহসন। এক্ষেত্রে একজন কমেডিয়ান উপস্থিত জনতার সামনে কোন বিষয়কে হাস্যরসাত্মক ভঙ্গিমায় সরাসরি উপস্থাপন করেন। স্ট্যান্ড আপ কমেডি উন্মুক্ত মঞ্চ, থিয়েটার, জনসমাগম, ভোজসভা, ক্লাবঘরের ছোট পরিসরে এমনকি কোন খোলা জায়গায় প্রদর্শিত হতে পারে। ডিভিডি বা টেলিভিশনের মাধ্যমেও এটি প্রচারিত হয়। সাম্প্রতিক সময়ে অনেক কমেডিয়ান নিজের ভিডিও ব্লগও খুলেছেন। বিনোদনের এই মাধ্যমটি '''কমিক''', '''স্ট্যান্ড আপ কমিক''' বা শুধু '''স্ট্যান্ড আপ''' নামেও পরিচিত। স্ট্যান্ড আপ কমেডিতে একজন কমেডিয়ান খুব দ্রুত লয়ে নানান মজাদার গল্প, অভিজ্ঞতা, ছোটখাটো কৌতুক, একবাক্যের চুটকি ইত্যাদির মাধ্যমে দর্শকদের মনোরঞ্জনের চেষ্টা করেন। কমেডিয়ানের নিজস্ব বাচনভঙ্গী, অঙ্গভঙ্গী, মুখাবয়ব, স্বরের ওঠা নামা এবং সর্বোপরি লোক হাসানোর নিজস্ব দক্ষতার জনসাধারণের বিনোদনের অন্যতম উপাদান হিসেবে কাজ করে। অনেকে বৈচিত্র্য আনার জন্য তাদের প্রদর্শনীতে বিভিন্ন সরঞ্জাম, জাদু, বাদ্যযন্ত্র, সুর ইত্যাদি ব্যবহার করেন।
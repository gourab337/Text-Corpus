'''শাহ্জালাল ইসলামী ব্যাংক লিমিটেড''' (SIBL) হচ্ছে বাংলাদেশের একটি শরীয়াহ ভিত্তিক পরিচালিত প্রাইভেট খাতে বানিজ্যিক ব্যাংক। ব্যাংকিং কোম্পানি অাইন ১৯৯১-এর অধীনে নিবন্ধিত এই ব্যাংকটি ২০০১ সালের ১০ মে ব্যাংকিং কার্যক্রম শুরু করে। ব্যাংকের সকল কার্যক্রম ইসলামি শরীয়াহ্ মোতাবেক পরিচালিত হয় এবং ইসলামি শরীয়াহ্ অনুমোদিত বিভিন্ন পদ্ধতিতে বিনিয়োগ করে থাকে। বিনিয়োগলব্ধ মুনাফা থেকে আনুপাতিক হারে আমানতকারীদের মুনাফা প্রদান করা হয়। ==ইতিহাস== পহেলা জুন ২০০১ সালে এই ব্যাংকটি একত্রিত হয়।২০১৪ সালে বাংলাদেশ দূর্নীতি দমন কমিশন ব্যাংকটির পরিচালক সাবেক চেয়ারম্যান মোহাম্মদ সোলাইমান গ্রেপ্তার হয় জয়নাব স্টিল, এসকে স্টিল প্যারাডাইস কর্পোরেশনকে অবৈধভাবে ১.৪ বিলিয়ন টাকা ঋণ দেওয়ার দায়ে। একই বছর অন্য এক পরিচালককে ১.৪৯ বিলিয়ন টাকা আত্নসাৎ করার দায়ে অভিযুক্ত করা হয়। ২০১৫ সালে বাংলাদেশ দূর্নীতি দমন কমিশন বিসমিল্লাহ গ্রুপের চেয়ারম্যান খাজা সোলাইমান আনোয়ার চৌধুরীর নামে অন্যায়ভাবে ১.১ বিলিয়ন টাকা অর্থ আত্নসাৎ করার দায়ে মামলা করে। ২০১৬-এ বাংলাদেশ দূর্নীতি দমন কমিশন ব্যাংকটির সাবেক ডেপুটি ব্যবস্থাপনা পরিচালক মো: মনজুরুল ইসলাম এবং অন্য চারজনকে ২.৫ বিলিয়ন টাকা আত্নসাৎ করায় চার্জ করে। ভুয়া ঋণের মাধ্যমে তারা এই জালিয়াতি করেছিল। ==সেবাসমূহ== শাহ্জালাল ইসলামী ব্যাংক লিমিটেড আকর্ষণীয় কিছু প্রকল্প গ্রহণ করেছে। এর মধ্যে টাকা দ্বিগুণ/তিনগুণ বৃদ্ধি প্রকল্প, মাসিক উপার্জন প্রকল্প, মাসিক আমানত প্রকল্প, হজ্ব ডিপোজিট প্রকল্প, মিলিয়নিয়ার প্রকল্প, হাউজিং ডিপোজিট প্রকল্প, ক্যাশ ওয়াক্ফ ডিপোজিট প্রকল্প, লাখপতি ডিপোজিট প্রকল্প, মোহর ডিপোজিট প্রকল্প, শিক্ষা ডিপোজিট প্রকল্প, বিবাহ ডিপোজিট প্রকল্প, কিস্তিতে গৃহসামগ্রী ক্রয় প্রকল্প, ক্ষুদ্র ব্যবসায়ী বিনিয়োগ কর্মসূচি, ক্ষুদ্র উদ্যোক্তা বিনিয়োগ কর্মসূচি, মাঝারি উদ্যোক্তা বিনিয়োগ কর্মসূচি, হাউজিং বিনিয়োগ প্রকল্প, গ্রামীণ বিনিয়োগ কর্মসূচি, গাড়ি ক্রয় বিনিয়োগ প্রকল্প এবং মহিলা উদ্যোক্তা বিনিয়োগ প্রকল্প, সিএনজি কনভারশন প্রকল্প, বৈদেশিক কর্মসংস্থান বিনিয়োগ প্রকল্প, বিবাহ বিনিয়োগ প্রকল্প, শিক্ষা বিনিয়োগ প্রকল্প এবং এক্সিকিউটিভ বিনিয়োগ প্রকল্প অন্যতম। শাহ্জালাল ইসলামী ব্যাংক লিমিটেড পল্লী বিনিয়োগ কর্মসূচির আওতায় পল্লী শাখার মাধ্যমে কৃষি উৎপাদন কৃষিভিত্তিক শিল্প স্থাপনে আর্থিক সহায়তা প্রদান করে আসছে। শিল্প ক্ষেত্রে বিনিয়োগের মাধ্যমে কর্মসংস্থান সৃষ্টি, আয়ের নতুন ক্ষেত্র তৈরি করে জীবনযাত্রার মান উন্নয়নেও ব্যাংকটি গুরুত্বপূর্ণ ভূমিকা পালন করে। ==সামাজিক দায়বদ্ধতা== সামাজিক দায়বদ্ধতার অংশ হিসেবে শাহ্জালাল ইসলামী ব্যাংক লিমিটেড দুঃস্থ সহায় সম্বলহীন মানুষের বিনামূল্যে চিকিৎসাসেবা প্রদান, দুর্গত এলাকায় খাদ্যসামগ্রী বিতরণ, মেধাবী অথচ দরিদ্র ছাত্র-ছাত্রীদের আর্থিক সহায়তা প্রদান এবং অন্যান্য জনহিতকর কাজ করে থাকে। ব্যাংকটি ‘শাহ্জালাল ইসলামী ব্যাংক ফাউন্ডেশন’ প্রতিষ্ঠা করেছে। == আরও দেখুন == বাংলাদেশ ব্যাংক বাংলাদেশের ব্যাংকসমূহের তালিকা == তথ্যসূত্র == == বহিঃসংযোগ == ব্যাংকের অফিসিয়াল ওয়েবসাইট বীমা ব্যাংক ইসলামী ব্যাংক
'''পল অ্যান্থনি হিবার্ট''' (; জন্ম: ২৩ জুলাই, ১৯৫২ মৃত্যু: ২৭ নভেম্বর, ২০০৮) ভিক্টোরিয়ার ব্রান্সউইক এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৭৭ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়া দলের প্রতিনিধিত্ব করেন। দলে তিনি মূলতঃ বামহাতি ব্যাটসম্যান হিসেবে খেলতেন। এছাড়াও, বামহাতে মিডিয়াম বোলিংয়ে পারদর্শী ছিলেন '''পল হিবার্ট'''। == প্রথম-শ্রেণীর ক্রিকেট == অ্যাবারফেল্ডাই পার্ক সিসি’র পক্ষে ক্রিকেট খেলায় সূচনা ঘটে তার। এরপর, কার্লটনে জেলা পর্যায়ের ক্রিকেটে অংশ নেন। ১৯৭৪-৭৫ মৌসুম থেকে ১৯৮৬-৮৭ মৌসুম পর্যন্ত পল হিবার্টের প্রথম-শ্রেণীর খেলোয়াড়ী জীবন চলমান ছিল। দীর্ঘদেহের অধিকারী ছিলেন। দুইজন ব্যাটসম্যানের একজন হিসেবে প্রথম-শ্রেণীর ক্রিকেটে কোন বাউন্ডারি ছাড়াই সেঞ্চুরি করার গৌরব অর্জন করেন। অপরজন হচ্ছেন ১৯৭৬-৭৭ মৌসুমে অরেঞ্জ ফ্রি স্টেট বনাম ওয়েস্টের খেলায় ডার্বিশায়ারের ব্যাটসম্যান অ্যালেন হিল। তিনি ১০৩ রান তুলেছিলেন।। ক্লাব ক্রিকেটে ৬৯ গড়ে ৪৮৬ রান তোলার স্বীকৃতিস্বরূপ ১৯৭৪-৭৫ মৌসুমে ভিক্টোরিয়া দলে অন্তর্ভূক্তি ঘটে তার। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন পল হিবার্ট। ডিসেম্বর, ১৯৭৭ তারিখে ব্রিসবেনে সফরকারী ভারত দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। ১৯৭৭-৭৮ মৌসুমের গ্রীষ্মে সফররত ভারতীয় একাদশের বিপক্ষে দূর্দান্ত সেঞ্চুরি করেন। ফলশ্রুতিতে, অস্ট্রেলীয় টেস্ট দলে অন্তর্ভূক্তির সুযোগ ঘটে তার। সেঞ্চুরিটিই প্রথম-শ্রেণীর ক্রিকেটে তার প্রথম ছিল। তবে, ইনিংসটিতে কোন বাউন্ডারি মারেননি। এছাড়াও, সময়ে উদ্বোধনী ব্যাটসম্যানের ঘাটতি লক্ষ্যণীয় ছিল। ব্যাটিংয়ে অভিজ্ঞ উদ্বোধনী ব্যাটসম্যান হিসেবে ভারতের বিপক্ষে সিরিজের প্রথম টেস্টে অংশ নেন। উভয় ইনিংসেই তিনি ব্যর্থ হন দ্বিতীয় টেস্ট থেকে বাদ পড়েন। তবে, ৭৭ বল মোকাবেলা করে ১৩ রান তুলতে সমর্থ হয়েছিলেন। ভিক্টোরিয়ার সাবেক অধিনায়ক রে ব্রাইট মন্তব্য করেন যে, দূর্ভাগ্যবশতঃ গাব্বার সবুজ উইকেটে নিজেকে মেলে ধরতে ব্যর্থ হয়েছিলেন তিনি। যদি, অ্যাডিলেডের সমান উইকেট থাকতো, তা হলে যে তিনি কি করতেন কে জানে? তার পরিবর্তে জন ডাইসন স্থলাভিষিক্ত হন। == অবসর == টেস্ট ক্রিকেট থেকে উপেক্ষিত হবার পর অনেকগুলো মৌসুম ভিক্টোরিয়ার পক্ষে খেলতে থাকেন। ১৯৮৩-৮৪ মৌসুমে আট শতাধিক রান তুলেন। ১৯৮৫-৮৬ মৌসুমে ৭২৫ রান তুলে প্রথম-শ্রেণীর ক্রিকেটকে বিদেয় জানান। ক্রিকেট খেলা থেকে অবসর নিয়ে কোচিং জগতের দিকে ধাবিত হন। এসেনডন ক্রিকেট ক্লাবের ব্যাটিং কোচের দায়িত্ব পালনের পর প্রেস্টন ড্রুইডস ক্রিকেট ক্লাবের কোচ হিসেবে নিযুক্ত হন। জীবনের শেষ বছরগুলোয় বেশ সমস্যাক্রান্ত ছিলেন। মাত্রাতিরিক্ত মদ্যপানে শারীরিক সমস্যায় আক্রান্ত হন তিনি। ২৭ নভেম্বর, ২০০৮ তারিখে ৫৬ বছর বয়সে ভিক্টোরিয়ার মেলবোর্নের শহরতলী এসেনডন এলাকায় পল হিবার্টের দেহাবসান ঘটে। ব্যক্তিগত জীবনে বিবাহিত ছিলেন। মৃত্যুকালে স্ত্রী দুই সন্তান রেখে যান। == তথ্যসূত্র == == আরও দেখুন == রিচি রবিনসন ডেভিড রেনেবার্গ এক টেস্টের বিস্ময়কারী কুইন্সল্যান্ড ক্রিকেট দল অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেট কোচ ক্রিকেটার (অস্ট্রেলিয়া) থেকে আগত ক্রিকেটার
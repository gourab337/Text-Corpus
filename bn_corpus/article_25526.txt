'''কেনেথ স্যানবর্ন পিটজার''' একজন মার্কিন ভৌত এবং তাত্ত্বিক রসায়নবিজ্ঞানী। তাকে তার যুগের সবচেয়ে প্রভাবশালী ভৌত রসায়নবিদদের অন্যতম মনে করা হয় যার কাজ ভৌত রসায়নের সব গুরুত্বপূর্ণ ক্ষেত্রজুড়েই বিস্তৃত। এগুলো হলো তাপগতিবিদ্যা, পরিসংখ্যানিক বলবিদ্যা, আণবিক গঠন, কোয়ান্টাম বলবিদ্যা, রাসায়নিক বন্ধন, গতিবিদ্যা। ==জীবনী== পিটজার ১৯৩৫ সালে ক্যালিফোর্নিয়া ইন্সটিটিউট অফ টেকনোলজি থেকে বিএস এবং ১৯৩৭ সালে ইউনিভার্সিটি অব বার্কলে থেকে পিএইচডি ডিগ্রি অর্জন করেন। গ্র্যাজুয়েশন শেষের পর তিনি ইউনিভার্সিটি অব বার্কলের রসায়ন বিভাগের শিক্ষক নিযুক্ত হন এবং পর্যায়ক্রমে অধ্যাপক পদে উন্নীত হন। ১৯৫১ থেকে ১৯৬০ সাল পর্যন্ত ইউনিভার্সিটি অব বার্কলে কলেজ অব কেমিস্ট্রির ডীন হিসেবে দায়িত্ব পালন করেন। তিনি ১৯৬১ থেকে ১৯৬৮ সাল পর্যন্ত রাইস ইউনিভার্সিটির ৩য় প্রেসিডেন্ট হিসেবে দায়িত্ব পালন করেন। ১৯৬৯ থেকে ১৯৭১ সাল পর্যিন্ত স্ট্যানফোর্ড বিশ্ববিদ্যালয় এর ৬ষ্ঠ প্রেসিডেন্ট হিসেবে দায়িত্ব পালন করেন। তিনি ১৯৭১ সালে ইউনিভার্সিটি অব বার্কলেতে ফিরে যান এবং ১৯৮৪ সালে অবসর গ্রহণ করেন কিন্তু আমৃত্যু গবেষণা চালিয়ে যান। তিনি ১৯৪৯ থেকে ১৯৫১ সাল পর্যন্ত ইউনাইটেড স্টেটস অ্যাটমিক এনার্জি কমিশন এর গবেষণার পরিচালক ছিলেন। একজন বিজ্ঞানী হিসেবে তিনি অণুর তাপগতীয় ধর্মের উপর কাজের জন্য পরিচিত ছিলেন। তার জীবনের অজস্র পুরস্কারের মধ্যে ন্যাশনাল মেডেল অব সায়েন্স এবং প্রিস্টলি মেডেল উল্লেখযোগ্য। তার ছেলে রাসেল মোশার পিটজারও একজন বিখ্যাত রসায়নবিজ্ঞানী। ==তথ্যসূত্র== জন্ম ফেলোগণ বিশ্ববিদ্যালয় এবং কলেজ প্রেসিডেন্ট ইন্সটিটিউট অফ টেকনোলজির প্রাক্তন শিক্ষার্থী অব বার্কলের শিক্ষক অব বার্কলের প্রাক্তন শিক্ষার্থী রসায়নবিদ ফিজিক্যাল রসায়নবিদ ন্যাশনাল অ্যাকাডেমি অফ সায়েন্সসের সদস্য রসায়নবিদ প্রেসিডেন্ট প্রেসিডেন্ট মৃত্যু মেডেল অব সায়েন্স বিজয়ী গিবস অ্যাওয়ার্ড বিজয়ী পদক বিজয়ী
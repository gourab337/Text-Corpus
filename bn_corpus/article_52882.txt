'''অবনী বাড়ি আছো''' শক্তি চট্টোপাধ্যায় রচিত বারো পঙ্‌ক্তির রসোত্তীর্ণ কবিতা। এটি তার ''ধর্মে আছো জিরাফেও আছো'' কাব্যগ্রন্থের অন্তর্গত যা ১৯৬৫ সালের অক্টোবরে (আশ্বিন ১৩৭২ বঙ্গাব্দ) বীক্ষণ প্রকাশ ভবন কর্তৃক প্রকাশিত হয়। কবিতাটি পাঠকপ্রিয়, বহুল প্রচারিত এবং আবৃত্তির কবিতা হিসেবে ব্যপক পরিচিত। আগস্ট ১৯৭৩ সালে শক্তি চট্টোপাধ্যায় ''অবনী বাড়ি আছো'' শিরোনামে একটি উপন্যাস প্রকাশ করেন। ==গঠন== কবিতাটি পাঁচ মাত্রার মাত্রাবৃত্ত ছন্দে রচিত। দুয়ার এঁটে ঘুমিয়ে আছে পাড়া ৫+৫+২ কেবল শুনি রাতের কড়া নাড়া ৫+৫+২ ‘অবনী বাড়ি আছো?’ ৫+২ ==বিবরণ== শক্তি চট্টোপাধ্যায় ''অবনী বাড়ি আছো'' কবিতাটি এক বর্ষামুখর রাতের কবিতা, যেখানে কবি নিজেকেই অবনী চরিত্র রূপে প্রকাশ করেছেন। তবে কবিতা রচনা প্রসঙ্গে শক্তি বলেছেন, নির্জন বাড়িতে মহুয়ার বোতলকে সঙ্গী করে কবি যখন সামনে মেঘদূত মালাকে দেখলেন তখন তার মনে হলো অসংখ্য গরু যেন যাত্রা করেছে। মেঘেরা গাভির মতো চড়ে বেড়াচ্ছে। অবনী দুয়ার এঁটে ঘুমিয়েছে, কে বা কারা যেন তার দরজার কড়া নাড়ছে। কে যেন তাকে ডাকছে আয় আয়। অবনী যেতে চায় নি। অবনী বলছে তুমি আমায় ডাকছো আমি চলে যেতে পারি। কিন্তু কেনো যাবো? আমারতো একটা ছোটো শিশুসন্তান রয়েছে, ওর মুখ ধরে চুমু খাবো। এই যে পারিবারিক মায়া-মমতা কবিকে আষ্টেপৃষ্ঠে বেঁধে রাখতে চাচ্ছে। পরক্ষণেই হয়ত কবি আবার বুঝতে পারলেন যে, সে ইচ্ছে করলেই থাকতে পারবে না। চলে তার যেতে হবে। কোনো মমতার বন্ধন সন্তানের লাবণ্যময় মুখ তাকে আঁকড়ে রাখতে পারবে না। সব ভেবে কবি আবার বললেন, আমি যাবো কিন্তু এখনি যাবো না। ==জনপ্রিয় সংস্কৃতিতে== ২০১৭ সালের আগস্টে কবিতাটি অবলম্বনে একই নামে একটি সঙ্গীত প্রকাশিত হয়। ==তথ্যসূত্র== কবিতা কবিতা কবিতা আছো জিরাফেও আছো
'''ইউদা ওয়ালাউই মহিম বান্দারালাগে চনকা অশঙ্কা ওয়েলেগেদারা''' (; ২০ মার্চ, ১৯৮১) মাতালে এলাকায় জন্মগ্রহণকারী শ্রীলঙ্কার আন্তর্জাতিক ক্রিকেটার। সচরাচর তিনি '''চনকা ওয়েলেগেদারা''' নামে পরিচিত। শ্রীলঙ্কা ক্রিকেট দলের অন্যতম সদস্য ওয়েলেগেদারা বামহাতি ফাস্ট বোলিং করে থাকেন। প্রথম-শ্রেণী লিস্ট ক্রিকেটে তার সমৃদ্ধ বোলিং গড় রয়েছে। ঘরোয়া ক্রিকেটে মুরস স্পোর্টস ক্লাব এবং নর্থ সেন্ট্রাল প্রভিন্সেস ক্রিকেট ক্লাবে খেলছেন। ২০০৭ সালে সফরকারী বাংলাদেশ দলের বিপক্ষে শ্রীলঙ্কা দলের প্রতিনিধিত্ব করেন। == খেলোয়াড়ী জীবন == ১৮ ডিসেম্বর, ২০০৭ তারিখে গালেতে অনুষ্ঠিত তৃতীয় টেস্টে সফরকারী ইংল্যান্ডের বিপক্ষে তার টেস্ট অভিষেক ঘটে। ইংল্যান্ডের পল কলিংউড তার প্রথম শিকার হন। ২০০৮ সালে ওয়েস্ট ইন্ডিজ সফরে শ্রীলঙ্কার সদস্য মনোনীত হলেও দ্বিতীয় টেস্ট খেলার জন্য তাকে নভেম্বর, ২০০৯ সাল পর্যন্ত অপেক্ষা করতে হয়। ভারতের বিপক্ষের টেস্ট সিরিজের সবগুলোতেই তিনি অংশগ্রহণ করেন। ডিসেম্বর, ২০০৯ সালে ভারতের বিপক্ষে একদিনের আন্তর্জাতিকে ওয়েলেগেদারা’র অভিষেক ঘটে। ১৫ ডিসেম্বর, ২০০৯ তারিখে রাজকূটে অনুষ্ঠিত খেলায় বীরেন্দ্র শেওয়াগ বিরাট কোহলি’র উইকেট নেন। এছাড়াও, ভারতের বিপক্ষে একবার পাঁচ উইকেট পেয়েছেন। প্রথম টেস্ট ক্রিকেটার হিসেবে তিনি ছয়টি শব্দ নিয়ে গড়া নাম ব্যবহার করেছেন। দীর্ঘ সময়ের খেলায় লাসিথ মালিঙ্গা তার অপারগতা প্রকাশ করায় বর্তমানে তিনি শ্রীলঙ্কার প্রথম একাদশে স্থায়ী খেলোয়াড় হিসেবে রয়েছেন। == ঘরোয়া ক্রিকেট == এপ্রিল, ২০১৫ তারিখে টুয়েন্টি২০ ক্রিকেটে ইতিহাসে সেরা মিতব্যয়ী বোলিং পরিসংখ্যান গড়েন। সিংহলীজ স্পোর্টস ক্লাবের বিপক্ষে অনুষ্ঠিত খেলায় তার বোলিং পরিসংখ্যান ছিল ৪-২-২-৪। এরফলে দক্ষিণ আফ্রিকান বোলার ক্রিস মরিসের রেকর্ড ৪-৩-২-২ ম্লান হয়ে যায়। == তথ্যসূত্র == == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার স্পোর্টস ক্লাবের ক্রিকেটার ক্রিকেটার সেন্ট্রাল প্রভিন্সের ক্রিকেটার ইউনিয়ন ক্রিকেট অ্যাথলেটিক ক্লাবের ক্রিকেটার ক্রিকেটার ওয়ারিয়র্সের ক্রিকেটার
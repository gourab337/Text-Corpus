'''বেতাগী গ্রামার স্কুল''' বাংলাদেশের চট্টগ্রাম জেলার একটি শিক্ষা প্রতিষ্ঠান। == অবস্থান == এটি চট্টগ্রাম জেলার অন্তর্গত রাঙ্গুনিয়া উপজেলার বেতাগী ইউনিয়নের কাউখালী গ্রামে অবস্থিত। কর্ণফুলি নদীর তীরে মনোরম পরিবেশে এই স্কুলের অবস্থান। == ইতিহাস == বেতাগী গ্রামার স্কুল ২০০৬ সালে প্রতিষ্ঠিত হয়। জনাব মুহাম্মদ শাহাজাহান তার পিতা জনাব আলহাজ্ব শামসুল হকের দানকৃত জমির উপর বিদ্যালয়টি প্রতিষ্ঠা করেন। ২০০৭ সালের জানুয়ারি থেকে মূল শিক্ষা কার্যক্রম শুরু হয়। বিদ্যালয়ের প্রতিষ্ঠাতা প্রধান শিক্ষক ছিলেন চট্টগ্রামের জেএম সেন উচ্চ বিদ্যালয়ের প্রাক্তন প্রধান শিক্ষক জনাব আলহাজ্ব আবুল হাশেম। প্রতিষ্ঠালগ্নে এটি একটি প্রাথমিক পর্যায়ের কিন্ডারগার্টেন হিসেবে প্রতিষ্ঠিত হয় এবং ২০১১ সালে ষষ্ঠ শ্রেণীতে শিক্ষার্থী ভর্তির মাধ্যমে নিম্ন মাধ্যমিক পর্যায়ে প্রতিষ্ঠানটিকে উন্নীত করা হয়। প্রতিষ্ঠাকাল থেকেই প্রতিষ্ঠান সফলতার সাথে সুনাম অর্জন করে আসছে। == প্রতিপাদ্য == '''সফলতার অগ্রযাত্রায় দুরন্ত == ব্যবস্থাপনা == বিদ্যালয় পরিচালনার জন্য বিদ্যালয়ের প্রতিষ্ঠাতা পরিচালক জনাব মুহাম্মদ শাহজাহানকে সভাপতি করে ১৩ জন বিশিষ্ট একটি পরিচালনা পরিষদ রয়েছে। == শিক্ষকবৃন্দ == বিদ্যালয়ের প্রধান শিক্ষিকা জনাবা আফরোজা সুলতানা। এছাড়া আরো ১৩ জন অভিজ্ঞ শিক্ষকমণ্ডলী বিদ্যালয়ে কর্মরত আছেন। == অবকাঠামো == বেতাগী গ্রামার স্কুল ভবনটি একটি দ্বিতল ভবন। এতে একটি প্রধান শিক্ষকের কার্যালয়, একটি শিক্ষক মিলনায়তন, একটি হলরুম সাতটি শ্রেণীকক্ষ রয়েছে। এর সামনে ছাত্র-ছাত্রীদের খেলাধুলার জন্য একটি মাঠ রয়েছে। == শিক্ষা কার্যক্রম == প্রতিষ্ঠানে সহ-শিক্ষা ব্যবস্থা রয়েছে। বর্তমানে প্লে গ্রুপ থেকে অষ্টম শ্রেণী পর্যন্ত পাঠদান করা হয়। প্রায় দুই শতাধিক শিক্ষার্থী বর্তমানে বিদ্যালয়ে অধ্যয়নরত আছে। == কৃতিত্ব ফলাফল == বিগত বছরের জেএসসি এবং পিএসসি পরীক্ষায় পাশের হার ১০০%। এছাড়া প্রত্যেক বছর জেএসসি পিএসসি পরীক্ষায় জিপিএ সহ ট্যালেন্টপুল সাধারণ গ্রেডে বৃত্তিলাভ করে উপজেলায় শীর্ষস্থানীয় শিক্ষা প্রতিষ্ঠানগুলোর তালিকায় রয়েছে প্রতিষ্ঠানটি। পাশাপাশি রাঙ্গুনিয়া কিন্ডারগার্টেন অ্যাসোসিয়েশন বৃত্তি সহ বিভিন্ন বেসরকারি বৃত্তি পরীক্ষায় অংশগ্রহণ করে ট্যালেন্টপুল সহ বিভিন্ন গ্রেডে প্রত্যেক বছর বৃত্তি পেয়ে আসছে প্রতিষ্ঠানের শিক্ষার্থীরা। == আরো দেখুন == রাঙ্গুনিয়া উপজেলার শিক্ষা প্রতিষ্ঠানের তালিকা == তথ্যসূত্র == == বহিঃসংযোগ == উপজেলার শিক্ষা প্রতিষ্ঠান
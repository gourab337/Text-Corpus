'''নতুন দিল্লি কালীবাড়ি''' হল ভারতের রাজধানী দিল্লি শহরের একটি কালীমন্দির এবং দিল্লিনিবাসী বাঙালিদের একটি অন্যতম প্রধান সংস্কৃতি কেন্দ্র। মন্দিরটি নতুন দিল্লির কনট প্লেসের পশ্চিমে লক্ষ্মীনারায়ণ মন্দিরের (বিড়লা মন্দির) কাছে মন্দির মার্গে অবস্থিত। দিল্লি মেট্রোর আর. কে. আশ্রম মার্গ স্টেশনটি এই মন্দিরের কাছে অবস্থিত। কালীবাড়ি ভ্রমনপিপাসুদের আবাসস্থল হিসেবে ব্যবহৃত হয়ে থাকে। এখানে থাকার জায়গা ছাড়াও ভোজনালয়, গ্রন্থাগার ইত্যাদি আছে। == ইতিহাস == ১৯৩০-এর দশকের গোড়ার দিকে দিল্লিতে বাঙালিরা একটি কালীমন্দির স্থাপনের পরিকল্পনা করেন। প্রথমে একটি ছোট মন্দির নির্মিত হয় এবং সেখানে কালীঘাট মন্দিরের কালীমূর্তিটির আদলে নির্মিত একটি পট প্রতিষ্ঠিত হয়। ১৯৩৫ সালে সুভাষচন্দ্র বসুকে সভাপতি করে প্রথম মন্দির কমিটি গঠিত হয়। বিচারপতি স্যার মন্মথনাথ মুখোপাধ্যায় প্রথম মন্দির ভবনটি উদ্বোধন করেছিলেন। == দুর্গাপূজা == নতুন দিল্লি কালীবাড়ির দুর্গাপূজা দিল্লি শহরের প্রাচীনতম দুর্গাপূজাগুলির একটি। পুরনো কালীবাড়ি ভবনটি বার্ড রোডের (অধুনা বাংলা সাহিব রোড) যেখানে অবস্থিত ছিল, সেখানে ১৯২৫ সালে এই পূজা শুরু হয়। দুর্গাপূজার সময় দিল্লির বাঙালিরা এখানে একত্রিত হন। ১৯৩১ সালে বর্তমান মন্দির প্রাঙ্গনে দুর্গাপূজাটি উঠে আসে। নতুন দিল্লি কালীবাড়ির দুর্গাপূজায় ঐতিহ্যগত একচালার দুর্গাপ্রতিমা তার শোলার সাজ দেখতে পাওয়া যায়। ১৯৩৬ সাল থেকে একই রকম পদ্ধতিতে পূজা হয়ে আসছে। পূজার সময় রবীন্দ্রসংগীত আবৃত্তি প্রতিযোগিতা হয়। কলকাতার শিল্পীরা এসে মণ্ডপ তৈরি করেন। == পাদটীকা == == বহিঃসংযোগ== নয়া দিল্লিতে বিখ্যাত কালীবাড়ি মন্দিরের তালিকা New Delhi Kalibari, website New Delhi Kalibari at wikimapia কালীমন্দির সংস্কৃতি
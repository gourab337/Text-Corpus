'''হাল পুন্‌হা''' বা '''আখ্যান যাত্রা''' ভারতের পশ্চিমবঙ্গ রাজ্যের পুরুলিয়া জেলার কৃষিভিত্তিক উৎসব। == পালনরীতি == মাঘ মাসের প্রথম দিন সকাল বেলায় হলকর্ষণ উপলক্ষে হাল পুন্‌হা উৎসব পালিত হয়ে থাকে। সর্বপ্রথমে নতুন পাট নির্মিত দড়ির সাহায্যে হলকর্ষণের জন্য প্রয়োজনীয় বেউনী বরহি তৈরী করা হয়। গোবর দিয়ে খামার নিকিয়ে পরিষ্কার করে তিনটি শালকাঠ মাটিতে পুঁতে উনুন তৈরী করা হয়। এরপর উনুনে শালকাঠ দিয়ে জ্বাল দিয়ে শালপাতার থালায় আতপ চাল, ঘি, গুড় দুধ গাঁজা সহযোগে ভোগ তৈরী করা হয়। গৃহস্থ বা কৃষক স্নান করে ভেজা কাপড়ে পূজা করে ঈশ্বরের উদ্দেশ্যে ভোগ নিবেদন করেন। বাড়ীতে বা জমিতে আড়াই পাক জাল ঘুরিয়ে হালে এবং গরু বা মোষেরর শিঙে সর্ষের তেল মাখানো হয়। এরপর জড়ো করা গোবরের ওপর আড়াই বার কোদাল কোপাতে হয়। এরপর গ্রামের কোন বৃক্ষতলে ঘি, গুড়, সিঁদুর, আতপ চাল দিয়ে দিয়ে পূজা করে পশুবলি দেওয়া হয়ে থাকে। == তথ্যসূত্র == সংস্কৃতি জেলার উৎসব
'''ডঃ হংসনারায়ণ ভট্টাচার্য''' সংস্কৃত বাংলা সাহিত্যের একজন নিরলস গবেষক। বর্ধমান জেলার কালনা থানার অন্তর্গত মীরহাট (বৈদ্যপুর) গ্রামে এক খ্যাতি সম্পন্ন পণ্ডিত পরিবারে জন্ম বাংলার ১৩৩৫ সালে। == শিক্ষাবিদ == সংস্কৃত, বাংলা, প্রাচীন ভারতীয় ইতিহাস বিষয়ে পরপর তিনবার এম.এ. করেছেন। ১৯৬৬ খ্রি. কলকাতা বিশ্ববিদ্যালয় থেকে পি.এইচ.ডি. ডিগ্রি লাভ করেন যাত্রাগান সম্বন্ধে তার মৌলিক গবেষণার জন্য। এছাড়াও চতুস্পাদিতে সংস্কৃত ব্যাকরণ, কাব্য, বেদান্ত প্রভৃতি নিয়ে অধ্যায়ন করেছেন। দীর্ঘ ৩৪ বছর অধ্যপনার সাথে যুক্ত ছিলেন। নবদ্বীপ বিদ্যাসাগর মহাবিদ্যালয়ে বাংলা ভাষা এবং সাহিত্যের প্রধান অধ্যাপক হিসাবে কাজ করেছেন। == রচনা == ডঃ ভট্টাচার্য সাহিত্য এবং সংস্কৃতের বিভিন্ন বিষয়ে অক্লান্ত গবেষণা করে গেছেন। তার রচিত বিভিন্ন বইয়ের মধ্যে "হিন্দুদের দেবদেবী উদ্ভব ক্রমবিকাশ" উল্লেখযোগ্য। এছাড়াও তিনি বিভিন্ন পত্র-পত্রিকায় গবেষণা মুলক প্রবন্ধ, গল্প, ভ্রমণকাহিনী মিলে প্রায় সার্ধ দুইশ রচনা প্রকাশ করেন। == তথ্যসূত্র ==
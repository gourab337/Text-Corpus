কম্পিউটার বিজ্ঞানে '''টাইপ ব্যবস্থা''' (ইংরেজি: Type system) হচ্ছে একটি ব্যবস্থা যার মাধ্যমে কোন প্রোগ্রামিং ভাষা মান '''টাইপ'''-এ বিন্যস্ত করে, এই টাইপগুলো কীভাবে ব্যবহার করা যায় এবং টাইপগুলোর আন্তঃসম্পর্ক কীরকম হবে তা ব্যাখ্যা করে। একটি টাইপ হল কতগুলো মানের একটি সেট যে মানগুলো একই ধরনের অর্থ বা উদ্দেশ্য নির্দেশ করে (যদিও কিছু কিছু টাইপ, যেমন বিমূর্ত টাইপ ফাংশন টাইপ, কোন চলন্ত কম্পিউটার প্রোগ্রামে মান হিসেবে উপস্থাপিত না-ও হতে পারে)। প্রোগ্রামিং ভাষাভেদে টাইপ ব্যবস্থাগুলি যথেষ্ট ভিন্ন হয়। বলা যেতে পারে ভিন্ন ভিন্ন প্রোগ্রামিং ভাষাসমূহের কম্পাইল-কালীন চলাকালীন অপারেশনভিত্তিক বাস্তবায়নের পার্থক্যের মূল উৎস তাদের টাইপ ব্যবস্থার পার্থক্য। টাইপ সীমাবদ্ধতার গভীরতা এবং টাইপ মূল্যায়নের ধরন কোন প্রোগ্রামিং ভাষার "টাইপিং"-এর ওপর প্রভাব ফেলে। টাইপ তত্ত্বে টাইপ ব্যবস্থাগুলি গবেষণা করা হয়, যদিও বাস্তব ক্ষেত্রে কোন প্রোগ্রামিং ভাষার টাইপ ব্যবস্থা কম্পিউটার স্থাপত্য, কম্পাইলার বাস্তবায়ন, ভাষার ডিজাইন, ইত্যাদি বাস্তব পরিস্থিতি মাথায় রেখেই সৃষ্টি করা হয়। টাইপ ভাষা বাস্তবায়ন তত্ত্ব
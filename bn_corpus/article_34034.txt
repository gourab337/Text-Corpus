'''আগাথোক্লেস দিকাইওস''' () একজন ইন্দো-গ্রিক শাসক ছিলেন, যিনি আনুমানিক খ্রিস্টপূর্ব ১৯০ থেকে খ্রিস্টপূর্ব ১৮০ পর্য্যন্ত পারোপামিসাদাই অঞ্চল শাসন করেন। তিনি শাসক প্রথম দেমেত্রিওসের উত্তরাধিকারী অথবা সামন্ত ছিলেন এবং আরাখোশিয়া অঞ্চলের ইন্দো-গ্রিক শাসক পান্তালিওনের সমসাময়িক ছিলেন। তার রাজত্ব সম্বন্ধে বিশেষ কিছু জানা না গেলেও তার নামাঙ্কিত বহু মুদ্রা আবিষ্কৃত হয়েছে। == পূর্বতন রাজাদের সম্মানার্থে প্রচলিত মুদ্রা == আগাথোক্লেস দিকাইওস মহান আলেকজান্ডারের নামাঙ্কিত মুদ্রা প্রচলন করে ম্যাসিডন সাম্রাজ্যের উত্তরাধিকারী রূপে নিজেকে প্রতিষ্ঠা করতে চেয়েছিলেন। এছাড়া তিনি পূর্বতন প্রথম দিওদোতোস সোতের, দ্বিতীয় দিওদোতোস, প্রথম ইউথুদেমোস, প্রথম দেমেত্রিওস ইত্যাদি শাসকদের সম্মানার্থে মুদ্রা প্রচলন করেন। এছাড়া তিনি আন্তিওখোস নিকাতোর নামক এক শাসকের নামাঙ্কিত মুদ্রাও প্রচলন করেন, যিনি সম্ভবতঃ সেলেউকিদ সম্রাট তৃতীয় আন্তিওখোস ছিলেন। দিকাইওস প্রচলিত মহান আলেকজান্ডারের নামাঙ্কিত মুদ্রা। দিকাইওস প্রচলিত প্রথম দিওদোতোসের নামাঙ্কিত মুদ্রা। দিকাইওস প্রচলিত প্রথম ইউথুদেমোসের নামাঙ্কিত মুদ্রা। দিকাইওস প্রচলিত প্রথম দেমেত্রিওসের নামাঙ্কিত মুদ্রা। == নিকেল নির্মিত মুদ্রা == আগাথোক্লেস দিকাইওস, পান্তালিওন এবং দ্বিতীয় ইউথুদেমোস ছিলেন এমন তিনজন ইন্দো-গ্রিক রাজা যারা পৃথিবীর ইতিহাসে প্রথম তামা-নিকেলের সংকর মুদ্রা প্রচলন করেন। সেই সময় চীনারাই এই ধরনের সংকর ধাতুর ব্যবহার করতেন, সেই জন্য অনুমান করা হয় যে, ইন্দো-গ্রিক রাজ্যের সাথে চীনাদের বাণিজ্যিক সম্পর্ক স্থাপিত হয়েছিল। == দ্বিভাষী মুদ্রা == আগাথোক্লেস দিকাইওস বৌদ্ধ হিন্দু প্রতীক সংবলিত বেশ কিছু দ্বিভাষী মুদ্রাও প্রচলন করেন। এই মুদ্রাগুলতে খরোষ্ঠী, ব্রাহ্মী বা গ্রিক লিপি উৎকীর্ণ করা হয়। ভারতে প্রচলিত বিভিন্ন ধর্মবিশ্বাসকে মুদ্রায় স্থান দিয়ে আগাথোক্লেস দিকাইওস জনগণের নিকট সমর্থন লাভের চেষ্টা করেন বলে মনে করা হয়। Bilingual Coin of Agathocles of দিকাইওসের মুদ্রায় বৌদ্ধ স্তূপ Buddhist coin of Agathocles of দিকাইওসের মুদ্রায় বৌদ্ধ স্তূপ বৃক্ষের ছবি দিকাইওসের মুদ্রায় সিংহ লক্ষ্মীর ছবি Coin of the Bactrian King দিকাইওসের মুদ্রায় কৃষ্ণ বলরামের ছবি। == তথ্যসূত্র == শাসক শাসক
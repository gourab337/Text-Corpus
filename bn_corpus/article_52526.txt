'''হালিমা বিনতে ইয়াকুব''' (জাওই: জন্ম ২৩শে আগস্ট ১৯৫৪) হলেন সিঙ্গাপুরের একজন রাজনীতিবিদ যিনি বর্তমানে সিঙ্গাপুরের রাষ্ট্রপতির দায়িত্ব পালন করছেন। রাষ্ট্রপতি হিসেবে শপথ গ্রহণের পূর্বে ২০১৩ সাল থেকে ২০১৭ সালের আগস্ট পর্যন্ত তিনি সিঙ্গাপুরের সরকারি দল পিপল’স একশন পার্টির মনোনীত স্পিকার হিসেবে দায়িত্ব পালন করেছেন। ২০০১ থেকে ২০১৫ সাল পর্যন্ত তিনি সংসদে জুরং দলের হয়ে পতিনিধিত্ব করেন এবং ২০১৫ থেকে ২০১৭ সাল পর্যন্ত মার্সিলিং ইউ দলের প্রতিনিধিত্ব করেন। ২০১৭ সালের ৭ই আগস্ট রাষ্ট্রপতি নির্বাচনের জন্য তিনি সংসদের এমপি স্পিকার হিসেবে এবং তার দল পিএপি থেকে পদত্যাগ করেন। ২০১৭ সালের ১৩ সেপ্টেম্বর তিনি রাষ্ট্রপতি হিসেবে নির্বাচিত হন যেহেতু সেসময় তার প্রতিদ্বন্দ্বী কোন প্রার্থী ছিল না। পরের দিন তিনি সিঙ্গাপুরের সর্বপ্রথম নারী রাষ্ট্রপতি হিসেবে শপথ গ্রহণ করেন। ==প্রারম্ভিক জীবন শিক্ষা== হালিমা ইয়াকুব বাবার পক্ষ থেকে ভারতীয় বংশদ্ভূত এবং মায়ের পক্ষ থেকে মালয় বংশদ্ভূত। তার বছর বয়সে তার পিতা হৃদযন্ত্রের ক্রিয়া বন্ধ হয়ে মৃত্যুবরণ করেন এবং তিনিসহ তার চার ভাইবোন পরবর্তীতে মায়ের কাছে বড় হন। তার বাবার মৃত্যুর সময় তার পরিবার দারিদ্রতার মধ্য দিয়ে জীবন অতিবাহিত করে। তিনি বিভিন্ন সময় তৎকালীন সিঙ্গাপুর পলিটেকটিকের সামনে এবং প্রিন্স এডওয়ার্ড সড়কের কাছে নাসি পেডং বিক্রিতে তার মাকে সাহায্য করতেন। ১৯৭৮ সালে সিঙ্গাপুর জাতীয় বিশ্ববিদ্যালয় থেকে আইন বিষয়ে স্নাতক ডিগ্রী অর্জনের পূর্বে তিনি সিঙ্গাপুর চীনা বিদ্যালয় তেনজং কেটং বালিকা বিদ্যালয়ে অধ্যয়ন করেন। ১৯৮১ সালে তিনি সিঙ্গাপুর বারে যোগদান করেন। ২০০১ সালে তিনি সিঙ্গাপুর জাতীয় বিশ্ববিদ্যালয় থেকে আইনে স্নাতকোত্তর সম্পন্ন করেন। ২০১৬ সালের ৭ই জুলাইে এনইউএসতে তাকে সম্মানসূচক ডক্টরেট ডিগ্রী প্রদান করা হয়। ==তথ্যসূত্র== ==বহিঃসংযোগ== Mdm Halimah Yacob at
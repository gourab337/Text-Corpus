'''কারাকাস''' ভেনেজুয়েলার রাজধানী প্রধান শহর। এটি দেশের উত্তরাঞ্চলে অবস্থিত; দেশের অন্যতম প্রধান অর্থনৈতিক সাংস্কৃতিক কেন্দ্র হিসেবেও এই শহরের গুরুত্ব অনস্বীকার্য। ভেনিজুয়েলার বৃহত্তম এই শহরের মূল এলাকায় জনসংখ্যা ২০১১ সালের জনগণনা অনুযায়ী ২০,১৩,৩৬৬ বৃহত্তর কারাকাসে তা ৩২ লক্ষকেও (৩২,৭৩,৮৬৩, ২০১৩'র হিসেব অনুযায়ী) ছাপিয়ে যায়। ভেনিজুয়েলার উপকূলীয় পর্বতমালার (''কর্ডিলিয়েরা দে লা কোস্তা'') মধ্যে সঙ্কীর্ণ কারাকাস উপত্যকায় গুয়ের নদীর তীরে অবস্থিত এই শহর। শহরের মূল বসবাসকারী এলাকা সমুদ্রপৃষ্ঠ থেকে ৭৬০ থেকে ৯১০ মিটার (২৪৯০ থেকে ২৯৯০ ফুট) উচ্চ। তার উত্তরে ২২০০ মিটার (৭২০০ ফুট) উঁচু কিন্তু সঙ্কীর্ণ এক সারি পর্বত চেরো এল আভিলা (১৯৫৮ সাল থেকে ''কর্ডিলিয়েরা দে লা কোস্তার'' মধ্য অংশের এই সবুজে ঢাকা পাহাড়গুলি ''এল আভিলা জাতীয় উদ্যান'' হিসেবে স্বীকৃত), তার পরেই ক্যারিবীয় সাগর। সমগ্র শহরটিই ছোট ছোট পাহাড়ে ঘেরা। ভেনিজুয়েলীয় অর্থনীতির অন্যতম কেন্দ্র এই শহর। তবে মূল মেট্রোপলিটান অঞ্চলে কিছু শিল্প থাকলেও অর্থনীতির মূল ভিত্তি এখানে বিভিন্ন ধরনের বিভিন্ন ধরনের ব্যাঙ্ক, শপিং মল বিভিন্ন কোম্পানির সদর দপ্তর এখানে অবস্থিত। কারাকাস স্টক এক্সচেঞ্জ পেট্রোলেওস দে ভেনিজুয়েলার (পিডিভিএসএ) সদর দপ্তরও এখানেই অবস্থিত। প্রসঙ্গত উল্লেখ্য, পেট্রোলেওস দে ভেনিজুয়েলা ভেনিজুয়েলার সবচেয়ে বড় কোম্পানি। এছাড়াও বহু রেস্তোরাঁ, শপিং সেন্টার, সংগ্রহশালা শোভিত এই শহর ভেনিজুয়েলার সংস্কৃতির এক প্রধান কেন্দ্রও। লাতিন আমেরিকার বেশ কিছু উচ্চতম বাড়ি এই শহরে অবস্থিত। ==ভূগোল== সমগ্র কারাকাস শহরটাই ভেনিজুয়েলার উপকূলীয় পর্বতমালার মধ্যে একটি উপত্যকায় অবস্থিত। এই উপত্যকাটির উচ্চতা ভিন্ন ভিন্ন স্থানে ভিন্ন হওয়ায় শহরটিও অসমতল সমুদ্রপৃষ্ঠ থেকে ৭৬০ থেকে ৯১০ মিটার উঁচু। বে শহরের ঐতিহাসিক অংশটুকুর উচ্চতা সমুদ্রপৃষ্ঠ থেকে ৯০০ মিটার বা প্রায় ৩০০০ ফুট। একটি সঙ্কীর্ণ পাহাড়ের সারি শহরটিকে মাত্র ১৫ কিলোমিটার (৯ মাইল) দূরের ক্যারিবীয় সাগর থেকে পৃথক করে রেখেছে। এগুলি বর্তমানে ''এল আভিলা জাতীয় উদ্যান'' রূপে স্বীকৃত। শহরের সর্বোচ্চ বিন্দু ''পিকো এল আভিলা'' (২১৫৯ মিটার বা ৭০৮৩ ফুট)। শহরের মধ্যে দিয়ে বয়ে গেছে গুয়ের নদী। মূল শহরে সমভূমির অভাবে কারাকাসের বিমানবন্দরটি সমুদ্রতীরের জনপদ মাইকেতিয়ায় অবস্থিত। শহরের বন্দরটি সমুদ্রতীরের আরেকটি জনপদ লা গুয়েরায় অবস্থিত। এখানে এল আভিলা পর্বতশ্রেণীর পর্বতগুলি সরাসরি সমুদ্রে নেমে আসায় একটি স্বাভাবিক বন্দর তৈরির সুবিধা পাওয়া সম্ভব হয়েছে। শহর লাগোয়া দু'টি জলাধার ''লা মারিপোসা'' শহরে জলের মূল জোগান আসে এই দু'টি জলাধার থেকেই। ===জলবায়ু=== অবস্থানগত কারণে কারাকাসের জলবায়ু মূলত ক্রান্তীয় ধরনের। তবে উচ্চতার জন্য এখানে সাধারণত ক্রান্তীয় অঞ্চলের সমুদ্রতীরবর্তী অঞ্চলগুলোর মতো অতটা গরম পড়ে না। সারা বছরের গড় তাপমাত্রা এখানে ২৩.৮° সেলসিয়াস বা ৭৫° ফারেনহাইট। শীতলতম মাস জানুয়ারি (গড় তাপমাত্রা ২২.৮° সেলসিয়াস বা ৭৩° ফারেনহাইট) উষ্ণতম মাস জুলাই (গড় তাপমাত্রা ২৫° সেলসিয়াস বা ৭৭° ফারেনহাইট)। বছরে মোট বৃষ্টিপাতের পরিমাণ ৯০০ থেকে ১৩০০ মিলিমিটার। ==তথ্যসূত্র== শহর আমেরিকার রাজধানী
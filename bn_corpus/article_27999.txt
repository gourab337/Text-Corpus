'''অ্যান্ড্রু ক্রিস্টোফার বুন্ডু ওয়ালার''' (জন্ম: ২৫ সেপ্টেম্বর, ১৯৫৯) সলিসবারিতে জন্মগ্রহণকারী জিম্বাবুয়ের সাবেক ক্রিকেটার। ১৯৮০ থেকে ১৯৯০-এর দশক পর্যন্ত সমগ্র খেলোয়াড়ী জীবনে জিম্বাবুয়ে জাতীয় ক্রিকেট দলের হয়ে দুই টেস্ট ৩৯টি একদিনের আন্তর্জাতিকে অংশগ্রহণ করেছেন '''অ্যান্ডি ওয়ালার'''। ২০১৩-২০১৪ মেয়াদকালে তিনি জাতীয় ক্রিকেট দলের প্রধান কোচের দায়িত্ব পালন করেন। তার পুত্র ম্যালকম ওয়ালার বর্তমানে জিম্বাবুয়ের জাতীয় ক্রিকেট দলে খেলছেন। এছাড়াও, তার ভাইপো নাথান ওয়ালার ঘরোয়া ক্রিকেটে ম্যাশোনাল্যান্ড ঈগলসের প্রতিনিধিত্ব করছেন। অভিষেক টেস্টের দ্বিতীয় ইনিংসে তিনি অর্ধ-শতক হাঁকান। == কোচিং == ক্রিকেট খেলা থেকে অবসরের পর নামিবিয়ার জাতীয় ক্রিকেট দলের কোচ মনোনীত হন। এপ্রিল, ২০০৯ সালে জিম্বাবুয়ে ক্রিকেটের কোচিং ম্যানেজার হিসেবে তার নাম অন্তর্ভুক্ত করা হয়। সেপ্টেম্বর, ২০০৯ সালে জিম্বাবুয়ের নতুন প্রবর্তিত পাঁচটি ক্রিকেট ফ্রাঞ্চাইজ দলের একটি মিড ওয়েস্ট রাইনোজের প্রধান কোচ হিসেবে মনোনীত হন তিনি। মে, ২০১৩ সালে আনুষ্ঠানিকভাবে কোচ হিসেবে মনোনীত হলেও জুলাই, ২০১৩ সালে ভারত ক্রিকেট দলের বিরুদ্ধে জিম্বাবুয়ে দলের কার্যক্রম শুরু করেন। তিনি মাত্র ১২ মাস দায়িত্বে ছিলেন। ২৪ জুলাই, ২০১৪ তারিখে জিম্বাবুয়ে ক্রিকেটের সিদ্ধান্তমাফিক সকল স্তরের ক্রিকেটে পরিবর্তনের অংশ দলের কোচিং কাঠামোয়ও পরিবর্তন সাধন করা হয়। এর অংশ হিসেবে তার পরিবর্তে স্টিফেন ম্যানগোঙ্গোকে প্রধান কোচের দায়িত্বভার অর্পণ করা হয়। কোচের দায়িত্বের পরিবর্তে তাকে তৃণমূল পর্যায়ে কোচিংয়ের জাতীয় পরিচালকের দায়িত্ব প্রদান করা হয়। == তথ্যসূত্র == == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট কোচ জাতীয় ক্রিকেট দলের কোচ ক্রিকেটার
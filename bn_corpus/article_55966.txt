'''অ্যান আর্চার''' (; জন্ম: ২৪ আগস্ট ১৯৪৭) হলেন একজন মার্কিন অভিনেত্রী। তিনি ''ফ্যাটাল অ্যাট্রাকশন'' (১৯৮৭) চলচ্চিত্রে অভিনয় করে শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন। তার অন্যান্য উল্লেখযোগ্য চলচ্চিত্র হল ''প্যারাডাইজ অ্যালি'' (১৯৭৮), ''প্যাট্রিয়ট গেমস'' (১৯৯২), ''শর্ট কাটস'' (১৯৯৩), ''ক্লেয়ার অ্যান্ড প্রেজেন্ট ডেঞ্জার'' (১৯৯৪) এবং ''লুলাবাই'' (২০১৪)। তিনি ২০০১ সালে ওয়েস্ট এন্ড থিয়েটারে ''দ্য গ্র্যাজুয়েট'' নাটকে মিসেস রবিনসন চরিত্রে এবং ২০১৪ সালে এডিনবারা ফেস্টিভ্যাল ফ্রিঞ্জে ''দ্য ট্রায়াল অব জেন ফন্ডা'' নাটকে নাম ভূমিকায় অভিনয় করেন। ==প্রারম্ভিক জীবন== আর্চার ১৯৪৭ সালের ২৪শে আগস্ট লস অ্যাঞ্জেলেসে জন্মগ্রহণ করেন। তার পিতা জন আর্চার ছিলেন একজন অভিনেতা এবং মাতা মার্জরি লর্ড ছিলেন অভিনেত্রী। তার যখন চার বছর বয়স, তখন তার পিতামাতার বিবাহবিচ্ছেদ হয়। তিনি তার ভাই তার নানা-নানীর কাছে বেড়ে ওঠেন। তার নানী তার অনুপ্রেরণা ছিলেন। তার পিতার দ্বিতীয় বিবাহে তার দুই সৎ ভাইবোন রয়েছে। ==কর্মজীবন== আর্চারের প্রথম টেলিভিশন কর্ম ছিল ১৯৭০ সালের ধারাবাহিক ''মেন অ্যাট ল''। তিনি ১৯৭১ সালে মিস গোল্ডেন গ্লোব উপাধি লাভ করেন। তার প্রথম চলচ্চিত্র ছিল ''দ্য হঙ্কার্স'' (১৯৭২)। পরবর্তীতে তিনি ''লাইফগার্ড'' (১৯৭৬) ''প্যারাডাইজ অ্যালি'' (১৯৭৮) চলচ্চিত্রে অভিনয় করেন। ''ফ্যাটাল অ্যাট্রাকশন'' (১৯৮৭) চলচ্চিত্রে বেথ গ্যালগার চরিত্রে অভিনয় করে তিনি শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন। কিন্তু তিনি অলিম্পিয়া ডুকাকিসের কাছে পরাজিত হন। ১৯৯০-এর দশকে তিনি ''প্যাট্রিয়ট গেমস'' (১৯৯২), ''শর্ট কাটস'' (১৯৯৩), ''ক্লেয়ার অ্যান্ড প্রেজেন্ট ডেঞ্জার'' (১৯৯৪), ''ইনডিসক্রেশন অব অ্যান আমেরিকান ওয়াইফ'' (১৯৯৮) চলচ্চিত্রে কাজ করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী বিষয়শ্রেণী:লস অ্যাঞ্জেলেসের অভিনেত্রী
কার্ল ফ্রিডরিখ গাউস প্রাইজ ফর অ্যাপ্লিকেশন অব ম্যাথমেটিক্স একটি গণিতশাস্ত্রের উপর দেয়া পুরষ্কার। ইন্টারন্যাশনাল ম্যাথমেটিকাল ইউনিয়ন এবং জার্মান ম্যাথমেটিক্যাল সোসাইটি যৌথভাবে এই পুরষ্কার প্রদান করে থাকে গণিতক্ষেত্রের বাইরে গণিতের উপর গুরুত্বপূর্ণ অবদান রাখার জন্য। পুরষ্কারটির নামকরণ করা হয়েছে জার্মান গণিতবিদ কার্ল ফ্রিডরিখ গাউসের নামানুসারে। এটি প্রথম প্রদান করা হয়ে ২০০৬ খ্রিষ্টাব্দে। প্রতি চার বছর অন্তর এই পুরষ্কার প্রদান করা হবে গণিতবিদদের আন্তর্জাতিক কংগ্রেসে। প্রাক্তন বিজয়ীকে প্রদান করা হয় একটি পদক এবং ১০,০০০ ইউরো। এর অর্থায়ন করা হয় ইন্টারন্যাশনাল কংগ্রেস অব ১৯৯৮ এর বাজেট উদ্বৃত্ত থেকে। পুরষ্কারের আনুষ্ঠানিক ঘোষণা আসে ৩০শে এপ্রিল, ২০০২ এ। দিনটি ছিল গাউসের ২২৫তম জন্মদিন। পুরষ্কারটির প্রচলন করা হয় বিশেষত গণিতবিদদের কাজকে স্বীকৃতি দেয়ার উদ্দেশ্যে। গণিতবিদরা তাদের বিষয়ের বাইরেও জগতে প্রভাব অবদান রাখেন, কিন্তু তাদের গবেষণা প্রায়ই স্বীকৃতির অতীত হয়ে যায়। এজন্য যারা গণিতক্ষেত্রে কাজ করেও গণিতের বাইরের বিভিন্ন ক্ষেত্রে প্রভাব রাখেন যেমন- ব্যবসা-বাণিজ্য, প্রযুক্তি, এমনকি দৈনিক দিনযাপনে তাদের অবদানকে সম্মান জানাতেই গাউস পুরষ্কারের আবির্ভাব। == বিজয়ী == পুরষ্কারের বছর বিজয়ী পুরষ্কার প্রদানের কারণ ২০০৬ কিয়োসি ইতো "সম্ভাব্যতার সূত্রাবলির বিশ্লেষণ, সম্ভাব্যতার সূত্রের ডিফারেন্সিয়াল ইকুয়েশান যার কারণে সমাজের তাৎপর্যপূর্ণ প্রভাব কাজ করে এর উপর বিশেষ অর্জনের জন্য কিয়োসি ইতো নির্বাচিত হন প্রথম বিজয়ী" ২০১০ ইভ মেয়ার "সংখ্যা তত্ত্ব, অপারেটর তত্ত্ব এবং হারমোনিক বিশ্লেষণে মৌলিক অবদান এবং ওয়েভলেট এনালাইসিসে গুরুত্বপূর্ণ ভূমিকা রাখায়" ২০১৪ স্ট্যানলি ওশার "ফলিত গণিতের একাধিক শাখায় অবদান এবং ভৌত, দৃষ্টিকোণীয়, গাণিতিক ধারণাগত ক্ষেত্রে বিশ্বকে দেখার নতুন কৌশল বাতলে দেয়ার দূরদর্শী উদ্ভাবনের জন্য।" ২০১৮ ডেভিড ডোনোহো "সিগন্যাল প্রসেসিং গাণিতিক, পরিসংখ্যানিক, এবং কম্পিউটার বিশ্লেষণের উপর মৌলিক অবদানের জন্য।" == আরো দেখুন == ফিল্ডস পদক চার্ন পদক == তথ্যসূত্র == পুরস্কার পুরস্কার
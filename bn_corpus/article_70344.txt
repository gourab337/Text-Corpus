'''বাগেশ্বর''' উত্তর ভারতের উত্তরাখণ্ড রাজ্যের একটি জেলা। বাগেশ্বর শহরটি জেলা সদর। ১৯৯৭ সালে জেলা হিসাবে মর্যাদা পাবার আগে এটি আলমোড়া জেলার অংশ ছিল। বাগেশ্বর জেলাটি উত্তরাখণ্ডের কুমায়ুন অঞ্চলে, এটি পশ্চিমে এবং উত্তর-পশ্চিমে চামোলি জেলা, উত্তর-পূর্ব এবং পূর্বে পিথোরাগড় জেলা এবং দক্ষিণে আলমোড়া জেলা দ্বারা সীমাবদ্ধ। ২০১১ অনুযায়ী, রুদ্রপ্রয়াগ এবং চম্পাবতের পরে এটি উত্তরাখণ্ডের তৃতীয় সর্বনিম্ন জনবহুল জেলা (১৩টির মধ্যে)। ==ইতিহাস== ঐতিহাসিকভাবে দানপুর নামে পরিচিত এই অঞ্চলটি এখন বাগেশ্বর জেলা। খ্রিস্টীয় সপ্তম শতাব্দীতে কাত্যুরিরা এখানে শাসন করত। ১৩ তম শতাব্দীতে কাত্যুরি রাজত্ব বিভক্ত হওয়ার পরে, এই অঞ্চলটি বৈজনাথ কাত্যুরদের শাসনে ছিল, যাঁরা কাত্যুরি রাজাদের সরাসরি বংশধর। ১৫৬৫ সালে রাজা বালো কল্যাণ চন্দ দানপুরকে পালি, বরাহমণ্ডল এবং মানকোট সহ কুমায়ুন রাজ্যে যুক্ত করেছিলেন। ১৭৯১ সালে, কুমায়ুনের আসন আলমোরাকে নেপালের গোর্খারা আক্রমণ করে নিজেদের রাজত্বে অন্তর্ভুক্ত করে। গোর্খরা এই অঞ্চলটি ২৪ বছর শাসন করেছিল এবং পরে ১৮১৪ সালে ইস্ট ইন্ডিয়া কোম্পানির কাছে পরাজিত হয়, এবং ১৮১৭ সালে সুগৌলির চুক্তির অংশ হিসাবে কুমায়ুনকে ব্রিটিশদের হাতে তুলে দিতে বাধ্য হয়। ব্রিটিশদের অধিভুক্ত হওয়ার পরে বাগেশ্বর যুক্ত প্রদেশসমূহের আলমোড়া জেলার দানাপুর পরগনার একটি অংশ হয়। বাগেশ্বরকে ১৯৭৪ সালে একটি পৃথক তহশিল করা হয়েছিল, এবং ১৯৭৬ সালে এটিকে একটি পরগনা ঘোষণা করা হয়, এর পরে এটি আনুষ্ঠানিকভাবে একটি বড় প্রশাসনিক কেন্দ্র হিসাবে কাজ শুরু করে। ১৯৮৫ সাল থেকে, এটিকে, বিভিন্ন দল আঞ্চলিক লোকেরা, একটি পৃথক জেলা হিসাবে ঘোষণা করার দাবি শুরু হয়েছিল, এবং অবশেষে, ১৯৯৭ সালের সেপ্টেম্বরে, মুখ্যমন্ত্রী মায়াবতী বাগেশ্বরকে উত্তর প্রদেশের নতুন জেলা ঘোষণা করেন। ==প্রশাসন== প্রশাসনিক সুবিধার জন্য, বাগেশ্বরের চারটি তহশিলে বিভক্ত করা হয়েছে, যেমন, ১) বাগেশ্বর ৪১৫টি জনবসতিপূর্ণ গ্রাম নিয়ে; ২) কান্দা (১৮০ টি জনবহুল গ্রাম সহ); ৩) কাপকোট, ১৫৬ টি গ্রাম নিয়ে; এবং গারুর, এর ১৯৭ টি রাজস্ব গ্রাম রয়েছে। বাগেশ্বর, গারুর, ঝিরোলি, কান্দা কাপকোটের মতো বিভিন্ন থানায় নিয়মিত পুলিশ ছাড়াও পাটওয়ারিরা (রাজস্ব কর্মকর্তারা) পুলিশের ক্ষমতা প্রাপ্ত। ==ভূগোল== ভৌগলিক দৃষ্টিকোণ থেকে, বাগেশ্বর জেলা শিবালিকের বিস্তীর্ণ অঞ্চল এবং উঁচু হিমালয় অঞ্চলের মধ্যে এক পার্বত্য অঞ্চল। এর নিকাশী ব্যবস্থাটি উত্তর থেকে দক্ষিণ-পূর্ব দিকে। বাগেশ্বর জুড়ে প্রবাহিত প্রধান নদীগুলি হল পিন্ডার, সর্যু সরজু, গোমতী এবং পুঙ্গার, শেষের দুটি হল হল সরজুর উপনদী। অন্যান্য অনেক ছোট নদী, স্থানীয়ভাবে যাদের গধেরা বলা হয়, বিভিন্ন জায়গায় এই এদের সাথে মিলিত হয়। এই তিনটি নদীর উপত্যকাগুলি স্থানীয়ভাবে সেরাস নামে পরিচিত পললভূমি তৈরি করেছে, যেখানে জনসংখ্যার ঘনত্ব সংখ্যাগরিষ্ঠ। অন্যান্য গ্রামগুলি হালকা ঢালু পাহাড়ে বা কিছু সমতল ভূমিতে বসতি স্থাপন করেছে। ==তথ্যসূত্র== ==বহিঃসংযোগ== Bageshwar District Map Kumaoni.org Information on Kumaon Region and Community About Bageshwar জেলা
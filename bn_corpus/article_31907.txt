'''মিসাও ওকাওয়া''' (; ৫ই মার্চ, ১৮৯৮ ১লা এপ্রিল, ২০১৫) একজন জাপানি মহাশতবয়স্কা মানবী যিনি ১২ই জুন, ২০১৩-এ জিরোইমন কিমুরার মৃত্যুর পর পৃথিবীর সবচেয়ে বয়স্কা জীবিত মহিলা ছিলেন। ওকাওয়া ছিলেন সর্বকালে সবচেয়ে বয়স্ক যাচাইকৃত জাপানি ব্যক্তি, এশিয়ায় জন্মগ্রহণ করা সবচেয়ে বয়স্ক ব্যক্তি এবং সর্বকালের সবচেয়ে বয়স্ক যাচাইকৃত নথিভুক্ত পঞ্চম ব্যক্তি। ওকাওয়া ছিলেন যাচাইকৃত ত্রিশতম ব্যক্তি যিনি ১১৫ বছর বয়স পেরিয়েছেন, দশম যাচাইকৃত ব্যক্তি ১১৬ বছর বয়সে পৌঁছেছেন এবং পঞ্চম যাচাইকৃত ব্যক্তি ১১৭ বছর বয়সে পৌঁছেছেন। এছাড়াও তিনি ঊনবিংশ শতকে জন্মগ্রহণ করা শেষ জীবিত জাপানি ব্যক্তি ছিলেন। ওকাওয়া তার ১১৭ম জন্মদিনের ঠিক একমাসের মধ্যে ১লা এপ্রিল, ২০১৫ মারা যান। == জীবনী == ওকাওয়া ১৮৯৮ খ্রিষ্টাব্দের ৫ই মার্চ জাপানের থেনমা জেলায় জন্মগ্রহণ করেন। ১৯১৮ খ্রিষ্টাব্দে জনৈক ইয়ুকিও ওকাওয়াকে বিবাহ করেন। মিসাও দুই কন্যা এক পুত্রের জন্ম দেন। ১৯৩১ খ্রিষ্টাব্দের ২০শে জুন তার স্বামী ইয়ুকিও মৃত্যুবরণ করেন। ১৯৯৭ খ্রিষ্টাব্দে জাপানের ওসাকার নামক স্থানে একটি হাসপাতালে ভর্তি হন, যেখানে হৃদযন্ত্র বিকল হওয়ার কারণে ২০১৫ খ্রিষ্টাব্দের ১লা এপ্রিল সকাল ৬:৫৮ মিনিটে তার মৃত্যু হয়। মৃত্যুকালে তার একজন পুত্র কন্যা ছাড়াও তার চারজন পৌত্র ছয়জন প্রপৌত্র জীবিত ছিলেন। ==রেকর্ড== ২০১৩ খ্রিষ্টাব্দে ১২ই জানুয়ারি ১১৫ বছর বয়স্ক জাপানী মহিলা কোটো ওকুবোর মৃত্যুর পর মিসাও ওকাওয়া বিশ্বের সবচেয়ে বয়স্কা জীবিতা মহিলা হিসেবে গণ্য হন। ২০১৩ খ্রিষ্টাব্দের ২৭শে ফেব্রুয়ারি গিনিস বিশ্ব রেকর্ড আনুষ্ঠানিকভাবে বিশ্বের সবচেয়ে বয়স্কা জীবিতা মহিলা হিসেবে স্বীকৃতি প্রদান করেন। == তথ্যসূত্র == জন্ম মৃত্যু
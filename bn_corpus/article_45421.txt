'''দীপক চ্যাটার্জী''' বাংলা সাহিত্যের একটি জনপ্রিয় কাল্পনিক গোয়েন্দা চরিত্র যার স্রষ্টা সমরেন্দ্রনাথ পান্ডে ওরফে শ্রী স্বপনকুমার। == চরিত্র চিত্রণ == পঞ্চাশের দশকে শুরু হওয়া, শ্রী স্বপনকুমার লিখিত দীপক চ্যাটার্জীর গোয়েন্দা সিরিজ তৎকালীন পাঠক মহলে অত্যন্ত জনপ্রিয়তা সাফল্য পেয়েছিল। বাংলা সাহিত্যে গোয়েন্দা চরিত্রগুলির অন্যতম দীপক সাধারনভাবে বাংলা গোয়েন্দা কাহিনীর জগতে অকুলীন পাল্প ফিকশন হিসেবে খ্যাত। যদিও তিন, চার দশক ধরে দীপকের কাহিনীর বই বাজারে তীব্র চাহিদা হয়। বটতলার বই হিসেবে খ্যাত হলেও জনপ্রিয়তা এবং বিক্রিতে দীপক চ্যাটার্জী সবার উপরে ছিলেন। তার সহকারীর নাম রতনলাল। তার শত্রুরা ছিল ড্রাগন, কালো নেকড়ে, মিসট্রিম্যান, কেউ আবার বাজপাখি। দীপককে অনেক জায়গায় প্রায় হাস্যকরভাবে অতিমানবের আকার দিয়েছেন লেখক, সে সবরকম প্রতিকূল পরিস্থিতি বিপদের জাল কেটে বেরিয়ে আসে এবং অপরাধীকে পরাস্ত করে। দীপক অন্ধকারে লক্ষ্যভেদে, যুযুৎসু, তলোয়ার চালনায়, ছদ্মবেশ নিতে সিদ্ধহস্ত। এই বর্ণনায় নানা অবাস্তব তথ্য ফাঁক থাকা সত্বেও গল্পগুলি পাঠকদের কাছে গ্রহণযোগ্য হয়েছিল। == লেখক পরিচিতি == দীপক চ্যাটার্জী নামক গোয়েন্দার সৃষ্টিকর্তার আসল নাম সমরেন্দ্র নাথ পাণ্ডে বা এস এন পান্ডে। তিনি আর জি কর ন্যাশনাল মেডিকেল কলেজ হাসপাতালে ডাক্তারি পড়তেন। এস এন পান্ডের নামে চিকিৎসা বিদ্যার ওপরেও বই আছে একাধিক। স্বপনকুমার নামে এই রহস্য-রোমাঞ্চ কাহিনীগুলি তিনি লিখতেন। আবার তিনি শ্রীভৃগু নামেও জ্যোতিষ মহলে খ্যাত ছিলেন। == সিরিজ প্রকাশনা == দীপক গোয়েন্দার 'বাজপাখি সিরিজ', 'রহস্য কুহেলিকা সিরিজ’ ‘ক্রাইম ওয়ার্ল্ড সিরিজ’, 'কালরুদ্র সিরিজ', 'রাজেশ সিরিজ', 'ড্রাগন সিরিজ’ 'বিশ্বচক্র সিরিজ' আর ‘কালনাগিনী সিরিজ' ইত্যাদি নিয়ে প্রায় ২০ টি সিরিজে বের হয়। কোনো কোনো সিরিজে একশোর কাছাকাছি গোয়েন্দা কাহিনী লেখেন স্বপনকুমার এই গোয়েন্দাকে নিয়ে।আপার চিত্‍পুর রোডে অবস্থিত প্রকাশক জেনারেল লাইব্রেরির কৃষ্ণচন্দ্র গুপ্ত কলেজ স্ট্রিট বইপাড়ায় কেষ্টবাবু নামে খ্যাত ছিলেন) প্রকাশ করেন গোয়েন্দা নায়ক দীপক চ্যাটার্জির সিরিজ৷ প্রকাশিত হতো ছোট চটি বই আকারে প্রতিমাসে একটা করে, দাম ছিল সস্তা, মাত্র চল্লিশ পয়সা৷ দেব সাহিত্য কুটির, মহেশ পাবলিকেশন, আদিত্য পাবলিকেশন থেকেও তার বই প্রকাশিত হয়েছে। কাহিনীর অনেক জায়গাই বর্নিত হয় দেশে বা বিদেশে। রেঙ্গুন সহ বার্মাদেশের বিভিন্ন জায়গা বারংবার ঘুরে ফিরে এসেছে দীপকের সিরিজে। বইগুলির প্রচ্ছদ অঙ্কন কর‍তেন বিখ্যাত কমিকস চিত্রকর কার্টুনিস্ট নারায়ণ দেবনাথ। == তথ্যসূত্র == সাহিত্যের কাল্পনিক চরিত্র চরিত্র
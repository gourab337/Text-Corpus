'''জেরাল্ডিন সু পেজ''' (ইংরেজি: Geraldine Sue Page; ২২শে নভেম্বর ১৯২৪ ১৩ই জুন ১৯৮৭) ছিলেন একজন মার্কিন অভিনেত্রী। তিনি ব্রডওয়ে মঞ্চ, মূলধারার হলিউড চলচ্চিত্র এবং টেলিভিশন নাটকে অভিনয় করে সমাদৃত হয়েছেন। অভিনয়ের স্বীকৃতি হিসেবে তিনি সাতটি মনোনয়ন থেকে একটি একাডেমি পুরস্কার লাভ করেন, দুটি এমি পুরস্কার, দুটি গোল্ডেন গ্লোব পুরস্কার, একটি বাফটা পুরস্কার, একটি দাভিদ দি দোনাতেল্লো পুরস্কার অর্জন করেছেন এবং চারটি টনি পুরস্কারের মনোনয়ন লাভ করেছেন। মিজুরির কার্কসভিলে জন্মগ্রহণকারী পেজ শিকাগো আর্ট ইনস্টিটিউটে পড়াশুনা করেন। তার প্রথম চলচ্চিত্র ''হোন্ডো'' (১৯৫৩)-এর জন্য তিনি শ্রেষ্ঠ পার্শ্ব অভিনেত্রী বিভাগে তার প্রথম একাডেমি পুরস্কারের মনোনয়ন লাভ করেন। কমিউনিজম উটা হ্যাগেনের সাথে তার সম্পৃক্ততার জন্য তিনি আট বছর হলিউডে কাজ করতে পারেননি। পেজ টেলিভিশন মঞ্চে কাজ চালিয়ে যান। হলিউড কর্মবিরতি থেকে ফিরে তিনি ''সামার অ্যান্ড স্মোক'' চলচ্চিত্রে অভিনয় করে সেরা নাট্য অভিনেত্রী বিভাগে গোল্ডেন গ্লোব পুরস্কার অর্জন করেন এবং শ্রেষ্ঠ অভিনেত্রী বিভাগে তার দ্বিতীয় একাডেমি পুরস্কারের মনোনয়ন লাভ করেন। এছাড়া তিনি ''সুইট বার্ড অব ইয়ুথ'' (১৯৫৯-৬০) মঞ্চনাটকে অভিনয়ের জন্য তিনি তার প্রথম টনি পুরস্কারের মনোনয়ন লাভ করেন এবং ১৯৬২ সালে এর কাজ করে শ্রেষ্ঠ বিদেশি অভিনেত্রী বিভাগে দাভিদ দি দোনাতেল্লো সেরা নাট্য অভিনেত্রী বিভাগে তার দ্বিতীয় গোল্ডেন গ্লোব পুরস্কার অর্জন করেন। এছাড়া তিনি এই চলচ্চিত্রের জন্য শ্রেষ্ঠ অভিনেত্রী বিভাগে তার তৃতীয় একাডেমি পুরস্কার শ্রেষ্ঠ বিদেশি অভিনেত্রী বিভাগে তার প্রথম বাফটা পুরস্কারের মনোনয়ন লাভ করেন। তিনি পরবর্তীতে ''ইউ আর বিগ বয় নাউ'' (১৯৬৬) ''পিট "এন" টিলি'' (১৯৭২) চলচ্চিত্রে অভিনয় করে শ্রেষ্ঠ পার্শ্ব অভিনেত্রী বিভাগে দুটি একাডেমি পুরস্কারের মনোনয়ন লাভ করেন। এছাড়া ''অ্যাবসার্ড পারসন সিঙ্গুলার'' (১৯৭৪-১৯৭৫) মঞ্চনাটকে তার কাজের জন্য তার দ্বিতীয় টনি পুরস্কারের মনোনয়ন লাভ করেন। এই সময়ে তার অন্যান্য সফল চলচ্চিত্রগুলো হল রুথ গর্ডনের বিপরীতে ''হোয়াট এভার হ্যাপেন্ড টু আন্ট অ্যালিস?'' (১৯৬৯), ক্লিন্ট ইস্টউডের বিপরীতে ''দ্য বিগাইল্ড'' (১৯৭১), ওয়াল্ট ডিজনির ''দ্য রেসকিউয়ার'' চলচ্চিত্রে কণ্ঠ ভূমিকা এবং ১৯৭৮ সালে উডি অ্যালেন পরিচালিত চলচ্চিত্রে তিনি তার কাজের জন্য শ্রেষ্ঠ পার্শ্বচরিত্রে অভিনেত্রী বিভাগে বাফটা পুরস্কার অর্জন করেন এবং তার পঞ্চম একাডেমি পুরস্কারের মনোনয়ন লাভ করেন। পেজের মঞ্চে কাজের স্বীকৃতি হিসেবে ১৯৭৯ সালে আমেরিকান থিয়েটার হল অব ফেমে তার নাম অন্তর্ভুক্ত করা হয়। ১৯৮২ সালে তিনি ''আইনেস অব গড'' মঞ্চনাটকে তার কাজের জন্য শ্রেষ্ঠ অভিনেত্রী বিভাগে তার তৃতীয় টনি পুরস্কারের মনোনয়ন লাভ করেন। এই দশকে ''দ্য পোপ অব গ্রিনউইচ ভিলেজ'' (১৯৮৪) চলচ্চিত্রের জন্য তিনি তার ষষ্ঠ ''দ্য ট্রিপ টু বাউন্টিফুল'' (১৯৮৫) চলচ্চিত্রের জন্য সপ্তম একাডেমি পুরস্কারের মনোনয়ন লাভ করেন, এবং দ্বিতীয় চলচ্চিত্রটির জন্য তিনি শ্রেষ্ঠ অভিনেত্রী বিভাগে তার প্রথম একমাত্র একাডেমি পুরস্কার অর্জন করেন। ১৯৮৭ সালে তিনি ব্রডওয়ে মঞ্চে ''ব্লিথ স্পিরিট'' নাটক চলাকালীন নিউ ইয়র্ক সিটিতে মারা যান, তিনি তার এই কাজের জন্য চতুর্থবারের মত টনি পুরস্কারে মনোনীত হন। ==প্রারম্ভিক জীবন== পেজ ১৯২৪ সালের ২২শে নভেম্বর মিজুরির কার্কসভিলে জন্মগ্রহণ করেন। তার মাতা এডনা পার্ল (প্রদত্ত নাম: মেইজ) এবং পিতা লিওন এলউইন পেজ অ্যান্ড্রু টেলর স্টিল কলেজ অব অস্টেওপ্যাথি অ্যান্ড সার্জারিতে (বর্তমান এ.টি. স্টিল বিশ্ববিদ্যালয়) কাজ করতেন। তিনি অ্যানাটমি'' (১৯২৫), ''অস্টেওপ্যাথিক (১৯২৬) ''দ্য ওল্ড ডক্টর'' (১৯৩২) বইয়ের লেখক। পেজের এক বড় ভাই ছিল, তার নাম ডোনাল্ড। পাঁচ বছর বয়সে পেজ তার পরিবারের সাথে শিকাগো শহরে চলে যান। তিনি মেথডিস্ট ধর্মের অনুসারী হিসেবে বেড়ে ওঠেন এবং তার পরিবার শিকাগোর এঙ্গেলউড মেথডিস্ট চার্চে সক্রিয় ছিলেন। সেখানেই তিনি চার্চের থিয়েটার দলের সাথে কাজ করতে গিয়ে অভিনয়ে আকৃষ্ট হন। তিনি ১৯৪১ সালে লুইজা মে অ্যালকটের ''লিটল ওমেন'' মঞ্চনাটকে জো মার্চ চরিত্রে অভিনয় করেন। শিকাগোর এঙ্গেলউড টেকনিক্যাল প্রিপারেটরি একাডেমি থেকে পড়াশুনা শেষে তিনি প্রদর্শন শিল্পী পিয়ানো বাদক হওয়ার লক্ষ্যে শিকাগো আর্ট ইনস্টিটিউটের গুডম্যান স্কুল অব ড্রামায় ভর্তি হন। ==তথ্যসূত্র== ==গ্রন্থপঞ্জি== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:নিউ ইয়র্কে রোগ সংক্রান্ত মৃত্যু অভিনেত্রী কণ্ঠ অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী অভিনেত্রী বিভাগে একাডেমি পুরস্কার বিজয়ী গ্লোব পুরস্কার (সেরা অভিনেত্রী নাট্য চলচ্চিত্র) বিজয়ী বিদেশি অভিনেত্রী বিভাগে দাভিদ দি দোনাতেল্লো বিজয়ী এমি পুরস্কার বিজয়ী পার্শ্ব অভিনেত্রী বিভাগে বাফটা পুরস্কার বিজয়ী স্পিরিট পুরস্কার বিজয়ী পুরস্কার বিজয়ী থিয়েটার হল অব ফেমে অন্তর্ভুক্ত ব্যক্তি
'''''বুনো হাঁস''''' খ্যাতনামা পরিচালক অনিরুদ্ধ রায় চৌধুরী পরিচালিত ২০১৪ সালের একটি ভারতীয় বাংলা চলচ্চিত্র। সমরেশ মজুমদারের ''বুনো হাঁসের পালক'' উপন্যাসের উপর নির্মিত এই চলচ্চিত্রে মুখ্য ভূমিকায় অভিনয় করবেন দেব, শ্রাবন্তী তনুশ্রী চক্রবর্তী। শান্তনু মৈত্র এই চলচ্চিত্রের সংগীত পরিচালক। আন্ডারওয়ার্ল্ড কাহিনীর উপর নির্মিত এই অন্য ঘরানার চলচ্চিত্রে প্রথমবারের মত দেব-শ্রাবন্তী জুটি একসাথে। এর আগে তারা ''সেদিন দেখা হয়েছিল'' নামের বাণিজ্যিক চলচ্চিত্রে অভিনয় করেছিলেন। ২০১৪ সালের ১৫ই আগস্ট চলচ্চিত্রটি মুক্তিলাভ করে। == কাহিনী == আন্ডারওয়ার্ল্ড কাহিনীর উপর নির্মিত হয়েছে এই চলচ্চিত্র। ''অমল'' (দেব) নামের এক সাধারণ ছেলে পরিস্থিতির কারণে চোরাচালানির ব্যবসায় নেমে পড়ে। যখন সে তার ভুল বুঝতে পারে, ততক্ষণে সে এক ভয়ানক খেলার সম্মুখীন। == অভিনয়ে == ''অমল'' চরিত্রে দেব ''সোহাগ'' চরিত্রে শ্রাবন্তী তনুশ্রী চক্রবর্তী ''ম্যাডাম'' চরিত্রে মুনমুন সেন ''ম্যাসাজ পার্লারের মালিক'' চরিত্রে অরিন্দম সিল সুদীপা চক্রবর্তী গার্গী রায় চৌধুরী পীযুষ বন্দোপাধ্যায় অনিন্দ্য পুলক শঙ্কর চক্রবর্তী শুভজিৎ দত্ত == সংগীত == শান্তনু মৈত্র এই চলচ্চিত্রের সংগীত পরিচালক। চলচ্চিত্রের গীতিকার শ্রীজাত, অনিন্দ্য চট্টোপাধ্যায় চন্দ্রিল ভট্টাচার্য। ২৭শে জুন ২০১৪ তারিখে এর সম্পূর্ণ অ্যালবামটি আই-টিউনে মুক্তি পায়। টি-সিরিজও ইউটিউবে এই অ্যালবামটির জুকবক্স আপলোড করে একইদিনে। চলচ্চিত্রটিতে মোট পাঁচটি গান রয়েছে। অনিন্দ্য চট্টোপাধ্যায়কে চলচ্চিত্রের জন্য গান গেয়েছেন। পাপন দুটো গান গান, যা একটি শ্রেয়া ঘোষালের সাথে। শ্রেয়া ঘোষাল একটি সাক্ষাৎকারে বলেন যে তিনি ''বুনো হাঁসে'' আরো একটি গান গাইবেন। বিখ্যাত গায়ক বনি চক্রবর্তীরও একটি গান আছে। == নির্মাণ == === প্রযোজনা === অরিন্দম সিল এই চলচ্চিত্রের প্রযোজক। চলচ্চিত্রটি টলিউডের অন্যতম ব্যায়বহুল চলচ্চিত্র এবং এটি আগের অনেক রেকর্ড ভেঙে দেবে। প্রথমদিকে এই চলচ্চিত্রের নাম দেয়া হয়েছিল ''রানওয়ে''। === অভিনেতা নির্বাচন === পরিচালক অনিরুদ্ধ রায় চৌধুরীর সাথে এই চলচ্চিত্রের অভিনেতাদের এটাই প্রথম কাজ। প্রথমে কোয়েল মল্লিককে এই চলচ্চিত্রের মুখ্য অভিনেত্রী হিসেবে ঠিক করা হয়েছিল, কিন্তু পরে তার সমস্যার কারণে রাধিকা আপ্‌তে, রাইমা সেন এবং পায়েল সরকারকে এই ভূমিকার জন্য ভাবা হয়েছিল। শেষে শ্রাবন্তীকেই বেছে নেয়া হয়। প্রখ্যাত বাঙালি অভিনেত্রী মুনমুন সেন তার সর্বশেষ চলচ্চিত্র ''বাউ ব্যারাকস্‌ ফরেভার''-এ অভিনয়ের সুদীর্ঘ নয় বছর পর আবারও এই চলচ্চিত্রে একটি গুরুত্বপূর্ণ ভূমিকায় অভিনয়ের মধ্যদিয়ে ফিরে এসেছেন। পরিচালক বলেন, "আর কোন অভিনেত্রীকে এই চরিত্রের জন্য ভাবা যাচ্ছিল না।" === দৃশ্যায়ণ === পরিচালক অনিরুদ্ধ রায় চৌধুরী এবং প্রযোজক অরিন্দম সিল প্রথমে মুম্বাইকে চিত্রায়নের জন্য নির্বাচন করেন। বাংলাদেশে এই চলচ্চিত্রের একটি বড় অংশ ধারণ করা হয়েছে। পুরো ইউনিট ঢাকার ''ওয়াশিংটন হোটেল''-এ থাকে। তারা মানিকগঞ্জ, আরিচা সহ বেশকিছু স্থানে দৃশ্যায়ণ করেন। এছাড়া ব্যাংকক এবং কলকাতাতেও দৃশ্যায়ণ হয়। কাহিনীর ম্যাসাজ পার্লার স্থানের কাজ হয় ব্যাংককে। == রিভিউ == প্রফেশনাল রিভিউ রিভিউ স্কোর সমালোচক সূত্র রেটিং দ্য টাইমস অফ ইন্ডিয়া এই সময় সঙ্গীতা বন্দ্যোপাধ্যায় আনন্দবাজার পত্রিকা এবেলা ৯৮.৩ রেডিও মির্চি ১০৭.৫ পাওয়ার এফএম ফিভার ১০৪ এফএম ''দ্য টাইমস অফ ইন্ডিয়া'' এর রিভিউতে দেবের অভিনয়, অনুরুদ্ধ রায় চৌধুরীর পরিচালনার প্রশংসা করে।'' আনন্দবাজার পত্রিকা'' এই চলচ্চিত্রের গল্প সাজানোর ভঙ্গি, তীক্ষ্ণ অভিনয়ের উচ্চকিত প্রশংসা করে "দুইবার দেখার মত ছবি" বলে অভিহিত করে। ''মুভিজ ম্যানিয়া'' এই চলচ্চিত্রের রিভিউতে এর সংগীত, কাহিনী এবং পরিচালনার প্রশংসা করে বলে,"এই ছবির মাধ্যমে দেব নিজেকে ''টলিউডের মুকুটধারী সম্রাট'' হিসেবে প্রতিষ্ঠিত করেছে।" ''সংবাদ প্রতিদিন'' এর রিভিউতে বলে, "দেবকে হারিয়ে অমল জয়ী।" ''এবেলা'' এর রিভিউতে চলচ্চিত্রটি "টান-টান উত্তেজনাময়" বলে অভিহিত করে। == তথ্যসূত্র == == বহিঃসংযোগ == অফিশিয়াল ফেসবুক পাতা চলচ্চিত্র চলচ্চিত্র ভাষার ভারতীয় চলচ্চিত্র ভাষার চলচ্চিত্র
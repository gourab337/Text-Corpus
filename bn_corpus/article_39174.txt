হল ১৯৫৬ সালে মুক্তিপ্রাপ্ত একটি ভারতীয় বাংলা নাট্য চলচ্চিত্র। ছবিটি রবীন্দ্রনাথ ঠাকুরের ছোটগল্প অবলম্বনে নির্মিত। এই ছবির পরিচালক ছিলেন তপন সিংহ। ==কাহিনী সংক্ষেপ== রহমত (ছবি বিশ্বাস) একজন মধ্যবয়সী আফগান ফল বিক্রেতা। সে ফল বিক্রি করতে কলকাতায় আসে। সেখানে মিনি (ঐন্দ্রিলা ঠাকুর ওরফে টিঙ্কু) নামে একটি ছোটো বাঙালি মেয়ের সঙ্গে তার বন্ধুত্ব হয়। মিনিকে দেখে তার নিজের মেয়ের কথা মনে পড়ে যায়, যাকে সে আফগানিস্তানে রেখে এসেছিল। রহমত একটি বোর্ডিং হাউসে নিজের দেশের লোকেদের সঙ্গে থাকত। একদিন রহমত এক চিঠিতে তার মেয়ের অসুস্থতার খবর পায়। সে ঠিক করে দেশে ফিরে যাবে। তার টাকার অভাব থাকায় সে ঠিক করে ব্যবসা বাড়ানোর জন্য ধারে জিনিস বিক্রি করবে। পরে টাকা আদায় করতে গেলে তার এক খদ্দের তাকে অপমান করে। এতে দুজনের মধ্যে হাতাহাতি হয়। রহমত বলে সে অপমান সহ্য করবে না। তাও লোকটি তাকে অপমান করতে থাকলে রহমত তাকে ছুরি মেরে বসে। আদালতে রহমতে উকিল তাকে রক্ষা করার চেষ্টা করেন। কিন্তু সরল মনস্ক রহমত সহজভাবেই সব কিছু স্বীকার করে নেয়। বিচারক রহমতের সততায় সন্তুষ্ট হয়ে মৃত্যুদণ্ডের পরিবর্তে তাকে ১০ বছরের সশ্রম কারাদণ্ডে দণ্ডিত করেন। কারাগার থেকে ছাড়া পাওয়ার দিন রহমত মিনির সঙ্গে দেখা করতে যায়। সে দেখে মিনি বড়ো হয়েছে। এখন সে চোদ্দো বছরের মেয়ে। শীঘ্রই তার বিয়ে। মিনি তাকে চিনতে পারে না। রহমত বুঝতে পারে, তার মেয়েও নিশ্চয় তাকে ভুলে গিয়েছে। মিনির বাবা মিনির বিয়ের খরচের টাকা থেকে রহমতকে দেশে ফিরে যাওয়ার টাকা দেন আর রহমতের মেয়ের জন্য একটি উপহার পাঠান। ==কুশীলব== ছবি বিশ্বাস রহমত ঐন্দ্রিলা ঠাকুর (টিঙ্কু) মিনি রাধামোহন ভট্টাচার্য মিনির বাবা মঞ্জু দে মিনির মা জীবেন বসু জেলার আশা দেবী পরিচারিকা কালী বন্দ্যোপাধ্যায় জহর রায় নৃপতি চট্টোপাধ্যায় ==পুরস্কার== *জাতীয় চলচ্চিত্র পুরস্কার **১৯৫৬ শ্রেষ্ঠ চলচ্চিত্র **১৯৫৬ শ্রেষ্ঠ বাংলা ভাষার চলচ্চিত্র *সিলভার বিয়ার প্রাইজ অফ দ্য জুরি ৭ম বার্লিন আন্তর্জাতিক চলচ্চিত্র উৎসব ==আরও দেখুন== কাবুলিওয়ালা (১৯৬১-এর চলচ্চিত্র) কাবুলিওয়ালা (২০০৬-এর চলচ্চিত্র) ==তথ্যসূত্র== ==বহিঃসংযোগ== Kabuliwala (1956) detailed info at Kabuliwala by Rabindranath Tagore Translation ঠাকুরের চলচ্চিত্র চলচ্চিত্র চলচ্চিত্র শিশু চলচ্চিত্র ভাষার চলচ্চিত্র সাদাকালো চলচ্চিত্র বিষয়শ্রেণী:তপন সিংহ পরিচালিত চলচ্চিত্র ভাষায় নির্মিত বাংলা চলচ্চিত্র সুরারোপিত চলচ্চিত্র ঠাকুরের কাজ অবলম্বনে চলচ্চিত্র চলচ্চিত্র বিভাগে জাতীয় চলচ্চিত্র পুরস্কার (ভারত) বিজয়ী চলচ্চিত্র
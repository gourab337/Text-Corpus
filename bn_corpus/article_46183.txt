'''মোহাম্মদ জাহাঙ্গীর আলম তালুকদার''' (জন্ম: ডিসেম্বর, ১৯৬৮) ঢাকায় জন্মগ্রহণকারী বাংলাদেশের সাবেক আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর ক্রিকেটে বিমান বাংলাদেশ এয়ারলাইন্সের পক্ষে খেলেছেন। দলে তিনি মূলতঃ বামহাতি ফাস্ট বোলার হিসেবে অংশ নিতেন তিনি। ফাস্ট মিডিয়াম বোলিংয়ের পাশাপাশি আনঅর্থোডক্স বোলার হিসেবেও পরিচিত তিনি। এছাড়াও নিচেরসারিতে ডানহাতে ব্যাটিং করে সবিশেষ কৃতিত্বের পরিচয় দিয়েছেন। ১৯৯০ সালে বাংলাদেশ দলের পক্ষে ২টি একদিনের আন্তর্জাতিকে অংশ নিয়েছেন ‘দুলু’ ডাকনামে পরিচিতি '''জাহাঙ্গীর আলম'''। == খেলোয়াড়ী জীবন == জানুয়ারি, ১৯৮৬ সালে পাকিস্তানের বিপক্ষে তিনদিনের খেলায় অংশগ্রহণের মাধ্যমে আন্তর্জাতিক ক্রিকেটে প্রবেশ করেন। কিন্তু, ১৯৮৯-৯০ মৌসুমের পূর্ব-পর্যন্ত তাকে দলে অনিয়মিত অবস্থায় দেখা যায়। জানুয়ারি, ১৯৯০ সালে ময়মনসিংহে সফরকারী ভারতীয় দল ডেকান ব্লুজের বিপক্ষে বিসিসিবি (সাদা) দলের সদস্যরূপে অংশ নেন। খেলায় তিনি ৩/২৯ পান যাতে দলকে জয়লাভে প্রভূতঃ সহায়তা করেছিল। ১৯৯০ সালে নেদারল্যান্ডসে অনুষ্ঠিত ৪র্থ আইসিসি ট্রফি প্রতিযোগিতায় দলের অন্যতম সদস্য ছিলেন তিনি। প্রতিযোগিতায় দলের অন্যতম বামহাতি ফাস্ট বোলার গোলাম নওশেরের সাথে নতুন বল নিয়ে বোলিং আক্রমণে নেতৃত্ব দিতেন। ডেনমার্কের বিপক্ষে ৩/২৭ কানাডার বিপক্ষে ২/২৪ পেয়ে দলকে গুরুত্বপূর্ণ জয় এনে দেন। ডিসেম্বর, ১৯৯২ সালে ঢাকায় প্রথম সার্ক ক্রিকেট প্রতিযোগিতা অনুষ্ঠিত হয়। শ্রীলঙ্কা দলের বিপক্ষে ৩/১৯ পান। এছাড়াও, ১৯৯৪ সালে কেনিয়ায় অনুষ্ঠিত ৫ম আইসিসি ট্রফি প্রতিযোগিতায় তিনি খেলেছিলেন। == তথ্যসূত্র == == আরও দেখুন == আনিসুর রহমান ১৯৮৬ আইসিসি ট্রফি বাংলাদেশী ওডিআই ক্রিকেটারদের তালিকা == বহিঃসংযোগ == জন্ম বিষয়শ্রেণী:২০শ শতাব্দীর বাংলাদেশী ক্রিকেটার ব্যক্তি ক্রিকেটার একদিনের আন্তর্জাতিক ক্রিকেটার বাংলাদেশ এয়ারলাইন্সের ক্রিকেটার
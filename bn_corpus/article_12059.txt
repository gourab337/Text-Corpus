'''আশুতোষ দেব''' (১৮০৫-১৮৫৬) ''সাতুবাবু'' বা ''ছাতুবাবু'' নামেই বেশি পরিচিত ছিলেন। তিনি ছিলেন বিখ্যাত ধনী রামদুলাল দেব সরকারের বড় ছেলে। আশুতোষ প্রথম দেশীয় জুরিদের একজন ছিলেন (১৮৩৪ খ্রিষ্টাব্দ)। তিনি ব্রিটিশ ইন্ডিয়া অ্যাসোসিয়েশনের প্রথম কমিটিরও সদস্য ছিলেন। বহু খরচ করে বিভিন্ন পৌরাণিক গ্রন্থকে তিনি পণ্ডিতদের সাহায্যে সংস্কৃত লিপির বদলে বাংলা লিপিতে লিপিবদ্ধ করান। তাঁর বাড়িতে একটি নাট্যমঞ্চ ছিল। এই মঞ্চে শকুন্তলা নাটক বাংলায় অনূদিত হয়ে প্রথম অভিনীত হয় ১৮৫৭ সালে। তিনি একটি বাংলা অভিধান তৈরির জন্যও অর্থ ব্যয় করছিলেন। কলকাতার বিডন স্ট্রিটের বাজার শালকিয়ার স্নানের ঘাট তারই নাম অনুযায়ী ছাতুবাবুর বাজার ছাতুবাবুর ঘাট নামে পরিচিত হয়। বিভিন্ন হিন্দু তীর্থেও তিনি দান করেছিলেন। ছাতুবাবু সঙ্গীতে পারদর্শী ছিলেন বিখ্যাত সেতারবাদক ওস্তাদ রেজা খাঁ তাঁর গৃহশিক্ষক ছিলেন। তাঁর কাছে শিক্ষা গ্রহণ করে ছাতুবাবু বাংলার আদি সেতারবাদকদের একজন বলে প্রসিদ্ধ হন। তাঁর সঙ্গীতের আসরে সারা ভারতের বহু কলাকুশলী অংশগ্রহণ করতেন। তিনি টপ্পাগানের রচয়িতা হিসাবেও বিখ্যাত ছিলেন। == তথ্যসূত্র == নিধুবাবু এন্ড হিজ টপ্পা রমাকান্ত চক্রবর্তী দ্য মিউজিক অফ বেঙ্গল বরোদা ইন্ডিয়ান মিউজিকোলজিক্যাল সোসাইটি, ১৯৮৭ ভারতকোষ অনলাইন সংস্করণ নবজাগরণ জন্ম মৃত্যু
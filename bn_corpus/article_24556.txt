'''সুলতান কাবুস গ্রান্ড মসজিদ''' ওমানের প্রধান মসজিদ। == নির্মানকাজ == ১৯৯২ ওমানের সুলতান কাবুস চিন্তা করেন তার দেশ ওমানে একটি গ্রান্ড মসজিদ থাকা উচিত। তাই ১৯৯৩ সালে মসজিদটি নির্মানের উদ্দেশ্যে বিভিন্ন স্থাপতির নকশা নিয়ে একটি প্রতিযোগিতা অনুষ্ঠিত হয় এবং এই প্রতিযোগিতার পর ১৯৯৫ সালে বাউশের নামক স্থানের মসজিদটির নির্মানকাজ শুরু হয়। এই মসজিদটি নির্মানে দায়িত্ব পালন করে কার্লিয়ন আলাওই এলএলসি (Carillion Alawi LLC) এবং মসজিদটি তৈরীতে ছয় বছর চার মাস সময় লাগে। মসজিদটি তৈরীতে ৩,০০,০০০ ভারতীয় পাথর ব্যবহৃত হয়। প্রধান প্রার্থনা কক্ষটির স্থানীয় নাম “মুসালা”, যার আকৃতি বর্গাকার (বহিঃপরিমাপ ৭৪.৪X৭৪.৪ মিঃ)। এই প্রধান প্রার্থনা কক্ষের ছাদের মধ্যভাগে একটি কেন্দ্রীয় গম্বুজ আছে, যা ভূমি থেকে ৫০ মিঃ উচ্চতায় অবস্থিত। এই মসজিদটির প্রধান বৈশিষ্ট্যপূর্ণ অংশগুলো হল গম্বুজ এবং প্রধান মিনার (উচ্চতা ৯০ মিঃ) এবং চারটি পার্শ্ব মিনার (উচ্চতা ৪৫.৫ মিঃ)। প্রধান মুসাল্লা বা প্রার্থনা কক্ষটি ৬,৫০০ জনেরও বেশি মুসল্লী ধারন করতে সক্ষম। তার পাশাপাশি মহিলা মুসাল্লা বা প্রার্থনা কক্ষটি ৭৫০ জন মুসল্লী ধারন করতে পারে। বাহিরের খোলা অংশে ৮,০০০ মুসল্লী নামাজ আদায় করতে পারে। এছাড়া সীমানার অভ্যন্তরের অতিরিক্ত স্থানে এবং করিডরসহ এই মসজিদের মোট ধারণক্ষমতা ২০,০০০ মুসল্লী। == বিশ্বের দ্বিতীয় বৃহত্তম হাতে বোনা কার্পেট এবং ঝাড়বাতি == এই মসজিদের অভ্যন্তরের প্রধান বৈশিষ্ট্যপূর্ণ জিনিস হল মূল প্রার্থনা কক্ষের কার্পেট, যা পুরো মেঝে জুড়ে বিদ্যমান। এই কার্পেটে ১,৭০০,০০০,০০০ টি সুতার বন্ধন, ওজন ২১ মেট্রিক টন এবং এটি তৈরীতে চার বছর সময়ে লেগেছিল। এই কার্পেট তৈরীর সময় ক্লাসিক্যাল তাব্রিজ, কাশান এবং ইসাফাহান এর ঐতিহ্য বজায় রেখে ডিজাইন করা হয়েছিল। ২৮ টি বিভিন্ন স্তরের রঙের সমন্বইয় ঘটেছে এই কার্পেটে। বেশিরভাগ রঙ প্রাকৃতিক উপায়ে তৈরীকৃত। এটি বিশ্বের দ্বিতীয় বৃহত্তম টুকরাবিহীন কার্পেট। রয়্যাল কোর্ট অব সালতানাত অব ওমানের দেওয়ানের আদেশে, সুলতান কাবুস গ্রান্ড মসজিদের প্রধান প্রার্থনা কক্ষটির পুরো মেঝেতে বিছানোর জন্য এই হাতে বোনা কার্পেটটি তৈরী করেছে ইরান কার্পেট কোম্পানী (ICC)। এই কার্পেটের পরিমাপ ৭০X60 মিঃ এবং এই এক টুকরা কার্পেট প্রধান প্রার্থনা কক্ষের ৪,৩৪৩ বর্গমিঃ মেঝেতে বিছানো। মূল প্রার্থনা কক্ষের ছাদের সঙে লাগানো একটি ঝাড়বাতি, যা ১৪ মিঃ লম্বা এবং এটি তৈরী করে জার্মানের কোম্পানী ফৌস্টিগ (Company Faustig)। এই মসজিদটি ৪,১৬,০০০বর্গমিঃ স্থানে তৈরী করা হয়েছে এবং মসজিদ কমপ্লেক্সটি এর আয়তন বৃদ্ধি করেছে ৪০,০০০ বর্গমিঃ। ২০০১ সালের ৪মে নবগঠিত মসজিদটি ওমানের সুলতান উদ্বোধন করেন। == গ্যালারী == == তথ্য == == বহিঃসংযোগ == Official site from the Ministry of Information Video and pictures of the Grand Mosque Biggest Chandeliers in the World Official Panoramic virtual tour of the Grand Mosque by the Diwan of Royal Court in Oman Oman
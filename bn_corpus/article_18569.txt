'''আওয়ামী মুসলিম লীগ''' () একটি রাজনৈতিক দল যা ব্রিটিশ ভারত বিভক্তিক্রমে পাকিস্তান জন্মের দুই বৎসর পর ১৯৪৯ খ্রিষ্টাব্দে প্রতিষ্ঠা করা হয়। এই সময় ঢাকা পাকিস্তানের পূর্বাঞ্চলীয় প্রদেশ পূর্ব পাকিস্তানের অংশ ছিল। মুসলিম লীগেরই একটি অংশ নিয়ে হোসেন শহীদ আবদুল হামিদ খান ভাসানী, সামসুল হক, বঙ্গবন্ধু শেখ মুজিবর রহমান প্রমুখ এই রাজনৈতিক দলটি প্রতিষ্ঠা করেন। আওয়ামী মুসলিম লীগ পাকিস্তানের ক্ষমতাসীন মুসলিম লীগের বাংলা বিকল্প হিসেবে প্রতিষ্ঠিত হয়েছিল। এই রাজনৈতিক দলটি খুব দ্রুত পূর্ব পাকিস্তানে জনপ্রিয়তা অর্জনে সমর্থ হয়। ঘটনাক্রমে পশ্চিম পাকিস্তানের সামরিক রাজনৈতিক প্রতিষ্ঠার বিরুদ্ধে সংগ্রামে বাঙ্গালী জাতীয়তাবাদের পক্ষে একটি সক্রিয় সংগঠন হিসাবে নেতৃত্বে দিতে থাকে। ১৯৫৪ সালের নির্বাচনে বিজয়ের পর ১৯৫৫ সালের ২১-২৩ অক্টোবরের তৃতীয় কাউন্সিল সভায় ধর্মনিরপেক্ষ দৃষ্টিভঙ্গির অধিকারী হিসেবে দলের নাম থেকে মুসলিম শব্দটি বাদ দেয়া হয় যাতে অমুসলিমরাও দলে যোগ দেয়ার সুযোগ পান। দলের নাম পরিবর্তন করে আওয়ামী লীগ নির্ধারণ করা হয়।। == পাকিস্তানের আওয়ামী মুসলিম লীগ == বর্তমানে পাকিস্তানে শেখ রশিদ আহমেদের নেতৃত্বে আওয়ামী মুসলিম লীগ নামের একটি রাজনৈতিক দল রয়েছে। এটি জুন ২০০৮ খ্রিষ্টাব্দে প্রতিষ্ঠা করা হয়। শেখ রশিদ আহমেদ ২০০৬ থেকে ২০০৮ খ্রিষ্টাব্দ মেয়াদে পাকিস্তান সরকারের রেল মন্ত্রী ছিলেন। এছাড়া পূর্বে সরকারের শ্রম জনশক্তি, তথ্য সম্প্রচার, শিল্প, ক্রীড়া, সংস্কৃতি, পর্যটন এবং বিনিয়োগ ইত্যাদি মন্ত্রনালয়ের দায়িত্বে ছিলেন। == আরও দেখুন == == তথ্যসূত্র == == বহিঃসংযোগ == আওয়ামী মুসলিম লীগের প্রতিষ্ঠাতা মাওলানা ভাসানী আওয়ামী মুসলিম লীগের সাধারণ সম্পাদক শামসুল হক আওয়ামী মুসলিম লীগের যুগ্ম সম্পাদক- শেক মুজিবুর রহমান ইতিহাস পাকিস্তান
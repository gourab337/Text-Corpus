'''ভিম''' (; ভি ইম্প্রুভডের সংকোচিত রূপ) হলো বিল জয়ের ইউনিক্স সিস্টেমের জন্যে ভি টেক্সট এডিটরের একটি ক্লোন। ব্রাম মোলেনার অ্যামিগার জন্যে স্টিভি এডিটরের পোর্টের সোর্সের উপর ভিত্তি করে লিখেন এবং ১৯৯১ সালে সবার জন্যে উন্মুক্ত করেন। ভিম সিএলআইয়ে গুইয়ে স্বকীয়ভাবে কাজ করার জন্যে দুভাবেই ডিজাইন করা হয়েছে। ভিম হলো ফ্রি ওপেন সোর্স সফটওয়্যার। যদিও মূলিত অ্যামিগার জন্যে মুক্তি পেয়েছিলো, ভিম তখন থেকেই অন্য অনেক প্ল্যাটফর্মের জন্যেও ডেভেলপ করা হয়। ২০০৬ সালে, "লিনাক্স জার্নাল" পাঠকদের মধ্যে এটি সবচেয়ে জনপ্রিয় টেক্সট এডিটর; ২০১৫তে স্ট্যাক ওভারফ্লো ডেভেলপার সার্ভেতে তৃতীয় জনপ্রিয় টেক্সট এডিটর, এবং ২০১৮তে ৫ম সবচেয়ে জনপ্রিয় টেক্সট এডিটর হিসেবে নির্বাচিত হয়। == ইন্টারফেস == জিটিকে+ ২-এর অধীনে গ্রাফিক্যাল ভিম (gVim)। ভি-এর মত ভিমের ইন্টারফেস মেনু বা আইকন-ভিত্তিক নয়, বরং টেক্সট ব্যবহারকারী যেখানে কমান্ড দিয়ে কর্ম সম্পাদন করা হয়; এটার গুই মোড যদিও সাধারণভাবে ব্যবহৃত কমান্ডের জন্যে মেনু এবং টুলবার সংযুক্ত করে কিন্তু পূর্ণ কার্যকারিতা এখনও কমান্ড লাইনেই নিহিত। ভি(এবং বিস্তৃতরূপ ভিম) টাপিস্টের আঙুল হোম রোতেই রাখতে উদ্বুদ্ধ করে, যেটি টাচ টাইপিস্টের জন্যে একটি বাড়তি সুবিধা। vimtutor কমান্ডের মাধ্যমে ভিমে নতুনদের জন্যে বিল্ট ইন টিউটোরিয়াল রয়েছে। এছাড়াও ভিম ব্যবহারকারী ম্যানুয়াল রয়েছে, যেখানে ভিমের বৈশিষ্ট্যসমূহ বর্ণিত হয়েছে। ভিমে বিল্ট ইন সাহায্যের সুবিধাও রয়েছে, যা :help কমান্ডের মাধ্যমে পাওয়া যায়। == কাস্টমাইজেশন == ভিমের ক্ষমতার অংশবিশেষ হলো, এটি বিস্তৃতভাবে কাস্টমাইজ করা যায়। প্রাথমিক ইন্টারফেস নিয়ন্ত্রনের জন্যে অনেকগুলো অপশন রয়েছে এবং সাথে সাথে ব্যবহারকারী ব্যক্তিগতকৃত কি ম্যাপও সংজ্ঞায়িত করতে পারে, যাকে ম্যাক্রোস বলা হয়। এছাড়াও তারা কিস্ট্রোকের ক্রম স্বয়ংক্রিয় করতে পারে, এমনকি অভ্যন্তরীণ বা ফাংশনও কল করতে পারে। ভিমের কার্যকারিতা বিস্তৃত করতে বা নতুন কার্যকারিতা যোগ করতে, অনেকগুলো প্লাগ-ইন রয়েছে। জটিল স্ক্রিপ্টগুলো অধিকাংশ সময় লেখা হয় ভিমের অভ্যন্তরীন স্ক্রিপ্টিং ভাষা, ভিমস্ক্রিপ্ট বা ভিমএলে। লুয়া(ভিম ৭.৩ থেকে), পার্ল, পাইথন, র‍্যাকেট, রুবি, টিসিএল ব্যবহার করে স্ক্রিপ্টিংও ভিম সমর্থন করে। এমন অনেক প্রকল্প রয়েছে যেখানে ভিমকে সুনির্দিষ্ট কার্যে সক্ষম করতে বা এর আচরণে উল্লেখযোগ্য স্বাদ সংযোজন করতে জটিল স্ক্রিপ্ট কাস্টমাইজেশনের সমন্বয় করা হয়েছে। উদাহরণস্বরূপ, ক্রিম, যা ভিমকে ক্লিক এন্ড টাইপ এডিটরে পরিণত করে; অথবা ভিমআউটলাইনার, যা ইউনিক্স সদৃশ ব্যবহারকারীকে আরামদায়ক আউটলাইনার প্রদান করে। == উপস্থিতি == যেখানে "ভি" শুধুমাত্র ইউনিক্স অপারেটিং সিস্টেমের জন্যে ছিলো, ভিম অনেকগুলো অপারেটিং সিস্টেমেই পোর্ট করা হয়েছ, যার মধ্যে অন্যতম অ্যামিগাওএস, আটারি, মিন্ট, বিওএস, ডস, গ্নু/লিনাক্স, ওএস/২, ওএস/৩৯০, রিস্ক ওএস, মরফওএস, মাইক্রোসফট উইন্ডোজ ৯৫ থেকে পরবর্তী সংস্করণ, বিএসডি, এবং ক্লাসিক ম্যাক ওএস। সাথে সাথে, অ্যাপল ম্যাকওএসের প্রত্যাকটি কপির সাথে ভিম ইন্সটলকৃত অবস্থায় থাকে। অ্যানড্রয়েড এবং আইওএসের জন্যে স্বাধীন পোর্ট রয়েছে। ==তথ্যসূত্র== == বহিঃসংযোগ == সফটওয়্যার সফটওয়্যার ফ্রি সফটওয়্যার লেখা সম্পাদক লেখা সম্পাদক সম্পাদক লেখা সম্পাদক প্রকল্পের সফটওয়্যার অ্যাপলিকেশন
'''হবিগঞ্জ জেলা স্টেডিয়াম''' ('''হবিগঞ্জ আধুনিক স্টেডিয়াম''' নামেও পরিচিত) ২০১৪ সালে নির্মিত বাংলাদেশের একটি জেলা পর্যায়ের স্টেডিয়াম। স্টেডিয়ামটি হবিগঞ্জ জেলার হবিগঞ্জ পৌরসভার বাইপাস( জাতীয় সড়ক নং ২৪০)-এর পশ্চিমে পাশে সুলতান মাহমুদপুর গ্রামে অবস্থিত। এটা হবিগঞ্জ জেলার দ্বিতীয় স্টেডিয়াম। প্রথম স্টেডিয়ামটি হবিগঞ্জ জেলা পরিষদের পশ্চিমে প্রেস ক্লাব সড়কে অবস্থিত, হবিগঞ্জ জালাল স্টেডিয়াম নামে পরিচিত। নব নির্মিত এই স্টেডিয়ামে জেলার বিভিন্ন ক্রীড়া বিশেষ করে ক্রিকেট, ফুটবল, কাবাডি (প্রতিযোগিতা প্রশিক্ষণ) এবং কনসার্ট অনুষ্ঠিত হয়। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। == ইতিহাস == ১৯৭৮ সালে তখনকার রাষ্ট্রপতি হবিগঞ্জে মানসম্পন্ন স্টেডিয়ামের জন্য ঘোষণা দেন। জন্য একসময়ের ঘোড়দৌড় মাঠ হিসেবে পরিচিত নিউফিল্ডে স্টেডিয়াম নির্মাণের উদ্যোগ নেওয়া হয় মাটি ভরাট করা হয়। তবে হবিগঞ্জ সরকারি উচ্চ বিদ্যালয় জমিটা নিজেদের দাবি করায় থমকে যায় নির্মাণ। ১৯৯৫ সালে ৩৩ লাখ টাকা খরচে সুলতান মাহমুদপুর গ্রামে সাড়ে এগারো একর জমিতে শুরু হয় আধুনিক স্টেডিয়ামের নির্মাণকাজ। সেখানেও বাধা হবিগঞ্জ সরকারি উচ্চ বিদ্যালয়ের। জমির মালিকানা দাবি করে আদালতে মামলা করে স্কুল কর্তৃপক্ষ। এরপর উচ্চ আদালতে আপিল করার পর জেলা প্রশাসনের উদ্যোগে ১৯৯৭ সালে কাটে জমির মালিকানা নিয়ে জটিলতা। ঠিকাদার প্রতিষ্ঠান সমুহও নির্মাণে গড়িমসি করে। স্টেডিয়ামটি নির্মাণে সতের কোটি দশ লাখ ছিয়াত্তর হাজার টাকা ব্যয় হয়। ২০১৪ সালে নির্মাণকাজ শেষ হলে ওই বছরের ২৯ নভেম্বর স্টেডিয়ামের উদ্বোধন করা হয়। == কাঠামো == স্টেডিয়ামটি অংশে গ্যালারি নেই। সম্পূর্ণ গ্যালারী কংক্রিট নির্মিত। স্টেডিয়ামের প্যাভিলিয়নে একটি মিলনায়তন রয়েছে। == আয়োজন == ===নিয়মিত আয়োজন=== হবিগঞ্জ জেলা ক্রীড়া সংস্থার আয়োজনে জেলা পর্যায়ের বিভিন্ন স্তরের ক্রিকেট লিগ এই ভেন্যুতে অনুষ্ঠিত হচ্ছে। *বাংলাদেশ ফুটবল ফেডারেশনের ব্যবস্থাপনায় হবিগঞ্জ জেলা ফুটবল এসোসিয়েশনের আয়োজনে এই ভেন্যুতে জেলা পর্যায়ের ফুটবল লিগ অনুষ্ঠিত হচ্ছে। *বাংলাদেশ কাবাডি ফেডারেশনের ব্যবস্থাপনায় এই ভেন্যুতে নিয়মিত মহান স্বাধীনতা জাতীয় দিবস কাবাডি প্রতিযোগিতা অনুষ্ঠিত হচ্ছে। ===উল্লেখযোগ্য আয়োজন=== ==== ক্রিকেট প্রতিযোগিতা ==== *বাংলাদেশ ক্রিকেট বোর্ড আয়োজিত ২০১৫ সালের ইয়াং টাইগার অনুর্ধ-১৪ ক্রিকেটের সিলেট অঞ্চলের খেলা এই ভেন্যুতে অনুষ্টিত হয়েছে। ==== ফুটবল প্রতিযোগিতা ==== '''১২ ডিসেম্বর, ২০১৮ঃ''' হবিগঞ্জ জেলা পর্যায়ের বঙ্গবন্ধু বঙ্গমাতা বেগম ফজিলাতুন্নেসা মুজিব গোল্ডকাপ প্রাথমিক বিদ্যালয় ফুটবল এই ভেন্যুতে অনুষ্ঠিত হয়েছে। ==== কনসার্ট ==== '''৯ জানুয়ারি, ২০১৬ঃ''' এই ভেন্যুতে প্রাণ-আরএফএল কোম্পানীর আয়োজনে কনসার্ট অনুষ্ঠিত হয়। == ধারণ ক্ষমতা == বর্তমানে স্টেডিয়ামের গ্যালারী প্যাভিলিয়নে এগারো হাজার পাঁচশত দর্শক বসে খেলা দেখতে পারেন। == সমস্যা == রক্ষণাবেক্ষণের জন্য বরাদ্দ না থাকায় স্টেডিয়ামটি ব্যবহারের অনুপযোগী হওয়ার আশংকা রয়েছে। == আরো দেখুন == *হবিগঞ্জ জালাল স্টেডিয়াম *বাংলাদেশের স্টেডিয়ামের তালিকা *বাংলাদেশের ক্রিকেট মাঠের তালিকা == তথ্যসুত্র == == বহিঃসংযোগ == হবিগঞ্জ জেলার খেলাধুলা বিনোদন ক্রিকেট মাঠ জেলা ফুটবল মাঠ স্টেডিয়াম
'''ভালেরি মারি র‍্যনে জর্জ জিস্কার দেস্তাঁ''' (জন্ম ফেব্রুয়ারি ১৯২৬) একজন জ্যেষ্ঠ ফরাসি রাজনীতিবিদ যিনি ফ্রান্সের রাষ্ট্রপতি হিসেবে ১৯৭৪ থেকে ১৯৮১ সাল পর্যন্ত দায়িত্ব পালন করেছিলেন। জিস্কার দেস্তাঁ বিভিন্ন সামাজিক প্রশ্নে (যেমন বিবাহবিচ্ছেদ, জন্মনিয়ন্ত্রণ, গর্ভপাত, ইত্যাদি) উদারপন্থা অবলম্বন করেন। তিনি ফ্রান্সের আধুনিকায়নের জন্য জোর প্রচেষ্টা চালান। তার শাসনামলে উচ্চগতির রেলগাড়ি "তেজেভে" (TGV; Train Grande Vitesse ''ত্রাঁ গ্রঁত ভিতেস'') নির্মাণের কাজ শুরু হয়। তিনি পারমাণবিক শক্তিকে ফ্রান্সের শক্তির মূল উৎস হিসেবে প্রতিষ্ঠা করেন। কিন্তু ১৯৭৩ সালে একটি শক্তি সংকট ঘটে, যা ফ্রান্সের ২য় ৩০ বছরের উন্নয়নের ধারা ব্যহত করে অর্থনৈতিক মন্দার জন্ম দেয়, এবং যার কারণে জিস্কার দেস্তার জনপ্রিয়তা হ্রাস পায়। জিস্কার দেস্তাঁ রাজনৈতিক ক্ষেত্রের ডান বাম -- দুই পার্শ্ব থেকেই রাজনৈতিক বিরোধিতার সম্মুখীন হন। একদিকে ছিল ফ্রঁসোয়া মিতেরঁ-র অধীনে নব্য একীভূত বামদলগুলি এবং অন্যদিকে ডানপন্থী জাক শিরাকের উত্থান ঘটে, যিনি শার্ল দ্য গোলের নীতি পুনরায় প্রয়োগের অনুসারী ছিলেন। ভালেরি জিস্কার দেস্তাঁ ১৯৮১ সালে ফ্রান্সের রাষ্ট্রপতি নির্বাচনের পূর্বে অনুষ্ঠিত জনমত জরিপে উচ্চ সমর্থন লাভ করলেও নির্বাচনের ২য় রাউন্ডে গিয়ে ফ্রঁসোয়া মিতেরঁ-র কাছে পরাজিত হন। == তথ্যসূত্র == জন্ম ব্যক্তি রাষ্ট্রপতি
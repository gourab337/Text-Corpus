'''নারাং নাম: ''Lasippa viraja (Moore)'') যার মূল শরীর এবং ডানা দুটি কালো এবং হলুদ বর্ণের ডোরা কাটা। এরা নিমফ্যালিডি পরিবার এবং লিমেনিটিডিনি উপগোত্রের সদস্য। == আকার == নারাং বাতাসি এর প্রসারিত অবস্থায় ডানার আকার ৫৫-৭৫মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত নারাং বাতাসি এর উপপ্রজাতিসমূহ হল- ''Lasippa viraja viraja'' Moore, 1872 Bengal Yellowjack Sailer ''Lasippa viraja kanara'' Evans, 1924 Sahyadri Yellowjack Sailer ''Lasippa viraja nar de'' Nicéville, 1891 Andaman Yellowjack Sailer == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- '''ডানার উপরিপৃষ্ঠ''' স্ত্রী এবং পুরুষ উভয় নমুনারই ডানার উপরিতল কালো এবং কমলা হলুদ বন্ধনী এবং পটি যুক্ত। সামনের ডানায় ডিসকোইডাল বন্ধনীটি গোড়ার দিকে সরু থেকে ক্রমশ চওড়া হয়েছে। এই বন্ধনীটি দীর্ঘ, নিম্নাভিমুখী হয়ে নং শিরার সামান্য নীচ অবধি বিস্তৃত। এপিকাল অর্ধের ভিতরের দিকে এবং ডিসকোইডাল বন্ধনীটির শেষ ভাগের সামান্য পরেই একটি চওড়া ছোট কিছুটা মুগুরের ন্যায় আকৃতি বিশিষ্ট বন্ধনী কোস্টার তৃতীয় ভাগ থেকে উতপন্ন হয়ে ৫নং শিরার নিচ অবধি টার্মেন অভিমুখে বিস্তৃত। অপর একটি ছোট চওড়া তীর্যক বন্ধনী ডরসামের মধ্যভাগ থেকে উতপন্ন হয়ে ঢালু হয়ে ৩নং শিরার খানিক উপর পর্যন্ত টার্মেন অভিমুখে বিস্তৃত হয়ে থাকে। একটি সরু ইষদ কমলা হলুদ সাবটার্মিনাল রেখা চোখে পড়ে। শিরাগুলি কালো অংশে অস্পষ্ট এবং কমলা হলুদ অংশে আবছাভাবে প্রতীয়মান। পিছনের ডানায় তীর্যক খুব চওড়া, কিছুটা ফ্যাকাসে হলুদ একটি সাববেসাল বন্ধনী অংশে একটি অপেক্ষাকৃত কম চওড়া তীর্যক বন্ধনী সামান্য বক্রভাবে কোস্টার দিকে উঠে গেছে, যদিও কোস্টা অবধি বিস্তৃত নয়। সাবটার্মিনাল রেখাটি ভিষন অস্পষ্ট এবং ফ্যাকাশে কমলা-হলুদ বর্নের। '''ডানার নিম্নপৃষ্ঠর''' নিম্নতলের রঙ ধূসর কালচে বাদামী এবং বন্ধনী এবং দাগগুলি উপরিপৃষ্ঠেরই ন্যায়, তবে অনেকটাই আবছা অথবা অস্পষ্টভাবে বিন্যস্থ। সামনের ডানায় দুটি সরু সাবটার্মিনাল রেখা বিদ্যমান যাদের মধ্যে বাইরের দিকের রেখাটি অস্পষ্ট।পিছনের ডানার বেস অংশে অথবা গোড়ার দিকে কোস্টার রঙ হলদেটে, ডিসকাল এবং সাবটার্মিনাল অংশে সরু ফ্যাকাসে বর্নের দুটি বন্ধনী বর্তমান। উভয় ডানার নিম্নপৃষ্ঠের বন্ধনীগুলির রঙ ধূসর কমলা হলুদ এবং তাতে হালকা বেগুনী ছোয়া। শুংগ, মাথা, বক্ষ এবং উদর উপরিপৃষ্ঠ কালো। নিম্নতলে পাল্পি, বক্ষ এবং উদর ধূসর ছাইরংগের। উদরের নিম্নতলে সামান্য কমলা হলুদের ছোয়াও চোখে পড়ে। এই প্রজাতির পুরুষ এবং স্ত্রী নমুনাতে এবং আর্দ্র ঋতুরূপ এবং শুষ্কঋতুরূপে পার্থক্য খুবই সামান্য == চিত্রশালা == == তথ্যসূত্র == == বহিঃসংযোগ == প্রজাপতি প্রাপ্ত নিমফ্যালিডি গোত্রের প্রজাপতি
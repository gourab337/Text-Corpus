'''কণিকা মজুমদার''' বাংলা চলচ্চিত্র জগতের তথা টলিউডের স্বর্ণযুগের অন্যতম বিখ্যাত ব্যক্তিত্বময়ী অভিনেত্রী। তার ব্যক্তিত্বই সত্যজিত রায়ের বিখ্যাত চলচ্চিত্র তিন কন্যার ''মণিহারা'' গল্পের ''মণিমালিকার'' ভূমিকায় অভিনয়ের পথ সুগম করে দেয়। তিনি বাংলা চলচ্চিত্রের প্রবাদপ্রতীম অভিনেতা উত্তম কুমারের পছন্দের অভিনেত্রীও ছিলেন। মণিমালিকার ভূমিকায় তার অভিনয় তাকে বাংলা চলচ্চিত্রে প্রতিষ্ঠিত করে দেয়। == প্রথম জীবন == কণিকা মজুমদার তৎকালীন পূর্ব বঙ্গের (বর্তমানে বাংলাদেশ) ময়মনসিংহে ১৯৩৫ সালে এক অভিজাত ব্রাহ্ম পরিবারে জন্মগ্রহণ করেন। পরিবারের সম্মতি না থাকায় পরিচালক নীতিন বসুর একটি চলচ্চিত্রে অভিনয়ের প্রস্তাব ফিরিয়ে দেন। পরবর্তীকালে বিখ্যাত পরিচালক মৃনাল সেনের পুনশ্চ চলচ্চিত্রে প্রথম অভিনয়ে কাজ শুরু করেন। যদিও তার অভিনীত প্রথম মুক্তিপ্রাপ্ত চলচ্চিত্র প্রখ্যাত পরিচালক সত্যজিত রায়ের চলচ্চিত্র ''তিন কন্যা''। == কর্ম জীবন == তার প্রথম মুক্তিপ্রাপ্ত ছবি তিনকন্যর তাকে চলচ্চিত্র জগতে প্রতিষ্ঠিত করে দেয়। এর পরে তিনি বিখ্যাত পরিচালকদের নানা ছবিতে অভিনয় করেন। তার মধ্যে পুনশ্চ, চিড়িয়াখানা (দময়ন্তীর চরিত্রে), সোনার খাঁচা, হার মানা হার, দুটি মন, আগুন, বসন্তবিলাপ, রাগ অনুরাগ, জীবন সৈকতে, চাঁদের কাছাকাছি উল্লেখযোগ্য। তিনি বিখ্যাত পরিচালকদের সাথে কাজ করার পাশাপাশি বাংলা ছবির স্বর্ণযুগে সৌমিত্র চট্টোপাধ্যায়, বসন্ত চৌধুরীর মতো দাপুটে অভিনেতাদের সঙ্গে পাল্লা দিয়ে কাজ করেছেন। অভিনয় ছাড়াও তিনি সঙ্গীত, বেতার নাটক মঞ্চাভিনয়ে সপ্রতিভ ছিলেন। ‘নবরাগ’ ছবিতে তার লিপে সুমিত্রা সেনের রবীন্দ্রসঙ্গীত তাকে প্রশংসিত করেছিল। মঞ্চাভিনয়ে ‘কড়ি দিয়ে কিনলাম’, ‘বেগম মেরি বিশ্বাস’এ তাঁর অভিনয় উল্লেখযোগ্য। চলচ্চিত্রের পাশাপাশি তিনি বেতারও সপ্রতিভ ছিলেন। নির্মল কুমার, অহীন্দ্র চৌধুরী, শম্ভু মিত্রের সঙ্গে কাজ করেছেন। তিনি শম্ভু মিত্রের সঙ্গে বেতারেও ‘রক্তকরবী’ নাটক করেছেন। == চলচ্চিত্রের তালিকা == সাল নাম পরিচালক সহ অভিনেতা পুরস্কার ১৯৬১ তিনকন্যা সত্যজিত রায় কালী বন্দ্যোপাধ্যায় জাতীয় পুরস্কার (সেরা ছবি) ১৯৬১ পুনশ্চ মৃণাল সেন সৌমিত্র চট্টোপাধ্যায় জাতীয় পুরস্কার (সেরা বাংলা ছবি) ১৯৬২ অগ্নিশিখা রাজেন তরফদার ছবি বিশ্বাস ১৯৬২ আগুন অসিত সেন সৌমিত্র চট্টোপাধ্যায় ১৯৬৫ প্রথম প্রেম ১৯৬৭ চিড়িয়াখানা সত্যজিত রায় উত্তম কুমার ১৯৬৮ পঞ্চসার ১৯৭০ বিলম্বিত লয় উত্তম কুমার ১৯৭১ নবরাগ বিজয় বসু উত্তম কুমার ১৯৭২ হার মানা হার সলিল সেন উত্তম কুমার ১৯৭৩ বসন্ত বিলাপ দিনেন গুপ্ত সৌমিত্র চট্টোপাধ্যায় ১৯৭৩ সোনার খাঁচা ১৯৭৪ রানুর প্রথম ভাগ ১৯৭৫ রাগ অনুরাগ ১৯৭৬ চাঁদের কাছাকাছি ১৯৭৮ তিলোত্তমা ১৯৮০ প্রিয়তমা ১৯৮১ দুষ্টু মিষ্টি ১৯৮৯ ছন্দ নীর ১৯৯৩ পৃথিবীর শেষ স্টেশন == শেষ জীবন== তার শেষ জীবন কিছুটা নিভৃতে অন্তরালে জীবন অতিবাহিত করেন। আলিপুরের কাছে স্বেচ্ছায় একটি বৃদ্ধাশ্রমে থাকাকালীন বার্ধক্যজনীত কারণে ৮৪ বছর বয়সে ১৬ ফেব্রুয়ারী ২০১৯ পরলোকগমন করেন। == তথ্যসূত্র== চলচ্চিত্র অভিনেত্রী চলচ্চিত্র অভিনেত্রী জন্ম মৃত্যু
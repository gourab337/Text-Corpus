নিবন্ধিত বাণিজ্যিক মার্কার পাশে প্রদর্শনযোগ্য ইংরেজি প্রতীক। ইংরেজি Registered ("নিবন্ধিত") শব্দের আদ্যক্ষর R-এর চারপাশে বৃত্ত এঁকে প্রতীকটি তৈরি করা হয়েছে। অনিবন্ধিত বাণিজ্যিক মার্কার পাশে প্রায়শ প্রদর্শিত ইংরেজি প্রতীক। ইংরেজি Trade Mark ("বাণিজ্যিক মার্কা") শব্দ দুইটির আদ্যক্ষর TM-এর চারপাশে বৃত্ত এঁকে প্রতীকটি তৈরি করা হয়েছে। '''বাণিজ্যিক মার্কা''' বা (পণ্যচিহ্ন, বাণিজ্য প্রতীক, ইত্যাদি নামেও পরিচিত) বলতে এমন একটি বিশিষ্ট স্বতন্ত্র প্রতীককে বোঝায় যা কোনও পণ্য প্রস্তুতকারক বা ব্যবসায়ী তার পণ্যের বা সেবার গায়ে স্থাপন করে। বর্ণ, বর্ণগুচ্ছ, শব্দ, শব্দগুচ্ছ, চিত্রলৈখিক প্রতীক বা নকশা দিয়ে মার্কাটি সৃষ্টি করা হয়। অন্য প্রতিদ্বন্দ্বী ব্যবসায়ীর পণ্য বা সেবা থেকে নিজস্ব পণ্য বা সেবাকে যাতে সহজে পৃথক করে চেনা যায়, সেই উদ্দেশ্যে বাণিজ্যিক মার্কা ব্যবহার করা হয়। বাণিজ্যিক মার্কা সাধারণত পণ্যের মোড়কের গায়ে, চালানপত্রে অথবা পণ্যের রশিদে অঙ্কিত থাকে। এছাড়া স্বত্বাধিকারীর ব্যবসায়িক স্থাপনাতেও এই প্রতীক প্রদর্শিত হয়ে থাকে। যথাযথ সরকারী কর্তৃপক্ষের কাছে নিবন্ধিত বাণিজ্যিক মার্কা কেবলমাত্র নিবন্ধনকারী ব্যবসায়ী ব্যবহার করার একচেটিয়া আইনি অধিকার রাখেন। তবে কোনও কোনও দেশে নিবন্ধন না করেও ব্যবসায়ীরা তাদের বাণিজ্যিক মার্কা সংরক্ষণের ব্যাপারে আইনি সহায়তা পেতে পারেন। == ব্যবহার == স্বতন্ত্র পণ্যের মালিকানা স্বত্ব দাবি করার জন্য সাধারণত বাণিজ্যিক মার্কা বা ট্রেডমার্ক ব্যবহার করা হয়। সত্ত্বধিকারী ব্যতীত অন্য কেউ কোন পণ্যের বাণিজ্যিক মার্কা নিয়ে ব্যবসা করলে বা বিজ্ঞাপন দিলে তা আইনত দণ্ডনীয় অপরাধ। বাণিজ্যিক মার্কার স্বত্বাধিকারী না হয়েও এটি অনুমতিপত্রের মাধ্যমে ব্যবহার করা যেতে পারে। সচরাচর খেলনা নির্মাতা প্রতিষ্ঠানসমূহ বাণিজ্যিক মার্কার অনুমোদনপত্র লাভের মাধ্যমে ব্যবসা পরিচালনা বিপণন করে থাকে। বাণিজ্যিক মার্কা বা ট্রেডমার্কের অবৈধ ব্যবহার করে নকল পণ্য বা সেবা দেওয়ার চেষ্টা করলে তাকে মার্কা চুরি (ট্রেডমার্ক পাইরেসি) বলা হয়। মার্কা চুরির শিকার হলে বাণিজ্যিক মার্কার স্বত্বাধিকারী আইনের আশ্রয় নিতে পারেন। অধিকাংশ দেশেই আইনি সহায়তা পেতে হলে বাণিজ্যিক মার্কার নিবন্ধন করিয়ে নিতে হয়। মার্কিন যুক্তরাষ্ট্র, কানাডাসহ আরও কিছু দেশে বাণিজ্যিক মার্কার ক্ষেত্রে "সাধারণ আইন" (Common Law) ব্যবহার করা হয়। এক্ষেত্রে অনিবন্ধিত বাণিজ্যিক মার্কার জালিয়াতির বিরুদ্ধে আইনি ব্যবস্থা নিতে পারেন। তবে অনিবন্ধিত স্বত্বাধিকারীরা সাধারণত নিবন্ধিত চেয়ে কম আইনি সহায়তা পেয়ে থাকেন। বাণিজ্যিক মার্কা বা ট্রেডমার্ক বোঝাতে সাধারণত নিচের প্রতীকগুলি ব্যবহার করা হয়ঃ '''™''' ইংরেজি অক্ষর TM বা ট্রেডমার্ক হল অনিবন্ধিত ট্রেডমার্কের প্রতীক। এটি কোন পণ্য বা ব্র্যান্ডকে মানুষের সাথে পরিচিত করানোর কাজে ব্যবহৃত হয়। '''℠''' ইংরেজি অক্ষর SM বা সার্ভিস মার্ক। এটিও কোন পণ্য বা ব্র্যান্ডকে মানুষের সাথে পরিচিত করানোর কাজে ব্যবহৃত হয়। '''®''' একটি বৃত্তের মাঝে (ইংরেজি Registered শব্দের আদ্যক্ষর) যার অর্থ হল এটি নিবন্ধিত ট্রেডমার্ক। সাধারণত বাণিজ্যিক মার্কা বা ট্রেডমার্ক একটি ছবি, বর্ণ বা বর্ণসমষ্টি, অথবা প্রতীক হয়ে থাকে। যদি কোন কোম্পানি বা ব্যবসা প্রতিষ্ঠান শুধুমাত্র সেবা প্রদান করে তাহলে বাণিজ্যিক মার্কার বদলে সেবা মার্কা (সার্ভিস মার্ক) কথাটিও ব্যবহার করা যায়। == ধারণা == ==ইতিহাস== == তথ্যসূত্র == == বহিঃসংযোগ == "Quick Facts" by the Intellectual Property Office (United Kingdom) Trademark Fact Sheets by the International Trademark Association Trade Marks An information brochure on trade mark protection by the German Patent and Trade Mark Office (GPTO) Patent and Trademark Information from ''UCB Libraries GovPubs'' ''World Trademark Review'' magazine, website and magazine dedicated to trademark law and practice মার্কা ব্যবস্থাপনা ব্যবস্থাপনা সম্পদ আইন সম্পত্তি
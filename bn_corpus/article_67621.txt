'''গ্যাবি হোলিস লুইস''' (জন্ম: ২৭ মার্চ ২০০১) একজন আইরিশ আন্তর্জাতিক ক্রিকেটার যিনি জুলাই ২০১৪ সালে আইরিশ জাতীয় দলে মাত্র ১৩ বছর বয়সে সিনিয়র ক্রিকেটে অভিষেক করেছিলেন। তিনি পরবর্তীতে একই বছরের টোয়েন্টি আন্তর্জাতিক (টি২০আই)-এ উক্ত সংস্করণের সবচেয়ে কম বয়সী খেলোয়াড় হিসাবে অভিষেক করেছিলেন। আন্তর্জাতিক ক্রিকেট কাউন্সিল (আইসিসি) লুইসকে ২০১৮ সালের পাঁচজন ব্রেকআউট তারকা মহিলা ক্রিকেটারের একজন হিসাবে মনোনীত করে। == প্রথম জীবন == লুইসের জন্ম ডাবলিনে তার বড় বোন রবিন লুইস ক্লাব জাতীয় পর্যায়ে একই সাথে খেলেন, তার বাবা অ্যালান লুইস এবং দাদা ইয়ান লুইস দুজনেই আইরিশ পুরুষ দলের খেলোয়াড় ছিলেন। উভয়ই ডাবলিনের ওয়াইএমসিএ ক্রিকেট ক্লাবের সদস্য। লুইস বোন প্রথম নির্বাচকদের দৃষ্টিতে আসে ২০১৩ সালের নভেম্বরে, যখন তারাক্রিকেট আয়ারল্যান্ডের উদীয়মান খেলোয়াড় সন্ধান করছিলেন। ইসিবি মহিলা টি-টোয়েন্টি কাপে ইংলিশ কাউন্টি দলের বিপক্ষে পাঁচটি ম্যাচ খেলার জন্য গ্যাবি লুইসকে আয়ারল্যান্ডের সিনিয়র দলে প্রথম ডাকা হয় ২০১৪ সালে জুলাইয়ে। পরবর্তীতে আগস্টে ২০১৪ ইউরোপীয় চ্যাম্পিয়নশিপে নেদারল্যান্ডসের বিপক্ষে তিনি তার আন্তর্জাতিক অভিষেক করেন। এই প্রতিযোগিতার দ্বিতীয় খেলায়, তিন নম্বর ব্যাটিং অর্ডারে এসে ৩৫ বলে ৩৮ রান করেছিলেন, এবং ক্লেয়ার শিলিংটন (তার থেকে ২০ বছরের বড়) এর সাথে ৯৪ রানের এক দুর্দান্ত জুটি তৈরী করেছিলেন। ২০১৪ সালের সেপ্টেম্বরে ইংল্যান্ডের বার্মিংহামে একটি নিরপেক্ষ ভেন্যুতে খেলা দক্ষিণ আফ্রিকার বিপক্ষে তিন ম্যাচের টি-টোয়েন্টি সিরিজের জন্য লুইস আয়ারল্যান্ডের দলে নির্বাচিত হয়েছিলেন। তিনি প্রথম খেলার সময় বসে থাকেন, তবে শেষ দুটি খেলায় তাকে দলে অন্তর্ভুক্ত করা হয়, অভিষেক খেলায় পাঁচ রান করেছিলেন এবং তৃতীয় খেলায় অপরাজিত ছিলেন ১২ রান নিয়ে। অভিষেকের সময়, লুইসের বয়স ছিল ১৩ বছর ১৬৬ দিন, যা তার সতীর্থ লুসি ও'রিলির কনিষ্ঠতম টি-টোয়েন্টি খেলোয়াড়ের রেকর্ডকে ভেঙে ফেলে। তিনি একবিংশ শতাব্দীতে জন্মগ্রহণকারী প্রথম আন্তর্জাতিক ক্রিকেটারও হয়েছিলেন। সমস্ত পুরুষ এবং মহিলাদের আন্তর্জাতিক ক্রিকেট বিশ্বে (টেস্ট, ওয়ানডে এবং টি-টোয়েন্টি সহ), কেবলমাত্র পাকিস্তানের সাজিদা শাহ অল্প বয়সে খেলেছেন। দক্ষিণ আফ্রিকার বিপক্ষে অভিষেকের পরে লুইস তার পরের আন্তর্জাতিক ক্রিকেটটি খেলে ২০১৫ এর আগস্ট মাসে, যখন বিপক্ষে তিন ম্যাচের সিরিজের জন্য আয়ারল্যান্ডের দলে আহ্বান করা হয়েছিল। প্রথম ম্যাচে, তিনি ব্যাটিং অর্ডারে ষষ্ঠ স্থানে এসে ৩০ বলে ২৩ রান করেছিলেন, যা ছিল সিলিসিয়া জয়েসের পরে সর্বোচ্চ ব্যক্তিগত সংগ্রহ। অন্য ম্যাচগুলিতে তিনি কম সাফল্য পেয়েছিলেন, দ্বিতীয় খেলায় চার এবং তৃতীয়টিতে দশ রান করেছিলেন। পরে বছরের পরে, লুইস থাইল্যান্ডে ২০১৫ বিশ্ব টি-টোয়েন্টি বাছাইপর্বেও খেলেছিলেন। ভারতে ২০১৬ বিশ্ব টি২০তে তিনি তার দলের হয়ে দুটি ম্যাচ খেলেছিলেন নিউজিল্যান্ড এবং শ্রীলঙ্কার বিপক্ষে), তবে খুব একটা প্রভাব ফেলেনি। ২০১৮ সালের জুনে, তাকে আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার জন্য আয়ারল্যান্ডের দলে অন্তর্ভুক্তি হয়। পরের মাসে তিনি আইসিসি মহিলাদের গ্লোবাল ডেভলপমেন্ট স্কোয়াডে নাম লেখান। অক্টোবরে ২০১৮, ওয়েস্ট ইন্ডিজের আইসিসি মহিলা বিশ্ব টুয়েন্টি২০ প্রতিযোগিতার জন্য তাকে আয়ারল্যান্ডের দলীয় স্কোয়াডে অন্তর্ভূক্ত করা হয়েছিল। আগস্ট ২০১৯ এ, তিনি ছয় ম্যাচের ১৮০ রান নিয়ে নেদারল্যান্ডস মহিলা কোয়াডরেঙ্গুলার সিরিজের সেরা রান সংগ্রহকারী হন। পরের মাসে, স্কটল্যান্ডে আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার জন্য তাকে আয়ারল্যান্ডের দলে জায়গা দেওয়া হয়েছিল। == তথ্যসূত্র == == বাহ্যিক লিঙ্কগুলি == ক্রিকেট আর্কাইভে গ্যাবি লুইস গ্যাবি লুইস হারিকেন্সের (ডব্লিউবিবিএল) ক্রিকেটার ডাবলিন থেকে আগত ক্রিকেটার মহিলা ক্রিকেটার মহিলা টুয়েন্টি২০ আন্তর্জাতিক ক্রিকেটার মহিলা একদিনের আন্তর্জাতিক ক্রিকেটার ব্যক্তি জন্ম
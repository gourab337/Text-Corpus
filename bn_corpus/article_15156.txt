মানচিত্রে তাকলামাকান মরুভূমির অবস্থান তাকলা মাকান মরুভূমির একটি দৃশ্য তাকলা মাকান মরুভূমিতে বাসকারী একজন উইগুর জাতির লোক তাকলা মাকান মরুভূমির প্রধান পশু: পশমী উট '''তাকলা মাকান''' (উইগুর ভাষায়: تەكلىماكان قۇملۇقى) উত্তর-পশ্চিম চীনের শিঞ্চিয়াং উইগুর স্বায়ত্বশাসিত প্রদেশে, দক্ষিণে পামির কুনলুন পর্বতমালা এবং উত্তরে তিয়ান শান পর্বতমালার মধ্যে অবস্থিত একটি মরুভূমি। এটি পূর্ব-পশ্চিমে প্রায় ১০০০ কিলোমিটার প্রশস্ত এবং উত্তর-দক্ষিণে প্রায় ৪০০ কিলোমিটার দীর্ঘ। এর মোট আয়তন প্রায় ২,৭০,০০০ বর্গকিলোমিটার। তাকলা মাকান মরুভূমির মধ্যভাগে কোন বৃষ্টি পড়ে না বললেই চলে এবং এই এলাকাটি প্রাণহীন। তবে মরুভূমির ভেতর দিয়ে পাহাড় থেকে নেমে আসা অনেকগুলি ক্ষুদ্র নদী চলে গেছে এবং মরুভূমির স্থানে স্থানে মরূদ্যানের সৃষ্টি করেছে। এদের মধ্যে কেরিয়া, হোতান, কার্কান কাখগার নদীগুলির নাম উল্লেখযোগ্য। মরুভূমির উত্তর সীমা ঘেঁষে তারিম নদীটি প্রবাহিত হয়েছে। সবচেয়ে বড় মরূদ্যানগুলি মরুভূমির উত্তর-পশ্চিম দক্ষিণ-পশ্চিম অংশে অবস্থিত। সম্প্রতি চীন সরকার মরুভূমির দক্ষিণ প্রান্তে অবস্থিত হোতান শহর এবং উত্তর প্রান্তে অবস্থিত লুন্তাই শহরের মধ্যে মরুভূমির মধ্য দিয়ে একটি মহাসড়ক নির্মাণ করেছেন। অতীতে একসময় তাকলা মাকান একটি উর্বর অঞ্চল বৌদ্ধ সভ্যতার একটি কেন্দ্র ছিল। ধীরে ধীরে অঞ্চলটির মরুকরণ ঘটে এবং এটি একটি জনশূন্য এলাকায় পরিণত হয়। প্রাচীন রেশম পথের দুইটি উপপথ তাকলা মাকানের প্রান্তে অবস্থিত মরূদ্যানগুলি দিয়ে চলে গেছে। ১৩শ শতকে ইতালির ভেনিসের বিখ্যাত অভিযাত্রী মার্কো পোলো তাকলা মাকান মরুভূমির শাচে হোতান নামের মরূদ্যান দুইটি দেখে যান। বর্তমানে এই মরূদ্যানগুলিতে মূলত উইগুর জাতির লোকেরা বাস করে। মরুভূমি
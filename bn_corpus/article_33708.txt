'''অগ্নিমিত্রা পাল''' একজন ভারতীয় ফ্যাশন ডিসাইনার == প্রারম্ভিক জীবন == অগ্নিমিত্রা ভারতের পশ্চিমবঙ্গ রাজ্যের আসানসোলে এক ডাক্তার শিক্ষাবিদের পরিবারে জন্মগ্রহন করেন। তিনি আসানসোলের লরেটো কনভেন্টে পড়াশুনা করেন ,পরে তিনি যাদবপুর বিশ্ববিদ্যালয় থেকে উদ্ভিদবিদ্যায় স্নাতকোত্তর এবং বিড়লা ইনস্টিটিউটের লিবারেল আর্টস ম্যানেজমেন্ট বিজ্ঞানের ফ্যাশন স্কুল থেকে ডিপ্লোমা করেন। == কর্মজীবন == অগ্নিমিত্র কলকাতায় একটি ফ্যাশন সো চলাকালীন অগ্নিমিত্রা তার কর্মজীবন ২০০১-০২ সালে শুরু করেন।তিনি শ্রীদেবীর ব্যক্তিগত পোশাক ডিজাইন করেন। পরে তিনি কোই মেরে দিল সে পুছে চলচিত্রের পরিধানসমূহ নকশা করার প্রথমবার সুযোগ পান,যেখানে তিনি চলচিত্র অভিনেত্রী এশা দেওলের কিছু পোশাক নকশা করেন। তিনি ফেমিনা মিস ইন্ডিয়া প্রতিযোগিতার জন্য শোনাল রাওয়াতের বাহারি পোশাক নকশা করেন। তিনি বলিউড চলচ্চিত্র ''ভায়া দার্জিলিঙ্গে'', কে কে মেনন,সোনালি কুলকার্নি পারভিন দাবাস এবং বিনয় পাঠকের জন্য পোশাক নকশা করেন।তিনি মিঠুন চক্রবর্তী, ঋতুপর্ণা সেনগুপ্ত, জিৎ, কোয়েল মল্লিক, স্বস্তিকা মুখোপাধ্যায়, মৌ গঙ্গোপাধ্যায় প্রমুখ জন্য ১০টির বেশি টলিউড চলচিত্রে পোশাক নকশা করেন। অগ্নিমিত্রা মে,২০১২ সালে তৎকালীন মার্কিন হিলারি ক্লিন্টনকে তার কলকাতা সফরকালীন একটি সবুজ এবং হালকা বাদামি কাঁথার স্টোল উপহার দেন। তিনি নিজে হাতে উপহার না দিতে প্রাক্তন ফার্স্ট লেডি, আমেরিকান সেন্টারের পরিচাল্‌ জেফ্রি কে রেনেউয়ের মাধ্যমে পাঠানো একটি চিঠিতে উপহার প্রাপ্তি স্বীকার করেন। চিঠিটি এইপ্রকার: "প্রিয় শ্রীমতি পল, সুন্দর শাল চাদরের জন্য আপনাকে ধন্যবাদ, যেগুলি আপনি, কলকাতায় আমার সফরের সময়,আমাকে দিয়েছেন। আমি আপনার ভাবুকতার প্রশংসা করি, এবং আপনার ফ্যাশন ডিজাইন কোম্পানির অব্যাহত সাফল্যের জন্য, আমার আন্তরিক শুভেচ্ছা জানাচ্ছি।" সম্প্রতি অগ্নিমিত্রা পাল দক্ষিণবঙ্গের সুন্দরবনের গ্রামের মহিলাদের ফ্যাশন প্রযুক্তির সঙ্গে যুক্ত করতে আগ্রহী হয়ে ,তাঁদের পাশে দাড়ালেন। তার ''আই এন জি '' নামে নিজস্ব একটি ফ্যাশন লেবেল আছে এবং ভারত জুড়ে প্রধান শহরগুলোতে রিটেল স্টোর আছে। সম্প্রতি তিনি ছায়াছবি নকশালের জন্য পোশাক বানান। == ব্যক্তিগত জীবন == অগ্নিমিত্রা একজন বিশিষ্ট ব্যাবসায়ী পার্থ পালের সঙ্গে বিবাহ সুত্রে আবদ্ধ। অগ্নিমিত্রা প্রথম জীবনে একজন ডাক্তার হতে চেয়েছিলেন কিন্তু তা বাস্তবে হয়ে ওঠে নি।তাদের একটি ছেলে আছে, নাম বিঘ্নেশ। == তথ্যসূত্র == == বহিঃসংযোগ == Official website ফ্যাশন ডিজাইনার ব্যক্তি প্রাক্তন ছাত্রছাত্রী পরিচ্ছদ ডিজাইনার ব্যক্তিত্ব
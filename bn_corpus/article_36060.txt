শোল লাইট''', আনুষ্ঠানিকভাবে ''' স্ট্র্যাটফোর্ড শোল (মিডল গ্রাউন্ড) লাইট''', লং আইল্যান্ড সাউন্ডের মধ্যে একটি বালুচরে অবস্থিত একটি বাতিঘর যা পোর্ট জেফারসন, নিউ ইয়র্ক এবং ব্রীজপোর্ট, কানেটিকাটের প্রায় মাঝামাঝি অবস্থিত। ==অবস্থান== স্ট্র্যাটফোর্ড শোল লাইট নিউ ইয়র্ক এবং কানেটিকাটের প্রায় মাঝমাঝিতে অবস্থিত (এ কারণে এটির অন্য নাম বা ''মিডল গ্রাউন্ড'' লাইট), নিউ ইয়র্কের ওল্ড ফিল্ড পয়েন্ট লাইট থেকে এবং কানেটিকাটের স্ট্র্যাটফোর্ড পয়েন্ট লাইট থেকে দূরে অবস্থিত। বাতিঘরটি নিউ ইয়র্কের নাকি কানেটিকাটের নিয়ে কিছু বিতর্ক ছিল। এটি প্রাথমিকভাবে নিউ ইয়র্ক রাজ্যের ছিল, কানেটিকাটের নয়, যা কেন্দ্রীয় সরকারের কাছে বাতিঘরের জায়গার অধিকার ছেড়ে দেয়, কিন্তু বেশিরভাগ আধুনিক আনুষ্ঠানিক মানচিত্র একে লং আইল্যান্ড সাউন্ডের কানেটিকাটের পাশের এর মধ্যে স্থাপিত করে। বাতিঘরটি স্ট্র্যাটফোর্ড (বা মিডলগ্রাউন্ড) চরে অবস্থিত যার ব্যাস এক মাইলের কিছু বেশি এবং গড় অগভীর পানি থেকে সর্বনিম্ন নয় ফিট নিচু। বহু শতাব্দী ধরে চরটি জলপথে চলাচলের জন্য বিপজ্জনক হিসেবে চিহ্নিত করা হয়েছে। ==ইতিহাস== অ্যাড্রিয়ান ব্লক, প্রথম ইউরোপীয় যে লং আইল্যান্ড সাউন্ডের অনুসন্ধান করেন, তার ১৬১৪ সালের সমুদ্র যাত্রায় বর্তমান স্ট্র্যাটফোর্ড চরের জায়গায় দুটি নিচু দ্বীপ চিহ্নিত করেন। ১০০ থেকে ২০০ বছরের মধ্যে দ্বীপগুলো ধীরে ধীরে ক্ষয় হয়ে পানির নিচে তলিয়ে যায়। চরটি নৌযাত্রার জন্য ১৮২০ সালে এর উত্তর দক্ষিণ প্রান্তে একজোড়া স্পার বয়ার সাহায্যে প্রথম চিহ্নিত করা হয়। ১৮৩১ সালে, কংগ্রেস $১০০০ অনুমোদন করে চরে সতর্কসঙ্কেত স্থাপনের জন্য, কিন্তু পরবর্তীতে এই প্রকল্পে কোন পদক্ষেপ নেওয়া হয়নি। সঙ্কেতটি লোহার স্পিন্ডলের আকৃতির হওয়ার কথা ছিল। ===লাইট এলভি-১৫=== কংগ্রেস পরবর্তীতে "মিডলগ্রাউন্ড লং আইল্যান্ড সাউন্ডের জন্য ভাসমান আলো" নির্মাণের জন্য $১০,০০০ অনুমোদন করে। নর্থফোক, ভার্জিনিয়াতে ১৮৩৭ সালে তৈরি, লাইটশিপটি লম্বা এবং ওজন ১০০ টন ছিল। এটি এর দুইটি পালের প্রত্যেকটিতে একটি করে লণ্ঠন বহন করত, এছাড়া একটি হাতে চালিত ঘণ্টা এবং কুয়াশার সঙ্কেত হিসেবে ফগহর্নও সাথে থাকত। লাইটশিপটি ১২ জানুয়ারী, ১৯৩৮ সালে স্ট্র্যাটফোর্ড চরের দক্ষিণ-পূর্ব কিনারায় নোঙর করে ছিল; মাত্র আট দিন পর এটি এর নির্দিষ্ট জায়গা থেকে ভেসে যায়। লাইটশিপটির একক নোঙর শিকলকে দ্বিতীয় এবং তৃতীয় শিকলের সাথে সংযোজন করেও পরবর্তি বছরগুলোতে নিজের জায়গায় থাকতে তীব্র অক্ষমতা প্রকাশ করে। এটি ছয়বারের বেশি বরফ দ্বারা নিজের জায়গা থেকে সরে গিয়েছিল, সবচেয়ে উল্লেখযোগ্য ১৮৭৫ সালে যখন এটি অরিয়ন পয়েন্টের চড়ায় আটকে গিয়েছিল এবং ১৮৭৬ সালে যখন এটি ফকনার দ্বীপে ভেসে গিয়েছিল। যখন লাইটশিপগুলোকে সাধারণ হাল নাম্বার বরাদ্দ করা হয় তখন স্ট্র্যাটফোর্ড শোল লাইটশিপকে এলভি-১৫ নামকরণ করা হয়; এর আগে এটি “মিডল গ্রাউন্ড ফ্লোটিং লাইট”, “স্ট্র্যাটফোর্ড শোল লাইটভেসেল” বা “স্ট্র্যাটফোর্ড পয়েন্ট লাইটভেসেল” নামে পরিচিত ছিল। ===বাতিঘর=== স্ট্র্যাটফোর্ড শোল বাতিঘরটি লাইটশিপকে প্রতিস্থাপন করার জন্য ১৮৭৭ সালে সম্পূর্ণ হয়। বাতিঘরটি একটি ছোট, মানুষের তৈরিকৃত দ্বীপে তৈরি হয় (দুইটি প্রাক্তন প্রাকৃতিক দ্বীপের জায়গায় যা সমুদ্রে ডুবে যায়)। শুরুতে, বাতিঘর রক্ষক দ্বারা এর রক্ষণাবেক্ষণ করা হত। বাতিঘরটি স্বয়ংক্রিয় করা হয় ১৯৭০ সালে এবং বর্তমানে এটি নৌযাত্রায় সক্রিয়ভাবে সাহায্য করে। এটির ঐতিহাসিক গুরুত্ব রয়েছে পাথুরে বাতিঘর নকশার উদাহরণ হিসেবে যা স্পার্কপ্লাগ বাতিঘরের ব্যবহারের পূর্বে পানির উপর অবস্থিত বাতিঘরে ব্যবহৃত হয়েছে। এর সাথে হাডসন নদীর উপর অবস্থিত কিছু বাতিঘরের সাথে সাদৃশ্য রয়েছে, এবং “এটি বিশাল খরচ এবং সাহসী প্রচেষ্টাকে প্রকাশ করে যা লং আইল্যান্ড সাউন্ডের অনির্ভরযোগ্য পানিতে নকশাগুলো জায়গায় বসাতে প্রয়োজন ছিল।” ==রক্ষক== *উইলিয়াম ম্যাকগ্লোয়িন ১৮৭৭ ১৮৮০ *জেমস জি. স্কট ১৮৮০ ১৮৮৫ *এজরা এস. মট ১৮৮৫ ১৮৮৮ *এলিশা ই. ডেভিস ১৮৮৮ ১৮৯৩ *রিচার্ড ই. রে ১৮৯৪ ১৯০০ *হারমান বার্ক ১৯০০ ১৯০১ *গিলবার্ট এল. রুলন ১৯০১ ১৯১০ *আলফ্রেড নেলসন ১৯১০ ১৯১৩ *এমিল এম. ইউসিঙ্গার ১৯১৫ *ভিক্টর লারসন ১৯১৭ *কোলবি এইচ. ক্রেন্ড্যাল ১৯১৯ *হেনরি আর. ম্যাকার্থি ১৯২১ ১৯২২ *লুইস জে. অ্যালান ১৯৩০ ১৯৪০ *হ্যারি সি. বুইড ১৯৫৫ ১৯৬২ ==আরো দেখুন== *ন্যাশনাল রেজিস্টার অব হিস্টরিক প্ল্যাসেস লিস্টংস ইন ফেয়ারফিল্ড কাউন্টি, কানেটিকাট ==তথ্যসূত্র== ==বহিঃসংযোগ== the light house is in the beginning of this video
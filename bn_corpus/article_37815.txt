'''বাস্তুশাপ''' ২০১৬ সালের ভারতীয় বাংলা চলচ্চিত্র। এই ছবিটি পরিচালনা করেন কৌশিক গঙ্গোপাধ্যায়। এই ছবিতে অভিনয় করেন রাইমা সেন,আবীর চট্টোপাধ্যায়, পরমব্রত চট্টোপাধ্যায়, চূর্ণী গাঙ্গুলি, কৌশিক গঙ্গোপাধ্যায় সহ আরোও অনেকে। ==কাহিনী== কৌশিক গঙ্গোপাধ্যায় তাঁর নতুন ছবিতে এক অসাধারন গল্প লিখেছেন। ছবির শুরুতেই আমরা দেখি দুই সমবয়সী পার্টনার কুশল এবং তিমির ট্রেনে চেপে দার্জিলিং এর কাছে কোনও পাহাড়ি জায়গায় যাচ্ছে। অর্জুনের ব্যক্তিগত আমন্ত্রণে তাদের এই বিজনেস ট্রিপ। এদের ব্যবসা 'বাস্তু কারেকশন'। অর্জুনের ব্রিটিশ বাংলো সম্ভবত বাস্ত্ত হীনতার কারণে অভিশন্ত হয়ে উঠেছে। কিছুতেই বাড়িতে শান্তি ফিরে আসছে না৷ তাই বাস্তু এক্সপার্ট তিমির আর বিজনেস হেড কুশল চলেছে সেখানে৷ কিন্ত্ত সমস্যা হল এদের দু'জন কেউই অর্জুনকে চেনে না৷ কেবল ই-মেল মারফত যোগাযোগে কিছু বেসিক ইনফরমেশন রয়েছে তার সম্পর্কে। ঢাউস মাপের 'লাফিং বুঢ্ঢা' সঙ্গে নিয়ে অর্জুনের হোটেলে পৌঁছে তারা জানতে পারছে বাড়ির বাস্তু কারেকশনটা করতে হবে গোপনে কারণ স্ত্রী বর্না এবং অর্জুনের আশ্রিতা দিদি অন্তরার আপত্তি থাকতে পারে। ফলে কুশলকে পরিচয় বদল করে হতে হয় অর্জুনের কলেজ জীবনের বন্ধু, অনেকদিন পর হঠাৎ দেখা হোটেলের অতিথি হিসেবে, আর তাই ওকে সেখানে না রেখে বাড়িতে নিয়ে আসা। সুযোগ এবং সুবিধে বুঝে 'বাস্তু' ব্যাপারটা উত্থাপন করে কাজ সারতে হবে, এই হল শর্ত। এরপর পুরো ছবি জুড়েই রকম নানা ধরনের চোর-পুলিশ খেলা চলতে থাকে যেমন, কুশল আর বন্যা যে যথেষ্ট পূর্বপরিচিত সেটা দর্শক জানলেও বাকি তিন চরিত্র কি সত্যি সত্যিই কোনও সময়ে জানতে পারবে? পারলে কীভাবে? এবং তখন কী হবে, চাপা টেনশন তৈরি হতে থাকে ধীরে ধীরে৷ কিংবা বরফ শীতল বন্যা আর এক্সেনট্রিক বিধবা অন্তরার লাভ হেট সম্পর্কের কতটা সত্যি কতটা মিথ্যে সেটাই বা জানা যাবে কীভাবে? কৌশিক গোটা চিত্রনাট্য জুড়ে এই সব কিছুর ইঙ্গিত দিতে থাকেন অল্প অল্প করে আর পাশাপাশি খুলতে থাকেন এক একটা প্রশ্নের জট৷ এই কায়দা সব সময় যে খুব কাজে এসেছে তা নয়, তবু এই ভাবেই শেষ পর্যন্ত বাস্তুশাস্ত্রের আড়ালে থাকা এক জোড়া বাস্তু শাপের সন্ধান বেরিয়ে আসে। ==অভিনয়== আবীর চট্টোপাধ্যায় অর্জুন চূর্ণী গাঙ্গুলি অন্তরা, অর্জুনের দিদি কৌশিক গঙ্গোপাধ্যায় তিমির পরমব্রত চট্টোপাধ্যায় কুশল রাইমা সেন বর্না, অর্জুনের স্ত্রী ==মুক্তি== ''বাস্তুশাপ ''কলকাতায় জাতীয় ভাবে মুক্তি পায় ২০১৬ সালের ১৫ জানুয়ারী। ==তথ্যসূত্র== ==বহিঃসংযোগ== চলচ্চিত্র ভাষার ভারতীয় চলচ্চিত্র ভাষার চলচ্চিত্র চলচ্চিত্র
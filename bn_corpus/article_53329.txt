'''ডেম এমা টমসন''', ডিবিই (ইংরেজি: Emma Thompson; জন্ম: ১৫ই এপ্রিল, ১৯৫৯) হলেন একজন ব্রিটিশ অভিনেত্রী চিত্রনাট্যকার। তিনি তার রহস্যময় নারীরূপ, সাহিত্যের উপযোগকরণ, এবং মাতৃস্থানীয় চরিত্রে অভিনয়ের জন্য প্রসিদ্ধ। ইংরেজ অভিনেতা এরিক টমসন স্কটিশ অভিনেত্রী ফিলিডা লয়ের ঘরে জন্ম নেওয়া টমসন ক্যামব্রিজ নিউনহাম কলেজে পড়াশুনা করেন। ক্যামব্রিজে থাকাকালীন তিনি ফুটলাইট ট্রুপের সদস্য হন। কয়েকটি হাস্যরসাত্মক অনুষ্ঠানে কাজ করার পর তিনি ১৯৮৭ সালে বিবিসির দুটি টেলিভিশন ধারাবাহিক, ''টুট্টি ফ্রুট্টি'' ''ফরচুনস্‌ অব ওয়ার''-এ অভিনয় করেন। এই দুটি ধারাবাহিকের জন্য তিনি শ্রেষ্ঠ অভিনেত্রী বিভাগে বাফটা টিভি পুরস্কার লাভ করেন। তার অভিনীত প্রথম চলচ্চিত্র হল ১৯৮৯ সালের প্রণয়ধর্মী হাস্যরসাত্মক ''দ্য টল গাই''। ১৯৯০-এর দশকের শুরুর দিকে তাকে তার তৎকালীন স্বামী কেনেথ ব্র্যানার সাথে প্রায়ই বিভিন্ন চলচ্চিত্রে দেখা যেত। এই যুগল ব্রিটিশ গণমাধ্যমে জনপ্রিয় হয়ে ওঠেন এবং ''ডেড অ্যাগেইন'' (১৯৯১) এবং ''মাচ অডো অ্যাবাউট নাথিং'' (১৯৯৩) সহ আরও কয়েকটি চলচ্চিত্রে কাজ করেন। ১৯৯২ সালে টমসন ''হাওয়ার্ড এন্ড'' ছবিতে অভিনয়ের জন্য শ্রেষ্ঠ অভিনেত্রী বিভাগে একাডেমি পুরস্কার বাফটা পুরস্কার অর্জন করেন। ১৯৯৩ সালে ''দ্য রিমেইনস অব দ্য ডে'' ছবিতে অভিনয়ের জন্য শ্রেষ্ঠ অভিনেত্রী এবং ''ইন দ্য নেম অব দ্য ফাদার'' ছবিতে অভিনয়ের জন্য শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন। ১৯৯৫ সালে টমসন ''সেন্স অ্যান্ড সেন্সিবিলিটি'' ছবির চিত্রনাট্য রচনা করেন এবং এতে শ্রেষ্ঠাংশে অভিনয় করেন। এই ছবির জন্য তিনি শ্রেষ্ঠ উপযোগকৃত চিত্রনাট্য বিভাগে একাডেমি পুরস্কার শ্রেষ্ঠ অভিনেত্রী বিভাগে বাফটা পুরস্কার লাভ করেন। তার অন্যান্য উল্লেখযোগ্য চলচ্চিত্র টেলিভিশন নাটকগুলোর মধ্যে রয়েছে ''দ্য হ্যারি পটার চলচ্চিত্র ধারাবাহিক'', ''উইট'' (২০০১), ''লাভ অ্যাকচুয়ালি'' (২০০৩), ''অ্যাঞ্জেলস ইন আমেরিকা'' (২০০৩), ''ন্যানি ম্যাকফে'' (২০০৫), ''স্ট্রেঞ্জার দ্যান ফিকশন'' (২০০৬), ''লাস্ট চান্স হার্ভি'' (২০০৮), ''মেন ইন ব্ল্যাক থ্রি'' (২০১২), ''ব্রেভ'' (২০১২), এবং ''বিউটি অ্যান্ড দ্য বিস্ট'' (২০১৭)। ২০১৩ সালে তিনি ''সেভিং মিস্টার ব্যাংকস'' চলচ্চিত্রে অভিনয় করে প্রশংসিত হন এবং কয়েকটি পুরস্কারের মনোনয়ন লাভ করেন। টমসন অভিনেতা গ্রেগ ওয়াইজকে বিয়ে করেন এবং লন্ডনে বসবাস করছেন। তাদের এক কন্যা এবং এক দত্তক নেওয়া পুত্র রয়েছে। তিনি একজন মানবাধিকার কর্মী পরিবেশবাদী। তিনি ''দ্য টেল অব পিটার র‍্যাবিট'' অবলম্বনে দুটি বই রচনা করেছেন। নাট্যকলায় অবদানের জন্য ২০১৮ সালে রানী দ্বিতীয় এলিজাবেথের জন্মদিন সম্মাননায় তাকে অর্ডার অব দ্য ব্রিটিশ এম্পায়ারের ডেম কমান্ডার উপাধি প্রদান করা হয়। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ব্রিটিশ অভিনেত্রী বিষয়শ্রেণী:২০শ শতাব্দীর ব্রিটিশ লেখিকা বিষয়শ্রেণী:২১শ শতাব্দীর ব্রিটিশ অভিনেত্রী বিষয়শ্রেণী:২১শ শতাব্দীর ব্রিটিশ লেখিকা কণ্ঠ অভিনেত্রী চলচ্চিত্র অভিনেত্রী টেলিভিশন অভিনেত্রী নারী চিত্রনাট্যকার নাস্তিক পরিবেশবাদী মঞ্চ অভিনেত্রী মানবাধিকার কর্মী নারীবাদী লেখিকা অভিনেত্রী লেখিকা অভিনেত্রী বিভাগে একাডেমি পুরস্কার বিজয়ী পুরস্কার বিজয়ী গ্লোব পুরস্কার (সেরা অভিনেত্রী নাট্য চলচ্চিত্র) বিজয়ী গ্লোব পুরস্কার (সেরা চিত্রনাট্য) বিজয়ী এমি পুরস্কার বিজয়ী অভিনেত্রী বিভাগে বাফটা পুরস্কার বিজয়ী উপযোগকৃত চিত্রনাট্য বিভাগে একাডেমি পুরস্কার বিজয়ী গিল্ড অব আমেরিকা পুরস্কার বিজয়ী
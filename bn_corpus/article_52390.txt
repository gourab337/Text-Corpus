পদার্থবিজ্ঞানে '''ব্যারিয়ন অপ্রতিসাম্য''' সমস্যা হল পর্যবেক্ষণযোগ্য মহাবিশ্বে ব্যারিয়নিক পদার্থ (আমাদের চারপাশে যে ধরনের পদার্থ পাওয়া যায়) এবং পদার্থের প্রাচুর্যতার অসাম্য। কণা পদার্থবিদ্যার স্ট‍্যান্ডার্ড মডেল বা সাধারণ আপেক্ষিকতার তত্ত্ব, কোনোটাই এই ঘটনার সঠিক ব্যাখ্যা দিতে পারেনা, এবং সাধারণ ভাবে মনে করা হয় যে মহাবিশ্বের মোট আধানের পরিমান সংরক্ষিত হওয়ায় মহাবিশ্ব তাড়িতিকভাবে প্রশম সময় পদার্থ প্রতিপদার্থ সমপরিমাণে উৎপন্ন হওয়া উচিৎ। কিন্তু যেহেতু তা হয় না, তাই এটা হতে পারে যে কিছু ভৌত নিয়ম সেসময় ভিন্নভাবে কাজ করেছে অথবা পদার্থ প্রতিপদার্থের ক্ষেত্রে এই নিয়মগুলি থাকেনি। ব্যারিওজেনেসিস এর কারনস্বরূপ পদার্থ প্রতিপদার্থের অসাম্য ব্যাখ্যায় বেশ কয়েকটি তত্ত্ব রয়েছে। যদিও এই ঘটনা ব্যাখ্যা করতে কোন‌ও সার্বিক তত্ত্ব নেই। ২০১২ সালে প্রকাশিত একটি গবেষণাপত্র অনুযায়ী, ''পদার্থের উৎপত্তি এখনও পদার্থবিজ্ঞানের বিরাট রহস্যগুলির মধ্যে একটি''। ==শাখারভ শর্তাবলী== ১৯৬৭ সালে, আন্দ্রেই শাখারভ তিনটি প্রয়োজনীয় শর্তের উপস্থাপন করেন যেগুলি একটি ব্যারিয়ন উৎপাদক প্রক্রিয়ার দ্বারা অবশ্যই প্রতিপালিত হতে হবে, পদার্থ প্রতিপদার্থ ভিন্ন হারে উৎপাদন করতে হলে। মহাজাগতিক পটভূমি বিকিরণের এবং প্রশম ক্যাওন সংস্থায় সিপি-অমান্যতার তৎকালীন আবিষ্কার একে উৎসাহিত করে। এই তিনটি প্রয়োজনীয় "শাখারভ শর্তসমূহ" হল: ব্যারিয়ন সংখ্যা অমান্য করতে হবে। সি-প্রতিসাম্য সিপি-প্রতিসাম্য অমান্য করতে হবে। তাপীয় সাম্যাবস্থার বাইরে আন্তঃক্রিয়া সম্পন্ন করতে হবে। ===ব্যারিয়ন সংখ্যা অসংরক্ষন=== ব্যারিয়নের চেয়ে প্রতিব্যারিয়ন উৎপন্ন হতে হলে ব্যারিয়ন সংখ্যা অবশ্যই অসংরক্ষিত হতে হবে। কিন্তু এরসাথে সি-প্রতিসাম্য‌ও ভঙ্গিত হতে হবে যাতে অধিক ব্যারিয়ন উৎপাদক প্রক্রিয়া অধিক প্রতিব্যারিয়ন উৎপাদক প্রক্রিয়া দ্বারা প্রশমিত না হয়। এক‌ইভাবে সিপি প্রতিসাম্য‌ও ভঙ্গিত হতে হবে। সবশেষে এই আন্তঃক্রিয়া তাপীয় সাম্যাবস্থার বাইরে ঘটতে হবে নাহলে সিপিটি প্রতিসাম্য এই অসাম্যকে প্রশমিত করবে। ==তথ্যসূত্র==
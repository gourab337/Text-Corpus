'''জেমস গ্রেগরি মেরেডিথ''' (জন্ম: এপ্রিল ১৯৮৮) হলেন একজন অস্ট্রেলীয় পেশাদার ফুটবলার, যিনি ইএফএল চ্যাম্পিয়নশিপ ক্লাব মিলওয়াল এবং অস্ট্রেলিয়া জাতীয় দলের হয়ে একজন রক্ষণভাগের খেলোয়াড় হিসেবে খেলেন। মেরেডিথ অল্বারিতে জন্মগ্রহণ করেন। তিনি ২০০৪ সালে ডার্বি কাউন্টির যুব পর্যায়ে খেলার মাধ্যমে ফুটবল জগতে পদার্পণ করেন। অতঃপর ২০০৬ সালে, তিনি উক্ত ক্লাবের জ্যেষ্ঠ পর্যায়ের সাথে চুক্তিবদ্ধ হন। অতঃপর তিনি ক্যামব্রিজ ইউনাইটেড এবং চেস্টারফিল্ডের মতো ক্লাবে ধারে খেলেন। পরবর্তীতে ২০০৭ সালে, স্লিগো রভার্সে যোগদান করেন। অতঃপর ২০০৮ সালে তিনি শ্রুসবেরি টাউনের হয়ে খেলার মাধ্যমে পুনরায় ইংল্যান্ডে ফিরে আসেন, কিন্ত তিনি মাত্র ৩টি ম্যাচ খেলেছেন। তিনি ২০০৮–০৯ মৌসুমের অধিকাংশ সময় টেলফোর্ড ইউনাইটেডে ধারে খেলেছেন। তিনি এই দলের হয়ে কনফারেন্স লীগ কাপ এফএ ট্রফি এবং ২০০৯ সালে কনফারেন্স নর্থের মতো টুর্নামেন্টে খেলেছেন। ২০০৯ সালে, তিনি ইয়র্ক সিটিতে যোগদান করেন এবং তার প্রথম মৌসুমেই তিনি ২০১০ কনফারেন্স প্রিমিয়ারের ফাইনালে খেলেন, উক্ত খেলাটি ওয়েম্বলি স্টেডিয়ামে অনুষ্ঠিত হয়েছিল। দুই বছর পর, তিনি ওয়েম্বলিতে ইয়র্ক সিটির হয়ে ২০১২ এফএ ট্রফি জয়লাভ করেন। অতঃপর তার দল লীগ ২-এ উন্নীত হয়। ২০১২ সালে, তিনি ব্র্যাডফোর্ড সিটিতে যোগদান করেন, যেখানে তিনি তার দলকে ২০১৩ ফুটবল লীগ টু প্লে-অফ ফাইনাল জয়ের মাধ্যমে লীগ-১-এ উত্তীর্ণ হতে সাহায্য করেন। ২০১৭ সালে, তিনি ইএফএল চ্যাম্পিয়নশিপ ক্লাব মিলওয়ালে যোগদান করেন। তিনি ২০১৫ সালে, অস্ট্রেলিয়া জাতীয় দলের হয়ে অভিষেক করেন। ==তথ্যসূত্র== ==বহিঃসংযোগ== James Meredith profile at the Millwall F.C. website James Meredith profile at the Football Federation Australia website জন্ম ব্যক্তি নিউ সাউথ ওয়েলসের ব্যক্তিত্ব বিষয়শ্রেণী:নিউ সাউথ ওয়েলসের ফুটবলার আন্তর্জাতিক ফুটবলার ডিফেন্ডার মধ্যমাঠের খেলোয়াড় উপযোগী খেলোয়াড় কাউন্টি এফসি খেলোয়াড় ইউনাইটেড এফসির খেলোয়াড় এফসির খেলোয়াড় রভার্স এফসির খেলোয়াড় টাউন এফসির খেলোয়াড় টেলফোর্ড ইউনাইটেডের খেলোয়াড় সিটি এফসির খেলোয়াড় সিটি এএফসি খেলোয়াড় এফসির খেলোয়াড় লীগ (ইংরেজ ফুটবল) খেলোয়াড় ফুটবল লীগের খেলোয়াড় বিষয়শ্রেণী:লীগ অফ আয়ারল্যান্ড খেলোয়াড় প্রবাসী ফুটবলার নিবাসী বিদেশী ফুটবলার প্রজাতন্ত্রে প্রবাসী ফুটবলার অস্ট্রেলীয় প্রবাসী অস্ট্রেলীয় প্রবাসী ফিফা বিশ্বকাপের খেলোয়াড়
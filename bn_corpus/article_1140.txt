মুসলিম '''মুসলমান''' বা '''মুসলিম''' আত্মসমর্পণ, অনুগত) হলো সেই লোক যে নিজের ইচ্ছাকে আল্লাহর কাছে আত্মসমর্পণ করে তবে বর্তমানে মুসলিম বলতে একেশ্বরবাদী ইব্রাহিমীয় ধর্ম ইসলামের অনুসারিদের বা ইসলাম পালনকারীদের বুঝানো হয় বা যারা ইসলামের অনুসরণ করে তাদের মুসলমান বা মুসলিম বলা হয়। মুসলমানেরা তাদের পবিত্র গ্রন্থ কুরআনকে আল্লাহর বাণী বলে মনে করে যা ইসলামের নবী রাসূল মুহাম্মদের উপর অবতীর্ণ হয়েছে। সকল মুসলমানরা ঐতিহ্যবাহী বিবরণীতে বর্ণিত মুহাম্মদের শিক্ষা (সুন্নাহ) হাদিস অনুসরণ করে। মুসলিম আরবি শব্দ যার বাংলা অর্থ আত্মসমর্পণকারী এবং এর বাংলা পরিভাষা হিসেবে মুসলিম মুসলমান দুটি শব্দই সমান ভাবে ব্যবহার হয়। ==শর্তসমূহ== মুসলমানদের ধর্মীয় অনুশীলনগুলি ইসলামের পাঁচটি স্তম্ভের মধ্যে গণ্য করা হয়েছে: ঈমানের ঘোষণা (শাহাদাহ), প্রতিদিনের নামাজ (সালাত), রমজান মাসে উপবাস করা, সাদকা দেওয়া (যাকাত) এবং মক্কা তীর্থযাত্রা (হজ্জ) জীবনে একবার অন্তত প্রদর্শন করা। মুসলমান হওয়ার জন্য এবং ইসলাম গ্রহণের জন্য ইসলামের পাঁচটি স্তম্ভের মধ্যে একটি শাহাদাকে (বিশ্বাস বিশ্বাসের ঘোষনা) উচ্চারণ করা অপরিহার্য, ঘোষণা করা যে, আল্লাহ ছাড়া আর কোন মাবুন নাই, তিনি এক অদ্বিতীয়, তার কোন শরিক নেই এবং মুহাম্মদ (সা:) তার নবী রাসুল বা দুত। এটি আরবিতে "লা-ইলা-হা ইল্লাল্লাহু মুহাম্মাদুর রাসূলুল্লাহ্‌" (لَا إِلٰهَ إِلَّا الله مُحَمَّدٌ رَسُولُ الله) এবং এর বাংলা অর্থ "আল্লাহ ছাড়া কোন উপাস্য নাই, হযরত মুহাম্মাদ (সাঃ) তাঁহার প্রেরিত রাসুল।" == জনমিতি == সর্বাধিক জনবহুল মুসলমান সংখ্যাগরিষ্ঠ দেশটি ইন্দোনেশিয়া, বিশ্বের ১২.৭% মুসলমান দেশে বসবাস করে, এর পরে পাকিস্তানে (১১.০%), বাংলাদেশে (৯.২%) এবং মিশরে (৪.৯%) রয়েছে। বিশ্বের প্রায় ২০% মুসলমান মধ্য প্রাচ্য এবং উত্তর আফ্রিকাতে বসবাস করে। বড় সংখ্যালঘু হিসেবে ভারত, চীন, রাশিয়া, ইথিওপিয়া, আমেরিকা, অস্ট্রেলিয়া এবং ইউরোপের কিছু অংশেও দেখা যায়। মোট জনসংখ্যার অনুপাত হিসাবে স্ব-বর্ণিত মুসলমানদের সর্বোচ্চ অনুপাতের দেশটি হল মরক্কো। ধর্মান্তরিত এবং অভিবাসী সম্প্রদায়গুলি বিশ্বের প্রায় প্রতিটি অঞ্চলে রয়েছে। ৭৫-৯০% এরও বেশি মুসলমান হলেন সুন্নি, দ্বিতীয় এবং তৃতীয় বৃহত্তম সম্প্রদায় শিয়া এবং আহমদিয়া যথাক্রমে ১০-২০%, এবং ১% করে। তবে পাকিস্তান, বাংলাদেশসহ অধিকাংশ মুসলমান প্রধান দেশে আহমদিয়াদের মুসলামন হিসেবে গন্য করা হয় না। ==সংস্কৃতি== মুসলমান বা মুসলিম সংস্কৃতি বা ইসলামী সংস্কৃতি এমন শব্দগুলো যা মুসলমান এবং ঐতিহাসিকভাবে ইসলামী মানুষদের প্রচলিত সাংস্কৃতিক প্রথার বর্ণনায় ব্যবহৃত হয়। ইসলামী সংস্কৃতির প্রাথমিক রূপগুলি খিলাফতে রাশিদুন থেকে শুরু করে উমাইয়া খিলাফত পর্যন্ত প্রাথমিকভাবে আরব, বাইজেন্টাইন, পারস্য এবং লেভানটাইনে বিকশিত হয়েছে। তাই মুসলিম সংস্কৃতির শুরুটা ছিল প্রধানত আরবীয়। ইসলামী সাম্রাজ্যগুলোর পরিধি দ্রুত বাড়ার সঙ্গে সঙ্গে, মুসলিম সংস্কৃতিও ইরানি, বাংলাদেশি, তুর্কী, পাকিস্তানি, মঙ্গল, চীনা, ভারতীয়, মালয়, সোমালীয়, মিশরীয়, ইন্দোনেশীয়, ফিলিপাইন, গ্রিক, রোমক, বাইজেন্টাইন, স্প্যানিশ, সিসিলিয়, বলকানীয়, পশ্চিমা সংস্কৃতির দ্বারা প্রভাবিত এবং তাদের সম্পৃক্ত হয়ে পড়ে। ==আরও দেখুন== মুসলিম বিশ্ব মুসলমানদের তালিকা মুসলমানদের ছুটির দিন == তথ্যসূত্র == == বহিঃসংযোগ == আধুনিক মানুষের জন্য সমসাময়িক প্রশ্ন কথা''' পাঁচ ওয়াক্ত নামাজের নিয়ত মোনাজাত The Dhaka Times Ritual Prayer: Its Meaning and Manner The Islamic Supreme Council of America.
'''রোনাল্ড ইউসটেস রনি গ্রিভসন''', ওবিই (; জন্ম: ২৪ আগস্ট, ১৯০৯ মৃত্যু: ২৪ জুলাই, ১৯৯৮) জোহেন্সবার্গে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯৩৯ সালে সংক্ষিপ্ত সময়কালের জন্য দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া দক্ষিণ আফ্রিকান প্রথম-শ্রেণীর ক্রিকেটে ট্রান্সভালের প্রতিনিধিত্ব করেছেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে ব্যাটিংয়ে পারদর্শীতা দেখিয়েছেন '''রনি গ্রিভসন'''। == প্রথম-শ্রেণীর ক্রিকেট == জোহেন্সবার্গের পার্কটাউন বয়েজ হাই স্কুলে অধ্যয়ন করেছেন তিনি। দলে তিনি মূলতঃ উইকেট-রক্ষক হিসেবে খেলতেন। পাশাপাশি ডানহাতে মাঝারিসারির ব্যাটসম্যান ছিলেন। তবে, ট্রান্সভালের সদস্য থাকাবস্থায় তাকে সর্বদাই উইকেট-রক্ষক হিসেবে খেলতে হতো না। ১৯৩৫ সালে জাতীয় পর্যায়ের উইকেট-রক্ষক জক ক্যামেরনের মৃত্যু-পূর্ব পর্যন্ত অবস্থা চলমান ছিল। ১৯২৯-৩০ মৌসুমে ট্রান্সভালের পক্ষে প্রথম-শ্রেণীর ক্রিকেটে অভিষেক ঘটে রনি গ্রিভসনের। এরপর থেকে কয়েক যুগ দলে পার করে দেন। প্রথম-শ্রেণীর ক্রিকেটে একটিমাত্র সেঞ্চুরি করার কৃতিত্ব প্রদর্শনে সক্ষমতা দেখিয়েছেন। ১৯৩৩-৩৪ মৌসুমে ওয়েস্টের বিপক্ষে অপরাজিত ১০৭ রান করেছেন। == টেস্ট ক্রিকেট == ১৯৩৮-৩৯ মৌসুমে দুইটি টেস্টে অংশগ্রহণ করেছিলেন রনি গ্রিভসন। ১৯৩৮-৩৯ মৌসুমে সফরকারী ইংরেজ দলের বিপক্ষে খেলেন। প্রথম দুই টেস্ট ড্র হবার পর সিরিজের তৃতীয় টেস্টে সফরকারীরা নাটকীয়ভাবে জয় তুলে নেয়। আংশিকভাবে নিয়মিত উইকেট-রক্ষক বিলি ওয়েডের ফিল্ডিংয়ে ব্যর্থতার কারণে দলকে এর মাসুল গুণতে হয়। ফলশ্রুতিতে, চতুর্থ টেস্ট থেকে ওয়েডকে বাদ দেয়া হয় গ্রিভসনকে উইকেট-রক্ষক হিসেবে তার স্থলাভিষিক্ত করা হয়। ড্র হওয়া বৃষ্টিবিঘ্নিত খেলাটিতে দক্ষিণ আফ্রিকানরা উন্নত ক্রীড়াশৈলী প্রদর্শন করেছিল। ফলশ্রুতিতে তাকে আর ব্যাট হাতে মাঠে নামতে হয়নি। কিন্তু, গ্লাভস হাতে পাঁচটি ক্যাচ মুঠোয় পুরেন। এছাড়াও দক্ষতার সাথে উইকেট সামলিয়েছিলেন। সিরিজের পঞ্চম চূড়ান্ত টেস্টেও তার অংশগ্রহণ ছিল। রাবার জয়ের স্বার্থে টেস্টটি অসীম সময়ের দিকে গড়ায়। খেলাটি ক্রিকেটের ইতিহাসের সবচেয়ে দীর্ঘদিনের ছিল। ১০ দিনব্যাপী খেলায় একদিন বৃষ্টির জন্যে খেলাই যায়নি। দশম দিনশেষে ইংল্যান্ড দল জাহাজে চড়ে দেশে ফেরার সিদ্ধান্ত নেয়ায় খেলাটি ড্রয়ে পর্যবসিত হয়। দক্ষিণ আফ্রিকার উভয় ইনিংসেই রনি গ্রিভসনকে মাঠে নামতে হয়েছিল। প্রথম ইনিংসে ৭৫ রান করেন। এটিই তৎকালীন টেস্টভূক্ত যে-কোন দেশের মধ্যে উইকেট-রক্ষক হিসেবে অভিষেকে ব্যক্তিগত সর্বোচ্চ সংগ্রহ ছিল। দ্বিতীয় ইনিংসে করেন ৩৯ রান। এছাড়াও দুই ক্যাচ তিনটি স্ট্যাম্পিংয়ের সাথে নিজ নামকে জড়িয়ে রাখেন তিনি। ইংল্যান্ডের দ্বিতীয় ইনিংসে সংগৃহীত ৬৫৪/৫ এর বিপরীতে তিনি মোটে আটটি বাই রান দিয়েছিলেন। == বিশ্বযুদ্ধে অংশগ্রহণ == ১৯৩৯-৪০ মৌসুমে আরও একটি প্রথম-শ্রেণীর খেলায় অংশ নিয়েছিলেন তিনি। তবে, দ্বিতীয় বিশ্বযুদ্ধের পর প্রথম-শ্রেণীর ক্রিকেটে আর ফিরে আসেননি। দ্বিতীয় বিশ্বযুদ্ধে মেজর পদবী ধারন করেন ওবিই পদবীতে ভূষিত হন। ২৪ জুলাই, ১৯৯৮ তারিখে ৮৯ বছর বয়সে জোহেন্সবার্গে রনি গ্রিভসনের দেহাবসান ঘটে। == তথ্যসূত্র == == বহিঃসংযোগ == জন্ম মৃত্যু অব দি অর্ডার অব দ্য ব্রিটিশ এম্পায়ার ক্রিকেটার আফ্রিকান ক্রিকেটার আফ্রিকার টেস্ট ক্রিকেটার আফ্রিকান উইকেট-রক্ষক বিশ্বযুদ্ধে দক্ষিণ আফ্রিকান সেনা কর্মকর্তা
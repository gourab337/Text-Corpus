'''মহেন্দ্র রায়ের জমিদার বাড়ি''' বাংলাদেশ এর পটুয়াখালী জেলার বাউফল উপজেলায় অবস্থিত এক ঐতিহাসিক জমিদার বাড়ি। এটি মূলত ফরিদপুর জেলার বাইশরশি জমিদার বংশের কয়েকটি জমিদারীর মধ্যে একটি জমিদারী ছিল। ==ইতিহাস== এই জমিদার বাড়ির প্রতিষ্ঠাতা ইতিহাস নিয়ে বিভিন্ন ধরনের মতামত রয়েছে। প্রায় ১৮০০ শতকে ব্রিটিশদের কাছ থেকে এই জমিদারী ক্রয় করেন দক্ষিণা রঞ্জন রায় আরেকটি মতে হরে কৃষ্ণ সাহা। যারা মূলত ফরিদপুর জেলার বাইশরশি জমিদার বংশধর। বাইরশি জমিদারদের কয়েকটি জমিদারীর মধ্যে এটি ছিল একটি। তবে এই জমিদার বাড়ির প্রতিষ্ঠাতা যিনিই হোন না কেন? মূলত উক্ত জমিদার বংশের জমিদার মহেন্দ্র রায় রাজেন্দ্র রায় চৌধুরীর বাড়ি হিসেবে বাড়িটি সকলের কাছে পরিচিত। ==অবকাঠামো== প্রায় ২২ একর জায়গা নিয়ে এই জমিদার বাড়িটি প্রতিষ্ঠিত। এখানে মোট দুটি ভবন, নাটঘর, কাছারিঘর, বাড়ির প্রবেশদ্বার ২টি পুকুর। একটি পুকুর ছিল পানি পান করার জন্য। আর আরেকটি ছিল সকল ব্যবহারের জন্য। ==বর্তমান অবস্থা== মোটামুটি এখনো বেশ ভালো অবস্থায় রয়েছে জমিদার বাড়ির সকল স্থাপনা। ভালো থাকার কারণ হলো জমিদার বাড়ির প্রত্যেকটি ভবনই সরকারি বিভিন্ন অফিস হিসেবে ব্যবহৃত হচ্ছে। ==তথ্যসূত্র== জেলার দর্শনীয় স্থান জেলার প্রত্নতাত্ত্বিক স্থাপনা স্থান
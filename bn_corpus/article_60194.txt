'''ব্রেন্ডা ফ্রিকার''' (; জন্ম: ১৭ ফেব্রুয়ারি ১৯৪৫) হলেন একজন আইরিশ অভিনেত্রী। তিনি ত্রিশটির অধিক চলচ্চিত্র টেলিভিশন নাটকে অভিনয় করেছেন। তিনি ''মাই লেফট ফুট'' (১৯৮৯) চলচ্চিত্রে অভিনয়ের জন্য শ্রেষ্ঠ পার্শ্ব অভিনেত্রী বিভাগে একাডেমি পুরস্কার অর্জন করেন। তিনি প্রথম আইরিশ অভিনেত্রী হিসেবে এই পুরস্কার অর্জন করেন। তার অভিনীত অন্যান্য উল্লেখযোগ্য চলচ্চিত্রসমূহ হল ''হোম অ্যালোন টু: লস্ট ইন নিউ ইয়র্ক'' (১৯৯২), ''সোয়ান'' (১৯৯৬), ''দ্য ওয়ার ব্রাইড'' (২০০১), ''ভেরোনিকা গেরিন'' (২০০৩), ''ইনসাইড আই অ্যাম ড্যান্সিং'' (২০০৪), এবং ''আলবার্ট নবস'' (২০১১)। ২০১৪ সালে তিনি অভিনয় থেকে সাময়িকভাবে অবসর নেন। ==প্রারম্ভিক জীবন== ফ্রিকার ১৯৪৫ সালের ১৭ই ফেব্রুয়ারি আয়ারল্যান্ডের ডাবলিনে জন্মগ্রহণ করেন। তার পিতা ডেসমন্ড ফ্রেডরিক ফ্রিকার ছিলেন কৃষি অধিদপ্তরের কর্মকর্তা ''দি আইরিশ টাইমস''-এর সাংবাদিক এবং মাতা বিনা (জন্মনাম: মার্ফি) ছিলেন স্ট্র্যাটফোর্ড কলেজের শিক্ষক। কৈশোরে তিনি তার পিতার পদাঙ্ক অনুসরণ করে সাংবাদিকতায় কর্মজীবন গড়তে চেয়েছিলেন। অভিনয় জীবন শুরুর পূর্বে তিনি ''দি আইরিশ টাইমস''-এর শিল্পকলা বিভাগের সহ-সম্পাদক ছিলেন এবং প্রতিবেদক হওয়ার ইচ্ছা পোষণ করতেন। ১৯ বছর বয়সে তিনি হঠাৎ করেই অভিনয়ের সুযোগ পান এবং ১৯৬৪ সালে উইলিয়াম সমারসেট মমের উপন্যাস অবলম্বনে নির্মিত ''অব হিউম্যান বন্ডেজ'' চলচ্চিত্রে ছোট অনুল্লেখ্য চরিত্রে অভিনয় করেন। পরবর্তী কালে তিনি আয়ারল্যান্ডের প্রথম সোপ অপেরা ''টোলকা রো''-এ অভিনয় করেন। ==কর্মজীবন== ফ্রিকার ''মাই লেফট ফুট'' (১৯৮৯) চলচ্চিত্রে অভিনয় করে আন্তর্জাতিক অঙ্গনে প্রশংসিত হন। এই ছবিত ড্যানিয়েল ডে-লুইস অভিনীত ক্রিস্টি ব্রাউন চরিত্রে মায়ের ভূমিকায় অভিনয়ের জন্য তিনি শ্রেষ্ঠ পার্শ্ব অভিনেত্রী বিভাগে একাডেমি পুরস্কার অর্জন করেন। তিনি প্রথম আইরিশ অভিনেত্রী হিসেবে এই পুরস্কার অর্জন করেন। এছাড়া তিনি সেরা পার্শ্ব অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন এবং লস অ্যাঞ্জেলেস ফিল্ম ক্রিটিকস অ্যাসোসিয়েশন পুরস্কার অর্জন করেন। পরের বছর তিনি ''মাই লেফট ফুট'' ছবির রচয়িতা পরিচালক জিম শেরিডানের ''দ্য ফিল্ড'' ছবিতে রিচার্ড হ্যারিসের বিপরীতে ম্যাগি ম্যাকাবি চরিত্রে অভিনয় করেন। অস্কার বিজয়ের পর ফ্রিকার হলিউডের কয়েকটি বড় বাজেটের চলচ্চিত্রে কাজ করেন, তন্মধ্যে উল্লেখযোগ্য হল ক্রিসমাস ক্লাসিক ''হোম অ্যালোন টু: লস্ট ইন নিউ ইয়র্ক'' (১৯৯২)। ১৯৯৩ সালে তিনি ''সো আই ম্যারিড অ্যান এক্স মার্ডারার'' ছবিতে মাইক মেয়ার্স অভিনীত উয়িকলি ওয়ার্ল্ড নিউজের চার্লি ম্যাকেঞ্জি চরিত্রের মা ম্যারি ম্যাকেঞ্জি চরিত্রে এবং ১৯৯৪ সালে পারিবারিক হাস্যরসাত্মক ''অ্যাঞ্জেলস ইন দ্য আউটফিল্ড'' ছবিতে জোসেফ গর্ডন-লেভিটের চরিত্রের মাতৃস্বরূপ তত্ত্বাবধায়ক চরিত্রে অভিনয় করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর আইরিশ অভিনেত্রী বিষয়শ্রেণী:২১শ শতাব্দীর আইরিশ অভিনেত্রী
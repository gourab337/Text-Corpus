'''তেম্বা বাভুমা''' (; জন্ম: ১৭ মে, ১৯৯০) কেপ প্রদেশের কেপটাউনে জন্মগ্রহণকারী দক্ষিণ আফ্রিকান ক্রিকেটার। দক্ষিণ আফ্রিকা ক্রিকেট দলের অন্যতম সদস্য তিনি। দলে তিনি মূলতঃ মাঝারি সারির ব্যাটসম্যান হিসেবে খেলছেন। এছাড়াও, ঘরোয়া ক্রিকেটে গটেংয়ের পক্ষে খেলছেন তিনি। == প্রারম্ভিক জীবন == নিউল্যান্ডসের সাউথ আফ্রিকান কলেজ জুনিয়র স্কুলে অধ্যয়ণ করেন। এরপর স্যান্ডটনের সেন্ট ডেভিডস ম্যারিস্ট ইনান্দা হাইস্কুলে পড়াশোনা করেন। ২০০৮ সালে প্রথম-শ্রেণীর ক্রিকেটে ইস্টার্ন প্রভিন্সের বিপক্ষে অভিষেক ঘটে তার। খেলায় তিনি মাত্র চার রান সংগ্রহ করেন। সংক্ষিপ্তকালের জন্য জুটি গড়লেও ডেন ভিলাস করেন তার নিজস্ব সেরা স্কোর। ২০১০-১১ মৌসুমে ফ্রাঞ্চাইজ প্রতিযোগিতায় লায়ন্সের প্রতিনিধিত্ব করেন। সুপারস্পোর্ট সিরিজের প্রথম মৌসুমে ৬০.৫০ গড়ে চার খেলায় ২৪২ রান তোলেন। তন্মধ্যে নাইটসের বিরুদ্ধে করেন অপরাজিত ১২৪* রান। খেলায় তিনি ম্যান অব দ্য ম্যাচের পুরস্কার পান। ঘরোয়া ক্রিকেটে চমৎকার ক্রীড়াশৈলী উপস্থাপন করায় দক্ষিণ আফ্রিকা ক্রিকেট দলের সদস্য হন পাঁচ খেলায় অংশ নেন। জুলাই, ২০১২ সালে ডারবানে শ্রীলঙ্কা দলের বিপক্ষে প্রথম খেলেন। বছরেরই আগস্টে আয়ারল্যান্ডে দলের সদস্য হিসেবে সফর করেন। কিন্তু দুই খেলার সিরিজে তিনি তেমন সফলতা পাননি। == খেলোয়াড়ী জীবন == ২৬ ডিসেম্বর, ২০১৪ তারিখে সফরকারী ওয়েস্ট ইন্ডিজের বিপক্ষে তার টেস্ট অভিষেক ঘটে। দক্ষিণ আফ্রিকার প্রথম কৃষ্ণাঙ্গ ক্রিকেটার হিসেবে সেঞ্চুরি করার কীর্তিগাঁথা রচনা করেন তিনি। জানুয়ারি, ২০১৬ তারিখে সফরকারী্ ইংল্যান্ডের বিপক্ষে কেপটাউনে অনুষ্ঠিত সিরিজের দ্বিতীয় টেস্টে অপরাজিত ১০২ রান তুলেন। নভেম্বর, ২০১৬ তারিখে অস্ট্রেলিয়ার বিপক্ষে প্রথম টেস্ট উইকেট পান। ২৫ সেপ্টেম্বর, ২০১৬ তারিখে সফরকারী আয়ারল্যান্ডের বিপক্ষে তার ওডিআই অভিষেক ঘটে। বেনোনিতে অনুষ্ঠিত খেলায় তিনি ১২৩ বলে ১১৫ রানের মনোমুগ্ধকর সেঞ্চুরি করেন। == তথ্যসূত্র == == বহিঃসংযোগ == জন্ম আন্তর্জাতিক ক্রিকেট অভিষেকে সেঞ্চুরি করা ক্রিকেটার ক্রিকেটার ব্যক্তি আফ্রিকান ক্রিকেটার আফ্রিকার টেস্ট ক্রিকেটার আফ্রিকার একদিনের আন্তর্জাতিক ক্রিকেটার ক্রিকেটার
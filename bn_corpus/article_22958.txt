'''দশরথ চাঁ দ''' (; জন্ম: ১৯০৩-মৃত্যু: ২৫ জানুয়ারি, ১৯৪১) বৈতড়ি জেলার বাস্কটে জন্মগ্রহণকারী বিশিষ্ট নেপালী রাজনীতিবিদ। নেপালের গণতান্ত্রিক আন্দোলনের অন্যতম শহীদ ব্যক্তিত্ব। রানা শাসন আমলে রাজনৈতিক আন্দোলনের সূচনাকারী হিসেবে পরিচিতি পেয়ে আসছেন। == প্রারম্ভিক জীবন == শের বাহাদুর চাঁদের সন্তান দশরথ উত্তরখণ্ডের আলমোদা, নৈনিতাল প্রভৃতি জায়গায় পড়াশোনা শেখেন। এরপর বানারসে উচ্চমাধ্যমিক শিক্ষা সম্পন্ন করেন। বানারসে কাশী নগরী প্রচারিনী সভায় কাজ করেন দশরথ চাঁদ। == রাজনৈতিক জীবন == ব্রিটিশ শাসন থেকে মুক্ত থাকার লক্ষ্যে আন্দোলনে অংশগ্রহণকারী ভারতীয়দের সাথে তিনিও প্রভাবান্বিত হন এবং আন্দোলনে যুক্ত হন। পাশাপাশি দারিদ্র, অশিক্ষিত, নিপীড়িত, দুর্দশাগ্রস্ত সাধারণ নেপালীদের কথা মনে রেখেছেন। তারা শাসকশ্রেণীর অনিয়ন্ত্রিত জীবনপ্রণালী বিলাশবহুল জীবনে সংক্ষুদ্ধ ছিল। দশরথ শাসকশ্রেণীর বিপক্ষে অবস্থান না নিয়ে রানা শাসন ধ্বংসের জন্য দৃঢ়চিত্তে অগ্রসর হতে থাকেন। ভারতের পাটনা থেকে রানাশাসনের বিপক্ষে সুভাষসিংহ ছদ্মনামে নিবন্ধ লিখতে শুরু করেন। দশরথ চাঁদ টঙ্ক প্রসাদ আচার্য্য এবং ধর্ম ভক্ত মাথেমা’র সাথে স্বাক্ষাৎ করেন। সময়ে তারা নেপালের রাজনৈতিক আন্দোলনের সূচনা করেন। দশরথ চাঁদের সক্রিয় অংশগ্রহণে টঙ্ক প্রসাদ আচার্য্যের সভাপতিত্বে নেপাল প্রজা পরিষদ নামে একটি রাজনৈতিক দল প্রতিষ্ঠা করেন। রানা শাসন অবসানে অত্যাচারের বিপক্ষে দলটি সক্রিয় হয়ে উঠে এবং ক্ষুদ্র পুস্তক বিতরণ করতে থাকে। প্রায় চার মাস সরকার কর্তৃপক্ষের কাছে দলটি অজ্ঞাত ছিল। অবশেষে পাঁচ হাজার রুপি পুরস্কার ঘোষণা করলে প্রজা পরিষদের সদস্য রামজি জোসি গুপ্তকথা কর্তৃপক্ষের কাছে প্রকাশ করেন। ফলে নেতাদের গ্রেফতার করা শুরু হয়। গঞ্জলাল শ্রেষ্ঠ এবং দশরথ চাঁদও গ্রেফতার হন। কারাগারে উভয়কে অনেক অত্যাচার, উৎপীড়ন সহ্য করতে হয়। তাদেরকে ক্ষমাভিক্ষা চাওয়ারও সুযোগ দেয়া হলেও তারা তা করেননি। অবশেষে ২৫ জানুয়ারি, ১৯৪১ তারিখে শোভা ভগবতী এলাকায় উভয়কে গুলি করে হত্যা করা হয়। == তথ্যসূত্র == == আরও দেখুন == নেপাল দশরথ রঙ্গশালা স্টেডিয়াম নেপাল জাতীয় ফুটবল দল জন্ম মৃত্যু বিপ্লবী
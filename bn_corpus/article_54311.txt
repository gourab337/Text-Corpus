'''ইন্ডিয়ান ইনস্টিটিউট অব টেকনোলজি ইন্দোর''' (আইআইটি ইন্দোর বা আইআইটিআই), হল মধ্যপ্রদেশ রাজ্যে অবস্থিত, ২০০৯ সালে ভারত সরকার কর্তৃক প্রতিষ্ঠিত প্রযুক্তি প্রতিষ্ঠানগুলির মধ্যে একটি। এটি আটটি নতুন '''ইন্ডিয়ান ইনস্টিটিউট অব টেকনোলজি''' (আইআইটি) এর মধ্যে একটি। এটি ইনস্টিটিউট অব টেকনোলজি (সংশোধনী) অ্যাক্ট, ২০১১ এর অধীন ভারত সরকারের মানব সম্পদ উন্নয়ন মন্ত্রণালয় কর্তৃক প্রতিষ্ঠিত, যা এই আটটি আইআইটি এবং বেনারস হিন্দু আইআইটি'তে রূপান্তরিত করেছে। এই আইনটি ২৪শে মার্চ ২০১১ সালে লোকসভায় এবং ৩০শে এপ্রিল ২০১২ তারিখে রাজ্যসভায় পাস হয়। ফেব্রুয়ারী ২০০৯ ভারতের তৎকালীন এইচআরডি মন্ত্রী অর্জুন সিং আইআইটি ইন্দোরের ভিত্তিপ্রস্তর স্থাপন করেন, যা মধ্যপ্রদেশের ইন্দোর শহরের কাছেই সিমরোলের স্থায়ী ক্যাম্পাসে অবস্থিত। ২০০৯-১০ থেকে প্রতিষ্ঠানটি আইআইটি মুম্বাই-এর তত্ত্বাবধানে দেবী অহল্যা বিশ্ববিদ্যালয়ে ইনস্টিটিউট অব ইঞ্জিনিয়ারিং অ্যান্ড টেকনোলজি -এর একটি অস্থায়ী ক্যাম্পাসে কাজ শুরু করে। আইআইটি ইন্দোরের প্রথম ব্যাচটি ২০১৩ সালে স্নাতক ডিগ্রি লাভ করে এবং প্রতিষ্ঠানটি তা উদযাপন করে। ৮ই জুন ২০১৩ সালে তার প্রথম সমাবর্তন উৎসব হয়। আইআইটি ইন্দোর- এর স্থায়ী ক্যাম্পাসটি সিমরোলে অবস্থিত, যা ইন্দোর শহরের থেকে প্রায় ২৫ কিলোমিটার দূরে। জানুয়ারী ২০১৬ সাল থেকে, প্রতিষ্ঠানটি শুধুমাত্র সিমরোলের স্থায়ী ক্যাম্পাসে কাজ করছে। ==প্রশাসনিক কাঠামো== আইআইটি কাউন্সিলের আওতায় আইআইটি কাউন্সিল দ্বারা কেন্দ্রীয়ভাবে পরিচালিত এটি ভারতের সর্বোচ্চ সংস্থা। মানব সম্পদ উন্নয়ন মন্ত্রী, ভারত সরকার এই কাউন্সিলের চেয়ারম্যান। প্রতিটি প্রতিষ্ঠানের সার্বিক প্রশাসন নিয়ন্ত্রণের জন্য একটি বোর্ড অফ গভর্নরস রয়েছে। প্রতিষ্ঠানের প্রধান, ডিন এবং পূর্ণ সময়ের অধ্যক্ষ নিয়ে গঠিত সেনেটটি এপেক অ্যাকাডেমিক বডি যা প্রতিষ্ঠানের শিক্ষা নীতি নির্ধারণ করে। এটি সামগ্রিক পাঠক্রম, কোর্স, পরীক্ষা এবং ফলাফলগুলি নিয়ন্ত্রণ করে এবং অনুমোদন করে। সময়ে সময়ে উত্থাপিত নির্দিষ্ট একাডেমিক বিষয় নিয়ে আলোচনা করে নিযুক্ত কমিটি। প্রতিষ্ঠানের বিভিন্ন বিভাগের শিক্ষাদান, প্রশিক্ষণ গবেষণা কার্যক্রমগুলির মান বজায় রাখার জন্য পর্যায়ক্রমিক পর্যালোচনা করা হয়। প্রতিষ্ঠানের পরিচালক পদমর্যাদা পেয়ে থাকে প্রাক্তন সেনেট চেয়ারম্যান।। ==বিদ্যায়তন== বর্তমানে ''আইআইটি ইন্দোর'' সিমরোল এলাকায় খণ্ডভা রোডের স্থায়ী ক্যাম্পাসে অবস্থিত। আইআইটি ইন্দোর অক্টোবর ২০১৫ সালে দুটি ভাড়া করা ক্যাম্পাস থেকে সিমরোলের স্থায়ী ক্যাম্পাসের ৫১০ একর জমিতে স্থানান্তরিত হয়। আইআইটি ইন্দোরের কেন্দ্রীয় গ্রন্থাগার অনলাইন তথ্য সম্পদ ব্যবহারে জোর দেয়। গ্রন্থাগারটি প্রায় ৩,৮০০ টি বৈদ্যুতিন পত্রিকা ব্যবহারের পাশাপাশি এসিএম ডিজিটাল লাইব্রেরী, আইইইই এক্সপ্লোরের ডিজিটাল লাইব্রেরী, সায়েন্স ডাইরেক্ট, ম্যাথসিসনেট, জেএসটিআর, সিজেফাইন্ডার, টেলর এবং ফ্রান্সিস, উইলি, স্প্রিংগার ইত্যাদির ডেটাবেসগুলিতে প্রবেশের সুযোগ দেয়। গ্রন্থাগারটিতে রয়েছে এয়ার কন্ডিশনার এবং ওয়াই-ফাই সক্রিয় রিডিং ভবন। ==তথ্যসূত্র== ==বহিঃসংযোগ== প্রযুক্তিবিদ্যা প্রতিষ্ঠান
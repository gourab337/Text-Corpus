এক ধরনের অযৌন প্রজনন পদ্ধতি যা ব্যাক্টেরিয়ার মতো প্রোক্যারিওটিক শ্রেণীর প্রাণীকূলে একটি সাধারণ প্রজনন প্রক্রিয়া। অ্যামিবা প্যারামেসিয়াম এর মতো কিছু ইউক্যারিওটিক প্রাণীর মধ্যেও পদ্ধতি দেখতে পাওয়া যায়। দ্বিবিভাজন পদ্ধতিতে ডি.এন.এ রেপ্লিকেশন (DNA replication) এবং কোষ বিভাজন (Cell division) যুগপৎ ঘটে। দ্বিবিভাজনে একটি পূর্ণ বৃদ্ধিপ্রাপ্ত মাতৃকোষ দুই ভাগে বিভক্ত হয়ে নতুন দুটি কোষ সৃষ্টি হয়। বংশগতীয় উপাদানের রেপ্লিকেশনের পর মাতৃকোষ সমান দুই ভাগে বিভক্ত হয়ে অপত্য কোষ সৃষ্টি করে। বংশগতিক উপাদানগুলো সমভাবে বিভক্ত হয়। অপত্য কোষগুলো জিনগত ভাবে অভিন্ন যদি না রেপ্লিকেশনের সময় মিউটেশন (mutation) ঘটে। দ্বিবিভাজন কালে ডি.এন.এ অনু (DNA molecule) বিভক্ত হয়ে দুটি ডি.এন.এ অনু গঠন করে। দুইটি অনু দুটি দুইপাশে চলে যায়। বিভাজনের পর নতুন কোষগুলো বৃদ্ধি পায় এবং পদ্ধতির পুনরাবৃত্তি ঘটতে থাকে। মাইটোসিস একই রকমের একটি পদ্ধতি যা অধিকাংশ ইউক্যারিওটিক প্রাণীর বংশ বৃদ্ধিতে পরিদৃষ্ট হয়। বিষয়শ্রেণী:কোষ চক্র প্রজনন
'''মাটা মাটা''', বা '''মাটামাটা''' (''Chelus fimbriata'') হচ্ছে দক্ষিণ আমেরিকায় দেখতে পাওয়া যাওয়া একটি স্বাদুজলের কচ্ছপ। প্রাথমিকভাবে এটি আমাজন এবং ওরিনোকো বেসিনে পাওয়া যায়। এটি '''''চেলুস''''' গণের একমাত্র বিদ্যমান প্রজাতি। == শ্রেণীবিন্যাস == মাটা মাটা প্রথম বর্ণনা করেন ফরাসি প্রকৃতিবিদ পিয়েরে বেরিরি ১৭৪১ সালে "Large land turtle with spiky and ridged scales" (অনুবাদে) হিসেবে। এটিকে জার্মান প্রকৃতিবিদ জোহান গট্টলিব স্নেইডার ১৭৮৩ সালে প্রথম ''Testudo fimbriata'' হিসেবে শ্রেণীকরণ করেন। গত দুশ বছরে এখন পর্যন্ত ১৪ বার কচ্ছপটির নাম পরিবর্তন করা হয়েছে। সর্বশেষ ১৯৯২ সালে এর বৈজ্ঞানিক নামকরণ করা হয় Chelus fimbriata। == আবাস == মাটা মাটা উত্তর বলিভিয়া, পূর্ব পেরু, ইকুয়েডর, পূর্ব কলম্বিয়া, ভেনিজুয়েলা, গায়ানা এবং ব্রাজিলের উত্তর মধ্যাঞ্চলের হালকা গতিশীল, কালোজলের স্রোত, বদ্ধ জলাশয়, জলাভূমি বিলে বাস করে। মাটা মাটা নির্দিষ্টভাবেই জলজ প্রজাতি কিন্তু অল্প পানিতে নিজের শরীরটা ডুবিয়ে, নাকটা উঁচু করে বাতাসের অক্সিজেন নিতে পছন্দ করে। == তথ্যসূত্র == == বহিঃসংযোগ == ''Chelus fimbriata'', The Reptile Database প্রাণী আমেরিকার সরীসৃপ সরীসৃপ সালের বিবৃত প্রজাতি
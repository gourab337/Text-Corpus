'''মুক্তারপুর সেতু''' বাংলাদেশের একটি সড়ক সেতু। এটি ষষ্ঠ বাংলাদেশ-চীন মৈত্রী সেতু নামেও পরিচিত। ==অবস্থান== ষষ্ঠ বাংলাদেশ-চীন মৈত্রী সেতু মুন্সিগঞ্জ জেলার জন্য এটি একটি গুরুত্বপূর্ন সেতু। এটি ৬ষ্ঠ মুক্তারপুর সেতু নামেও পরিচিত। মুন্সীগঞ্জ জেলা সদর থেকে প্রায় চার কিমি দূরে মুক্তারপুর নামক স্থানে ধলেশ্বরী নদীর উপর দিয়ে নির্মিত ব্রীজটি ঢাকা, নারায়নগঞ্জ এবং মুন্সীগঞ্জ এর যোগাযোগ ব্যবস্থায় একটি গুরুত্বপূর্ন মাইলফলক। ==ইতিহাস== সেতুটি নির্মিত হবার আগে এই অঞ্চলের মানুষ নদীটি ট্রলারে পার হত আর যানবাহন ফেরিতে পারাপার করতে হত। ঢাকা মুন্সীগঞ্জ জেলার মধ্যে সরাসরি যাতায়াত ব্যবস্থা গড়ে তোলার লক্ষ্যে ঢাকা-মুন্সীগঞ্জ সড়কে ধলেশ্বরী নদীর ওপর ১৫২১ মিটার দীর্ঘ মুক্তারপুর সেতুর নির্মাণ কাজ ২০০৮ সালের ফেব্রুয়ারি মাসে সম্পন্ন হয়। ==স্থাপত্য== ব্রিজটির দৈঘ্য ১৫১ মিটার এবং প্রস্থ ১০ মিটার। সেতুটি তৈরিতে খরচ হয়েছে ২০৮.৩৫ কোটি টাকা। এর মধ্যে বাংলাদেশ সরকারের অর্থায়ন ৭৯.১৫ কোটি টাকা এবং প্রকল্প সাহায্য ১২৯.২০ কোটি টাকা। সেতুটির নির্মান কাজ শেষ হয় জানুয়ারী ২০০৮ সালে। সেতুটিতে মোট স্প্যান রয়েছে ৩৭টি এবং পাইল রয়েছে ১২৬ টি। বাংলাদেশ ব্রীজ অথরিটি এবং চায়না রোড় এন্ড ব্রীজ করপোরেশন এর যৌথ উদ্যোগে ব্রীজটি নির্মিত হয়। ==অর্থনৈতিক প্রভাব== সেতুটি নির্মিত হওয়ায় মুন্সীগঞ্জ তার আশেপাশের অঞ্চলগুলো হতে ঢাকা মহানগরীতে শাক-শবজি ফলমূলসহ অন্যান্য কৃষিপণ্য সহজেই পরিবহন করা সম্ভব হচ্ছে। ==চিত্রশালা== Mukterpur নদী থেকে মুক্তারপুর সেতু ==তথ্যসূত্র== ==বহিঃসংযোগ== বঙ্গবন্ধু মুক্তারপুর সেতুর টোল হার বাড়লো বঙ্গবন্ধু মুক্তারপুর সেতুর টোল বাড়ছে সর্বোচ্চ ৫০ শতাংশ সড়ক সেতু মৈত্রী সেতু
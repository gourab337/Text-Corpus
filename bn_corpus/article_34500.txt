২০১৫ খ্রিষ্টাব্দের ২৪ সেপ্টেম্বর হজ্জ চলাকালীন সময়ে পদদলনের ঘটনায় কমপক্ষে ৭১৭ জন হাজি নিহত ৮৬৩ জন হাজি আহত হন। ১৯৯০ সালের দুর্ঘটনার পর এটি হজ্জকালীন সর্ববৃহৎ দুর্ঘটনা; ১৯৯০ সালের দুর্ঘটনায় ১,৪২৬ জন মারা যান। দুই সপ্তাহের কম সময়ের ব্যবধানে মক্কায় এটি বড় আকারের দুর্ঘটনা। ইতিপূর্বে ১১ সেপ্টেম্বর মক্কা ক্রেন দুর্ঘটনায় ১১১ জন নিহত ৩৯৪ জন আহত হন। দুর্ঘটনার দিন অনুষ্ঠিত সংবাদ সম্মেলনে স্বরাষ্ট্র মন্ত্রণালয়ের মুখপাত্র মনসুর আল-তুর্কি দুর্ঘটনা বিষয়ে তদন্ত চলছে বলে অবিহিত করেন। ==পটভূমি== ২০০৯ সালে মিনার তাবু শহর। হজ্জ ইসলামের অন্যতম স্তম্ভ যা প্রত্যেক সামর্থ‌বান মুসলিমকে জীবনে অন্তত একবার পালন করতে হয়। হজ্জের কার্যক্রমসমূহের মধ্যে অন্যতম হল রামি আল জামারাত '''') যা ''শয়তানকে পাথর নিক্ষেপ'' বলে পরিচিত। মক্কার কয়েক মাইল পূর্বে মিনায় এই কাজ সম্পন্ন করতে হয়। এখানে ইতিপূর্বে কিছু পদদলনের ঘটনা ঘটে তাই এই স্থানকে হজ্জের সবচেয়ে বিপদজনক এলাকা হিসেবে দেখা হয়। ২০০৬ সালে একই ধরনের ঘটনায় ৩৪৬ জন নিহত হন। এর পর সৌদি সরকার শহরের কাঠামো উন্নয়নের পদক্ষেপ নেয়। সৌদি আরব সরকার মসজিদুল হারাম সম্প্রসারণে ৬০ বিলিয়ন ডলারের প্রকল্প হাতে নেয় এবং সমাগম নিয়ন্ত্রণের জন্য ১,০০,০০০ নিরাপত্তা রক্ষী এবং ৫,০০০ সিসিটিভি ক্যামেরা স্থাপন করে। ==দুর্ঘটনা== জাতীয়তা''' জাতীয়তা নিহত নিখোজ সূত্র Countries Total ২,৪৩১ ৪২৭ Saudi Arabia Official ৭৬৯ সৌদি সিভিল ডিফেন্স কর্তৃপক্ষের বয়ান অনুযায়ী, ২৪ সেপ্টেম্বর বৃহস্পতিবার মক্কার স্থানীয় সময় সকাল ৯:০০ টায় ২০৪ ২২৩ নং সড়কের মধ্যবর্তী জংশনে হাজিদের জামারাত সেতুতে যাওয়ার সময় দুর্ঘটনা ঘটে। সৌদি স্বরাষ্ট্র মন্ত্রণালয় বলেছে যে ভিন্ন দিক থেকে আগত হাজিদের দুটি দল একই পথে সামনাসামনি হওয়ার ঘটনা পদদলনের দিকে নিয়ে যায়। জংশনটি হাজিদের দুটি ক্যাম্প অংশের মধ্যে অবস্থিত। কয়েকজন প্রত্যক্ষদর্শী দাবি করেছেন যে ২০৬ স্ট্রিট বন্ধ করে দেয়ার কারণে দুর্ঘটনা ঘটে। লেবানন ভিত্তিক আরবি দৈনিক ''আদ-দিয়ার'' একটি রিপোর্টে প্রিন্স মুহাম্মদ বিন সালমানের গাড়িবহরের আগমন দায়ী করেছে। ঘটনার সময় উপস্থিত নাইজেরিয়ার কেবি রাজ্যের ডেপুটি গভর্নর জামারাতের দিকের পথ বন্ধ হওয়ায় মৃত্যুর ঘটনা ঘটে। স্বরাষ্ট্র মন্ত্রণালয়ের মুখপাত্র মনসুর আল-তুর্কি ঘটনার দিন অনুষ্ঠিত সংবাদ সম্মেলনে দুর্ঘটনার উপর আলোকপাত করেন এবং বিষয়ে তদন্ত চলছে বলে জানান। তিনি বলেন যে ২০৪ নম্বর সড়কটি ক্যাম্প থেকে জামারাতের দিকে যায়। হাজিদের একটি দলকে তাদের জন্য অনির্ধারিত সময়ে বাস থেকে জামারাতের দিকের রাস্তায় নামতে দেয়া হয়েছিল। তারা যখন এলাকার কাছে আসেন তখন আগে থেকে একদল হাজির সাথে তারা মিলিত হন ফলে স্থানে ধারণক্ষমতার অতিরিক্ত মানুষ এসে পড়ে। মুখপাত্র এও বলেন যে অধিকাংশ কূটনৈতিক বহরগুলো দক্ষিণ দিক ভূগর্ভস্থ সুড়ঙ্গ ব্যবহার করে এবং দুর্ঘটনা উত্তর দিকে ঘটেছে। তিনি বলেন যে দুর্ঘটনা সংক্রান্ত খবরাখবর সরকারি সূত্র থেকে নেয়া উচিত। অধিকাংশ সমালোচনামূলক খবর সৌদি সরকারের প্রতি বিরূপ সূত্র থেকে আসছে বলে তিনি উল্লেখ করেন। লন্ডন ভিত্তিক আন্তর্জাতিক আরবি পত্রিকা ''আশার্ক‌ আল-আউসাত'' একজন সরকারি কর্মকর্তার বরাতে রিপোর্ট করেছে যে প্রায় ৩০০ জন ইরানি হাজি তাদেরকে দেয়া জামারাত ত্যাগের জন্য অপেক্ষার নির্দেশনা অনুসরণ না করায় দুর্ঘটনা ঘটে। হতাহতদের সঠিক সংখ্যা নিয়ে বিতর্ক রয়েছে। সৌদি সরকারি দাবি অনুযায়ী ৭৬৯ জন এতে নিহত হয়। অন্যদিকে ইরানি মিডিয়া রিপোর্টে এই সংখ্যা ৪,১৭৩ বলা হয়েছে। পৃথক হিসেবে নিহতের সংখ্যা ২,২৩৬ থেকে ৩,৪৩১ এর মধ্য বলা হয়েছে। এপির হিসাব অনুযায়ী নিহতের সংখ্যা ২,৪১১। আহত নিখোজের সংখ্যা নিয়েও বিতর্ক রয়েছে। সৌদি রিপোর্ট অনুযায়ী ৯৩৪ জন এতে আহত হয়। ইরানি রিপোর্টে এই সংখ্যা ২,০০০ বলা হয়েছে ২০১৫ সালের অক্টোবর সৌদি আরবের স্বাস্থ্য মন্ত্রণালয় ঘোষণা করে যে কর্তৃপক্ষ দুর্ঘটনায় নিহত বা আহত সকল অশনাক্তকৃত ব্যক্তির ডিএনএ প্রোফাইলের কাজ শেষ করেছে। হতাহতদের আত্মীয়দের ডিএনএ নমুনা মক্কার আল-নুর হাসপাতালে সংগ্রহ করা হয়। ===নিহত গুরুত্বপূর্ণ ব্যক্তি=== '''হতাহতদের জাতীয়তা''' জাতীয়তা নাম সূত্র তিজানি বিলকিসু ইউসুফআলহাজি আব্বাস ইবরাহিম আসাদ মুরতাজা গিলানি গাজানফার রুকনাবাদি ===সরকার=== মক্কা অঞ্চলের গভর্নর এবং কেন্দ্রীয় হজ্জ কমিটির প্রধান প্রিন্স খালিদ বিন ফয়সাল দুর্ঘটনার জন্য কিছু আফ্রিকান হাজিকে দোষারোপ করেছেন। সৌদি স্বাস্থ্য মন্ত্রী খালিদ এ. আল-ফালিহ বলেছেন যে হাজিদের সরকারি নির্দেশনা না মানার কারণে দুর্ঘটনা ঘটেছে; তিনি এও উল্লেখ করেছেন যে কর্তৃপক্ষের উল্লেখ করা সময়সূচি অগ্রাহ্য করা হয়েছিল। তবে দ্য গার্ডিয়ান অনুযায়ী ব্যাপারে মতভেদ করেছে। **ইরানের সর্বো‌চ্চ নেতা আলি খামেনেই তিন দিনের জাতীয় শোক ঘোষণা করেছেন। **ইরানের হজ্জ অর্গানাইজেশনের প্রধান সাইদ ওহাদি সৌদি আরবের নিরাপত্তা ত্রুটিকে দায়ী করেছেন। তিনি বলেছেন যে এই দুর্ঘটনা অব্যবস্থাপনা এবং হাজিদের নিরাপত্তার প্রতি মারাত্মক উদাসীনতা নির্দেশ করে এবং এজন্য সৌদি কর্মকর্তাদের দায়ী থাকা উচিত। নাইজেরিয়ার সরকার সৌদি স্বাস্থ্য মন্ত্রীর করা হাজিদের নির্দেশনা অনুসরণ না করার অভিযোগ প্রত্যাখ্যান করে। রাষ্ট্রীয় সংবাদ মাধ্যম সিরিয়ান আরব নিউজ এজেন্সি বিলিয়ন ডলার খরচ করা সত্ত্বেও দুর্ঘটনার জন্য সৌদি সরকারের বিরুদ্ধে অভিযোগ করে। ===বিশ্লেষক=== *ইসলামিক হেরিটেজ রিসার্চ‌ ফাউন্ডেশনের নির্বাহী পরিচালক ইরফান আল-আলাউয়ি দুর্ঘটনার জন্য সৌদি সরকারের দুর্বল ব্যবস্থাপনাকে দায়ী করেছেন। *সৌদি নৃবিজ্ঞানী লন্ডন ইস্কুল অব ইকোনমিক্সের ভিসিটিং প্রফেসর মাদাউয়ি আল-রশিদ দুর্ঘটনার জন্য সৌদি কর্তৃপক্ষের জবাবদিহিতা নেই বলেছেন। তিনি এও বলেন যে হজ্জের সময় কেউ মারা গেলে জান্নাতে যাবে এমন উল্লেখ করে সৌদি কর্মকর্তারা কিছু ক্ষেত্রে দায়িত্ব এড়িয়ে যাচ্ছেন। *সৌদি বিশ্লেষক ওয়াশিংটন ডিসি ভিত্তিক ইন্সটিটিউট ফর গালফ এফেয়ার্স‌ের থিঙ্ক ট্যাংক আলি আল-আহমেদ সৌদি সরকারের দুর্বল ব্যবস্থাপনাকে দায়ী করেছেন। তিনি বলেছেন যে স্বরাষ্ট্র মন্ত্রণালয় কর্তৃক জনসমাগম নিয়ন্ত্রণের অভিজ্ঞতাহীন সৈনিকদের ব্যবহার দুর্ঘটনার মূল কারণ। এটি সৌদি সরকারের হজ্জ ব্যবস্থাপনার ব্যর্থতা এবং তাদের সারা বিশ্ব থেকে সাহায্য দরকার। *লন্ডন ভিত্তিক বাহরাইনি রাজনৈতিক বিশ্লেষক কর্মী সাইদ আল-শিহাবি প্রেস টিভিতে এক সাক্ষাতকারে সৌদি সরকারের হজ্জ ব্যবস্থাপনায় ব্যর্থতার পাশাপাশি ইয়েমেনে যুদ্ধে জড়িয়ে পড়া, সন্ত্রাসবাদ চরমপন্থায় মদদ দানের অভিযোগ করে দোষারোপ করেছেন। *সৌদি আলেম সালমান বিন ফাহাদ বিন আবদুল্লাহ আল-আউদা দুর্ঘটনার জন্য সৌদি সরকারকে দায়ী করেন। তিনি সংবাদ মাধ্যমের প্রতি পূর্ণ স্বচ্ছতার সাথে সংবাদ প্রচারের আহ্বান জানান। ==আরও দেখুন== *মক্কা ক্রেন দুর্ঘটনা *হজ্জের সময় দুর্ঘটনা ==তথ্যসূত্র== ==বহিঃসংযোগ== Tweet from the Saudi Civil Defense Directorate Is Saudi Arabia up to the task of protecting the 'House of God'? ''Al-Monitor'' সৌদি আরব বিষয়শ্রেণী:২১ শতাব্দীতে মক্কা আরবে দুর্যোগ স্থানে দুর্যোগ দুর্ঘটনাজনিত মৃত্যু মানব পদদলন
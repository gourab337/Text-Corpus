''দ্য জু অব মাল্টা'' '''''দ্য জু অব মাল্টা''''' (ইংরেজি ''The Jew of Malta'') ক্রিস্টোফার মার্লো রচিত একটি ঐতিহাসিক নাটক। ১৫৯০ সাল নাগাদ এর প্রথম অভিনয়ের কথা জানতে পারা যায়। এর থেকেই আন্দাজ করা হয় যে নাটকটি খুব সম্ভবত ১৫৮৯ বা ১৫৯০ সালে রচিত হয়। তবে ১৬৩৩ খ্রিস্টাব্দের আগে নাটকটির কোনও প্রকাশিত রূপ পাওয়া যায় না। কিন্তু আমাদের হাতে এসে পৌঁছনো নাটকটির এই তথাকথিত প্রথম প্রকাশিত রূপটিও অনেক বিশেষজ্ঞেরই মতে সম্পূর্ণ বিশুদ্ধ নয়, বরং বিভিন্ন সময়ে অভিনয়ের স্বার্থে মূল নাটকের উপর বেশ কিছু সংযোজন পরিমার্জনের দোষে দুষ্ট। বিশেষজ্ঞদের মতে এইসব সংযোজিত পরিমার্জিত অংশগুলির রচয়িতা মূলত টমাস হেউড (Thomas Heywood)। ১৬৩৩ সালে প্রকাশিত রূপ অনুযায়ী নাটকটির শিরোনাম বেশ বড় "দ্য ফেমাস ট্র্যাজেডি অব দ্য রিচ জু অব মাল্টা" ("The famous Tragedy of the Rich Jew of Malta")। তবে সাধারণভাবে "দ্য জু অব মাল্টা" শিরোনামেই নাটকটি বেশি পরিচিত। নাটকটির মূল চরিত্র হচ্ছে বারাবাস, যিনি নাটকে গুরুত্বপূর্ণ ভূমিকা পালন করেন। ==তথ্যসূত্র== ==বহিঃসংযোগ== ''The Jew of Malta'' Complete play (plain text) at Project Gutenberg "The shock of the Jew" by Carl Miller ''The Jew of Malta'' Complete audio performance, faithful to the text, of Marlowe's play ''The Jew of Malta'' (1993)
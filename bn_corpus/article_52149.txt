'''আশরাফুল আলম সাঈদ''' (যিনি '''হিরো আলম''' নামে অধিক পরিচিত) একজন বাংলাদেশী সঙ্গীত ভিডিও মডেল, অভিনেতা এবং সামাজিক যোগাযোগ মাধ্যমে আলোচিত ব্যক্তি। ২০১৮ সালে হিরো আলম একাদশ সংসদ নির্বাচনে বগুড়া-৪ আসনে প্রার্থী হওয়ার ঘোষণা দিয়ে পুনরায় আলোচনায় আসেন। == প্রারম্ভিক জীবন == আশরাফুল আলম সাঈদ ১৯৮৫ সালের ২০ জানুয়ারি বগুড়া জেলায় জন্মগ্রহণ করেন। তার পিতার নাম আব্দুর রাজ্জাক, মা আশরাফুন বেগম। প্রথম দিকে নিজ গ্রাম এরুলিয়ায় সিডি বিক্রির কাজ করতেন এবং পরবর্তীতে স্যাটেলাইট টিভি সংযোগের (কেবল অপারেটর) ব্যবসায় নামেন। ক্যবল সংযোগের ব্যবসা চলাকালে সখের বশে তিনি মিউজিক ভিডিও নির্মাণ শুরু করেন। আশরাফুল আলমের ইউটিউবে আপলোড করা মিউজিক ভিডিও নিয়ে ২০১৬ সালের দিকে সামাজিক যোগাযোগের মাধ্যম বিশেষ করে ফেসবুকে বাংলাদেশের ব্যবহারকারীরা ট্রল এবং মিম তৈরি শুরু করলে দ্রুতই তিনি পরিচিত হয়ে উঠেন। এসময় মুশফিকুর রহিমসহ আরও বেশ কয়েকজন বাংলাদেশী তারকা আশরাফুল আলমের সাথে সেলফি তুলে সামাজিক যোগাযোগ মাধ্যমে প্রকাশ করেন। এরপর বিবিসি হিন্দি, জি নিউজ, এনডিটিভি, ডেইলি ভাস্কর, মিড-ডেসহ ভারতের প্রথম সারির সংবাদমাধ্যমগুলো তাকে নিয়ে প্রতিবেদন প্রকাশ করে। ফলে তিনি ভারতীয় ইন্টারনেট ব্যবহারকারীদের মাঝে আলোচিত হন। ইয়াহু ইন্ডিয়ার এক জরিপ অনুসারে সেসময় ভারতীয় অভিনেতা সালমান খানের চেয়ে আলমকে বেশিবার গুগলে অনুসন্ধান করা হয়েছে। ২০১৮ খ্রিষ্টাব্দের গুগল অনুসন্ধানের প্রবণতায় বাংলাদেশে দশম অবস্থানে থাকেন হিরো আলম। ==অভিনয়== ১১ আগস্ট ২০১৭ তারিখে আশরাফুল আলম অভিনীত প্রথম ছবি মার ছক্কা মুক্তি পায়। ২০১৮ সালে তিনি ''বিজু দ্য হিরো'' নামে একটি বলিউড চলচ্চিত্রে অভিনয়ের জন্য চুক্তিবদ্ধ হন। এছাড়া বাংলাদেশে বেশকিছু বিজ্ঞানপনচিত্র স্বল্পদৈর্ঘ্য চলচ্চিত্রে অভিনয় করেছেন। ==রাজনৈতিক জীবন== একাদশ জাতীয় সংসদ নির্বাচনে হিরো আলম জাতীয় পার্টি থেকে বগুড়া-৪ আসনে করার জন্য মনোনয়নপত্র কেনেন। দলটি থেকে মনোনয়ন না পাবার পর বগুড়া-৪ আসন থেকে স্বতন্ত্র প্রার্থী হিসেবে করেন। নির্বাচনে তিনি পান ৬৩৮ ভোট এবং মোট প্রদত্ত ভোটের এক অষ্টমাংশ ভোট না পাবার দরুন তার জামানত বাজেয়াপ্ত করা হয়। ২০১৯ সালের মে মাসে তিনি জাতীয় পার্টির সাংস্কৃতিক অঙ্গসংগঠন জাতীয় সাংস্কৃতিক পার্টির কেন্দ্রীয় কমিটির সহসাংগঠনিক সম্পাদক হিসেবে নিযুক্ত হন। ==লেখক জীবন== ২০১৯ সালে একুশে বইমেলায় তার আত্মজীবনী ''দৃষ্টিভঙ্গি বদলান আমরা সমাজকে বদলে দেবো'' প্রকাশিত হয়, যেটি প্রকাশ করে তরফদার প্রকাশনী এবং বইটি সম্পাদনা করেন সৌরভ আলম সাবিদ। ==হিরো আলমের জীবনী অবলম্বনে নির্মিত মঞ্চনাটক== হিরো আলমের জীবনী অবলম্বনে মহেশ রূপরাও ঘোদেশ্বর কর্তৃক নির্মিত পরিচালিত ''হিরো আলম'' শিরোনামের একটি হাস্যরসাত্মক মঞ্চনাটক ২০১৯ সালের জানুয়ারি আহমেদাবাদে মঞ্চস্থ হয়। জন্য নির্মিত এই মঞ্চনাটকটি সমালোচকদের প্রশংসা অর্জন করে। ২০১৯ সালের মে মাসে মঞ্চনাটকটি মঞ্চস্থ হয় মুম্বাইতে। ==ব্যক্তিগত জীবন== আশরাফুল আলম ব্যক্তিগত জীবনে সাবিহা আক্তার সুমির সাথে বিবাহ বন্ধনে আবদ্ধ হন। এই দম্পতির আলো আঁখি নামে দুই মেয়ে এবং কবির নামে এক ছেলে রয়েছে। স্ত্রী নির্যাতনের অভিযোগে করা এক মামলায় ২০১৯ সালের মার্চে তিনি গ্রেফতার হন। এবং পরবর্তীতে এপ্রিল মাসের ১৮ তারিখে জামিনে মুক্তি পান। ==তথ্যসূত্র== ==বহিঃসংযোগ== ব্যক্তি জন্ম পুরুষ মডেল জেলার ব্যক্তি চলচ্চিত্র অভিনেতা রাজনীতিবিদ পার্টির রাজনীতিবিদ
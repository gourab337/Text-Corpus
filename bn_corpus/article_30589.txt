'''মাঘ বিহু''' () অসমে পালিত বিহু উৎসব। পৌষ-মাঘ মাসের সংক্রান্তির দিন মাঘ বিহু উৎযাপন করা হয়। মাঘ বিহুর অপরনাম '''ভোগালি বিহু'''। এইটি তিনদিনব্যাপি পালন করা হয়। ==ইতিহাস== আহোম রাজত্বকালে রাজকীয় পৃষ্ঠপোষকতায় এই বিহু পালন করা হয়েছিল বলে জানা যায়। বিহুর সময় রংঘড় প্রাঙ্গনে বিভিন্ন খেলার আয়োজন করা হত। আহোম রাজার সেখানে উপস্থিত থেকে এই উৎসব উপভোগ করিতেন। সেই সময় থেকে অসমে মহিষের যুদ্ধ, মোরগের যুদ্ধ ইত্যাদির প্রচলন হয়েছে বলে জানা যায়। ==উরুকা== বিহুর দিন যুবকেরা খর দ্বারা মেজিঘড় তৈরী করে। উরুকার সবাই একত্রে ভোজন করে বিহুগীত গায়। উজনি অসমে মেজিঘড়কে হারলিগড় বা ভেলাঘড় বলে। ===উরুকায় মৎস ধরার পরম্পরা=== মাঘ বিহুর উরুকা দিনে নির্দিষ্ট পুকুর, খাল বা অন্য কোন জলাশয় থেকে সবাই একত্রে মাছ ধরেন। জাতি-ধর্ম-বর্ণ নির্বিশেষে সকলেই মাছ ধরে আনন্দ উপভোগ করেন। এই প্রথার মাধ্যমে সকলেরা পুকুর, খাল বা অন্য জলাশয় থেকে আহরণ করা মৎস দ্বারা রাত্রের ভোজন করেন। ===উরুকার রাত্রের পরম্পরা=== উরুকার রাত্রে যুবকেরা অন্যের গৃহ থেকে শস্য, ক্ষেত থেকে ফসল চুরি করার পরম্পরা রয়েছে। চুরি করার প্রথা থাকার জন্য এই বিহুকে চোর বিহু নামেও জানা যায়। ==বিহু== সকালে স্নান করে মেজিতে আগুন লাগানো হয়। আগুন প্রজ্বলিত হওয়ার সময় মন্ত্র উচ্চারন করে মুগডাল, ঘি, চাউল ইত্যাদি অগ্নিতে দেওয়া হয়। মেজিতে আগুন লাগিয়ে অগ্নিদেবকে প্রসন্ন করার জন্য নিম্নের মন্ত্রটি উচ্চারন হয়- প্রজ্জ্বলিতং বন্দে চতুর্ব্বেদং হুতাশনং৷ জ্যোতি রূপায় তে মন:৷৷ এরপর ভোজ-ভাত খাওয়া হয়। গুরুদেব ভকতদের গৃহে নিমন্ত্রণ করে নতুন ধান দিয়ে প্রস্তুত জলপান দিয়ে আশীর্বাদ নেওয়া হয়। ==বিহুর খাদ্য== মাঘ বিহুকে ভোগালী অর্থাৎ ভোজনের উৎসব বলা হয়। এই বিহুর সময়ে অসমবাসীরা জলপান, পিঠা, নাড়ু ইত্যাদি প্রস্তুত করেন। তিল পিঠা মাঘ বিহুর প্রধান পিঠা। মাঘ বিহুর সময় প্রস্তুত করা বিভিন্ন পিঠার মধ্যে রয়েছে চুঙ্গা পিঠা, ঘিলা পিঠা, সুতুলি পিঠা, হেঁচা পিঠা, ডেকা পিঠা, ভুরভুরী পিঠা ইত্যাদি। তাছাড়াও ভাজা চাউল, কোমল চাউল, চিড়া, সন্দেশ, মুড়ি, খৈ ইত্যাদি জলপানের জন্য তৈরী করা হয়। ==তথ্যসূত্র==
'''''রকি''''' হল ১৯৭৬ সালে মুক্তিপ্রাপ্ত মার্কিন ক্রীড়াভিত্তিক নাট্যধর্মী চলচ্চিত্র। এটি পরিচালনা করেছেন জন জি. অ্যাভিল্ডসেন এবং রচনা করেছেন নাম ভূমিকায় অভিনয় করেছেন সিলভেস্টার স্ট্যালোন। এতে অশিক্ষিত কিন্তু দয়ালু ইতালীয়-মার্কিন মুষ্টিযোদ্ধা রকি বালবোয়ার গল্প বর্ণিত হয়েছে, যিনি তার ঋণ পরিশোধের জন্য ফিলাডেলফিয়ায় মুষ্টিযুদ্ধে লিপ্ত হন। ছবিটিতে অদ্রিয়ানের ভূমিকায় অভিনয় করেন তালিয়া শায়ার, আদ্রিয়ানের ভাইয়ের ভূমিকায় বার্ট ইয়ং, রকির প্রশিক্ষক মিকি গোল্ডমিলের ভূমিকায় বার্গেস মেরেডিথ এবং চ্যাম্পিয়ন অ্যাপোলো ক্রিডের ভূমিকায় কার্ল ওয়েদার্স। $১ মিলিয়ন নির্মাণ ব্যয়ে নির্মিত চলচ্চিত্রটি স্লিপার হিট তকমা লাভ করে এবং বৈশ্বিক বক্স অফিস থেকে $২২৫ মিলিয়ন আয় করে ১৯৭৬ সালের সর্বোচ্চ আয়কারী চলচ্চিত্রের তালিকায় অন্তর্ভুক্ত হয়। চলচ্চিত্রটি ইতিবাচক পর্যালোচনা অর্জন করে এবং শ্রেষ্ঠ চলচ্চিত্রের জন্য একাডেমি পুরস্কারসহ তিনটি বিভাগে অস্কার লাভ করে। এই ছবির মধ্য দিয়ে স্ট্যালোন প্রধান তারকা হয়ে ওঠেন। ২০০৬ সালে লাইব্রেরি অব কংগ্রেস "সাংস্কৃতিক, ঐতিহাসিক বা নান্দনিকভাবে গুরুত্বপূর্ণ" বিবেচনায় ছবিটিকে মার্কিন যুক্তরাষ্ট্রের জাতীয় চলচ্চিত্র রেজিস্ট্রিতে সংরক্ষণের জন্য নির্বাচন করে। ''রকি'' ছবিটি ক্রীড়াভিত্তিক চলচ্চিত্র ধরনের অন্যতম সেরা চলচ্চিত্র হিসেবে বিবেচিত এবং ২০০৮ সালে আমেরিকান ফিল্ম ইনস্টিটিউট ''রেজিং বুল'' ছবির পরে ক্রীড়াভিত্তিক চলচ্চিত্র ধরনের দ্বিতীয় সেরা চলচ্চিত্র হিসেবে আখ্যায়িত করে। চলচ্চিত্রটির সাতটি অনুবর্তী পর্ব নির্মিত হয়েছে, সেগুলো হল ''রকি টু'' (১৯৭৯), ''রকি থ্রি'' (১৯৮২), ''রকি ফোর'' (১৯৮৫), ''রকি ফাইভ'' (১৯৯০), ''রকি বালবোয়া'' (২০০৬), ''ক্রিড'' (২০১৫) এবং ''ক্রিড টু'' (২০১৮)। স্ট্যালোন পরবর্তী সাতটি চলচ্চিত্রেই অভিনয় করেছেন, প্রথম পাঁচটি রচনা করেছেন এবং চারটি পরিচালনা করেছেন (অ্যাভিল্ডসেন ''রকি ফাইভ'' পরিচালনা করেন এবং রায়ান কুগলার ''ক্রিড'' পরিচালনা করেন)। ==তথ্যসূত্র== ==বহিঃসংযোগ== ভাষার চলচ্চিত্র চলচ্চিত্র দশকের ক্রীড়াভিত্তিক চলচ্চিত্র দশকের নাট্য চলচ্চিত্র চলচ্চিত্র ক্রীড়াভিত্তিক চলচ্চিত্র নাট্য চলচ্চিত্র
'''স্টার ট্রেক''' (ইংরেজি ভাষায়: Star Trek) মার্কিন যুক্তরাষ্ট্রের কল্পবিজ্ঞান টেলিভিশন ধারাবাহিক নাটকের ইতিহাসে একটি জনপ্রিয় নাম। অবশ্য এই থিমের উপর ভিত্তি করে অনেকগুলো সিনেমাও নির্মিত হয়েছে। এর যাত্রা শুরু হয়েছিল একটি টেলিভিশন সিরিজ তথা টিভি ধারাবাহিক নাটকের মাধ্যমে। ''স্টার ট্রেক: দি অরিজিনাল সিরিজ'' নামের সেই সিরিজটির পটভূমি তৈরি করেছিলেন বিখ্যাত কল্পবিজ্ঞান ব্যক্তিত্ব জিন রডেনবারি। প্রথম ধারাবাহিক নাটকটিতে ''স্টারশিপ এন্টারপ্রাইজ'' নামে একটি মনুষ্যনির্মিত নভোযানের আকাশগঙ্গা ছায়াপথব্যাপী অভিযান দেখানো হয়। এই নভোযানের ক্যাপ্টেনের চরিত্রটি হচ্ছে ''ক্যাপ্টেন জেমস টি কার্ক'', তার বিজ্ঞান কর্মকর্তা এবং ফার্স্ট অফিসারের নাম ''স্পক''। স্পক হিউম্যানয়েড হলেও হোমো স্যাপিয়েন্স নয়, ভালকান নামক একটি গ্রহের অধিবাসী। প্রথম ধারাবাহিক নাটকের পটভূমি ২৩শ শতাব্দীর, তখনও মানুষ আকাশগঙ্গা ছায়াপথ পেরোতে পারেনি। স্টারশিপ এন্টারপ্রাইজের দায়িত্ব হচ্ছে আকাশগঙ্গার এমন সব স্থানে যাওয়া যেখানে আগে কোন মানুষ যায়নি, নতুন নতুন সভ্যতা এবং প্রাণের অনুসন্ধান করা, কিন্তু তাদের কোন কর্মকাণ্ডে সরাসরি হস্তক্ষেপ না করা। আর ছায়াপথব্যাপী মানুষের সকল কর্মকাণ্ডের নিয়ন্ত্রক হচ্ছে ''ইউনাইটেড ফেডারেশন অফ প্ল্যানেটস''। মানব সভ্যতা সহ আরও অনেকগুলো সভ্যতা এই ফেডারেশনের সদস্য হয়। প্রথম সিরিজটি ১৯৬৬ সালে শুরু হয়ে তিন মৌসুম ধরে চলে। তবে প্যারামাউন্ট স্টুডিওর জন্য স্টার ট্রেক সিরিজের যে প্রথম পর্বটি তৈরি করা হয়েছিল সেটি স্টুডিও গ্রহণ করেনি। এখন অবশ্য অরিজিনাল সিরিজের ডিভিডিতে সেই প্রথম পর্ব তথা পাইলট টিও দেখা যায়। তিন মৌসুমের প্রথম ধারাবাহিক নাটক শেষ হওয়ার পর স্টার ট্রেকের পটভূমিতে একটি এনিমেশনকৃত ধারাবাহিক নাটক প্রচারিত হয়। এরপর নির্মিত হয় একই থিমের ৬টি পূর্ণদৈর্ঘ্য চলচ্চিত্র। তারপর আরও টি টেলিভিশন সিরিজ প্রচারিত হয়। পরের সিরিজগুলোতে পটভূমি একই থাকলেও চরিত্রগুলো ছিল একেবারে আলাদা। স্টার ট্রেক ফ্র্যানচাইজ টেলিভিশন ধারাবাহিক নাটক এবং চলচ্চিত্র ছাড়াও রয়েছে অসংখ্য ভিডিও গেইম, উপন্যাস, এবং এমনকি লাস ভেগাস শহরে একটি বিশেষ থিম পার্ক। == টেলিভিশন সিরিজ == নাম প্রচারের সময়কাল পটভূমি মৌসুম সংখ্যা পর্ব সংখ্যা চরিত্র (অভিনেতা) টিভি চ্যানেল দি অরিজিনাল সিরিজ ১৯৬৬-৬৯ ২৩শ শতাব্দী, ইউএসএস এন্টারপ্রাইজের বছরের মিশন: "to boldly go where no man has gone before" ৭৯ ক্যাপ্টেন জেমস টি কার্ক (উইলিয়াম শ্যাটনার), স্পক (লেনার্ড নিময়), ড. ম্যাকয় (ডিফরেস্ট কেলি), স্কট (জেমস ডুহান), উহুরা, সুলু, চেকভ, জেনিস, ক্রিস্টিন এনবিসি দি এনিমেটেড সিরিজ ১৯৭৩-৭৪ ২৩শ শতাব্দী ২২ ক্যাপ্টেন কার্ক (উইলিয়াম শ্যাটনার), স্পক (লেনার্ড নিময়), ড. ম্যাকয় (ডিফরেস্ট কেলি) এনবিসি দ্য নেক্সট জেনারেশন ১৯৮৭-৯৪ ২৩৬৪-৭০, কার্কের এন্টারপ্রাইজ শেষ হওয়ার ৭০ বছর পরে আরেকটি এন্টারপ্রাইজ শিপ ১৭৮ জ-লুক পিকার্ড (প্যাট্রিক স্টুয়ার্ট), উইলিয়াম রাইকার (জোনাথন ফ্রেকস), ডেটা (ব্রেন্ট স্পাইনার) ফার্স্ট রান সিন্ডিকেশন ডিপ স্পেস নাইন ১৯৯৩-৯৯ প্রাক্তন কারদাশিয়ান স্পেস স্টেশন Terok Nor, এখানকার অধিবাসীরা ইউনাইটেড ফেডারেশন অফ প্ল্যানেটস কে আমন্ত্রণ জানায় ১৭৬ বেঞ্জামিন সিস্কো (অ্যাভরি ব্রুক্স), কাইরা নেরিস (নেনা ভিজিটর), ওডো (রেনে অবারজোনোয়া), জুলিয়ান বাশির, জেদজিয়া ডেক্স, এজরি ডেক্স, ওর্ফ ফার্স্ট রান সিন্ডিকেশন ভয়েজার ১৯৯৫-২০০১ ২৩৭১-২৩৭৮, ইউএসএস ভয়েজার ডেল্টা কোয়াড্রেন্ট আটকে পড়ে ১৭২ ক্যাথরিন জেনওয়ে (কেইট মালগ্রু), চেকোটেই (রবার্ট বেলট্রন), টম প্যারিস, বিলেনা তোরেস, হ্যারি কিম, দ্য ডক্টর, নিলিক্স, কেস, সেভেন অফ নাইন ইউপিএন এন্টারপ্রাইজ ২০০১-০৫ ২১৫১ খ্রিস্টাব্দ, পৃথিবীর প্রথম ওয়ার্প স্টারশিপ ৯৮ জোনাথন আর্চার, টিপল, চার্রস ট্রিপ টাকার, ম্যালকম রিড, হোশি সেটো, ট্রেভিস মেওয়েদার, ড. ফ্লক্স ইউপিএন == চলচ্চিত্র == নং নাম মুক্তির তারিখ ''দ্য মোশন পিকচার'' ডিসেম্বর, ১৯৭৯ ''দ্য ড়্যাথ অফ খান'' জুন, ১৯৮২ ''দ্য সার্চ ফর স্পক'' জুন, ১৯৮৪ ''দ্য ভয়েজ হোম'' ২৬ নভেম্বর, ১৯৮৬ ''দ্য ফাইনাল ফ্রন্টিয়ার'' জুন, ১৯৮৯ ''দি আনডিসকাভারড কান্ট্রি'' ডিসেম্বর, ১৯৯১ ''স্টার ট্রেক জেনারেশনস'' ১৮ নভেম্বর, ১৯৯৪ ''স্টার ট্রেক: ফার্স্ট কন্টাক্ট'' ২২ নভেম্বর, ১৯৯৬ ''ইনজারেকশন'' ১১ ডিসেম্বর, ১৯৯৮ ১০ ''স্টার ট্রেক নেমেসিস'' ১৩ ডিসেম্বর, ২০০২ ১১ ''স্টার ট্রেক'' মে, ২০০৯ ১২ স্টার ট্রেক: ইনটু ডার্কনেস ২০১৩ কল্পকাহিনী
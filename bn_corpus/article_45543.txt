'''রামাডা ক্যারাভেলা বীচ রিসোর্ট''' ভারতের গোয়ার ভার্কা বীচে অবস্থিত একটি বীচ রিসোর্ট হোটেল৷ হোটেলটি প্রায় ২৩ একর স্থান জুড়ে অবস্থিত৷ ২০২ টি কক্ষ নিয়ে হোটেলটি ভার্কা বীচের অপরূপ সৌন্দর্যমন্ডিত পটভূমিতে নির্মিত হয়েছে৷ অবসর কিংবা ছুটি কাটানো, অথবা শুধুমাত্র নিরবচ্ছিন্ন বিশ্রাম এর রিসোর্টটি একটি আদর্শ স্থান৷ সফেদ বালুকাবেলায় ভ্রমণ এবং সমুদ্র তীরের সৌন্দর্য অবলোকনের মাধ্যমে পরিপূর্ণ হয়ে উঠতে পারে একজন ভ্রমণপিপাসুর মন৷ ==অবস্থান== রামাডা ক্যারাভেলা বীচ রিসোর্টটি ভারতের গোয়ার দক্ষিণাংশে ভার্কা বীচ অবস্থিত এবং নিকটবর্তী এয়ারপোর্ট হতে ৩৫ কিলোমিটার সবচেয়ে নিকটের রেলওয়ে স্টেশন হতে ১৫ কিলোমিটার দূরে অবস্থিত৷ ==স্থাপনাশৈলী== হোটেলটিতে মোট ২০২ টি কক্ষ রয়েছে৷ অতিথিদের আরামদায়ক অবস্থানের লক্ষ্যে কক্ষগুলো আধুনিক উপকরণ সুযোগ-সুবিধা দ্বারা সজ্জিত করা হয়েছে৷ কক্ষগুলো বিভিন্ন শ্রেণিতে বিভক্ত যেমন- স্ট্যান্ডার্ড রুম, সুপিরিয়র ডিল্যাক্স, স্যুইটসমূহ এবং দুই রকমের ভিলা৷ প্রতিটি কক্ষের সাথে একটি করে বারান্দা রয়েছে যেখান হতে সমুদ্রের দৃশ্য অবলোকন করা যায়৷ ==রেস্টুরেন্ট এন্ড ডাইনিং== এই পাঁচ তারকা হোটেলটিতে সুস্বাদু উন্নতমানের খাবার সমৃদ্ধ সাতটি রেস্টুরেন্ট রয়েছে৷ এর মধ্যে উল্লেখযোগ্য হল- ক্যাফে ক্যাসকেইড এন্ড লানাই, যা একটি কফি শপ; কার্নাভাল হচ্ছে সী ফুড পরিবেশনকারী একটি রেস্টুরেন্ট; বীচ শ্যাক এবং কাস্টওয়ে হলো দুটি সীজন্যাল রেস্টুরেন্ট৷ এছাড়া রয়েছে আট্রিয়াম বার, আইল্যান্ড বার এবং সানসেট বার৷ ==সার্ভিসসমূহ== হোটেলটিতে অতিথিদের আরামপ্রদ অবস্থানের জন্য বিভিন্ন সুযোগ-সুবিধা বিদ্যমান রয়েছে৷ এর মধ্যে বিশেষভাবে উল্লেখযোগ্য হচ্ছে- হেলথ ক্লাব, সুইমিং পুল, রুম সার্ভিস, টেলিফোন, ফ্যাক্স, ডক্টর অন কল, স্যাটেলাইট টেলিভিশন, মানি চেঞ্জার, কুরিয়ার সার্ভিস, ব্রডব্যান্ড ফ্যাসেলিটি, ওয়াটার পোলো, কার পার্কিং, চাইল্ড কেয়ার ফ্যাসেলিটি, কনফারেন্স হল সার্ভিস, কার রেন্টাল সার্ভিস, স্পিড বোড, বার, ব্যাংকোয়েট, সেফ ভল্ট, লন্ড্রি সার্ভিস ইত্যাদি৷ ==অ্যাওয়ার্ড অন্যান্য== হোটেলটি ১৯৯৮ সালে জার্মানীর বার্লিনের আইটিবিতে বেস্ট হোটেল রিসোর্ট অ্যাওয়ার্ড লাভ করে৷ রিসোর্ট হোটেলটিতে গোয়া শহরের সবচেয়ে বৃহৎ আকৃতির লেগুন আকৃতির সুইমিং পুল রয়েছে৷ ==উল্লেখ== হোটেল
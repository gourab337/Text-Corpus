পীচের উপর থেকে ভূমির অবস্থান দেখা যাচ্ছে '''প্রভিডেন্স স্টেডিয়াম''' () গায়ানার একটি ক্রীড়া স্টেডিয়াম। স্টেডিয়ামটি বোর্দা’র পরিবর্তে দেশটির জাতীয় স্টেডিয়ামের মর্যাদা পেয়েছে। ২০০৭ সালের মার্চ-এপ্রিল মাসে অনুষ্ঠিত বিশ্বকাপ ক্রিকেটের সুপার এইট পর্বের খেলা আয়োজনের উদ্দেশ্যে স্টেডিয়াম নির্মিত হয়েছে। ২৮ মার্চ থেকে এপ্রিল, ২০০৭ তারিখের মধ্যে এখানে ৬টি খেলা অনুষ্ঠিত হয়। উল্লেখযোগ্য ঘটনা হিসেবে শ্রীলঙ্কা এবং দক্ষিণ আফ্রিকার মধ্যে অনুষ্ঠিত খেলায় ফাস্ট বোলার লাসিথ মালিঙ্গা আন্তর্জাতিক ক্রিকেটের ইতিহাসে প্রথম বোলার হিসেবে হ্যাট্রিকসহ একাধারে চার উইকেট লাভ করেছিলেন। ক্রিকেট খেলা আয়োজনের উদ্দেশ্যে নির্মিত হলেও এখানে বহু-ক্রীড়া আয়োজনেরও ব্যবস্থা রাখা হয়েছে। == বিবরণ == ভারত সরকারের অর্থায়ণে গায়ানা সরকার স্টেডিয়ামটি নির্মাণ কার্য পরিচালনা করে। সিআরএন আর্কিটেক্টস এন্ড ইঞ্জিনিয়ার্সের নকশাকার সি.আর. নারায়ণ রাও এবং শাপুরজি পালোনজি গ্রুপ এর অবকাঠামো তৈরীর দায়িত্ব নেয়। ২০০৫ সালের বন্যার ফলে অবকাঠামো তৈরীতে দেরী হয়। মে, ২০০৫ সালে এর নির্মাণ কার্য শুরু হয়। প্রাক্কলিত ব্যয় ধার্য্য করা হয় $২৫ মিলিয়ন মার্কিন ডলারে। স্টেডিয়ামে পনের হাজার দর্শক ধারণের ক্ষমতা রয়েছে। এরফলে এটি গায়ানায় সর্ববৃহৎ স্টেডিয়ামের মর্যাদা পেয়েছে। বর্তমানে এটি বোর্দা’র পরিবর্তে টেস্ট ক্রিকেট আয়োজন করে থাকে। স্টেডিয়াম কমপ্লেক্সে বিপণী বিতান এবং বিলাসবহুল অ্যাপার্টমেন্ট রয়েছে। স্টেডিয়ামের কাছেই রয়েছে প্রিন্সেস ইন্টারন্যাশনাল হোটেল। == তথ্যসূত্র == == আরও দেখুন == ওভাল স্টেডিয়াম লাসিথ মালিঙ্গা কুইন্স পার্ক ওভাল আর. প্রেমাদাসা স্টেডিয়াম ২০০৭ ক্রিকেট বিশ্বকাপ ২০১৩ পাকিস্তান ক্রিকেট দলের ওয়েস্ট ইন্ডিজ সফর ইন্ডিজে টেস্ট ক্রিকেট মাঠ ক্রিকেট মাঠ ফুটবল মাঠ
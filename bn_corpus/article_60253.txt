২০১৯ সালের ২০ ফেব্রুয়ারি বাংলাদেশের ঢাকায় চকবাজারে অগ্নিকাণ্ডের ঘটনা ঘটে। সেখানে একটি গ্যাস সিলিন্ডারের বিস্ফোরণ হতে সৃষ্ট আগুন পার্শ্ববর্তী ভবনসমূহে ছড়িয়ে পড়ে এবং বৈদ্যুতিক ট্রান্সমিটার বিস্ফোরিত হয়ে এলাকাটি হয়ে যায়। দমকল বাহিনী পাঁচ ঘণ্টার চেষ্টায় আগুন নিয়ন্ত্রণে আনতে সক্ষম হলেও (সরকারি হিসাব মতে) ততক্ষণে ঘটনাস্থলে অগ্নিদগ্ধ হয়ে ৭৮ জন মারা যান। ==অগ্নিকাণ্ড== ===কারণ=== শিল্প মন্ত্রণালয়ের প্রাথমিক তদন্ত প্রতিবেদনে বলা হয়, ২০ ফেব্রুয়ারি রাত ১০টা ৩৮ মিনিটে রাজধানীর পুরান ঢাকার চকবাজার থানার চুড়িহাট্টা মসজিদ সংলগ্ন আসগর লেন, নবকুমার দত্ত রোড হায়দার বক্স লেনের মিলনস্থলে একটি প্রাইভেটকারের সিলিন্ডার বিস্ফোরণের মাধ্যমে অগ্নিকাণ্ডের সূত্রপাত হয়। সেই আগুনে প্রাইভেটকারের কাছেই থাকা গ্যাস সিলিন্ডারবাহী একটি পিকআপের সিলিন্ডারসমূহও বিস্ফোরিত হয়; বিস্ফোরিত হয় পার্শ্ববর্তী খাবার হোটেলের গ্যাস সিলিন্ডার এবং রাস্তার বৈদ্যুতিক ট্রান্সমিটারও। পুরো এলাকা হয়ে পড়ার মধ্যেই আগুন ছড়িয়ে পড়ে নিকটস্থ রাজ্জাক ভবন, হাজী ওয়াহিদ ম্যানশনসহ পাঁচটি ভবনে। হাজী ওয়াহেদ ম্যানশনে থাকা পারফিউমের গুদাম অন্যান্য দোকানে রাখা প্লাস্টিক গ্রেনুলারসমূহ দাহ্য পদার্থ হিসেবে আগুন ছড়িয়ে পড়তে সাহায্য করে। আরেকটি ব্যাখ্যা অনুসারে, মোড়ে থাকা একটি বিদ্যুতের ট্রান্সফরমার থেকে আগুনের সূত্রপাত হয়। পরবর্তীতে বিস্ফোরক পরিদপ্তরের করা তদন্ত প্রতিবেদনে বলা হয়, ওয়াহেদ ম্যানশনের দ্বিতীয় তলায় রাখা সুগন্ধির ক্যানগুলো থেকে কোনো কারণে বাতাসে বিস্ফোরক মিশ্রণ তৈরি হয়েছিল। বৈদ্যুতিক স্ফুলিঙ্গ ওই মিশ্রণের সংস্পর্শে এসে বিস্ফোরণ ঘটে অগ্নিকাণ্ডের সূত্রপাত হয়। প্রতিবেদনটিতে সিলিন্ডার বিস্ফোরণে আগুনের সূত্রপাত হওয়ার বিপক্ষে যুক্তি তুলে ধরা হয়েছে। ===ঘটনাক্রম=== ঘনবসতিপূর্ণ সরু গলিপথের পুরান ঢাকায় দ্রুত আগুন ছড়িয়ে পড়ে; নিকটস্থ এক কমিউনিটি সেন্টারে বিয়ে উপলক্ষে সড়ক ছিল জনসমাগমপূর্ণ। আগুনে পথচারী রিকশাযাত্রীরাসহ ভবনগুলোর বাসিন্দারা অগ্নিকাণ্ডের শিকার হন। এর মধ্যে দমকল বাহিনীর ১০টি ফায়ারস্টেশনের ৩৭টি ইউনিট অগ্নিনির্বাপনের কাজ শুরু করে; ৪টি হেলিকপ্টারের মাধ্যমে আগুনলাগা ভবনগুলোতে পানি ছিটানো হয়। রাত ৩টার দিকে আগুন মোটামুটি নিয়ন্ত্রণে আসে, তবে এরপরেও ছোটোখাটো বিস্ফোরণ হতে থাকে। পরদিন ২১ ফেব্রুয়ারী দুপুর ১টায় ১৫ ঘণ্টাব্যাপী অগ্নিনির্বাপণ অভিযান সমাপ্ত ঘোষণা করা হয়। ==হতাহত== দমকলবাহিনী ঘটনাস্থল থেকে ঢাকা মেডিকেল কলেজে ৭০টি লাশ প্রেরণ করে; আরো ১১টি লাশ বিভিন্নভাবে এসে পৌঁছায়। এছাড়া আহত অগ্নিদগ্ধ ৫২ জনের মধ্যে ৪১ জন প্রাথমিক চিকিৎসা নেন এবং ১১ জনকে হাসপাতালে ভর্তি করা হয় এবং হতাহতদের বেশির ভাগ লোক নোয়াখালি জেলার। অগ্নিকাণ্ডে একাধিক হোটেল দোকানসহ পাঁচটি ভবন সম্পূর্ণ পুড়ে যায়। পুড়ে যাওয়া ওয়াহিদ ম্যানশন ধ্বসে পড়ার সম্ভাবনা জানান বুয়েটের প্রকৌশলীগণ। এছাড়া ৪টি গাড়ি, ১৫টি মোটরবাইকসহ অনেকগুলো রিকশা, ভ্যান ঠেলাগাড়ি অগ্নিদগ্ধ হয়। অগ্নিকাণ্ডে হতাহতের ঘটনায় রাষ্ট্রপতি আবদুল হামিদ প্রধানমন্ত্রী শেখ হাসিনা শোক প্রকাশ করেন এবং প্রধানমন্ত্রী উদ্ধার কার্যের তত্ত্বাবধান করেন বলে জানান ঢাকা দক্ষিণ সিটি কর্পোরেশনের মেয়র সাঈদ খোকন। বিএনপি অগ্নিকাণ্ডের জন্য 'সরকারের অব্যবস্থাপনা'কে দায়ী করে এবং ২৩ ফেব্রুয়ারী শোকদিবস পালনসহ দুদিনের কর্মসূচী ঘোষণা করে। অগ্নিকাণ্ডে হতাহতদের স্বজনদের তথ্য জানাতে বিশেষভাবে হটলাইন চালু করা হয়। অগ্নিকাণ্ডে আহতদের চিকিৎসার খরচ সরকার বহন করবে বলে জানান জাহিদ মালেক। পাশাপাশি শ্রম মন্ত্রণালয় থেকে নিহত শ্রমিকদেরকে লক্ষ এবং আহতদেরকে ৫০ হাজার টাকা করে আর্থিক সহায়তা দেয়া হবে বলে জানানো হয়। মেয়র সাঈদ খোকন পুরান ঢাকায় আর কোনো রাসায়নিক গুদাম রাখতে দেয়া হবে না এবং কঠোর পদক্ষেপ নেয়া হবে বলে জানান। পুলিশ মহাপরিদর্শক জাবেদ পাটোয়ারী জানান যে রাসায়নিক গুদাম সরাতে সংশ্লিষ্ট দপ্তরকে পুলিশ সহায়তা দিতে প্রস্তুত আছে। তবে 'অর্থনৈতিক প্রবাহ' বজায় রাখতে পুরান ঢাকার রাসায়নিক ব্যবসা বন্ধ করা যাবে না বলে মন্তব্য করেন শিল্পমন্ত্রী নুরুল মজিদ মাহমুদ হুমায়ূন। অগ্নিকাণ্ডের কারণ অনুসন্ধান, ক্ষয়ক্ষতি নিরূপণ ভবিষ্যতে অগ্নিকাণ্ড রোধে শিল্প মন্ত্রণালয়ের অধীনে ১২ সদস্যের একটি তদন্ত কমিটি গঠন করা হয় এবং একটি প্রাথমিক প্রতিবেদন জমা দেয়া হয়। ২৫ ফেব্রুয়ারি, সোমবার এক দিনের রাষ্ট্রীয় শোক পালন করা হয়। == আরো দেখুন == নিমতলি অগ্নিকাণ্ড তাজরীন ফ্যাশন অগ্নিকাণ্ড এফআর টাওয়ার অগ্নিকাণ্ড ==তথ্যসূত্র== ==বহিঃসংযোগ== অগ্নিদগ্ধ এলাকার কিছু ছবি প্রথম আলো। বাংলাদেশ অগ্নিকাণ্ড বিষয়শ্রেণী:ভবন স্থাপনায় অগ্নিকাণ্ড ঢাকা ২১শ শতাব্দী অগ্নিকাণ্ড
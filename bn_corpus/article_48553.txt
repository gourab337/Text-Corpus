একটি ভাঙা নারিকেল এবং এক বোতল নারিকেল তেল। '''নারিকেল তেল''' বা '''নারিকেল তৈল''' হচ্ছে এক ধরণের তেল যা নারিকেল গাছ থেকে সংগৃহীত নারিকেলের শাঁস থেকে নিষ্কাশন করা হয়। নারিকেল তেলের বিবিধ ব্যবহার রয়েছে। উচ্চ সম্পৃক্ত চর্বি উপাদানের কারণে এটা ধীরে ধীরে জারিত হয় এবং প্রতিরোধী হওয়ায় ২৪ °সে (৭৫ °ফা) তাপমাত্রায় ছয় মাস পর্যন্ত নষ্ট না হয়ে টিকে থাকে। উচ্চমাত্রার সম্পৃক্ত চর্বির কারণে বিশ্ব স্বাস্থ্য সংস্থা, মার্কিন যুক্তরাষ্ট্রের স্বাস্থ্য মানব সেবা অধিদপ্তর, যুক্তরাষ্ট্রের ফুড অ্যান্ড ড্রাগ আমেরিকান হার্ট এসোসিয়েশন, আমেরিকান ডায়েটিক এসোসিয়েশন, ব্রিটিশ ন্যাশনাল হেল্থ সার্ভিস, ব্রিটিশ পুষ্টি ফাউন্ডেশন এবং কানাডার পুষ্টিবিদগণ নারিকেল তেল খাওয়া কমানো বা পরিহার করার পরামর্শ দিয়েছে। == উৎপাদন == শুকনো বা কাঁচা উভয় অবস্থা থেকে নারিকেল তেল নিষ্কাশন করা হয়। === শুষ্ক প্রক্রিয়া === ঐতিহ্যগত ভাবে ষাঁড় চালিত মিল/ঘানি ব্যবহার করে সিসিলিতে নারিকেল তেল উৎপাদন। শুকনো প্রক্রিয়ায় নারিকেল শাঁস প্রথমে বীজ থেকে তুলে কেটে টুকরো করে সূর্যালোক, আগুনের উত্তাপে শুকানো হয়। এই শুকনো শাঁসকে ঘানিতে পিষে বা দ্রাবকে ডুবিয়ে তেল আলাদা করা হয়। তেলের সংগে উপজাত হিসেবে উচ্চ প্রোটিন যুক্ত খৈল পাওয়া যায়। খৈল মানুষের খাওয়ার জন্য উপযোগী নয়। খৈল থেকে প্রোটিন আহরণের কোন উপায় নেই। খৈল পশু, মৎস্য খাদ্য, সার ইত্যাদি হিসেবে ব্যবহার করা হয়। === ভেজা প্রক্রিয়া === ভেজা প্রক্রিয়ায় শুকনো নারিকেলের শাঁসের বদলে কাঁচা নারিকেল ব্যবহার করা হয়। নারিকেলের প্রোটিন তেল পানি দ্বারা একটা ইমালশান তৈরি করে। এই ইমালশান ভেঙে তেল আহরণ করতে হয় যা কিছুটা ঝামেলাপূর্ণ। দীর্ঘ ফুটানোর মাধ্যমে এটা করা হয়। কিন্তু এর ফলে অনেক সময় তেলের বর্ণ নষ্ট হয়ে যায় এবং এটা লাভজনক প্রক্রিয়া নয়। ভালোমানের নারিকেল থেকে ভালো তেল পাওয়া যায়। থেকে ২০ মাস বয়সের নারিকেল সংগ্রহ করা হয়। অপরিপক্ব নারকেল বীজ থেকে তেল উৎপাদন খুবই ঝামেলাপূর্ণ এবং ভালো ফল পাওয়া যায় না। == ব্যবহার == ==পুষ্টি এবং চর্বি অনুপাত== নারকেল তেলের ৯৯% ফ্যাট যার প্রধান অংশই সম্পৃক্ত চর্বি। ১০০ গ্রাম নারকেল তেলে ৮৯০ ক্যালোরি পাওয়া যায়। সম্পৃক্ত চর্বির অর্ধেকটা হচ্ছে লরিক এসিড। অন্যান্য স্যাচুরেটেড ফ্যাটের মধ্যে থাকে মাইরিস্টোলেইক এসিড পামিটোলেইক এসিড। মোট ফ্যাটের ৮২% স্যাচুরেটেড ফ্যাট, ৬% মনোস্যাচুরেটেড ফ্যাট এবং ২% পলস্যাচুরেটেড ফ্যাট। নারিকেল তেলে ফাইটোস্টেরল থাকে। == তথ্যসূত্র == তেল তেল
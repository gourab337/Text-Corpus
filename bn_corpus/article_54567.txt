পেননা (এছাড়াও '' পেননার '', '' পেননের '', '' পেননারু '' বা উত্তর '' পিনাকিনি '' হিসাবে পরিচিত) দক্ষিণ ভারতের একটি নদী। পেননা কর্ণাটক রাজ্যের চিকাবাল্লাপুর জেলার নন্দী পর্বতমালায় উৎপন্ন হয়েছে এবং উত্তর পূর্বে প্রবাহিত হয়ে কর্ণাটক অন্ধ্রপ্রদেশ রাজ্য অতিক্রম করে বঙ্গোপসাগরে পড়েছে। এটি ৫৯৭ কিলোমিটার (৩৭১ মাইল) দীর্ঘ। নদীটির ৫৫,২১৩ বর্গ কিমি এলাকা জুড়ে নিষ্কাশন খাত রয়েছে: কর্ণাটক রাজ্যে ৬,৯৩৭ বর্গ কিমি এবং অন্ধ্রপ্রদেশে ৪৮,২৭৬ বর্গ কিমি। নদী অববাহিকা পূর্বঘাটের বৃষ্টি ছায়া অঞ্চলে অবস্থিত এবং এই নদী অববাহিকা অঞ্চলে বছরে গড় বৃষ্টিপাত হয় ৫০০ মিমি। ==ভূগোল== ===পথ=== পেননা নদীতে বেশ কয়েকটি উৎস মুখ রয়েছে। প্রধান শাখাটি কর্ণাটকের নন্দী পাহাড়ে উৎপন্ন হয়ে উত্তর পূর্ব দিকে কয়েকটি পাহাড় সমভূমির মধ্য দিয়ে প্রবাহিত হয়ে ৫৯৭ কিলোমিটার পথ অতিক্রম করে অন্ধ্রপ্রদেশের নেল্লোর জেলায় বঙ্গোপসাগরে মিলিত হয়েছে। এটি একটি মৌসুমী নদী। নদীটির জলের প্রধান উৎস বৃষ্টির জল। এটি শুষ্ক সময়ে ছোট প্রবাহের মত দেখায়। পেননা নদীর প্রধান উপনদী উত্তর দিক থেকে জয়মঙ্গলী, কুন্দেরু এবং সাগিলেরু; দক্ষিণ দিক থেকে চিত্রবতী, পাপগানি এবং চেইয়েরু। ====কর্ণাটক==== পেননা নদী ১৩.৫৫ ডিগ্রি উত্তর ৭৭.৬০ ডিগ্রি পূর্বে কর্ণাটকের চিকাবাল্লপুরের দক্ষিণ পশ্চিমে চেন্নাকেশব পর্বতশ্রেণীর নন্দী পাহাড় থেকে উৎপন্ন। এটি তার উৎস থেকে উত্তর-পশ্চিম দিকে প্রবাহিত হয়েছে। এটি মারলুর এর মত শহরগুলির কাছ দিয়ে বয়ে গেছে। এটি অনন্তপুর জেলা দিয়ে অন্ধ্রপ্রদেশে রাজ্যে প্রবেশ করার আগে কর্ণাটকের কোলার তুমকুর জেলার মধ্যে দিয়ে উত্তর দিকে ৪৮ কিলোমিটার প্রবাহিত হয়েছে। ৬৯ কি.মি. প্রবাহের পর পেননা নদীর সঙ্গে কুমুদাবতী নদী মিলিত হয়। ৮২ কিলোমিটার চলার পর অনন্তপুর জেলার হিন্দুপুর শহরের কাছে পেননা নদীর সাথে জয়মঙ্গলী নদী মিলিত হয়। জয়মঙ্গলী নদী তুমকুর জেলায় উৎপন্ন হয়ে উত্তর-পূর্ব দিকে ৭৭ কিলোমিটার পথ অতিক্রম করে পেননা নদীর বাম তীরে পড়েছে। জয়মঙ্গলী নদীর সম্মিলন থেকে পরবর্তী ১৪৬ কিলোমিটারের জন্য পেননা প্রায় উত্তর দিকে প্রবাহিত হয়েছে। অনন্তপুর জেলায় ৬৭কিলোমিটার পথ চলার পর, পেননা নদী তার উৎস থেকে ১১৫ কিলোমিটার দূরে তুমকুর জেলার পাভাগাডা তালুকে প্রবেশ করার মাধ্যমে পুনরায় কর্ণাটকে প্রবাহিত হওয়া শুরু করে। তুমকুর জেলায় ১৩ কিলোমিটার পথ চলার পর, উৎস থেকে ১২৮ কিলোমিটার দূরে, এটি আবার অন্ধ্রপ্রদেশে প্রবেশ করে অনন্তপুর জেলার কল্যাণদুর্গ তালুকে এসে। পেননা আহাবীলামের এসে পেননা পূর্বদিকে প্রবাহিত হতে শুরু ক'রে মারুতি কট্রিমলা সংরক্ষিত বন এবং তাডিপত্রীর মতো নগরের কাছ দিয়ে প্রবাহিত হয়েছে। ====কাডাপা==== ==তথ্যসূত্র== ==বহিঃসংযোগ== নদী
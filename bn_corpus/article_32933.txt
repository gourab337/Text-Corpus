'''মাগিনা থিলান থুসারা মিরান্ডো''' (জন্ম: মার্চ, ১৯৮১) বালাপিতিয়ায় জন্মগ্রহণকারী সাবেক শ্রীলঙ্কান ক্রিকেটার। শ্রীলঙ্কা ক্রিকেট দলের অন্যতম সদস্য ছিলেন '''থিলান থুসারা'''। দলে তিনি মূলতঃ বামহাতি মিডিয়াম-ফাস্ট বোলার হিসেবে খেলেছেন। পাশাপাশি বামহাতে ব্যাটিংয়ে পারদর্শী তিনি। ঘরোয়া ক্রিকেটে সিংহলীজ স্পোর্টস ক্লাবের প্রতিনিধিত্ব করেছেন। == খেলোয়াড়ী জীবন == ১৯৯৮-৯৯ মৌসুমে থুসারা’র প্রথম-শ্রেণীর ক্রিকেটে অভিষেক ঘটে। শ্রীলঙ্কার প্রিমিয়ার ফাস্ট-বোলিং একাডেমিতে প্রশিক্ষণ শেষে তিনি দল নির্বাচকমণ্ডলীর নজর কাড়েন। এরফলে দক্ষিণ আফ্রিকা সফরে টেস্ট দলের সদস্য মনোনীত হন। সিরিজের কোন খেলায় মূল একাদশে তাকে অন্তর্ভুক্ত করা না হলেও ২৭ জুন, ২০০৩ তারিখে ওয়েস্ট ইন্ডিজের বিপক্ষে তার টেস্ট অভিষেক হয়। কিন্তু সিরিজটিতে তিনি তেমন রান কিংবা উইকেট সংগ্রহে ব্যর্থ হন। এরপর ২০০৬-০৭ মৌসুমে ঘরোয়া প্রথম-শ্রেণীর ক্রিকেটে দূর্দান্ত ক্রীড়ানৈপুণ্য প্রদর্শন করলে ২০০৮ সালে ওয়েস্ট ইন্ডিজ সফরে যান। ১৫ এপ্রিল, ২০০৮ তারিখে প্রথম খেলায় উইকেট পরের খেলায় তিন উইকেট শিকার করেন তিনি। একই সফরে তার ওডিআই অভিষেক ঘটে। ১৫ এপ্রিল, ২০০৮ তারিখে সেন্ট লুসিয়ার বিউসেজাউর স্টেডিয়ামে অনুষ্ঠিত অভিষেক ওডিআইয়ে তিনি তার প্রথম বলেই রুনাকো মর্টনকে কুমার সাঙ্গাকারা’র হাতে কট আউট করে উইকেট লাভ করেন। তৃতীয় ওডিআইয়ে চমকপ্রদ বোলিং পরিসংখ্যান গড়েন ৫.২-১-১২-১। কিন্তু বৃষ্টির কারণে খেলাটি পরিত্যক্ত ঘোষিত হয়। চামিন্দা ভাসের কিছুকাল অবসরের ফাঁকে তিনি শ্রীলঙ্কা ক্রিকেট দলে প্রধান বোলারের মর্যাদা পান। ফেব্রুয়ারি, ২০০৯ তারিখে ইন্ডিয়ান প্রিমিয়ার লীগে চেন্নাই সুপার কিংসের সাথে চুক্তিবদ্ধ হন। চেন্নাই কর্তৃপক্ষ তাকে $১৪০০০০ মার্কিন ডলারের বিনিময়ে চুক্তি করে। == তথ্যসূত্র == == আরও দেখুন == জিহান মুবারক শ্রীলঙ্কা জাতীয় ক্রিকেট দল আন্তর্জাতিক ক্রিকেটে প্রথম বলেই উইকেটলাভকারী বোলারদের তালিকা == বহিঃসংযোগ == *Cricinfo Players and Officials Thilan Thushara, ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার স্পোর্টস ক্লাবের ক্রিকেটার স্পোর্টস ক্লাবের ক্রিকেটার ক্রিকেট ক্লাবের ক্রিকেটার ক্রিকেট ক্লাবের ক্রিকেটার সুপার কিংসের ক্রিকেটার
Mahendra Pratap, centre, with (left to right) Maulavi Barkatullah, Werner Otto von Hentig, Kazim Bey, and Walter Röhr. Kabul, 1916 অভিযান''' ছিল ১৯১৫-১৯১৬ সালে আফগানিস্তানে প্রথম বিশ্বযুদ্ধের বিজিত পক্ষ কেন্দ্রীয় শক্তির পাঠানো কূটনৈতিক দলের একটি অভিযান। এর উদ্দেশ্য ছিল আফগানিস্তানকে ব্রিটিশশাসন থেকে সম্পূর্ণ মুক্ত করে কেন্দ্রীয় শক্তির পক্ষে প্রথম বিশ্বযুদ্ধে অংশগ্রহণ এবং ব্রিটিশ-ভারতে আক্রমনের জন্য উতসাহিত করা। এই অভিযানটি ছিল ভারতে জাতীয়তাবাদী বিপ্লব ঘটানোর জন্য ইন্দো-জার্মান কতৃক গৃহীত ধারাবাহিক প্রচেষ্টার অংশবিশেষ। নামে নির্বাসিত ভারতীয় নেতা রাজা মহেন্দ্র প্রতাপের নেতৃত্বে হলেও এই অভিযানের পেছনে ছিল মূলত জার্মানী তুরস্ক এবং এর পরিচালনার দায়িত্বে ছিলেন জার্মান সামরিক কর্মকর্তা অস্কার নিয়েদেমেয়ার এবং ওয়েরনা অট্টো হেনটিগ। অন্যান্য অংশগ্রহণকারীদের মধ্যে মৌলভী বরকতুল্লাহ এবং চেম্পাকারমণ পিল্লাই সহ ছিলেন বার্লিন কমিটি নামে ভারতীয় জাতীয়তাবাদী এক সংগঠনের সদস্যগণ আর তুর্কীদের হিসেবে এনবার পাশার বিশ্বস্তভাজন কাজিম বে। ব্রিটেন এই অভিযানকে গুরুতর হুমকি হিসেবে নেয়। অভিযানকে নস্যাৎ করার জন্য মিত্র রাশিয়া সহ পারস্যতে ১৯১৫'র গ্রীষ্মে নেয়া ব্রিটেনের প্রচেষ্টা ব্যর্থ হয়। আফগানিস্তানের নিরপেক্ষতা নিশ্চিত করতে ব্রিটেন বড়লাট লর্ড হার্ডিঞ্জ রাজা পঞ্চম জর্জের ব্যক্তিগত হস্তক্ষেপ সহ গুপ্তচরবৃত্তি এবং কূটনৈতিক আক্রমণের ব্যবস্থা নেয়। অভিযানটি এর মূল উদ্দেশ্য- আমির হাবিবুল্লাহ খান শাসিত আফগানিস্তানকে পক্ষে ভিড়ানোতে ব্যর্থ হলেও পরবর্তীতে কিছু কিছু ঘটনাকে প্রভাবিত করতে সক্ষম হয়। এই অভিযানটি আফগানিস্তানের সংস্কারসহ রাজনৈতিক আন্দোলনের সূচনা করে যার চূড়ান্ত পরিণতি হয় ১৯১৯ সালে আমির হাবিবুল্লাহ খানের গুপ্তহত্যা এবং হত্যার দ্বারা ত্বরান্বিত তৃতীয় আফগান যুদ্ধ। এশিয়াতে সমাজতান্ত্রিক বিপ্লব ছড়িয়ে দেওয়ার মাধ্যমে ব্রিটিশ রাজের পতন ঘটানোর উদ্দেশ্যে উদীয়মান বলশেভিক রাশিয়ার নেয়া কাল্মিক প্রকল্প এই অভিযানের মাধ্যমে প্রভাবিত হয়। এছাড়াও এই অভিযান ব্রিটেনকে প্রভাবিত করে ভারতে জার্মানী এবং বলশেভিক চেতনা দ্বারা উদ্বুদ্ধ বিপ্লব তদন্তে রাওলাত কমিশন গঠনে এবং প্রথম বিশ্বযুদ্ধ পরবর্তী ভারতের স্বাধীনতার আন্দোলনকে ভিন্ন প্রেক্ষিতে দেখার দৃষ্টি লাভে। ==পটভূমি== একই জোটভূক্ত হওয়ায় সার্বিয়া আর মধ্যেকার যুদ্ধে জার্মানী আর রাশিয়াকেও অংশ নিতে হয়। ওদিকে বেলজিয়ামে জার্মানীর আক্রমণ ইন্ধন যোগায় ব্রিটেনকেও যুদ্ধে নামতে। এভাবে ১৯১৪ সালের অগাস্টে শুরু হয় প্রথম বিশ্বযুদ্ধ। পরপর সংগঠিত কিছু সামরিক ঘটনা রাজনৈতিক ষড়যন্ত্রের পর রাশিয়া তুরস্কের বিরুদ্ধে যুদ্ধ ঘোষণা করে নভেম্বর মাসে। মিত্র শক্তিকে প্রতিহত করতে তুরস্ক কেন্দ্রীয় শক্তির সাথে যোগ দেয়। তুরস্কের সাথে মৈত্রী জার্মানীকে উস্কানি দেয় রাশিয়া আর ব্রিটেনের বিরুদ্ধে যুদ্ধকে এগিয়ে নিয়ে যেতে এবং রাজনৈতিক উত্তেজনা সৃষ্টি করে এই দুটি দেশের উপনিবেশগুলিকে, বিশেষত রাশিয়ার তুর্কীস্তানকে এবং ব্রিটেনের ভারতকে, দুর্বল করার মাধ্যমে প্রকারান্তরে দুটি দেশকে দুর্বল করার পরিকল্পনাকে ত্বরান্বিত করতে। বছরের পর বছর জার্মানী, তুরস্ক, পারস্য, যুক্তরাষ্ট্র এবং অন্যান্য দেশকে উপনিবেশবাদ তথা ব্রিটেনের বিরুদ্ধে ব্যবহারকারী ভারতীয় জাতীয়তাবাদীদের সাথে সম্পর্ক ঝালাই করার মাধ্যমে জার্মানী তার পরিকল্পনা বাস্তবায়নে এগিয়ে যায়। ১৯১৩ সাল থেকেই ব্রিটেনের সাথে আসন্ন যুদ্ধ এবং ভারতীয় জাতীয়তাবাদীদের প্রতি জার্মানীর পক্ষাবলম্বনের সম্ভাব্যতা সংক্রান্ত বিপ্লপবাদী প্রচারণা জার্মানীতে শুরু হয়। যুদ্ধের শুরুর দিকের মাসগুলিতে জার্মান পত্রপত্রিকাগুলি গুরুত্বের সাথে ভারতের সামাজিক অন্যান্য সমস্যা এবং ব্রিটেন কর্তৃক ঔপনিবেশিক নিপীড়নের প্রতিবেদন ছাপে। জার্মান চ্যান্সেলর থিওব্যাল্ড ফন পূর্ণ সমর্থনে এই পরিকল্পনাকে নেতৃত্ব দেন প্রখ্যাত প্রত্নতত্ত্ববিদ এবং ইতিহাসবেত্তা ম্যাক্স ভন ওপেনহেইম যিনি নতুন পূর্বদেশীয় গুপ্তবার্তা সংস্থার প্রধান ছিলেন এবং বার্লিন কমিটি গঠন করেছিলেন যা পরবর্তীতে ভারতীয় স্বাধীনতা কমিটি নাম নেয়। জার্মান দূতাবাস এবং নির্বাসিত ভারতীয় বিপ্লবীদের যেমন উত্তর আমেরিকার গাদার পার্টি) পরিকল্পনা অনুযায়ী বার্লিন কমিটি ভারতে অর্থ, অস্ত্র এবং সামরিক সহযোগিতার প্রস্তাব দেয়। এশিয়ার বিভিন্ন অঞ্চল এবং যুক্তরাষ্ট্র থেকে গোপনে সৈন্য এবং অস্ত্র সরবরাহের মাধ্যেমে ভারতে জাতীয়তাবাদী বিপ্লবের সূচনা করাই ছিল উদ্দেশ্য।. সরদার অজিত সিংহ এবং সুফি অম্ব প্রসাদের নেতৃত্বে ১৯০৯ সালের দিকেই তুর্কী এবং পারস্যে জাতীয়তাবাদের কাজ শুরু হয়। ১৯১০ এর প্রতিবেদন ঘাঁটলে দেখা যায় জার্মানী ইতিমধ্যেই তুরস্ক, পারস্য আর আফগানিস্তানের মাধ্যমে ভারতকে হুমকী দেওয়ার পাঁয়তারা কষছিলো। মোটামুটি ১৯ শতকের শেষ থেকেই জার্মানী তুরস্ক এবং পারস্যের সাথে ঘনিষ্ঠ কূটনৈতিক এবং অর্থনৈতিক সম্পর্ক গড়ে তোলে। গুপ্তচর হিসেবে কাজ করতে গিয়ে ভন ওপেনহেইম তুরস্ক আর পারস্যের মানচিত্র তৈরী করে নিয়েছিলেন। ১৯৮৯ কাইযার দ্বিতীয় উইলহেমের দামাস্কাস আর জেরুজালেম ঘুরার উদ্দেশ্য ছিল তুরস্কের সাথে সম্পর্কোন্নয়ন আর ব্রিটিশ ভারত অন্যান্য দেশের লক্ষ লক্ষ মানুষের ধর্ম ইসলামের সাথে সংহতি প্রকাশকরণ। পূর্বদেশীয় গুপ্তবার্তা সংস্থার চেষ্টায় এই দেশগুলিতে কাইযারের ধর্মান্তরিত হওয়ার গুজব ছড়িয়ে পরে। প্রচারিত হয় যে 'হাজী কাইযার' গোপনে মক্কায় গিয়ে ইসলাম ধর্ম গ্রহণ করেছেন এবং তিনিই ইসলামের রক্ষা কর্তা। এনবার পাশার পরিচালনায় ১৯১৩ সালের এক অভ্যুত্থান সুলতান পঞ্চম মেহমেদকে হটিয়ে সামরিক জান্তাকে ক্ষমতায় বসায়। নতুন এই সরকার ধর্মনিরপেক্ষ হওয়া সত্ত্বেও মুসলিম রাজ্যে তুরস্কের চলে আসা প্রভাব বজায় থাকে। ১৯১৬ এর আরব বিদ্রোহের পূর্ব পর্যন্ত হেজাজ এবং পুরো যুদ্ধ জুড়েই পবিত্র মক্কা তুরস্ক নিজেদের নিয়ন্ত্রনে রাখে। আফগানিস্তান আর ভারত সহ সমগ্র মুসলিম বিশ্বই সুলতানের খলিফা উপাধিকে ন্যায়সঙ্গতরূপে বিশ্বাস করত। প্রতিপক্ষ মিত্র শক্তি তাদের সাম্রাজ্যাধীন মুসলিম অঞ্চলগুলিকে প্রতিহত করতে যুদ্ধে তুরস্ক জার্মানীর সাথে হাত মেলায়। এনভার পাশার চাপে সুলতান জিহাদের ঘোষণা দেন। পাশার উদ্দেশ্য ছিল প্ররোচনা আর সাহায্যের মাধ্যমে মুসলিমদের মধ্যে বিপ্লব ঘটানো, বিশেষত ভারতে। ঘোষণাটির ভাষান্তর করে মিত্র শক্তির মুসলিম সেনাদের মাঝে প্রচারের জন্য বার্লিনে পাঠানো হয়। কিন্তু প্রচারের প্রসার প্রশ্নাতীত ভাবে সফল হলেও এর উদ্দেশ্য- পৃথিবীর মুসলিম সাম্যাজ্যকে তুরস্ক বা কেন্দ্রীয় শক্তির পক্ষে একত্রীকরণে সম্পূর্ণ ব্যর্থ হয়। যুদ্ধের শুরুতেই আফগান আমির হাবিবুল্লাহ খান নিরপক্ষ অবস্থানের ঘোষণা দেন। আমিরের ভয় ছিল সুলতানের জিহাদের ঘোষণায় সাড়া দিলে তা তার গোষ্ঠীকে অস্থিতিশীল করে তুলবে। যুদ্ধে তুরস্কের যোগদান আফগানিস্তান এবং পারস্যে তীব্র জাতীয়তাবাদ এবং মুসলিম ভ্রাতৃত্ববোধের জাগরণ ঘটায়। ১৯০৭ এর জোট আফগানিস্তানকে ব্রিটিশ বলয়ভূক্ত হিসেবে ঠাওরায় কারন ব্রিটেন আফগানিস্তানের পররাষ্ট্রনীতি নিয়ন্ত্রণ করত এবং বিনিময়ে আমির ব্রিটেনের কাছ থেকে ভর্তুকি লাভ করতেন। বাস্তবের চিত্র ছিল উলটো। আফগানিস্তানের ওপর ব্রিটেনের কোন নিয়ন্ত্রণই ছিলনা। আফগানিস্তান ব্রিটেনের জন্য ছিল হুমকিস্বরূপ- ভারত আক্রমণে পারঙ্গম একমাত্র দেশ। == প্রথম আফগান অভিযান == ১৯১৪ এর অগাস্টের প্রথম সপ্তাহে জার্মানের বিদেশী দপ্তর এবং সামরিক বাহিনীর সদস্যরা নিখিল ইসলাম আন্দোলনকে ব্যবহার করে ব্রিটিশ সাম্রাজ্যকে অস্থিতিশীল করে এক ভারতীয় বিপ্লব শুরু করার পরামর্শ দেন। জার্মানপ্রেমী স্ভেন হেডিন দু-সপ্তাহ পরে সমর্থনের মাধ্যমে এই পরামর্শ সুদৃঢ় করেন। আফগানিস্তান কর্তৃক বহিরাক্রমণ ভারতে বিপ্লব সৃষ্টি করতে পারে- অগাস্টের শেষ সপ্তাহগুলির জেনারেল স্টাফ স্মারক এই পরিকল্পনার অনুমিত সম্ভাব্যতা নিশ্চিত করে। যুদ্ধ শুরুর পর ভারতে বৈপ্লবিক অস্থিরতা দেখা দেয়। কিছু হিন্দু এবং মুসলিম নেতা বিপ্লবে মদত লাভের উদ্দেশ্যে গোপনে কেন্দ্রীয় শক্তির সাহায্য কামনায় দেশ ত্যাগ করে। আফগানিস্তান এবং কেন্দ্রীয় শক্তির সাহায্য নিয়ে নিখিল ইসলামি আন্দোলনকারী দারুল উলুম দেওবন্দ মাদ্রাসা উত্তর পশ্চিম সীমান্তের প্রদেশে বিদ্রোহের পরিকল্পনা করে। দেওবন্দ উলুমের অধ্যক্ষ মাহমুদ আল হাসান এবং অপর এক নেতা মাওলানা ওবায়দুল্লাহ সিন্ধী যথাক্রমে হিজাজের তুর্কী শাসক গালিব পাশার আফগান আমিরের সাহায্য প্রার্থনায় সৌদি আরব কাবুল রওয়ানা করে। তাদের প্রাথমিক পরিকল্পনা ছিল মাহমুদ আল হাসানের নেতৃত্বে ইসলামিক সেনাবাহিনী গড়ে তোলার যার সদরদপ্তর হবে মদিনায় এবং ভারতীয় ঘাঁটি হবে কাবুলে। ভারতের স্বাধীনতা আন্দোলনে মনোনিবেশ করাটাই নিখিল ইসলামি আন্দোলনের উদ্দেশ্যকে সফল করবে- কাবুলে থাকাকালীন মাওলানা ওবায়দুল্লাহ এই সিদ্ধান্তে উপনীত হয়ে আফগান আমিরকে ব্রিটিশদের বিরুদ্ধে যুদ্ধ ঘোষণার প্রস্তাব করেন। ১৯১৬ তে গ্রেফতার হওয়ার আগ পর্যন্ত মাওলানা আবুল কালাম আজাদ এই আন্দোলনের সাথে যুক্ত ছিলেন। এনবার পাশা ১৯১৪ তে কয়েকজন জার্মান সহ আফগানিস্তান ভ্রমনের পরিকল্পনা করেন। তিনি এই সফরকে নিখিল ইসলামিক উদ্যোগ হিসেবে দেখেন। এই সফরে জার্মান প্রতিনিধিদলের মধ্যে ছিলেন অস্কার নিয়েদেরমেয়ার এবং উইলহেম ওয়াসমাস যাদের ওপেনহেইম এবং জিমারম্যান মনোনীত করেন। প্রায় এক হাজার তুর্কী বাহিনী এবং জার্মান উপদেষ্টা সহযোগে পরিচালিত এই প্রতিনিধিদলের পারস্যের মধ্য দিয়ে আফগানিস্তানে যাওয়ার পরিকল্পনা ছিল। তারা ভেবেছিল স্থানীয় উপজাতিরা তাদের সাথে জিহাদ হিসেবে যোগ দেবে। জার্মানরা সার্কাস দলের ছদ্মবেশে স্থলপথে তুরস্কের দিকে যাত্রা শুরু করে। পার করে নিরপেক্ষ রোমানিয়ায় এসে তাদের কৌশল ব্যর্থ হয়। বোঁচকার ওপর উঁচিয়ে থাকা এন্টেনাকে "তাবুর খুঁটি" হিসেবে চালিয়ে দেওয়ার চেষ্টা ব্যর্থ হয় এবং রোমানিয় অফিসারেরা দলটির যন্ত্রয়াতি, অস্ত্র এবং তারহীন রেডিও জব্দ করে। প্রতিনিধিদলটি কয়েক সপ্তাহ ধরে অস্ত্র এবং অন্যান্য জিনিসের নতুন করে চালান আসার অপেক্ষা করে। জার্মান সৈন্যদের তুর্কী নেতৃত্বে অনীহা, তুর্কী এবং জার্মান কর্মকর্তাদের মতবিরোধ এবং অন্যান্য আরো কারনে অভিযানটির ইসলামিক পরিচিতি তুলে ধরার জন্য জার্মান সৈন্যদের তুর্কী উর্দি পরার পরামর্শ দেয়া হলে সেটা প্রত্যাখ্যাত হয়। এই সব কিছু মিলিয়ে অভিযানটির এখানেই সমাপ্ত ঘটলেও এই প্রচেষ্টার সুদূরপ্রসারী প্রভাব দেখা যায়। ওয়াসমাস দক্ষিণ পারস্যের উপজাতি দেরকে ব্রিটিশ বিরোধী পক্ষ গ্রহণের জন্য একত্র করার উদ্দেশ্য নিয়ে ছাড়েন। পারস্যতে গ্রেফতার এড়াতে গিয়ে অসাবধানতাবশত ওয়াসমাস তার সংকেত বই খানা ফেলে যান যা ব্রিটেনের হাতে আসে। এই বই ১৯১৭ পাঠানো জিমারম্যানের টেলিগ্রাম সহ জার্মানীর সাংকেতিক যোগাযোগের অর্থোদ্ধার করতে মিত্র শক্তিকে সাহায্য করে। ওয়াসমাসের অন্তর্ধানে অভিযানের হাল ধরেন নিডারমেয়ার। == দ্বিতীয় অভিযান == ১৯১৫ তে জার্মান পররাষ্ট্র দফতর এবং বার্লিন কমিটির ভারতীয় নেতৃত্বে দ্বিতীয় একটা অভিযান সংগঠিত হয়। জার্মানী তখন অস্ত্র এবং অর্থ সরবরাহের মাধ্যমে ভারতীয় বিপ্লব আন্দোলনের সাথে সম্পূর্ন ভাবে যুক্ত। জার্মান সমর্থনপুষ্ট ভারতীয় মধ্যে লালা হর দেয়াল নেতৃত্বর প্রস্তাব প্রত্যাখ্যান করলে নির্বাসিত ভারতীয় রাজপুত্র রাজা মহেন্দ্র প্রতাপকে নেতা হিসেবে ঘোষণা দেয়া হয়। === গঠন === মহেন্দ্র প্রতাপ ছিলেন ভারতের মুর্সান এবং হাথরাস প্রদেশের শাসক। তিনি উনিশ শতকের শুরুর দিকে ভারতীয় জাতীয় কংগ্রেসের সাথে জড়িত ছিলেন এবং ১৯০৬ সালের কংগ্রেসের অধবেশনগুলিতে যোগদান করেন। তিনি ১৯০৭ এবং ১৯১১ তে বিশ্বভ্রমন করেন এবং ১৯১২ তে গান্ধীর দক্ষিণ আফ্রিকার আন্দোলন তহবিলে মোটা অঙ্কের অর্থ সাহায্য দেন। যুদ্ধের শুরুর দিকে প্রতাপ জেনিভা গেলে সেখানে বার্লিন কমিটির প্রধান বীরেন্দ্রনাথ চট্টপাধ্যায়ের সাথে তার দেখা হয়। কাইজারের কাছ থেকে চিঠি এবং বীরেন্দ্রনাথের বক্তব্যে প্রতাপ প্রভাবিত হন এবং কাইজার নিজে এই পরিকল্পনার প্রত্যক্ষ সমর্থন দেবেন এই শর্তে তিনি ভারতীয় জাতীয়তাবাদী আন্দোলনে সমর্থনের সম্মতি দেন। তার শর্তানুযায়ী কাইজারের সাথে একান্ত বৈঠকে প্রতাপ অভিযানের নামমাত্র প্রধান হতে রাজি হন। প্রতিনিধিদলের জার্মান সদস্যদের মধ্যে ছিলেন নিডারমায়ার এবং ভন হেন্টিগ। ১৯১০ বেইজিং এবং ১৯১২ তে সামরিক সহদূত হিসেবে দায়িত্ব পালন করা ভন হেন্টিগ ছিলেন একজন প্রুশিয়ান সামরিক কর্মকর্তা। ১৯১৩ তে পারস্য ভাষায় পারঙ্গম হেন্টিগ তেহরান নিযুক্ত জার্মান দূতাবাসের সচিব ছিলেন। যখন দ্বিতীয় অভিযানে যোগ দেওয়ার জন্য তার ডাক আসে তখন তিনি পূর্ব দিকের সীমান্তে প্রুশিয়ান তৃতীয় অশ্বারোহী সৈনিকদলের লেফট্যান্যান্ট হিসেবে কর্মরত ছিলেন হেন্টিগের মত নিডারমায়ারও দায়িত্ব পালন করেছেন এবং শুদ্ধ ভাবে পারস্য এবং অন্যান্য আঞ্চলিক ভাষায় সিদ্ধহস্ত ছিলেন। জার্মানীর বাভারিয়া থেকে আসা এবং এরলাঙ্গেন বিশ্ববিদ্যালয় থেকে স্নাতক করা এই আর্টিলারি অফিসার যুদ্ধ শুরুর বছর দুই আগে পারস্য এবং ভারত ভ্রমন করেছিলেন। প্রথম আফগান অভিযান বাতিল হলে নিডারমায়ার পারস্যে ফেরত আসেন এবং পরবর্তী আদেশের অপেক্ষায় থাকেন। অভিযাত্রী দলটি ব্রিটেন এবং রাশিয়া প্রভাবিত বিপদসংকুল পারস্যের মরুভূমির মধ্যে দিয়ে যেতে হবে এবং অভিযানের যাত্রাপথের এরূপ ঝুঁকি মোকাবেলার জন্য নিডারমায়ার সামরিক দিক দেখার দায়িত্ব পান। প্রতিনিধি দলটিতে গুন্টার ভয়গট এবং কার্ট ওয়েগনার নামে দুজন জার্মান অফিসারও ছিলেন। ভারতীয়দের মধ্যে প্রতাপের সাথে ছিলেন বার্লিন কমিটির চম্পকরমণ পিল্লাই এবং বিশিষ্ট ইসলামী চিন্তাবিদ মৌলভি বরকতুল্লাহ। লন্ডন এবং নিউইয়র্কের জাতীয়তাবাদী আন্দোলনের মতাদর্শ চর্চার কেন্দ্র হিসেবে সুপরিচিত ইন্ডিয়া হাইজের সাথে মৌলভি বরকতুল্লাহ ১৯০৩ থেকেই যুক্ত ছিলেন। তিনি ১৯০৯ সালে জাপানে বসবাস শুরু করেন এবং সেখানেও ব্রিটিশ বিরোধী আন্দোলন চালু রাখেন। টোকিও বিশ্ববিদ্যালয়ে উর্দুর অধ্যাপক হিসেবে যোগদান করে তিনি ১৯১১ তে আসেন। ব্রিটিশ দূতাবাসের চাপে তাকে পদটি থেকে অব্যাহতি দেয়া হয়। তিনি ১৯১৭ সালে আমেরিকায় আসেন এবং এখান থেকে পরে জার্মানী যান বার্লিন কমিটিতে যোগদান করেন। বরকতুল্লাহ প্রায় ১৮৯৫ সালের দিকে আফগান আমির হাবিবুল্লাহ খানের বর ভাই নাসরুল্লাহ খানের সাথে পরিচিত হন। জার্মানীর যোসেন যুদ্ধ শিবির থেকে প্রতাপ মোট জন হিন্দু আফ্রিদী এবং পাঠান স্বেচ্ছাসেবীকে নির্বাচন করেন। বার্লিন ত্যাগের পূর্বে আরো দুইজন জার্মান দলটির সাথে যুক্ত হন। গরমের দেশের রোগ বালাই এর সাথে সুপরিচিত ফার্সিভাষী মেজর ডাঃ কার্ল বেকার এবং ফার্সী এবং তুর্কীতে পারদর্শী ওয়াল্টার রোহর নামের একজন তরুণ বণিক। === সংগঠন === মহেন্দ্র প্রতাপ ছিলেন অভিযানটির নামমাত্র প্রধান আর ভন হেন্টিগ ছিলেন কাইজারের প্রতিনিধি। হেন্টিগের দায়িত্ব ছিল আমিরের কাছে জার্মান দূতাবাসের প্রতিনিধিত্ব করা এবং মহেন্দ্র প্রতাপের সাথে গিয়ে প্রতাপকে আমির এর সাথে পরিচয় করিয়ে দেয়া। অভিযানের প্রয়োজনে মোট লক্ষ পাউন্ড স্টার্লিং মূল্যের স্বর্ণ ডয়েটুশে ব্যংকের শাখায় জমাকরা হয়। অভিযাত্রী দলটির সাথে আমিরের জন্য উপহার হিসেবে দেয়া হয় স্বর্ণ, রত্নখচিত ঘড়ি, স্বর্ণের ফাউন্টেন কলম, রত্নখচিত রাইফেল, দূরবীক্ষণ যন্ত্র, ক্যামেরা, সিনেমা প্রজেক্টর এবং একটি এল্যার্ম ঘড়ি মিশনের সার্বিক তত্ত্বাবধানে নিয়োজিত ছিলেন তুরস্কে নিযুক্ত জার্মান রাষ্ট্রদূত হ্যান্স ভন ওয়ানগেনহেইম। কিন্তু তার অসুস্থতার কারনে তার কাজের ভার পরে রাজপুত্র যু এর ওপর। ১৯১৫ তে ওয়ানগেনহেইমের মৃত্যু হলে, কাউন্ট ভন ওলফ-মেটেরনিখ তার পদাভিষিক্ত হন। অভিযানটির সাথে কাউন্টের যোগাযোগ ছিল সামান্যই। == যাত্রা == ব্রিটিশ এবং রাশিয়ান গোয়েন্দাদের নজর এড়ানোর জন্য দলটি ভাগ হয়ে যায় এবং উদ্দেশ্যে আলাদা আলাদা দিনে আলাদা ভাবে যাত্রা শুরু করে। প্রতাপ এবং হেন্টিগ ১৯১৫ এর বসন্তের শুরুতে একজন জার্মান আর্দালী এবং একজন ভারতীয় পাচকযোগে যাত্রা শুরু করেন। ভিয়েনা, বুদাপেস্ট, বুখারেস্ট, সোফিয়া এবং আদ্রিয়ানোপল হয়ে তারা পৌঁছান। ভিয়েনায় তাদের দেখা মিশরের হয় পদচ্যুত বড়লাট আব্বাস হিল্মির সাথে। === পারস্য এবং ইস্ফাসান === ১৭ এপ্রিলে পৌঁছে ভ্রমনের পরবর্তী প্রস্তুতি সম্পন্ন না হওয়া পর্যন্ত দলটি পেরা প্যালেস হোটেলে সপ্তাহ তিনেক অপেক্ষা করে। এই সময়টায় প্রতাপ এবং হেন্টিগ এনবার পাশার সাথে দেখা করেন এবং সুলতানের সাথে কথা বলার সৌভাগ্য লাভ করেন। এনভার পাশার আদেশে একজন তুর্কী সেনা কর্মকর্তা লেফট্যান্যান্ট কাসিম মে, অভিযানে তুর্কী প্রতিনিধি হিসেবে যোগ নিয়োগ পান। কাসিম বে মারফত আফগান আমির এবং ভারতীয় দুটি রাজ্যের রাজ পরিবার বরাবর দাপ্তরিক চিঠি পাঠানো হয়। অভিযানে আমেরিকা থেকে আগত দুইজন আফগানও যোগদান করে প্রায় ২০ জন সদস্যের দলটি ছাড়ে ১৯১৫ এর মে মাসের শুরুর দিকে। নির্মানাধীন বাগদাদ রেলপথে করে বাগদাদ পৌঁছানোর উদ্দেশ্যে তারা বসফরাস অতিক্রম করেন। হেন্টিগের মতে মহাবীর আলেক্স্যান্ডার সাধু পল এবং প্রুশিয়ার রাজা প্রথম ফ্রেডরিক বাগদাদে যাওয়ার জন্য যে পথ ব্যবহার করেছিলেন ঘোড়ার পিঠে সওয়ার হয়ে টরাস পর্বত অতিক্রমের মাধ্যমে সেই পথই দলটি ব্যবহার করে। ভরা বন্যার মধ্যে দিয়ে ইউফ্রেতিস পার করে অবশেষে মে মাসের শেষের দিকে দলটি বাগদাদে পৌঁছে। বাগদাদের ওপর ব্রিটিশ গোয়েন্দাদের নজর সুসংবদ্ধ হওয়ার কারনে দলটি এখানে এসে আবার দুই ভাগে ভাগ হয়ে যায়। প্রতাপ এবং হেন্টিগের দলটি জুনের পয়লা তারিখেই পারস্যের সীমান্তের দিকে যাত্রা শুরু করে। দিন পরে তুর্কী সেনাপতি রউফ ওরবায় তাদেরকে পারস্যের শহর ক্রিন্দে স্বাগত জানায়। ক্রিন্দ ছেড়ে তারা তুরস্কাধীন কারমানশাহে পৌঁছায় জুনের ১৪ তারিখে। কিছু সদস্য ম্যালেরিয়া এবং গরম আবহাওয়াজনিত রোগে আক্রান্ত হলে তাদেরকে ডাঃ বেকারের তত্বাবধানে রেখে হেন্টিগ যাত্রা শুরু করেন তেহরানের দিকে। উদ্দেশ্য নিডারমায়ার আর রাজপুত্র প্রিন্স হাইনরিখ রুসের সাথে বসে পরবর্তী পদক্ষেপ নিয়ে আলোচনা করা। পারস্যে সময় এক দিকে ব্রিটেনের প্রভাব ছিল আর অন্যদিকে ছিল রাশিয়ার। মাঝের নিরপেক্ষ জায়গায় ইস্ফানের দূতাবাসের মাধ্যমে দেশটির মধ্যাঞ্চলে জার্মানী প্রতিপত্তি খাটাত। স্থানীয় জনগণ এবং পাদ্রীরা রাশিয়া আর ব্রিটেনের প্রচ্ছন্ন উপনিবেশিক মনোভাবকে অপছন্দ করত বলে এই অভিযানটিকে তারা সমর্থন দিচ্ছিল। নিডারমায়ার আর হেন্টিগের দল জুনের শেষ পর্যন্ত থেকে ইস্ফানের নাড়িনক্ষত্র বোঝার চেষ্টা করে। এদিকে ভারতের বড়লাট লর্ড হার্ডিঞ্জ জার্মানদের প্রতি পারসিক আফগান উপজাতিদের অনুরাগের খবর পাচ্ছিলেন। ব্রিটিশ গোয়ন্দারা অভিযানটির আদ্যপান্ত জানার জন্য ব্যস্ত হয়ে উঠলে ব্রিটিশ ভারতীয় বাহিনী সাইস্টানসহ আফগান সীমান্তে দায়িত্বরত ব্রিটিশ রুশ বাহিনী অভিযাত্রী দলের সদস্যদের খোঁজা শুরু করল। আফগানিস্তানে পৌঁছানোর জন্য অভিযাত্রী দলটিকে এই অতিশয় তৎপর বাহিনীর চোখে ধূলো দিয়ে পারসিক মরুভূমির হাজার হাজার মাইল পথ অসম্ভব গরম এবং প্রাকৃতিক বাধা বিপত্তিকে অতিক্রম করে আসতে হবে। জুলাই এর শুরুর দিকে কারমানশাহের অসুস্থ সদস্যরা সুস্থ হয়ে অভিযানে আবার অংশ নেয়। আফগান সীমান্তের মাঝপথে তেব্বেসে তারা মিলিত হবে এই নিয়তে উট এবং পানির ব্যাগ কিনে মরুভূমি অতিক্রমের জন্য দলটি আলাদা আলাদা ভাবে ইস্ফাহান ছাড়লো জুলাই এর তারিখে। হেন্টিগের দল ১২ টি ঘোড়া, ২৪টি খচ্চর এবং একটি ঊটের কাফেলা নিয়ে রওনা করে। পুরো যাত্রায় ব্রিটিশ এবং রাশিয়ান চৌকিদলের চোখে ধূলা দেয়ার জন্য যা যা পদক্ষেপ নেয়া যায় সব নিশ্চিত করা হল। দলের সদস্য সংখ্যা, গন্তব্যস্থল এবং উদ্দেশ্য নিয়ে মিথ্যা গুজব ছড়ানোর ব্যবস্থা করা হল। দিনের অসহনীয় গরম এড়াতে দলটি রাতে চলাচল করত। আগে পাঠানো পারসিক দূত খাবার সংগ্রহ করে রাখত। এই দূতের দল আবার বিদ্বেষপূর্ণ গ্রামবাসীদেরকে চিহ্নিত করত আর পানির উৎস খুঁজে বের করত। দলটি পারস্যের মরুভূমি ৪০ রাতে পার করে। দলের সদস্যরা আমাশয় আর বিকারগ্রস্থতায় ভোগা শুরু করেছে ততদিনে। কিছু পারসিক পথপ্রদর্শক পালানোর চেষ্টা করে আবার এদিকে ঊটচালকদের সবসময় সতর্ক থাকতে হত ডাকাতদলের আচমকা আক্রমণের বিরুদ্ধে। জুলাই এর ২৩ তারিখে দলটি তেব্বেস পৌঁছে- স্ভেন হেডিনের পর আসা প্রথম ইউরোপীয়। ঠিক তাদের পরেই গবেষক উইলহেম পাসচেন এবং তুর্কীস্তানের রুশ যুদ্ধ শিবির থেকে পালিয়ে আসা জন অস্ট্রীয় এবং হাঙ্গেরীয় যোদ্ধা সহ নিডারমায়ার এর দলটি তেব্বেস পৌঁছে। তারা আসামাত্র শহরটির মেয়র তাদেরকে বিশাল এক অভ্যর্থনা দেয় যার অর্থ একটাই- তাদের আসার কথা ছড়িয়ে পড়েছে। === পূর্ব পারসিক বেষ্টনী === আফগানিস্তান সীমান্ত তখনও ২০০ মাইল দূরে। অভিযাত্রীদেরকে সময়কে জয় করতে হবে। সামনে রুশ চৌকি আর পূর্ব পারসিক বেষ্টনীর (সাইস্টান নামে যা পরবর্তীতে পরিচিত হয়) ব্রিটিশ চৌকি। সেপ্টেম্বরের মধ্যেই ওয়াসমাসের ফেলে যাওয়া সংকেত বইখানার পাঠোদ্ধার করা হয়ে গেলে অভিযানের সার্বিক অবস্থা আরো বেগতিক হয়ে পরে। এই সময়ে দলনেতা নিডারমায়ারের অসাধারন যুদ্ধকুশলতা প্রমাণিত হয়। তিনি তিনটে চৌকি পাঠান- প্রথমটি উত্তর-পূর্ব দিকে রুশ সেনাদলকে তাড়াতে, দ্বিতীয়টি দক্ষিণ-পূর্ব দিকে ব্রিটিশদের তাড়াতে এবং তৃতীয়টি পাঠান জার্মান সেনা লেফট্যানেন্ট ওয়েগনারের নেতৃত্বে ৩০জন সশস্ত্র পারসিক সৈন্য সমন্বিত এক চৌকি-অভিযাত্রী দলটি সামনের রাস্তাগুলিতে নজর রাখতে। রুশদের দিকভ্রান্ত করিয়ে প্রথম চৌকির দায়িত্ব ছিল পারস্যতে থেকে অভিযাত্রী দলের জন্য মরুভূমিতে গোপন এক আশ্রয়ের ব্যবস্থা করা। দ্বিতীয় দলটির দায়িত্ব ছিল ব্রিটিশদের দিকভ্রান্ত করিয়ে কারমানশাহতে যাওয়া এবং লেফটেন্যান্ট জুগমায়ের এবং গ্রিসিঙ্গারের নেতৃত্বাধীন অপর একটি জার্মান বাহিনীর সাথে যোগাযোগ করা। সবগুলি চৌকিদলের ওপর আদেশ ছিল কোন স্থানীয় গ্রামবাসী বা যাযাবরের সাথে দেখা হলে বিভান্তিমূলক খবর পাচার করার। এরমধ্যে অভিযাত্রী দলটি আফগান সীমান্তের কাছাকাছি বিরজান্ড প্রদেশের জন্য চেহার দেহ হয়ে এগুচ্ছে। দলটি পরের গ্রামটিতে পৌঁছাতে প্রায় ৪০ মাইল পথ অতিক্রম করে। এখানে নিডারমায়ার ওয়েগনারের চৌকিদলের কাছ থেকে খবরের জন্য থামেন। গ্রামবাসীদেরও সাময়িক ভাবে এলাকাবন্দী করা হয়।ওয়েগনার সুখবর দিতে পারেনি। তার দল একটি রুশ চৌকির সামনে পরে যায় এবং মরুভূমির আশ্রয়টি ধ্বংস করে ফেলা হয়। ব্রিটিশ এবং রুশ চৌকি থেকে এগিয়ে থাকতে দলটি তাড়াহুড়া করে বিরজান্ডের দিকে রওনা দেয়। খুচরো অনেক সমস্যা যেমন পারসিক উটচালকদের আফিমে আসক্তি নিডারমায়ারকে সামলাতে হয়। পারসিকরা আফিমের আগুন ধরাতে গেলে তিনি ধরা পড়ার ভয়ে বেশ কয়েকবার তাদের বাধা দেন। পথ চলতে গিয়ে যারা পিছে পরে যায় তাদেরকে সেখানেই ফেলে আসা হয়। কিছু পারসিক চালক পালাবার চেষ্টা করে। এক পর্যায়ে এক চালক পালিয়ে দলটিকে ধরিয়ে দিতে চাইলে তাকে গুলি করে মারা হয়। === আফগানিস্তান === দলটি আফগানিস্তানে ঢুকে একটা পরিত্যক্ত গ্রামের সেচ পথে খাবার পানির সন্ধান পেল। জোঁকে ভরা এই পানি তৃষ্ণার্ত দলটিকে মৃত্যুর থেকে বাঁচায়। আরো দুইদিন টানা চলার পর দলটি হেরাতের কাছাকাছি পৌঁছালে সেখানকার আফগান কর্তৃপক্ষের সাথে তারা যোগাযোগ করে। হেন্টিগ বুঝতে পারছিলেননা যে তাদের আসাটা কর্তৃপক্ষ কিভাবে নেবে। তাই তিনি যশস্বী ইসলামি পণ্ডিত বরকতুল্লাহ কে আমিরের জন্য কাইজারের বার্তা উপহারসহ তাদের আগমনের সংবাদ পেশ করতে পাঠালেন। খবর পেয়ে কর্তৃপক্ষ কাপরচোপড়, উপহার সামগ্রী, বেশ কিছু সংখ্যক ভৃত্য শখানেক অস্ত্রসজ্জিত প্রহরী দানের মাধ্যমে তাদেরকে সাদরে বরণ করে। অভিযাত্রীদেরকে আফগান সরকারের অতিথি হিসেবে শহরে নিমন্ত্রণ করা হয়। বর্মশোভিত উর্দিতে হেন্টিগ দলটিকে হেরাতে এগিয়ে নিয়ে গেলেন ২৪ অগাস্ট। সেখানে তুর্কী সেনাদল তাদের অভ্যর্থনা জানায়। আমিরের প্রাদেশিক প্রাসাদে তাদের বসবাসের ব্যবস্থা করা হয়। ব্রিটিশ গোয়েন্দাদের তথ্যমতে হেন্টিগ হেরাতের প্রধানকে তুর্কী সুলতানের জিহাদের ঘোষণা এবং কাইজার কর্তৃক আফগানিস্তানের সার্বভৌমত্ব নিশ্চিতকরণ বাবদে জার্মান সহায়তার প্রতিজ্ঞা বিবৃত করলে দলটি আনুষ্ঠানিকভাবে প্রধানের সাথে দেখা করার সুযোগ পায়। কাইজার আফগানিস্তানকে রাশিয়ার সমরখন্দ পর্যন্ত এবং ভারতের বোম্বাই পর্যন্ত এলাকা প্রদানের প্রতিজ্ঞা করেন। ভারতের বড়লাট ইতোমধ্যেই আমিরকে "জার্মান গোয়েন্দা এবং ভাড়াটে খুনী" দের আগমনের ব্যাপারে সতর্ক করেছিলেন এবং আমির তাকে কথা দেন এমন কেউ আসলেই তিনি শাস্তির ব্যবস্থা করবেন। যাই হোক, কড়া নজরদারির মধ্যে অভিযাত্রী দলের সদস্যদের হেরাতে চলাফেলার স্বাধীনতা দেয়া হয়। হেরাতের প্রধান সপ্তাহ দুয়েকের মধ্যেই দলটিকে কাবুলের ৪০০ মাইল পূর্বে যাওয়ার ব্যবস্থা করার কথা দেন। কেতাদুরস্ত পোশাক থেকে শুরু করে ঘোড়ার জিন- সবই নতুন করে তৈরি করা হল আমিরের কাছে সুন্দরভাবে নিজেদের পেশ করার জন্য। ভারত সীমান্তের কাছাকাছি পাঠান অধিকৃত এলাকায় গোলমালের ভয়ে দক্ষিণের রাস্তা আর কান্দাহার শহরকে এড়িয়ে হজরযাতের মধ্য দিয়ে আফগানিস্তানের ন্যাড়া গিরিপথ হয়ে উত্তরের পথকে বেছে নেয়া হল। সেপ্টেম্বরের তারিখে দলটি আফগান দূতসমেত হেরাত থেকে কাবুলের জন্য ২৪ দিনের এক যাত্রার জন্য রওনা হল। যাত্রপথে অভিযানটি স্থানীয়দের মধ্যে জনপ্রিয় হওয়ার জন্য সুকৌশলে টাকা এবং স্বর্ণ বিলি করলো। অবশেষে ২রা অক্টোবর ১৯১৫ তে অভিযাত্রী দলটি কাবুল পৌঁছাল। কাবুলে দলটি স্থানীয় তুর্কী সম্প্রদায় থেকে সালাম এবং তুর্কী উর্দিশোভিত আফগান সেনাদল থেকে রাষ্ট্রীয় মর্যাদার অভ্যর্থনা পেলেন। হেন্টিগ পরবর্তীতে কাবুলীদের কাছ থেকে উল্লসিত সমাদর পাওয়ার স্মৃতিচারণ করেছিলেন। == আফগান ষড়যন্ত্র == কাবুলে দলটিকে রাষ্ট্রীয় অতিথি হিসেবে আমিরের প্রসাদ বাগ-ই-বাবুরে রাখা হলো। এই জমকালো অভ্যর্থনা এবং বিলাসব্যসনের ব্যবস্থার মধ্যে দিয়েও তারা যে আসলে বন্দী তা টের পেতে সময় লাগেনি। প্রাসাদের বাইরে অস্ত্র শোভিত রক্ষিদল পাহার দিচ্ছিল দৃশ্যত "ব্রিটিশ গোয়েন্দা থেকে দলটিকে রক্ষার জন্য" এবং যে কোন যাত্রায় অস্ত্রধারী সেনারা তাদের সঙ্গী হচ্ছিল। প্রায় তিন সপ্তাহ ধরে পাগমানের গ্রীষ্ম প্রাসাদে অবস্থানরত আমির হাবিবুল্লাহ দলটির সাথে দেখা করার অনুরোধের প্রত্যুত্তর ভদ্র ভাবে এড়িয়ে যাচ্ছিলেন। তার বিচক্ষন রাজনৈতিক বুদ্ধি খাটিয়ে তিনি সময় অতিথিদের স্বাগত জানানো মুলতবি রেখে তাদের ব্যাপারে যথাসম্ভব জানার চেষ্টা করলেন এবং দিল্লীর ব্রিটিশ কর্তৃপক্ষের সাথে যোগাযোগ করলেন। নিডারমায়ার আর হেন্টিগ অনশন ধর্মঘটে যাওয়ার হুমকি দিলে সুলতান তখন সাক্ষাতের আনুষ্ঠানিকতা শুরু করেন। এই সময়ের মধ্যে হেন্টিগ খামখেয়ালী এই সুলতান সম্পর্কে জানার চেষ্টা করলেন। আমির হাবিবুল্লাহ যথার্থ অর্থেই আফগানিস্তানের মালিক ছিলেন। তিনি আফগান ভূমিকে এবং একে শাসনের ক্ষমতাকে তার অধিকার মনে করতেন। দেশের একমাত্র সংবাদপত্র, একমাত্র ঔষধের দোকান এবং দেশের সকল যানবাহনের (সবই রোলস রয়েস) একচ্ছত্র মালিকা ছিল তারই। আমিরের ভাই, প্রধানমন্ত্রী নাসরুল্লাহ খান ছিলেন একজন ধর্মপ্রাণ ব্যক্তি। তিনি সাবলীলভাবে স্থানীয় ভাষা পশতুতে কথা বলতে পারতেন, আফগানিস্তানের বনেদি পোশাক আলখাল্লা পরতেন এবং সীমান্তের উপজাতিগুলির সাথে নিবিড় যোগাযোগ রাখতেন। আমির যেখানে ব্রিটিশ ভারতের অনুরাগী ছিলেন, নাসরুল্লাহ খানের সমর্থন ছিল জার্মানীর দিকে। নাসরুল্লাহ খানের চিন্তা ভাবনা আমিরের সবচেয়ে প্রতিভাধর সন্তান আমানুল্লাহ খানের সাথে মিলত। আমানুল্লাহ খান ছিলেন ছোট আর তার বড় ভাই ইনায়াতুল্লাহ খান ছিলেন আফগান সেনাবাহিনীর দায়িত্বে। অভিযাত্রী দলটি সঙ্গত কারনেই নাসরুল্লাহ এবং আমানুল্লাহর কাছ থেকে আমিরের তুলনায় বেশি গুরুত্ব সহযোগিতা পাবার আশা করে। === আমির হাবিবুল্লাহর সাথে সাক্ষাত === ১৯১৫ এর ২৬শে অক্টোবর আমির অবশেষে ব্রিটিশ গোয়েন্দাদের কাছ থেকে সুরক্ষিত পাগমান প্রাসাদে দলটির সাথে সাক্ষাতে রাজি হলেন। আমির হাবিবুল্লাহর অস্বস্তিকর এক ভাষ্য দিয়ে শুরু হওয়া এই বৈঠক গোটা একটি দিন চলল। আমির দীর্ঘ এক বক্তব্যের মাধ্যমে অভিযানটি নিয়ে তার মতামত ব্যক্ত করেন। তিনি প্রথমেই বিস্ময় প্রকাশ করেন এই বলে যে এত জরুরী একটা অভিযানের দায়িত্ব এত কম বয়সী প্রতিনিধিদলের কাছে কেন অর্পণ করা হল। হেন্টিগ আমিরকে বোঝানোর চেষ্টা করলেন যে অভিযাত্রীরা ব্যবসায়ী নন বরং তারা কাইজার, অটোমান সুলতান এবং ভারতের কাছ থেকে আফগানিস্তানের পূর্ণ স্বাধীনতা সার্বভৌমত্বকে স্বীকার করে নেয়ার বার্তা বহন করছে। অটোমানদের সুন্দর শুভেচ্ছাওয়ালা চিঠি আর কাইজারের মুদ্রাক্ষরে লিখা রসকসহীন চিঠির তুলনা করে আমির এর সত্যতা সম্পর্কে সন্দেহ প্রকাশ করেন। কাইজার তার হাতে সেই মুহূর্তে যা ছিল তাই দিয়ে চিঠি লিখে দিয়েছেন যাতে দলটি তৎক্ষনাৎ যাত্রা শুরু করতে পারে- হেন্টিগের এই ব্যাখা আমিরের মনোঃপুত হয়নি। যুদ্ধের অবস্থা জার্মানীর পক্ষে এবং কাইজারের ইচ্ছা কেন্দ্রীয় শক্তির পক্ষে আফগানিস্তান যুদ্ধে যোগ দেবে- কথা হেন্টিগ আমিরকে জানান। তিনি আমিরকে স্বাধীনতা ঘোষণা দেয়ার আহবান দেন। এরপর একে একে কাসিম বে এবং বরকতুল্লাহ নিজেদের বক্তব্য পেশ করেন। কাশিম বে অটোমান সুলতানের জিহাদের ঘোষণার কথা এবং মুসলিমদের বিরুদ্ধে তুরস্কের কাছে ভাই এর সাথে যুদ্ধের শামিল যা তুরস্ক যায়না এই কথা আমিরকে জানান। বরকতুল্লাহ আমিরকে ব্রিটিশবিরোধী যুদ্ধে যোগদানের এবং ভারতীয় মুসলিমদের শরণে এগিয়ে আসার আহবান জানান। তুর্কী-জার্মান ফৌজ নির্বিঘ্নে আফগানিস্তান হয়ে ভারতীয় সীমান্তে পৌঁছাতে পারার ব্যবস্থা আমিরকে নেয়ার জন্য তিনি অনুরোধ জানান। বরকতুল্লাহ আর মহেন্দ্র প্রতাপ দুজনই প্রাঞ্জল ভাষায় আমিরকে বোঝানোর চেষ্টা করেন কেন্দ্রীয় শক্তির সাথে যোগদান আমিরের জন্য ভূ ভাগ লাভের দিক দিয়ে কেমন ফায়দাজনক। আমিরের উত্তর ছিল সোজাসাপ্টা কিন্তু বিচক্ষণ। তিনি ব্রিটেন এবং রাশিয়ার মাঝে আফগানিস্তানের নড়বড়ে কৌশলগত অবস্থান এবং পূর্ব পারসিক বেষ্টনীর উপস্থিতিতে তুর্কী-জার্মান দলকে যে কোন সহয়তা প্রদান কতটা কঠিন সেই প্রেক্ষাপট তুলে ধরেন। এছাড়া আর্থিক ভাবে তার দেশের দুর্বলতার কারনে তিনি নানা ধরনের ব্রিটিশ ভর্তুকী এবং প্রতিষ্ঠানের ওপর নির্ভরশীল। ব্রিটেনের বিপক্ষে গেলে তার সৈন্য এবং দেশের কল্যাণে যে বাধা আসবে তা পূরণ কিভাবে হবে প্রশ্নের কোন সদুত্তর দলের কেউ তখন দিতে পারেনা। তাদের কাজ ছিল আমিরকে মহান যুদ্ধে সম্পৃক্ত হতে রাজি করানো, নিজেদের এখতিয়ারের বাইরে গিয়ে কোন প্রতিজ্ঞা করার মত কর্তৃত্ব তাদের কারোরই ছিলনা। তবু তারা পারস্যের সাথে নিকট ভবিষ্যতে জোট বাঁধার আশা দেয় (যে কাজে রুসের হেনরি এবং উইলহেম ওয়াসমাস মনোনিবেশ করে) যা আমিরের প্রয়োজন মেটাতে সাহায্য করবে। যদিও কোন স্থির সিদ্ধান্তে কেউই পৌঁছাতে পারেনি কিন্তু ইতিহাসবেত্তারা বলেন এই বৈঠক ছিল আন্তরিক এবং প্রতিনিধি দলটির মাঝে কিছুটা হলেও আশাব্যাঞ্জক। Although it reached no firm outcome, this first meeting has been noted by historians as being cordial, helping open communications with the Emir and allowing the mission to hope for success. This conference was followed by an eight-hour meeting in October 1915 at Paghman and more audiences at Kabul. The message was the same as at the first audience. The meetings would typically begin with Habibullah describing his daily routine, followed by words from von Hentig on politics and history. Next the discussions veered towards Afghanistan's position on the propositions of allowing Central Powers troops the right of passage, breaking with Britain, and declaring independence. The expedition members expected Persian move to the Central side, and held out on hopes that this would convince the Emir to join as well. Niedermayer argued that German victory was imminent; he outlined the compromised and isolated position Afghanistan would find herself in if she was still allied to Britain. At times the Emir met with the Indian and German delegates separately, promising to consider their propositions, but never committing himself. He sought concrete proof that the Turco-German assurances of military and financial assistance were feasible. In letter to Prince Henry of Reuss in Tehran (a message that was intercepted and delivered to the Russians instead), von Hentig asked for Turkish troops. Walter Röhr later wrote to the prince that thousand Turkish troops armed with machine guns—along with another German expedition headed by himself—should be able to draw Afghanistan into the war. Meanwhile, Niedermayer advised Habibullah on how to reform his army with mobile units and modern weaponry == তথ্য সূত্র== ==বহিঃসংযোগ== আফগানিস্তান
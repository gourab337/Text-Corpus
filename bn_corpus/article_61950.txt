'''হারপিন''' (মাঞ্চু ভাষায়: 25px; গণচীনের বৃহত্তম শহর এবং হেইলুংচিয়াং প্রদেশের রাজধানী। শহরটি উপ-প্রাদেশিক মর্যাদার অধিকারী। হারপিনের সরাসরি নিয়ন্ত্রণে আছে ৯টি পৌরসভা জেলা, দুইটি কাউন্টি-স্তরের শহর এবং ৭টি কাউন্টি। হারপিনে ৫১ লক্ষ লোকের বাস; এটি জনসংখ্যার বিচারে চীনের ১৬শ বৃহত্তম শহর। এটি উত্তর-পূর্ব চীনের রাজনীতি, অর্থনীতি, বিজ্ঞান, সংস্কৃতি যোগাযোগের কেন্দ্রবিন্দু। হারপিন নামটি মাঞ্চু ভাষা থেকে এসেছে, যার অর্থ মাছের জাল শুকানোর জায়গা। এটি আদিতে সুংহুয়া নদীর তীরে অবস্থিত একটি ছোট গ্রাম ছিল। ১৮৯৮ সালে চীনের পূর্বী রেলপথ আগমনের পরে এখানে একটি শহর প্রতিষ্ঠা করা হয়। এখানে মূলত রুশ সাম্রাজ্য থেকে আগত অভিবাসীরাই সংখ্যাগরিষ্ঠ সম্প্রদায় গঠন করে এবং শহরটির সমৃদ্ধিতে ভূমিকা রাখে। চীনের প্রধান শহরগুলির মধ্যে হারপিন শহরে শীতকাল সবচেয়ে চরমভাবাপন্ন। শহরটিকে তাই বরফের নগরী নামে ডাকা হয়। এখানকার শীতকালীন পর্যটন বিনোদনের আয়োজন সুবিদিত। এখানে দৃষ্টিনন্দন হারপিন আন্তর্জাতিক বরফ তুষার ভাস্কর্য উৎসব অনুষ্ঠিত হয়। ঐতিহাসিকভাবে রুশ ঐতিহ্যের জন্য সুপরিচিত হারপিন শহর বর্তমানে চীনা-রুশ বাণিজ্যের অন্যতম কেন্দ্র। ১৯২০-এর দশকে শহরটি চীনের পোষাকশৈলী রাজধানী হিসেবে গণ্য হত, কেননা প্যারিস মস্কোতে প্রচলিত সবচেয়ে নতুন নতুন নকশাগুলি সাংহাইয়ের আগে হারপিনে এসে পৌঁছাত। ২০০৪ সালে শহরটি চীনের সবচেয়ে গুরুত্বপূর্ণ পর্যটন শহর হিসেবে ভোটে নির্বাচিত হয়। ==তথ্যসূত্র== ==বহিঃসংযোগ== হারপিন সরকারি ওয়েবসাইট শহর শহর প্রাদেশিক রাজধানী নদী
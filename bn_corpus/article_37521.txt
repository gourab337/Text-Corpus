'''নারদ নদ''' বা '''নারোদ নদী''' বা ''' নারদ নদী''' বাংলাদেশের নাটোর জেলার একটি নদী। নদীটির দৈর্ঘ্য ১৬ কিলোমিটার, গড় প্রস্থ ২৪ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা "পাউবো" কর্তৃক নারোদ নদীর প্রদত্ত পরিচিতি নম্বর নদী নং ৬৭। ==প্রবাহ== নারোদ নদীটি নাটোর জেলার নাটোর সদর উপজেলার কাপুরিয়া ইউনিয়ন এলাকায় প্রবহমান মুসাখান নদী হতে উৎপত্তি লাভ করেছে। অতঃপর এই নদীর জলধারা একই জেলার গুরুদাসপুর উপজেলার নাজিরপুর ইউনিয়ন পর্যন্ত প্রবাহিত হয়ে বড়াল আপার নদীতে নিপতিত হয়েছে। মৌসুমি প্রকৃতির এই নদীতে সারাবছর পানিপ্রবাহ থাকে না। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। কিন্তু শুকনো মৌসুমে, বিশেষত মার্চ-এপ্রিলের দিকে নদীটি পুরোপুরি শুকিয়ে যায়। ==ভরাট== পলির প্রভাবে এই নদীর তলদেশ দিনদিন ভরাট হয়ে যাচ্ছে। নাটোর জেলায় নদীকে কেন্দ্র করে অনেক বাজার হাট প্রতিষ্টান গড়ে উঠেছে। নাটোর শহরে অনেক বাড়ী এবং প্রতিষ্টান নদীর জায়গা দখল করে গড়ে উঠেছে ফলে নদী ভরাট হচ্ছে। এছাড়া নাটোর চিনিকলসহ বিভিন্ন কারখানার নিঃসৃত বর্জ্যে নদীটি মারাত্মকভাবে দূষিত হয়ে পড়েছে। ==ইতিহাস== নারদ নদের আদি উৎপত্তি রাজশাহী শহরের পূর্বে গঙ্গা নদীর বামতীর থেকে।এই নদের উৎসমুখ এখন মৃত। == আরও দেখুন == বাংলাদেশের নদীর তালিকা বাংলাদেশের বড় নদীসমূহ ==তথ্যসূত্র== জেলার নদী সদর উপজেলা উপজেলা উপজেলা
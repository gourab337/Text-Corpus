'''সন্ত পৌল''' বা '''সেন্ট পল''' ছিলেন একজন খ্রিষ্টান ধর্মপ্রচারক। তার পূর্বের নাম ছিল শৌল। সাধু পৌল প্রথম জীবনে ছিলেন খ্রিস্টানদের প্রতি অত্যাচারী একজন ইহুদি। কিলিকিয়ার তার্য শহরে তার জন্ম, এই শহরেই তিনি বড় হন। শিক্ষক গমলিয়েলের কাছে তিনি ইহুদিধর্ম সম্পর্কে শিক্ষা লাভ করেন। তিনি কঠোরভাবে ইহুদি নিয়ম-কানুন পালন করতেন। যিশুর পথে যারা চলতেন তিনি তাদের অত্যাচার করে হত্যা করতেন। ইহুদি মহাপুরোহিত ধর্ম নেতাদের আদেশে খ্রিস্টানদের বন্দী করতে তিনি দম্মেশক শহর থেকে যিরূশালেম শহরে যাচ্ছিলেন। তখন বেলা প্রায় দুপুর। দম্মেশকের কাছাকাছি আসলে পর হঠাৎ তার চারদিকে স্বর্গ থেকে উজ্জ্বল আলো পড়লো, আর তিনি মাটিতে পড়ে গেলেন। তিনি শুনতে পেলেন কেউ যেন তাকে বলছেন‚ “শৌল শৌল, কেন তুমি আমাকে কষ্ট দিচ্ছ?” তিনি জিজ্ঞাসা করলেন, “প্রভু আপনি কে?” তিনি বললেন, ”আমি নাসরতের যীশু যাকে তুমি কষ্ট দিচ্ছ।” তখন শৌল বললেন, “প্রভু আমি কি করব?” প্রভু বললেন, ”ওঠো, দম্মেশকে যাও, তোমার জন্য যা ঠিক করে রাখা হয়েছে তা সেখানেই তোমাকে বলা হবে।” তখন তার সঙ্গীরা তাকে দম্মেশকে নিয়ে গেল কেননা শৌল অন্ধ হয়ে গিয়েছিলেন। পরে সাধু অননিয় নামে একজন খ্রিস্টভক্ত তার কাছে এলেন। তিনি তার পাশে দাঁড়িয়ে বললেন, “ভাই শৌল, তোমার দেখবার শক্তি ফিরে আসুক।” আর তখনই শৌল দৃষ্টিশক্তি ফিরে পেলেন। অননিয় আরও বললেন, “যিশু তোমাকে বেছে নিয়েছেন, তুমি তারই সাক্ষী হবে এবং যা দেখেছ শুনেছ সব মানুষের নিকট তা বলবে।” তখন শৌল বাপ্তিস্ম গ্রহণ করলেন এবং পৌল নাম গ্রহণ করলেন। এরপর পৌল খ্রিস্টধর্ম প্রচারে আত্মনিয়োগ করেন। সাধু পৌল নতুন নিয়মের ১৩টি পুস্তকের লেখক। কিছু গবেষকের মতে সাধু পৌল রোমে মৃত্যুবরণ করেন। বাইবেলের ব্যক্তিত্ব
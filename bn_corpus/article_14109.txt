'''উলিল-আমর''' ইসলামী আইনের পরিভাষা। এটি একটি আরবি শব্দগুচ্ছ যার অর্থ বিচারক। আভিধানিক অর্থে উলিল-আমর বলতে সে সমস্ত লোককে বোঝায় যাদের হাতে কোন বিষয়ের ব্যবস্থাপনার দায়িত্ব অর্পিত থাকে। কোন কোন ক্ষেত্রে প্রতিনিধি অর্থেও এটি ব্যবহৃত হয়। এটি মুসলমানদের ধর্মীয়গ্রন্থ কোরআনে ব্যবহৃত একটি প্রতিশব্দ। হযরত আবু হোরায়রা (রা)-এর মতে, উলিল-আমরের অর্থ হচ্ছে সে সমস্ত লোক যাদের হাতে সরকার পরিচালনার দায়িত্ব ন্যস্ত। তাফসীর গ্রন্থ ''তাফসীরে ইবনে কাসীর'' এবং ''তাফসীরে ইবনে মাযহারীতে'' উল্লেখ করা হয়েছে যে শব্দটির দ্বারা ওলামা শাসক উভয় শ্রেণীকেই বোঝায়। কারণ নির্দেশ দানের বিষয়টি তাদের উভয়ের সাথে সর্ম্পকিত। শাব্দিক অর্থে, উলিল-আমর বলতে সে সমস্ত লোককে বোঝায় যাদের হুকুম বা নির্দেশ চলতে পারে। তাফসীর গ্রন্থ "মাআরেফুল কোরআনে" মাওলানা মুফতি মো: শফি বিষয়টিকে বর্ণনা করেছেন, হুকুম চলার দুটি প্রেক্ষিত রয়েছে। এক, জবরদস্তিমুলক যা শুধু মাত্র শাসকগোষ্ঠী বা সরকার দ্বারাই সম্ভব হতে পারে। দুই, বিশ্বাস বা আস্থার দ্বারা হুকুম মান্য করা, যেটি ফকীহগণ অর্জন করতে পেরেছিলেন। আল্লামা আবু বকর জাসসাস বিষয়টিকে ব্যাখা করেছেন এভাবে যে, "সঠিক ব্যাপার হলো এতদুভয় অর্থই ঠিক অর্থাৎ উলিল-আমর বলতে ওলামা শাসক উভয় শ্রেণীকেই বোঝায় কারণ শাসন নির্দেশ দানের বিষয়টি তাদের উভয়ের ক্ষেত্রেই প্রযোজ্য।" আইনের পরিভাষা
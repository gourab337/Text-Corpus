২০১৬ সালের ১৬ সেপ্টেম্বর মুক্তিপ্রাপ্ত আইডিয়া এক্সচেঞ্জ প্রযোজিত খন্দকার সুমন পরিচালিত বাংলাদেশের একটি স্বল্পদৈর্ঘ্য চলচ্চিত্র। কিংশুক ভট্টাচার্যের ছোট গল্প অবলম্বনে নির্মিত এই ছবিটি খন্দকার সুমনের পরিচালিত প্রথম চলচ্চিত্র। সমাজের অবদমিত অধ্যায়ের অস্পৃশ্য নারীর দ্রোহ শেকল ভাঙ্গার অদম্য সাহস, স্বপ্ন, লড়াই এবং হেরে গিয়ে যাপিত জীবনের পুনরাবৃত্তির ঘটনা প্রবাহ নিয়ে নির্মিত স্বল্পদৈর্ঘ্য চলচ্চিত্র ‘পৌনঃপুনিক’। ‘সিয়াটল দক্ষিণ এশীয় চলচ্চিত্র উৎসব-২০১৬’ এর ১১তম আসরে বেলভিউ আর্ট মিউজিয়ামে উদ্বোধনী অনুষ্ঠানে চলচ্চিত্রটি মুক্তি পায়। == কাহিনীসংক্ষেপ == একজন ভাসমান পতিতার অন্ধকার জগতের বাসিন্দা হয়েও তার সন্তানের আলোকজ্জল জীবনের স্বপ্ন দেখা, সেই স্বপ্ন বাস্তবায়নের পথে সমাজের বাঁধা বিপত্তিকে দূর করার অদম্য জেদ এবং সন্তানের জীবনে শিক্ষার আলো পৌঁছে দেয়ার প্রচেষ্টায় আবর্তিত হয়েছে ‘পৌনঃপুনিক’ এর গল্প। ‘পৌনঃপুনিক’ বিজয়ীর জীবন গল্প নয়। লড়াইয়ে হেরে যাওয়া অগনিত চরিত্রের একটি চরিত্র চলচ্চিত্রটি জুড়ে আবর্তিত। সমাজের প্রচলিত দৃষ্টিভঙ্গী বদলাতে চাওয়াটা ভীষণ দুঃসাহসের। আমাদের সমাজে অন্ধকার জগৎ থেকে স্বাভাবিক স্রোতে মিশে যাবার পথটি মসৃণ নয়। তবুও কিছু মানুষ স্বপ্ন দেখে, লড়াই করে, হয়তো হেরে যায়, হেরে গিয়েও রেখে যায় অসংখ্য মানুষের লড়াই করার অণুপ্রেরণা। == শ্রেষ্ঠাংশে == আইনুন পুতুল রানী সরকার ফজলুল হক ফারজানা রওশন আরা মুক্তি মিতু রহমান ফারজানা রুমি মানিক বাহার == চলচ্চিত্র উৎসব == ১১তম সিয়াটল দক্ষিণ এশীয় চলচ্চিত্র উৎসব ২২তম কলকাতা আন্তর্জাতিক চলচ্চিত্র উৎসব (ভারত)-২০১৬ নেপাল আন্তর্জাতিক চলচ্চিত্র উৎসব (নেপাল)-২০১৬ বাংলাদেশ স্বল্পদৈর্ঘ্য প্রামাণ্য চলচ্চিত্র উৎসব (বাংলাদেশ)-২০১৬ চুয়েট চলচ্চিত্র উৎসব (বাংলাদেশ)-২০১৬ ৭ম দাদা সাহেব ফালকে চলচ্চিত্র উৎসব (ভারত)-২০১৭ বাংলাদেশ চলচ্চিত্র উৎসব (ভারত)-২০১৭ ২য় ডালাস বাংলা চলচ্চিত্র উৎসব বোধিসত্ত্ব আন্তর্জাতিক চলচ্চিত্র উৎসব (ভারত)-২০১৭ রাজশাহী আন্তর্জাতিক চলচ্চিত্র ৯ম নাশিক আন্তর্জাতিক চলচ্চিত্র উৎসব (ভারত)-২০১৭ জাফনা আন্তর্জাতিক চলচ্চিত্র উৎসব (শ্রীলংকা)-২০১৭ ১৬তম ঢাকা আন্তর্জাতিক চলচ্চিত্র উৎসব (বাংলাদেশ)-২০১৮ == সম্মাননা == সাল পুরস্কার চলচ্চিত্র উৎসব দেশ ২০১৬ দর্শক পছন্দ চুয়েট চলচ্চিত্র উৎসব বাংলাদেশ ২০১৭ স্পেশাল জুরি মেনশন পুরস্কার বোধিসত্ত্ব আন্তর্জাতিক চলচ্চিত্র উৎসব ভারত ২০১৭ স্পেশাল ফেস্টিভ্যাল মেনশন দাদা সাহেব ফালকে চলচ্চিত্র উৎসব ভারত ২০১৭ শ্রেষ্ঠ স্বল্পদৈর্ঘ্য চলচ্চিত্র নাশিক আন্তর্জাতিক চলচ্চিত্র উৎসব ভারত ২০১৮ বিশেষ উল্লেখ ১৬তম ঢাকা আন্তর্জাতিক চলচ্চিত্র উৎসব বাংলাদেশ == তথ্যসূত্র == == বহিঃসংযোগ ==
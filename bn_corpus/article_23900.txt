'''রবীন্দ্রনাথ রামপাল''' (; জন্ম: ১৫ অক্টোবর, ১৯৮৪) ত্রিনিদাদ টোবাগো’র প্রেসালে জন্মগ্রহণকারী ওয়েস্ট ইন্ডিজ দলের ক্রিকেটার। তিনি হচ্ছেন প্রথম ভারতীয় বংশোদ্ভূত দ্রুতগামী বোলার, যিনি ওয়েস্ট ইন্ডিজের পক্ষে আন্তর্জাতিক পর্যায়ে টেস্ট, একদিনের আন্তর্জাতিক ক্রিকেট এবং টুয়েন্টি২০ আন্তর্জাতিকে প্রতিনিধিত্ব করছেন। পেস এবং সঠিক মানের নিখুঁত বোলিং ভঙ্গীমার দরুন চিহ্নিত হয়ে আছেন। বেশ কয়েক বছর ধরে জেরোমি টেলরের সাথে ওয়েস্ট ইন্ডিজের বোলিং আক্রমণে নেতৃত্ব দিচ্ছেন। এছাড়াও তিনি ইন্ডিয়ান প্রিমিয়ার লীগে রয়্যাল চ্যালেঞ্জার্স ব্যাঙ্গালোরের পক্ষে ২০১৩ সালের নিলামে অংশগ্রহণ করে চুক্তিবদ্ধ হন। == খেলোয়াড়ী জীবন == ২০০২-০৩ মৌসুমের ওয়েস্ট ইন্ডিজের ঘরোয়া ক্রিকেটে ছয়টি খেলায় অংশগ্রহণ করে ১৮ উইকেট লাভ করেন যা কেবলমাত্র মারলন ব্ল্যাকের চেয়ে বেশী ছিল। ২০০৩-০৪ মৌসুমে ওয়েস্ট ইন্ডিজের অনূর্ধ্ব-১৯ ক্রিকেট দলের হয়ে রেড স্ট্রিপ বোলে অনুষ্ঠিত একদিনের ক্রিকেট প্রতিযোগিতায় অংশগ্রহণ করেন। দলের পক্ষে তিনি শীর্ষস্থানীয় উইকেট সংগ্রহকারী ছিলেন যা নিকটতম খেলোয়াড়ের চেয়ে দ্বিগুণ ছিল। প্রতিযোগিতা শেষে রামপাল ওয়েস্ট ইন্ডিজ দলে প্রতিনিধিত্ব করার জন্য জিম্বাবুয়ে সফরে ডাক পান। কিন্তু প্রথম খেলায় তিনি কোন উইকেট লাভ করতে পারেননি। ৩০ ওভারে ১৩টি নো-বল দিয়েছিলেন। ফলে, দুই টেস্ট ম্যাচের কোনটিতেই তার অংশগ্রহণের সুযোগ ঘটেনি। তবে, একদিনের প্রস্তুতিমূলক খেলায় জিম্বাবুয়ে দলের উদ্বোধনী ব্যাটসম্যান ডিওন ইব্রাহিমসহ দুইজনের উইকেট দখল করায় পাঁচটি খেলার চারটিতে অংশগ্রহণ করেন। ঘটনাক্রমে তিনি কোন উইকেট লাভে ব্যর্থ হলে দল চূড়ান্ত খেলায় জয়ী হয়ে সিরিজ ৩-২ ব্যবধানে জয় করে। তার ব্যর্থতায় তিনি ওয়েস্ট ইন্ডিজের সর্বাপেক্ষা ব্যয়বহুল বোলিং করেন, যিনি কমপক্ষে চার ওভার বোলিং করেও কোন উইকেট পাননি। == তথ্যসূত্র == == আরও দেখুন == ম্যালকম মার্শাল ওয়েস্ট ইন্ডিজ ক্রিকেট দল ২০১৩-১৪ ওয়েস্ট ইন্ডিজ ক্রিকেট দলের ভারত সফর‎ == বহিঃসংযোগ == Ravi Rampaul at Royal Challengers Bangalore ইন্ডিয়ান ক্রিকেটার জন্ম ব্যক্তি ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ইন্ডিজের টুয়েন্টি২০ আন্তর্জাতিক ক্রিকেটার টোবাগোর ক্রিকেটার ক্রিকেটার চ্যালেঞ্জার্স ব্যাঙ্গালোরের ক্রিকেটার
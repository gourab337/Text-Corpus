'''করোটিকা স্নায়ু''' () বা '''ক্রেনিয়াল নার্ভ''' হচ্ছে সেসকল স্নায়ু যা সরাসরি মস্তিষ্ক থেকে উদ্ভূত। ব্রেইনস্টেম থেকে উদ্ভূত স্নায়ুগুলোও এর মধ্যে অন্তর্ভুক্ত। উল্লেখ্য, করোটিকা স্নায়ুগুলোর মধ্যে দশটির উৎপত্তিস্থল-ই ব্রেইনস্টেম। করোটিকা স্নায়ু মেরু স্নায়ু থেকে আলাদা, কারণ মেরু স্নায়ু সুষুম্নাকাণ্ডের বিভিন্ন অংশ থেকেও সৃষ্টি হয়। মস্তিষ্ক শরীরের বিভিন্ন অংশের মধ্যে তথ্য আদানপ্রদানে করোটিকা স্নায়ু কাজ করে, যার মধ্যে প্রাথমিক কাজটি হচ্ছে শরীরের মাথা ঘাড়ের অংশের সাথে তথ্য আদানপ্রদান করা। মেরু স্নায়ু ক্রমানুসারে মেরুরজ্জু থেকে উৎপন্ন হয়। এদের মধ্যে মাথার (সি১) সবচেয়ে কাছের মেরু স্নায়ুর উৎপত্তি প্রথম কশেরুকার ওপরের ফাঁকা স্থান থেকে। অপরদিকে করোটিকা স্নায়ুর উৎপত্তি এই অংশের উপরের অংশে অবস্থিত কেন্দ্রীয় স্নায়ুতন্ত্র থেকে। প্রত্যেকটি করোটিকা স্নায়ুর উৎপত্তি জোড়াবদ্ধভাবে মস্তিষ্কের উভয় পাশ থেকে। বিভিন্ন সংজ্ঞা অনুসারে মানুষের শরীরে বারো থেকে তেরো জোড়া করোটিকা স্নায়ু রয়েছে যেগুলোকে সাধারণত রোমান সংখ্যা (I XII) দ্বারা নির্দেশ করা হয়। কিছু ক্ষেত্রে এই ক্রম শুরু হয় শূন্যতম করোটিকা স্নায়ু থেকে যা টার্মিনাল স্নায়ু (0) বা ক্রেনিয়াল নার্ভ জিরো নামেও পরিচিত। করোটিকা স্নায়ুর এই ক্রম মস্তিষ্কে তাদের উৎপত্তিস্থলের ক্রমের ওপর ভিত্তি করে সৃষ্ট যা মস্তিষ্কের সামনের অংশ (অগ্রমস্তিষ্ক) থেকে শুরু হয়ে পেছনের অংশ (ব্রেইনস্টেম) পর্যন্ত বিস্তৃত। টার্মিনাল স্নায়ু (0), অলফ্যাক্টরি স্নায়ু (I), অপটিক স্নায়ুর (II) সৃষ্টি গুরুমস্তিষ্ক বা অগ্রমস্তিষ্ক থেকে এবং বাকি দশ জোড়া করোটিকা স্নায়ুর সৃষ্টি ব্রেইনস্টেম থেকে যার অবস্থান মস্তিষ্কের নিচের অংশে। করোটিকা স্নায়ুগুলো প্রান্তীয় স্নায়ুতন্ত্রের (পিএনএস) একটি অংশ হিসেবে বিবেচিত, যদিও গঠনগত দিক থেকে অলফ্যাক্টরি (I), অপটিক (II) ট্রাইজেমিনাল (V) স্নায়ুগুলো কেন্দ্রীয় স্নায়ুতন্ত্রের (সিএনএস) অংশ। == তথ্যসূত্র == == বহিঃসংযোগ == ক্রেনিয়াল নার্ভ (ইয়েল স্কুল অফ মেডিসিন) স্নায়ু
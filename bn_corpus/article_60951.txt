'''সুজান টাইরেল''' (; জন্ম: '''সুজান জিলিয়ান ক্রিমার''', ১৮ মার্চ ১৯৪৫ ১৬ জুন ২০১২) ছিলেন একজন মার্কিন অভিনেত্রী। তিনি ১৯৬০-এর দশকে নিউ ইয়র্ক সিটিতে ব্রডওয়ে অফ-ব্রডওয়ে মঞ্চে কাজের মধ্য দিয়ে তার অভিনয় জীবন শুরু করেন। তার প্রথম চলচ্চিত্র ''শুট আউট'' (১৯৭১)। তিনি জন হিউস্টনের ''ফ্যাট সিটি'' (১৯৭২) চলচ্চিত্রে উমা লি গ্রির চরিত্রে অভিনয় করে শ্রেষ্ঠ পার্শ্ব অভিনেত্রীর জন্য একাডেমি পুরস্কারের মনোনয়ন লাভ করেন। তিনি অ্যান্ডি ওয়ারলের ''ব্যাড'' (১৯৭৭) চলচ্চিত্রে তার কাজের জন্য শ্রেষ্ঠ পার্শ্ব অভিনেত্রী বিভাগে স্যাটার্ন পুরস্কার লাভ করেন। তিনি ''ক্রাই বেবি'' (১৯৯০) চলচ্চিত্রে অভিনয় করে এলজিবিটি সম্প্রদায়ের কাছে জনপ্রিয় হয়ে ওঠেন। ==প্রারম্ভিক জীবন== টাইরেল ১৯৪৫ সালের ১৮ই মার্চ সান ফ্রান্সিস্কোতে জন্মগ্রহণ করেন। তার জন্মনাম সুজান জিলিয়ান ক্রিমার। তার মাতা জিলিয়ান টাইরেল (১৯১৩-২০১২) ছিলেন ব্রিটিশ এবং পিতা জন ক্রিমার ছিলেন মার্কিনী। তার মাতা ১৯৩০ ১৯৪০-এর দশকে চীন ফিলিপাইনে ডিপ্লোমেটিক কর্পসের সদস্য ছিলেন। তার পিতা উইলিয়াম মরিস এজেন্সির প্রতিনিধি ছিলেন, যিনি লিও ক্যারিলো, লরেট্টা ইয়ং, এড উইন ক্যারল লমবার্ডের প্রতিনিধিত্ব করতেন। টাইরেলের শৈশব কাটে কানেটিকাটের নিউ ক্যানানে। তিনি পড়াশোনায় দুর্বল ছিলেন এবং কৌশোরে তার মায়ের নিকট থেকে দূরে সরে যান। তার পিতার পরিচয়ের সূত্রে তিনি সামার স্টকে স্থানীয় মঞ্চে কাজ শুরু করেন। ১৯৬৩ সালে নিউ ইয়র্ক সিটিতে আর্ট কার্নি অভিনীত হাস্যরসাত্মক ''টাইম আউট ফর জিঞ্জার'' নাটকে কাজ করেন। তার পিতা ''লুক'' ম্যাগাজিনকে তার এই নাটকের সফরকে অনুসরণ করতে অনুরোধ করেন, কিন্তু তিনি মৌমাছির হুলের প্রভাবে কিছুদিনের মধ্যেই মারা যান। ==কর্মজীবন== টাইরেলের ব্রডওয়ে মঞ্চে অভিষেক ঘটে ১৯৬৫ সালে হাস্যরসাত্মক ''ক্যাকটাস ফ্লাওয়ার'' নাটক দিয়ে। তিনি লিংকন সেন্টারের রিপারটরি থিয়েটারের সদস্য হিসেবে ১৯৬৮ সালে লি জে. কব অভিনীত ''কিং লিয়ার'', উইলিয়াম গিবসনের ''আ ক্রাই অব প্লেয়ার্স'', ১৯৬৯ সালে ''দ্য টাইম অব ইওর লাইফ'' নাটকের এবং ১৯৭০ সালে ''ক্যামিনো রিল'' নাটকে অভিনয় করেন। অফ-ব্রডওয়ে মঞ্চে টাইরেল ১৯৬৭ সালে ল্যান্ডফোর্ড উইলসনের ''দ্য রাইমার্স অব এল্ডরিচ'' ১৯৭৯ সালে আমেরিকান প্লেস থিয়েটারে ''ফাদার্স ডে'' নাটকে অভিনয় করেন। টেলিভিশনে তার প্রথম কাজ ছিল ''মিস্টার নোভাক'' (১৯৬৪)। ১৯৭১ সালে তিনি ''বোনানজা'' ধারাবাহিকের একটি পর্বে একজন মদ্যপ মায়ের চরিত্রে অভিনয় করেন। একই বছর হেনরি হ্যাথাওয়ের পশ্চিমা ধাঁচের ''শুট আউট''-এ কাজের মাধ্যমে তার চলচ্চিত্রে অভিষেক ঘটে। এই ছবিতে তাকে প্লাকি সালুন গার্ল চরিত্রে দেখা যায়, যাকে জিম্মি করে নিয়ে যাওয়া হয় এবং গ্রেগরি পেকের অভিনীত চরিত্রটি উদ্ধার করে। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী কণ্ঠ অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী বিষয়শ্রেণী:সান ফ্রান্সিস্কোর অভিনেত্রী রোগ সংক্রান্ত মৃত্যু পুরস্কার বিজয়ী
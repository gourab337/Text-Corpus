২০১৫ সালের ১১ সেপ্টেম্বর মসজিদ আল হারামের নির্মাণ কাজে ব্যবহৃত একটি ভ্রাম্যমাণ ক্রেন ভেঙে পড়ে যার ফলে ১১৮ জন মারা যান এবং ৩৯৪ জন আহত হন। এদের অধিকাংশই হজ্জের উদ্দেশ্যে মক্কা এসেছিলেন। শহর এসময় হজ্জের জন্য প্রস্তুত হচ্ছিল। এখানে সারা বিশ্ব থেকে মুসলিমরা জড়ো হচ্ছিলেন। রিপোর্ট অনুযায়ী চল্লিশজন বাংলাদেশি, পনেরজন ভারতীয়, দশজন মালয়েশীয়, পনেরজন ইরানি, বেয়াল্লিশজন ইন্দোনেশীয় এবং একান্নজন পাকিস্তানি এতে আহত হয়েছেন। এগারোজন পাকিস্তানি, এগারোজন ভারতীয় দুইজন ব্রিটিশ নিহতদের মধ্যে রয়েছেন। আধুনিক ইতিহাসে এটি অন্যতম ভয়াবহ ক্রেন দুর্ঘটনা। ইতিপূর্বে ২০০৮ সালে নিউ ইয়র্কে সংঘটিত ক্রেন দুর্ঘটনাটি সবচেয়ে ভয়াবহ ছিল এবং এতে জন মারা যায়। ==পটভূমি== মক্কায় মসজিদুল হারামের অভ্যন্তরে কাবা অবস্থিত। নামাজ পড়ার সময় মুসলিমদের কাবার দিকে মুখ করতে হয়। এছাড়াও হজ্জ উমরা পালনে অংশ হিসেবে কাবা তাওয়াফ করতে হয়। হজ্জের সময় অধিক সংখ্যক মানুষের কারণে প্রাণহানির ঘটনা ঘটেছে। দুর্ঘটনা এড়ানো এবং প্রতি বছর বাড়তে থাকা হাজিদের স্থান সঙ্কুলনের জন্য সৌদি কর্তৃপক্ষ সাম্প্রতিক সময়ে মসজিদুল হারাম সম্প্রসারণের উদ্যোগ নেয়। এই ঘটনার সময় সৌদি কর্তৃপক্ষ অল্প কয়েকদিন পর অনুষ্ঠিতব্য হজ্জের জন্য প্রস্তুতি গ্রহণ করছিল। ==দুর্ঘটনা== জাতীয়তা''' জাতীয়তা নিহত আহত সূত্র ২৫ ২৩ ১৫ ৫১ ১১ ৪২ ১১ ১৫ ২১ ১০ ১১ ৩২ '''সর্বমোট''' '''১১১''' '''৩৯৪''' শক্তিশালী ঝড়ের ফলে সৃষ্ট বায়ুপ্রবাহের সময় একটি ক্রেন সিলিঙয়ের মধ্য দিয়ে ভেঙে পড়ে বলে সৌদি বেসামরিক প্রতিরক্ষা কর্তৃপক্ষ নিশ্চিত করেছে। এতে কমপক্ষে ১১৮ জন মারা যান, ৩৯৪ জন আহত হন এবং ধ্বংসস্তুপের নিচে অনেকে আটকা পড়েন। এই দুর্ঘটনা শুক্রবার সন্ধ্যা ৫:২০ মিনিটের কিছু পূর্বে সংঘটিত হয়েছে বলে উল্লেখ করা হয়। এটি ছিল সপ্তাহের সবচেয়ে ব্যস্ততম সময়ের একটি। এসময় ক্রেনটি মসজিদের পূর্ব অংশ ভেঙে পড়ে। একজন প্রত্যক্ষদর্শীর মতে সাফা মারওয়ার উপরে তৃতীয় তলায় এটি স্থানীয় সময় ৫:৪৫ মিনিটে ভেঙে পড়ে। কয়েক সপ্তাহ ধরে এই অঞ্চলে মরু ঝড় চলছিল। দুর্ঘটনার কিছু সময় পূর্বে হালকা বৃষ্টিপাত দেখা দেয়। এছাড়াও এসময় ঘন্টায় ৪০ কিলোমিটারের বেশি বেগে বাতাস বয়ে যাওয়ার ব্যাপারে বলা হয়েছে। তবে ক্রেন ভেঙে পড়ার প্রকৃত কারণ জানা যায়নি। দুর্ঘটনার পর মক্কার গভর্নর প্রিন্স খালিদ আল ফয়সাল তদন্তের নির্দেশ দেন। সৌদি রেড ক্রিসেন্ট কর্তৃপক্ষ উদ্ধার চিকিৎসার জন্য কর্মীদের পাঠায়। ১৩ সেপ্টেম্বর ঘটনাস্থল পরিদর্শনের পর বাদশাহ সালমান বিন আবদুল আজিজ ঘোষণা করেন যে ঘটনার তদন্ত করা হবে এবং তার ফলাফল জনসম্মুখে প্রকাশ করা হবে। সামাজিক মাধ্যমে প্রকাশিত ছবি ভিডিওতে অনেক মৃত আহতদের দেখা যায়। তদন্তের রিপোর্ট গ্রহণের পর ১৫ সেপ্টেম্বর সৌদি বিনলাদেন গ্রুপের উচ্চপদস্থ কর্মকর্তাদের বিদেশ ভ্রমণের উপর বাদশাহ সালমান নিষেধাজ্ঞা আরোপ করেন। রিপোর্টে ঘটনার দায় আংশিকভাবে কনস্ট্রাকশন কোম্পানীর উপর আরোপ করা হয়। সৌদি প্রেস এজেন্সি কর্তৃক প্রচারিত রাজকীয় ঘোষণায় বলা হয় যে বাদশাহ দুর্ঘটনা তদন্ত কমিটির রিপোর্ট পর্যালোচনা করছেন যাতে সৌদি বিনলাদেন গ্রুপের অবহেলার কথা বলা হয়েছে তবে এতে "অপরাধের সন্দেহ অনুপস্থিত"। রিপোর্টে বলা হয়েছে "দুর্ঘটনার মূল কারণ ভুল অবস্থানে ক্রেন থাকার সময় শক্তিশালী বায়ুপ্রবাহ"। ==ক্রেন== সৌদি বিনলাদেন গ্রুপ এই নির্মাণকাজের দায়িত্বপ্রাপ্ত প্রতিষ্ঠান। জার্মানিতে প্রস্তুত দুর্ঘটনায় ভেঙে পড়া ক্রেনটি এই প্রতিষ্ঠান কর্তৃক ব্যবহৃত হচ্ছিল। এছাড়াও এই প্রতিষ্ঠান সৌদি আরবে অনেক নির্মাণ কাজের সাথে জড়িত। এই প্রতিষ্ঠানটি বিশ্বের দ্বিতীয় বৃহত্তম নির্মাণ কোম্পানি। এর প্রতিষ্ঠাতা ছিলেন মুহাম্মাদ বিন আওয়াদ বিন লাদেন যিনি সাবেক আল কায়েদা প্রধান ওসামা বিন লাদেনের বাবা। দুর্ঘটনার পর বাংলাদেশের প্রধানমন্ত্রী শেখ হাসিনা, কানাডার রব নিকলসন, ভারতের উপরাষ্ট্রপতি হামিদ আনসারি, মালয়েশিয়ার প্রধানমন্ত্রী নাজিব রাজাক, পাকিস্তানের প্রধানমন্ত্রী নওয়াজ শরিফ, যুক্তরাজ্যের প্রধানমন্ত্রী ডেভিড ক্যামেরন এবং আরো অনেক রাষ্ট্রীয় ব্যক্তিত্ব শোক জানিয়েছেন। ==ক্ষতিপূরণ== সৌদি আরবের বাদশাহ সালমান বিন আবদুল আজিজ দুর্ঘটনায় মারা যাওয়া ব্যক্তিদের পরিবারকে এক মিলিয়ন সৌদি রিয়াল (২,৬৬,০০০ মার্কিন ডলার) ক্ষতিপূরণ প্রদানের আদেশ দেন এবং ২০১৬ সালের হজ্জে নিহতের পরিবারের দুইজন সদস্যকে বাদশাহর মেহমান হিসেবে হজ্জ করার ব্যবস্থার কথাও আদেশে উল্লেখ করা হয়। পাশাপাশি দুর্ঘটনার ফলে স্থায়ীভাবে অক্ষমদের প্রত্যেককে এক মিলিয়ন রিয়াল এবং দীর্ঘস্থায়ী নয় এমন আঘাতপ্রাপ্তদের প্রত্যেককে অর্ধেক মিলিয়ন রিয়াল প্রদানের আদেশ দেয়া হয়। বাদশাহ তার আদেশে এও বলেন যে এই ক্ষতিপূরণ প্রদানের কারণে আহত বা নিহতের পরিবার তাদের ব্যক্তিগত আইনি দাবি থেকে বঞ্চিত হবে না। ==তথ্যসূত্র== দুর্ঘটনা আরবে দুর্যোগ ইসলাম সৌদি আরব ভবনধ্বস বিষয়শ্রেণী:২১ শতাব্দীতে মক্কা দুর্ঘটনাজনিত মৃত্যু
(আইসল্যান্ডীয় ভাষায়: Vestmannaeyjar) আইসল্যান্ডের মূল ভূখন্ডের দক্ষিণে উত্তর আটলান্টিক মহাসাগরে ভেস্টমান্না দ্বীপপুঞ্জের বৃহত্তম দ্বীপ হেইমায়েই দ্বীপে অবস্থিত একটি শহর। এটি অপেক্ষাকৃত প্রাচীন একটি আইসল্যান্ডীয় বসতি; প্রথমে এখানে একটি জেলে গ্রাম ছিল। শহরটিতে মূলত কড মাছ ধরা প্রক্রিয়াজাত করা হয়। ১৯০৮ সালে আইসল্যান্ডের প্রথম মাছ হিমায়িত করার কারখানা এখানে স্থাপন করা হয়। এই শহর ইতিহাসে অনেকবার বিপর্যয়ের সম্মুখীন হয়েছে। ১৫শ শতকে শহরটিতে প্রায়ই ইংরেজ জলদস্যুরা লুটতরাজ চালাত। ১৬২৭ সালে আলজেরীয় জলদস্যুরা এটি আক্রমণ করে এবং এখানকার অনেককে দাস হিসেবে ধরে নিয়ে যায়। ১৯৬৩ সালে সুর্ৎসেই আগ্নেয় দ্বীপটি যখন সাগরের তলদেশ থেকে উপরে উঠে আসে, তখন শহরটি আগ্নেয়ভস্মে ঢাকা পড়ে যায়। ১৯৭৩ সালের জানুয়ারি মাসে অনেকদিন ধরে সুপ্ত হেলগাফেল আগ্নেয়গিরির পার্শ্বদেশের প্রায় মাইল দীর্ঘ ফাটল থেকে আবার অগ্ন্যুৎপাত শুরু হয় এবং শহরটি ভস্মচাপা পড়ে। অনেক অধিবাসী তখন শহর ত্যাগ করেন। জুন মাসে অগ্ন্যুৎপাত থেমে যাওয়ার পর তারা আবার ফিরে আসেন এবং শহরের দালানকোঠার উপর জমা হওয়া পুরু ভস্মের স্তর সরান। বর্তমানে শহরটি এই বিপর্যয় সম্পূর্ণ কাটিয়ে উঠেছে। এখানে প্রায় ৪০০০ লোকের বাস। == বহিঃসংযোগ == শহরের মিউনিসিপাল ওয়েবসাইট শহর
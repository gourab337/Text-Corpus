'''মৃৎশিল্প''' বলতে দুইটি ভিন্ন কর্মকাণ্ডকে বোঝাতে পারে। মৃৎশিল্প (চারুকলা), দৃশ্যকলা তথা চারুকলার একটি ধারা যেখানে বিশেষ মৃত্তিকা (মাটি) বা মৃত্তিকাসদৃশ উপাদান দিয়ে দৃষ্টিনন্দন, সৃজনশীল শিল্পকর্ম নির্মাণ করা হয়। মৃৎশিল্প (কারিগরি পেশা), এক ধরনের শিল্পঘনিষ্ঠ পেশাদারী কর্মকাণ্ড বা কারুশিল্প, যেখানে সাধারণত পূর্বনির্ধারিত সূত্র মেনে মৃত্তিকা (মাটি) দিয়ে পাত্র, থালা অন্যান্য ব্যবহার্য সামগ্রী নির্মাণ করা হয়, যে সামগ্রীগুলি দৃষ্টিনন্দন হতেও পারে বা না-ও হতে পারে। তবে কিছু কিছু মৃৎকর্ম একই সাথে চারুকলার দৃষ্টিকোণ থেকে শৈল্পিক এবং দৈনন্দিন জীবনে ব্যবহারোপযোগী বস্তু হিসেবে কাজ করতে পারে।
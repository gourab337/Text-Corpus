'''সানা মকবুল''' হচ্ছেন একজন ভারতীয় মডেল এবং অভিনেত্রী। তিনি মুম্বাইয়ে জন্মগ্রহণ করেছেন এবং সেখানেই তার শৈশব অতিবাহিত করেছেন। তার মা হচ্ছেন একজন মালায়ালী। তিনি ভারতের জাতীয় কলেজ হতে শিক্ষা লাভ করেছেন। তিনি মডেলিংয়ের মাধ্যমে তার কর্মজীবন শুরু করেন। সে সময় তিনি বেশ কয়েকটি বিজ্ঞাপন এবং টেলিভিশন অনুষ্ঠানে উপস্থিত হয়েছিলেন। তিনি ২০০৯ সালে রিয়্যালিটি অনুষ্ঠান ''এমটিভি স্কুটি টিন ডিভা''য় উপস্থিত হয়েছিলেন। পরবর্তীতে কিশোর-কিশোরীদের অনুষ্ঠান ''ইশান: স্বপ্ন কো আওয়াজ দে''-এ উপস্থিত হয়েছেন। পরে তিনি এনডিটিভি ইমাজিনে প্রচারিত নাটক ''কিতনি মোহাব্বত হ্যায়ের'' দ্বিতীয় আসরে অভিনয় করেছেন। এর পরপরই তিনি স্টার প্লাসের জনপ্রিয় নাটক ''ইস পেয়ার কো কেয়া নাম দু?''-এ লাবণ্য কাশ্যপের চরিত্রে এবং লায়ন্স ফিল্মের অপরাধের তদন্তমূলক অনুষ্ঠান ''অর্জুনে'' অভিনয় করেছেন। তিনি পরবর্তীতে ফেমিনা মিস ইন্ডিয়াতে অংশগ্রহণ করেন এবং "ফেমিনা মিস বিউটিফুল স্মাইল ২০১২" খেতাব অর্জন করেন। ২০১৪ সালে, তিনি তেলেগু চলচ্চিত্র ডিক্কুলু ছুড়াকু রামাইয়ায় অভিনয়ের মাধ্যমে তেলুগু চলচ্চিত্রে অভিষেক করেন। এই চলচ্চিত্রে অভিনয়ের সময় তিনি তার স্টেজ নাম সানা মকবুলে পরিবর্তন করেন। এই চলচ্চিত্রে তিনি "সামহিথা"র চরিত্রে অভিনয় করেছেন, যিনি হচ্ছেন একজন এরোবিকস প্রশিক্ষক, যার প্রেমে এক বাবা এবং তার ছেলে পড়ে যায়। পরবর্তীতে তিনি তামিল চলচ্চিত্র রঙ্গুনের স্বাক্ষর করেন, যেটি রাজকুমার পেরিয়াস্বামী পরিচালিত একটি রোমান্টিক ধাঁচের চলচ্চিত্র। ==টেলিভিশন== সাল অনুষ্ঠান চরিত্র চ্যানেল ২০১০ ''ইশান: স্বপ্ন কো আওয়াজ দে'' সারা ডিজনি ইন্ডিয়া ২০১১ ''কিতনি মহাব্বত হ্যায়'' শেফালী এনডিটিভি ইমাজিন ২০১১–১২ ''ইস পেয়ার কো কেয়া নাম দু?'' লাবণ্য কাশ্যপ স্টার প্লাস ২০১২ ''অর্জুন'' রিয়া মুখার্জি ২০১৭–বর্তমান ''আদাত সে মজবুর'' রিয়া সাব টিভি ==চলচ্চিত্রের তালিকা== সাল চলচ্চিত্র চরিত্র ভাষা ২০১৪ ডিক্কুলু ছুড়াকু রামাইয়া সামহিথা তেলুগু ২০১৭ রঙ্গুন নাতাশা তামিল মামা চন্দামামা তেলুগু ==তথ্যসূত্র== ==বহিঃসংযোগ== ব্যক্তি জন্ম টেলিভিশন অভিনেত্রী চলচ্চিত্র অভিনেত্রী অভিনেত্রী চলচ্চিত্র অভিনেত্রী বিষয়শ্রেণী:২১শ শতাব্দীর ভারতীয় অভিনেত্রী চলচ্চিত্র অভিনেত্রী টেলিভিশনের অভিনেত্রী
'''জারদ বাতাসি''' (বৈজ্ঞানিক নাম: ''Neptis miah (Moore)'') গোত্র 'লিমেনিটিডিনি' (Limenitidinae) উপ-গোত্রের অন্তর্ভুক্ত প্রজাতি। == আকার == জারদ বাতাসি এর প্রসারিত অবস্থায় ডানার আকার ৪৫-৬০ মিলিমিটার দৈর্ঘ্যের হয়। == বিস্তার == ভারত (মধ্য পূর্ব হিমালয়, পশ্চিমবঙ্গ, সিকিম থেকে অরুণাচল প্রদেশ উত্তর-পূর্ব ভারত), ভুটান, থাইল্যান্ড, পূর্ব মালয়েশিয়া থেকে পশ্চিম চীন এর বিভিন্ন অঞ্চলে এদের পাওয়া যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- এই প্রজাতি হলুদ বাতাসি (Neptis ananta) নাম্বা সেইলার (Neptis namba) প্রজাতির সহিত ভীষণ সাদৃশ্যযুক্ত এবং চট করে এদের পৃথকীকরণ করা খুবই কঠিন। '''ডানার উপরিতল''' ডানার উপরিতল কালচে বাদামি বা কালো কমলা-হলুদ দাগ-ছোপ-বন্ধনী যুক্ত। সামনের ডানায় সেল-এর দাগটি লম্বা,অনুভূমিক (horizontal), অবিচ্ছিন্ন ডানার গোড়া (base) থেকে সরুভাবে উৎপন্ন হয়ে ক্রমশ চওড়া হয়ে শেষপ্রান্তে তীক্ষ্ণ। উক্ত সেল -এর দাগটির উপরের কিনারায় শেষপ্রান্তের খানিক আগে একটি ছোট খাঁজ যুক্ত (dentate)। ডিসকাল ছোপগুলির মধ্যে নং শিরামধ্যের (inter-space) ছোপ দুটি হলুদ বাতাসি দের মতো সুস্পষ্টভাবে পৃথক নয়; গায়ে গায়ে লাগানো। বি শিরামধ্যের ছোপটি লম্বাটে, নং এর টি আকারে বড়। কোস্টাল শিরার নিচ থেকে নং শিরামধ্য অবধি একটি ডিসকাল পটি বর্তমান। উক্ত ডিসকাল পটি নং শিরামধ্যের ডিসকাল ছোপটির মধ্যবর্তী ডিসকাল ছোপটি ক্ষুদ্র অস্পষ্ট। সাব-টার্মিনাল রেখাটি অস্পষ্ট ফ্যাকাশে এবং শীর্ষভাগ (apex) থেকে টরনাসের উপর পর্যন্ত বিন্যস্ত। পিছনের ডানার ডিসকাল বন্ধনীটি (কারো কারো মতে সাব-বেসাল বন্ধনী) চওড়া, অনুভূমিক সুস্পষ্ট এবং কালো শিরা দ্বারা খণ্ডিত ।উক্ত বন্ধনীটি কোস্টাল শিরার নিচ থেকে ডানার গোড়া পর্যন্ত বিন্যস্ত। এই বন্ধনীটির নিচে সরু ফ্যাকাশে একটি ডিসকাল রেখা বর্তমান। পোস্ট-ডিসকাল বন্ধনীটি চওড়া কোস্টাল শিরার নিচ থেকে ডরসাম অবধি সামান্য বক্রভাবে বিন্যস্ত। সাব-টার্মিনাল রেখাটি সামনের ডানারই অনুরূপ। উভয় ডানায় সিলিয়া (cillia) পর্যায়ক্রমে সাদা কালো। '''ডানার নিম্নতল''': ডানার নিম্নতল মরচেরঙা বাদামি বা লালচে বাদামি এবং দাগ-ছোপ-বন্ধনী উপরিতলেরই অনুরূপ, তবে সাদা ফ্যাকাশে বা কখনো ঈষদ হলুদ আভাযুক্ত। সামনের ডানার ডিসকাল ছোপগুলি ফ্যাকাশে এবং তাদের বাইরের কিনারা বেষ্টন করে একটি অস্পষ্ট ফ্যাকাশে অসম্পূর্ণ পোস্ট-ডিসকাল রেখা বিদ্যমান। সাব-টার্মিনাল রেখাটি খুব অস্পষ্ট। পিছনের ডানায় বেসাল-কোস্টাল (কোস্টার গোড়ার অংশের) চওড়া দাগটি ফ্যাকাশে সাদা। ডিসকাল রেখাটি ফ্যাকাশে ময়লাটে সাদা বর্ণের তবে উপরিতলের তুলনায় স্পষ্ট। পোস্ট-ডিসকাল বন্ধনী ফ্যাকাশে সাদা উপরিতল অপেক্ষা অনেকখানি চওড়া ।সাব-টার্মিনাল রেখাটি ফ্যাকাশে সাদা স্পষ্ট ।পিছনের ডানার শিরাগুলি ভীষণ স্পষ্টভাবে প্রতীয়মান সাদাটে। শুঙ্গ কালো শীর্ষে কমলা-হলুদ। মাথা, বক্ষদেশ (thorax) উদর উপরিতলে কালচে বাদামি বা কালো এবং নিম্নতলে ফ্যাকাশে সাদা। == আচরণ == এই প্রজাতি সুলভ দর্শন নয় (uncommon) এদের উড়ান মোটামুটি মধ্যগতির, তবে প্রয়োজনে এরা গতিবৃদ্ধি করতে পারে। স্বভাব মোটের উপর অন্যান্য সেইলারদের মতো। এরা ডানা অনুভূমিক রেখে বাতাসে ভেসে ওড়ে (glide) মাঝেমাঝে ডানা ঝাপটায়। পাতায় ডানা মেলা বন্ধ অবস্থায় বসে রসপান, রোদ পোহানো এবং ভিজে মাটিতে বা পাথরের ভিজে ছোপে বসেও খ্যাদরস আহরণ রোদ পোহানো এদের অভ্যাসের মধ্যে পড়ে।জঙ্গলের পথের ধরে নদী-ঝর্ণার কিনারা, নদীখাত এদের পছন্দের বাসস্থান। এই প্রজাতি ফুলে অবস্থান করে মধুপান করে। এরা কখনো কখনো এক জায়গায় অনেকক্ষন বসে থাকে ক্রমাগত ডানা খোলা-বন্ধ করতে থাকে। পাহাড়ি জঙ্গলে পাদদেশ থেকে ১৫০০ মি, উচ্চতা পর্যন্ত নদী বা ঝর্ণার কিনারা এদের বিশেষ পছন্দের বাসভূমি। মার্চ থেকে ডিসেম্বর অবধি এই প্রজাতির বিচরণ চোখে পড়ে। == তথ্যসূত্র == প্রজাপতি প্রাপ্ত নিমফ্যালিডি গোত্রের প্রজাপতি
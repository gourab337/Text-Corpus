'''আবদুল্লাহিল আমান আযমী''' বাংলাদেশ সেনাবাহিনীর ব্রিগেডিয়ার জেনারেল (সাবেক) ছিলেন। জামায়াতে ইসলামীর সাবেক আমির প্রয়াত গোলাম আজমের মেঝো ছেলে। == প্রথম জীবন == আবদুল্লাহিল আমান আযমী অগ্রণী স্কুল থেকে এসএসসি সম্পন্ন করেন। এইচএসসি থেকে স্নাতক ঢাকা সেন্ট্রাল কলেজে। তারপর বাংলাদেশ সেনাবাহিনীতে যোগ দেন। == পেশা == সেনাবাহিনীতে ব্রিগেডিয়ার জেনারেল পদে কর্মরত থাকা অবস্থায় তিনি বরখাস্ত হন। ১২ নভেম্বর ২০১২ সালে আবদুল্লাহিল আমান আযমী তার বাবা গোলাম আজমের আন্তর্জাতিক অপরাধ ট্রাইব্যুনাল-১ এর বিচারে প্রতিরক্ষা সাক্ষী হিসেবে সাক্ষ্য দেন। তিনিই বিচারের একমাত্র প্রতিরক্ষা সাক্ষী ছিলেন। তার পিতা গোলাম আজমের বিচারের বিষয়ে তিনি বাংলাদেশ জাতীয়তাবাদী দলের উপর হতাশা প্রকাশ করেছিলেন। তিনি বায়তুল মোকাররম জাতীয় মসজিদে তার বাবার জানাযার ইমামতি করেন। == সমালোচনা == মুক্তিযুদ্ধে চার হাজার ভারতীয় সেনা শহীদের তথ্য দিয়ে গত ২৮ মে ২০১৫ তারিখে ফেসবুকে একটি পোস্ট দেন সাংবাদিক অঞ্জন রায়। ফেইসবুকে অঞ্জন রায়ের লেখার প্রতিক্রিয়ায় একটি পোস্টে তাকে ‘দালাল’ বলে ইঙ্গিত করেন আমান আযমী। মুক্তিযুদ্ধের ৩০ লাখ শহীদের তথ্যকে ‘কাল্পনিক’ আখ্যায়িত করেন তিনি। অঞ্জন রায় থানায় ডায়েরি করেন। == অন্তর্ধান == আবদুল্লাহিল আমান আযমী ২৪ আগস্ট ২০১৬ তারিখে ঢাকার বড় মগবাজার কাজী অফিস লেনের বাসা থেকে সাদা পোশাকে আইন শৃংখলা বাহিনী পরিচয়ে তাকে আটক করে নিয়ে যাওয়া হয়। প্রায় একই সময়ে যুদ্ধাপরাধের দায়ে ফাঁসি হওয়া মীর কাসেম আলীর ছেলে মীর আহমেদ বিন কাসেম একই অপরাধে ফাঁসি হওয়া সাকা চৌধুরীর ছেলে হুম্মাম কাদের চৌধুরীকে গ্রেফতার করে পুলিশ। ২০১৪ সালে আজমীর বাবা যুদ্ধাপরাধের দায়ে দোষী সাব্যস্ত হওয়ার পর কারাগারে মারা যান। ২০১৭ সালের মার্চ মাসে হুমাম কাদের চৌধুরীকে মুক্তি দেওয়া হয়। == তথ্যসূত্র == বছর অনুপস্থিত (জীবিত ব্যক্তি) সেনাবাহিনীর জেনারেল জেলার রাজনীতিবিদ মুসলমান ব্যক্তি
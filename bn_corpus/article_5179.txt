ভারতের রাজস্থানের বর্তমান আজমীর স্টেশন থেকে ১১ কি.মি উত্তরেঅবস্থিত হিন্দুদের একটি তীর্থস্থান। রামায়ণ, মহাভারত, পদ্মপুরাণ প্রভৃতি প্রাচীন গ্রন্থে পুষ্করের উল্লেখ আছে। মহাভারত আনুসারে পুষ্কর ভারতের প্রাচীনতম আদি তীর্থস্থানগুলির অন্যতম। পুষ্কর মানে পদ্ম। পুরাণ মতে, পরশুরাম এই তীর্থের প্রতিষ্ঠাতা। ব্রহ্মা হাতে পদ্ম নিয়ে যজ্ঞের স্থান নির্বাচনের জন্য বেরিয়েছিলেন। তার হাতের পদ্মটি যেখানে পড়েছিলো সেখানে বসে তিনি তপস্যা শুরু করেন। সেই থেকে জায়গাটির নাম হয় পুষ্কর। এখানে একটি হ্রদ আছে। তার চারদিকে একটি শহরও গড়ে উঠেছে। শহরের তিন দিক আরাবল্লী পর্বত মালা দিয়ে ঘেরা। এখানে ব্রহ্মা, সাবিত্রী, গায়ত্রী শিব সহ অনেক দেবতার মন্দির রয়েছে। ব্রহ্মার মন্দিরটি সবচেয়ে বড়। পুষ্কর ছাড়া আর খুব কম জায়গাতেই এরকম ব্রহ্মার মন্দির দেখা যায়। তীর্থস্থান
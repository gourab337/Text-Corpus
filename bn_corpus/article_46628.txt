ইউএস ডগলাস এ-২৬ সি ইনভ্যাডার বিমানকে কিউবায় সামরিক আক্রমণের নকল কিউবান এয়ার ফোর্স রং রং করা হয়েছিল যা ১৯৬১ সালের এপ্রিলে সিআইএ দ্বারা আর্থিকভাবে সাহায্যপ্রাপ্ত প্যারামিলিটারি দল ব্রিগেড ২৫০৬ দ্বারা সংঘটিত হয়েছিল। '''ব্ল্যাক অপারেশন''' (black operation বা black ops) দ্বারা সরকার, সরকারী সংস্থা বা কোন সামরিক সংস্থার গুপ্ত অপারেশনকে বোঝানো হয়। এক্ষেত্রে কোন বেসরকারী কোম্পানি বা গ্রুপের (private) কার্যক্রমও অন্তর্ভূক্ত। ব্ল্যাক অপারেশন এর মূল বৈশিষ্ট্য হচ্ছে এটি গোপন এবং যে সংস্থাটি এই অপারেশনটি পরিচালনা করছে তার উপর এটি আরোপযোগ্য নয় (এই কাজ বা এর দায় সংস্থাটির উপর আরোপ করা যায় না, বা সংস্থাটি এটি অস্বীকার করে)। ব্ল্যাক অপারেশন এবং নিছক গুপ্ত অপারেশনের মধ্যে প্রধান পার্থক্য হচ্ছে ব্ল্যাক অপারেশনে উল্লেখযোগ্য মাত্রার প্রতারণা জড়িত থাকে, যাতে এর পেছনে কে আছে তা লুকালো যায় বা অন্য কোন অস্তিত্ব বা সংস্থা এর জন্য দায়ী বলে দৃষ্টিগোচর করা যায় (ফলস ফ্ল্যাগ অপারেশন)। এরকম একটি একক কার্যকে ব্ল্যাক ব্যাগ অপারেশনও বলা হয়। এই শব্দটি দ্বারা প্রাথমিকভাবে গুপ্ত বা চোরাগোপ্তাভাবে কোন স্থানে প্রবেশ করে মানব বুদ্ধিমত্তা অপারেশনের জন্য তথ্য সংগ্রহ করাকে বোঝানো হয়। এফবিআই, সিআইএ, মোসাদ, এমআই৬, কোমানফ (COMANF), ডিজিএফআই, র, এমএসএস (MSS), কেজিবি এবং অন্যান্য জাতির ইন্টেলিজেন্স সারভিসসমূহ দ্বারা এরকম অপারেশন সংগঠিত হয়েছে বলে জানা যায়। == শব্দের ব্যুৎপত্তি == "ব্ল্যাক" শব্দটি হচ্ছে সরকারের লুকানো বা গুপ্ত কার্যের জন্য ব্যবহৃত একটি সাধারণ শব্দ। যেমন, সামরিক ইন্টেল এজেন্সি কর্তৃক করা কিছু কার্যক্রম গুপ্ত ব্ল্যাক বাজেট দ্বারা আর্থিকভাবে সাহায্যপ্রাপ্ত হয়, যা কখনও কখনও সম্পূর্ণভাবে জনগণের থেকে সংসদের থেকে লুকানো হয়। == রিপোর্টকৃত উদাহরণ == ২০০৭ সালে সিআইএ ১৯৫০ এর দশক থেকে ১৯৭০ এর দশক পর্যন্ত তাদের দ্বারা সংঘটিত (সেন্ট্রাল ইন্টেলিজেন্স এজেন্সি) গোপনীয় অবৈধ রাষ্ট্রের ভেতরের নজরদারি, গুপ্তহত্যা পরিকল্পনা, অপহরণ, অনুপ্রবেশ ব্ল্যাক অপারেশন সম্পর্কিত তথ্য উন্মুক্ত করে। সিআইএ ডিরেক্টর জেনারেল মাইকেল হেইডেন ব্যাখ্যা করেন যে কেন তারা এই তথ্যসমূহ উন্মুক্ত করেছেন। তিনি বলেন, তারা একটি "খুব ভিন্ন সময়ের এবং খুব ভিন্ন সংগঠনের আভাস" দান করেছেন। ২০০৭ সালের মে মাসে এবিসি নিউক, এবং পরবর্তীতে ''দ্য ডেইলি টেলিগ্রাফ'' রিপোর্ট করে, যুক্তরাষ্ট্রের রাষ্ট্রপতি জর্জ ডব্লিউ. বুশ ইরানে শাসন পরিবর্তনকে অগ্রসর করতে এবং ইরানের নিউক্লিয়ার প্রোগ্রামকে থামানোর জন্য সিআইএ-কে "ব্ল্যাক অপারেশন"-এর অনুমোদন দান করেন। পরবর্তীতে এবিসি নিউজকে গুপ্ত অপারেশন সম্পর্কিত খবর রিপোর্ট করার জন্য সমালোচনা করা হয়। ২০০৮ সালের রাষ্ট্রপতি প্রার্থী মিট রমনে বলেন, তিনি ইরানে গুপ্ত অপারেশন সম্পর্কিত এবিসি নিউজ এর রিপোর্ট দেখে অবাক হয়েছেন। কিন্তু এবিসি নিউজ বলে, সিআইএ এবং বুশ প্রশাসন তাদের এই সংবাদ প্রকাশনার ব্যাপারে জানত এবং তারা এর প্রতি কোন আপত্তি দেখায় নি। == আরও দেখুন == অপারেশন অরচার্ড গুপ্ত অপারেশন ফলস ফ্ল্যাগ মনস্তাত্ত্বিক যুদ্ধবিগ্রহ প্রচারণা ব্ল্যাক ব্যাগ অপারেশন চোরাগোপ্তা অপারেশন মানব বুদ্ধিমত্তা ব্ল্যাক বাজেট গুপ্তহত্যা শাসন পরিবর্তন == তথ্যসূত্র == অপারেশন
''একই নামের অন্যান্য ব্যক্তিবর্গের জন্য দেখুন আনোয়ার হোসেন।'' '''আনোয়ার হোসেন খান''' একজন বাংলাদেশি ব্যবসায়ী, রাজনীতিবিদ এবং একাদশ জাতীয় সংসদ সদস্য। তিনি লক্ষ্মীপুর-১ আসন থেকে ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে সংসদ সদস্য নির্বাচিত হন। সংবিধান অনুযায়ী দশম জাতীয় সংসদের স্পিকার ড. শিরীন শারমিন চৌধুরীর কাছে জানুয়ারী ২০১৯ তারিখে একাদশ সংসদের সংসদ সদস্য হিসেবে তিনি শপথবাক্য পাঠ করেন। ==প্রারম্ভিক জীবন== আনোয়ার হোসেন খান ১৯৬১ সালে লক্ষ্মীপুর জেলার রামগঞ্জ উপজেলার কাঞ্চনপুরের পূর্ববিঘা গ্রামে জন্মগ্রহণ করেন। তার পিতার নাম ছাকাওয়াত উল্লা খান মাতার নাম আনোয়ারা বেগম। শিক্ষাজীবনে তিনি ব্যবসায়ে স্নাতকোত্তর ডিগ্রি অর্জন করেন। ==কর্মজীবন== আনোয়ার হোসেন খান মডার্ন গ্রুপ অব কোম্পানিজ’র এর অধীনে বিভিন্ন প্রতিষ্ঠান যেমন, আনোয়ার খান মডার্ন মেডিকেল কলেজের প্রতিষ্ঠাতা চেয়ারম্যান হিসেবে দায়িত্ব পালন করছেন। এছাড়াও তিনি শাহ্‌জালাল ইসলামী ব্যাংক লিমিটেডের পরিচালকদের নির্বাহী কমিটির চেয়ারম্যান হিসেবে দায়িত্ব পালন করছেন। এরপূর্বে তিনি ব্যাংকটির চেয়ারম্যান হিসেবে দায়িত্ব পালন করেন। এছাড়াও তিনি প্রাইম গভর্নিং বডির সদস্য হিসেবেও ছিলেন। ==রাজনৈতিক জীবন== আনোয়ার হোসেন ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে তিনি বিএনপির প্রার্থী শাহাদাত হোসেনকে পরাজিত করে লক্ষ্মীপুর-১ আসন থেকে প্রথমবারেরমত সংসদ সদস্য নির্বাচিত হন। তিনি আওয়ামী লীগের রামগঞ্জ উপজেলা শাখার জ্যেষ্ঠ সহ-সভাপতি হিসেবে দায়িত্ব পালন করছেন। ==তথ্যসূত্র== জন্ম জেলার রাজনীতিবিদ ব্যক্তি আওয়ামী লীগের রাজনীতিবিদ জাতীয় সংসদ সদস্য
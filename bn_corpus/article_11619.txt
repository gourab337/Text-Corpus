বাহাউল্লাহ'র সমাধি মন্দির বাহাউল্লাহ (আরবী: بهاء الله ঈশ্বরের মর্যাদা) (নভেম্বর ১২, ১৮১৭ মে ২৯, ১৮৯২) বাহাই ধর্ম-এর প্রতিষ্ঠাতা। জন্মসূত্রে তার নাম ছিল ''মির্জা হুসাইন আলী'' (ফার্সি: میرزا حسینعلی )। বাবি পয়গম্বরদের ধারায় তিনি সমাপ্তি তথা পূর্ণতা এনেছেন বলে তিনি দাবী করেছেন। আরও বিস্তৃত ভাবে চিন্তা করলে তিনি নিজেকে ঈশ্বরের চূড়ান্ত বিকশিত রূপ বলেও দাবী করেছেন। তিনি পয়গম্বর তথা ঈশ্বরের দূতদের যে ধারায় এসেছেন বলে দাবী করেছেন তা সবচাইতে বিস্তৃত। এই ধারার সূচনা হয়েছে আদম-এর মাধ্যমে। পরবর্তীকালে এই ধারাতেই সকল ইব্রাহিমীয় ধর্মের দূতরা এসেছেন এবং জরথুস্ত্র ধর্ম ভারতীয় ধর্ম এবং অন্যান্য আরও কিছু ধর্মের দূতবৃন্দও এই একই ধারার অনুসারী বলে তিনি উল্লেখ করেছেন। বাহাই বিশ্বাসী লোকেরা বাহাউল্লাহকে একটি নতুন ধর্মের প্রবক্তা (যীশু এবং মুহাম্মদ(সঃ)-এর মত) এবং আদমের ধারায় আগত পয়গম্বর হিসেবে দেখে থাকে। বাহাউল্লাহ অনেকগুলো ধর্মীয় পুস্তক লিখেছেন। এর মধ্যে উল্লেখযোগ্য হচ্ছে কিতাব-ই-আক্বদাস এবং কিতাব-ই-ইক্বান তিনি প্যালেস্টাইনের বাহ্‌জি অঞ্চলে মৃত্যুবরণ করেন এবং সেখানেই তার সমাধি অবস্থিত। এই অঞ্চলটি বর্তমানে ইসরাইলের অন্তর্গত। ==তথ্যসূত্র== == বহিঃসংযোগ == বাহাউল্লাহ-এর জীবন একটি চিত্রময় বর্ণনা পয়গম্বর লেখক নেতা মুসলিম জন্ম মৃত্যু প্রবক্তা
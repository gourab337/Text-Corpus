'''মাইকেল পল ভন''', ওবিই (; জন্ম: ২৯ অক্টোবর, ১৯৭৪) গ্রেটার ম্যানচেস্টারের একলেস এলাকায় জন্মগ্রহণকারী ইংল্যান্ডের অবসরপ্রাপ্ত বিখ্যাত আন্তর্জাতিক ক্রিকেট তারকা। ইংল্যান্ড ক্রিকেট দলের অন্যতম সদস্য ছিলেন তিনি। পাশাপাশি দলের নেতৃত্বও দিয়েছেন '''মাইকেল ভন'''। দলে তিনি মূলতঃ ডানহাতে উদ্বোধনী ব্যাটসম্যানের ভূমিকা পালন করেছেন। এছাড়াও মাঝে-মধ্যে অফ স্পিন বোলিং করতেন। ঘরোয়া কাউন্টি ক্রিকেটে ইয়র্কশায়ারের প্রতিনিধিত্ব করেছেন তিনি। == খেলোয়াড়ী জীবন == অস্ট্রেলিয়ায় অনুষ্ঠিত ২০০২-০৩ মৌসুমের অ্যাশেজ সিরিজের পর তিনি বিশ্বের অন্যতম সেরা ব্যাটসম্যানের মর্যাদা পান। সিরিজে তিনটি সেঞ্চুরিসহ ৬৩৩ রান তোলেন। মার্কাস ট্রেসকোথিকের সাথে জুটি গড়ে ব্যাপক সফলতা লাভ করেন। তীক্ষ্ণ বুদ্ধিমত্তা প্রয়োগে দক্ষতার অধিকারী ভন ২০০৩ থেকে ২০০৮ সালের মধ্যে ৫১ টেস্টে ইংল্যান্ড দলের অধিনায়কের দায়িত্ব পালন করেন। তন্মধ্যে ২৬ টেস্টে জয়লাভ করে জাতীয় রেকর্ড গড়েন। নিজ ভূমিতে অনুষ্ঠিত সবগুলো টেস্টেই জয় পায় তার দল। তবে স্মরণীয় মুহুর্ত হিসেবে ১৯৮৬-৮৭ মৌসুমে জয়ের দীর্ঘ আঠারো বছর পর তার নেতৃত্বে ২০০৫ সালে ইংল্যান্ড দল অ্যাশেজ ট্রফি করায়ত্ত্ব করতে সক্ষম হয়। == অধিনায়কত্ব == ২০০৩ সালের ক্রিকেট বিশ্বকাপের পর নাসের হুসেনকে অধিনায়কের দায়িত্ব থেকে অব্যাহতি দেয়া হয়। মে, ২০০৩ তারিখে তাকে ওডিআই অধিনায়ক মনোনীত করে ইসিবি। এরপর জুলাইয়ে নাসের হুসেনের পরিবর্তে টেস্ট দলেরও অধিনায়ক মনোনীত হন তিনি। ২৮ জুলাই, ২০০৩ তারিখে আকস্মিকভাবে তাকে টেস্ট দলের অধিনায়কের দায়িত্ব প্রদান করা হয়। == অবসর == হাঁটুর আঘাত মাথাচড়া দেয়ার কারণে অ্যান্ড্রু স্ট্রস অ্যালাস্টেয়ার কুককে উপরে দিয়ে তিনি নিচেরদিকে ব্যাটিং করতে থাকেন। তবে, অধিনায়কত্বের চাপে খেলোয়াড়ী জীবনের শেষদিকে তার ব্যাটিংয়ে ব্যাপক প্রভাব পড়ে। দায়িত্ব ছাড়া তার গড় ছিল ৫০.৯৫; অথচ, দলের অধিনায়ক থাকাকালে তার গড় দাঁড়ায় ৩৬.০২। ৩০ জুন, ২০০৯ তারিখে প্রথম-শ্রেণীর ক্রিকেট থেকে অবসর নেন তিনি। ২৪ জুলাই, ২০১২ তারিখে লন্ডন অলিম্পিক গেমসের জন্য হিলিংটনের মধ্য দিয়ে অলিম্পিক মশাল বহন করেন তিনি। == তথ্যসূত্র == == আরও দেখুন == চার্লস বার্জেস ফ্রাই আইসিসি পুরস্কার কম্পটন-মিলার পদক উইজডেন বর্ষসেরা ক্রিকেটার == বহিঃসংযোগ == Michael Vaughan's NatWest Video Masterclasses Wisden Cricketer of the Year citation Michael Vaughan's Cricket Programme for children Michael Vaughan Minute Interview with John Matthew Hall of The Independent জন্ম ব্যক্তি বিষয়শ্রেণী:২১শ শতাব্দীর ইংরেজ ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার অব দ্য ব্রিটিশ এম্পায়ার পদক বিজয়ী ক্রিকেটার ক্রিকেট ধারাভাষ্যকার টেস্ট ক্রিকেটার টেস্ট ক্রিকেট অধিনায়ক একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার বর্ষসেরা ক্রিকেটার কমান্ডার্সের ক্রিকেটার ক্রিকেট ক্লাবের ক্রিকেটার
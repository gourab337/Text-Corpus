'''টাঙ্গালিয়া শাল''' হাতে তৈরী একধরণের পোশাক যা ভারতের গুজরাট প্রদেশের দলিত সম্প্রদায়ের মানুষেরা তৈরী করে থাকে। রাজ্যের সৌরাষ্ট্র অঞ্চলের সুরেন্দ্রনগর জেলায় সাতশত বছর ধরে এই শাল তৈরী হয়ে আসছে। জেলার দেদাড়া, ভাস্তাড়ি, গোদাবেরি এবং ভাড়লা গ্রামে ঐতিহ্যবাহী রামরাজ, চারমালিয়া, ধুনস্লু এবং লোবদি বস্ত্র তৈরী হয়ে আসছে। ওয়াংখেড়, আমরেলি, দেহগাম, সুরেন্দ্রনগর, জোরাভারনগর, বোটাড, ভাবনগর এবং কুচ অঞ্চলের মহিলারা শাল এবং স্কার্টের উপরে আবরণ হিসেবে এই টাংগালিয়া শাল ব্যবহার করে থাকে। ==তৈরী পদ্ধতি== বাড়িতে স্থাপিতে তাঁতে এই শাল প্রস্তুত করা হয়। এই পোষাকে ফোঁটার ব্যবহার স্টাইল হিসেবে প্রতিষ্ঠা পেয়েছে। ফোঁটার পাশাপাশি ভৌগলিক প্যাটার্ণও অঙ্কন করা হয়। ==বর্তমান অবস্থান== ২০০৭ সালে ভারতের '''ন্যাশনাল ইনস্টিটিউট অভ ফ্যাশন টেকনোলজি''' (NIFT) এর সহায়তায় গান্ধীনগরে '''টাঙ্গালিয়া হস্তকলা এসোসিয়েশান''' প্রতিষ্ঠা করা হয় যেখানে পাঁচ গ্রামের ২২৬ জন তাঁতীকে সদস্য হিসেবে অন্তর্ভুক্ত করা হয়। পরবর্তী বছরসমূহে NIFT দক্ষ কর্মী সৃষ্টি, মান নিয়ন্ত্রণ, নকশা উন্নয়ন ইত্যাদি বিষয়ের উপর কর্মশালা চালিয়ে আসছে। ফলশ্রুতিতে টাঙ্গালিয়া হস্তকলা এসোসিয়েশান (TIA) GI এর অধীনে নিবন্ধন লাভ করেছে। ==তথ্যসূত্র== ভৌগোলিক ইঙ্গিত
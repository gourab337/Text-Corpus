'''সারাওয়াক''' (জাওয়াই سراوق; উচ্চারণ ''সারাওয়াক'') হল মালয়েশিয়ার একটি প্রদেশ। বোর্নিও দ্বীপে মালয়েশিয়ার যে দু'টি প্রদেশ অবস্থিত, তার অন্যতম সারাওয়াক (অন্যটি সাবা)। সারাওয়াক মালয়েশিয়ার বৃহত্তম প্রদেশ। এর অন্য নাম ''বুমি কেনিয়ালাং'', অর্থাৎ "ধনেশ পাখির দেশ" ("Land of Hornbills")। সারাওয়াকের প্রতীকও হল একটি গণ্ডার ধনেশ পাখি। এখানকার অধিবাসীদের ধর্মে এই পাখি যুদ্ধের প্রতীক হিসেবে চিহ্নিত। সারাওয়াকের অবস্থান বোর্নিও দ্বীপের উত্তরপশ্চিম দিকে। এর উত্তরপূর্ব দিকে অবস্থিত এই দ্বীপে মালয়েশিয়ার অন্য প্রদেশ সাবা। এছাড়া এর উত্তরপূর্বে সমুদ্র উপকূলে অবস্থিত ছোট্ট দেশ ব্রুনেই'এর সুলতানশাহী। সারাওয়াকের উত্তর উত্তরপশ্চিমে দক্ষিণ চীনসাগর এবং দক্ষিণ দক্ষিণপূর্বে ইন্দোনেশিয়া। ১,২৪,৪৫০ বর্গকিলোমিটার বিস্তৃত এই প্রদেশ শুধু মালয়েশিয়ার বৃহত্তমই নয়, অনেক দিক থেকেই মালয়েশিয়ার অন্য সব প্রদেশ থেকে স্বতন্ত্র। এখানে এমন অনেক উপজাতির বাস, যাদের ভাষা, ধর্ম, সবই মালয়েশিয়ার অন্য অংশের থেকে পৃথক। রাজধানী কুচিং'এর পাশ দিয়ে বহমান সারাওয়াক নদীর নাম থেকেই এই প্রদেশের নাম সারাওয়াক। ==তথ্যসূত্র== অঙ্গরাজ্য
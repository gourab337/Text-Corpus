'''গোরেপানি''' (নেপালি ভাষায়: घोरेपानी) উত্তর-মধ্য নেপালের মিয়াগদি জেলার ধাউলাগিরি অঞ্চলে অবস্থিত একটি গ্রাম। মিয়াগদি জেলার রাজধানী বেনি থেকে গোরেপানি ১৭ কিলোমিটার দূরে অবস্থিত। গ্রামটি ২৮৭৪ মিটার উচ্চতায় অবস্থিত। গ্রামটি অন্নপূর্ণা সংরক্ষিত অঞ্চলে অবস্থিত। ট্রেকার পর্যটকদের জন্য এখানে বেশ কয়েকটি অতিথিশালা রয়েছে। এসব অতিথিশালায় ট্রেকার পর্যটকরা খাবার খেতে পারে রাত্রিযাপন করতে পারে। গোরেপানি থেকে ট্রেকাররা সাধারণত পুনহিলে যায় অন্নপূর্ণা পর্বতশ্রেণীর উপরে সূর্যোদয় দেখার জন্য। পুনহিল গোরেপানির কাছেই অবস্থিত একটি পাহারচূড়া, যেটির উচ্চতা ৩২১০ মিটার। প্রাচীনকালে ব্যবসায়ীরা তাদের ঘোড়াকে পানি খাওয়ানোর জন্য এই গ্রামে বিশ্রাম নিত বলে কালক্রমে এর নাম গোরেপানি হয়েছে। অন্নপূর্ণা বেস ক্যাম্প সহ বেশ কয়েকটি ট্রেকিং পথ গোরেপানি হয়ে গিয়েছে। দক্ষিণ-পূর্ব থেকে বিরেঠান্টি গ্রাম থেকে প্রায় ১০ ঘন্টা (পথগামীর দ্রুতির উপর নির্ভরশীল) হেঁটে গোরেপানি পৌছানো সম্ভব। তবে গোরেপানি পৌছানোর আগে ট্রেকাররা সাধারণত এর আগের উচ্চতায় নিচু কোন গ্রামে রাত্রিযাপন করে থাকে। কারণ গোড়েপানি গ্রামটি অধিক উচ্চতায় অবস্থিত এবং এর আগের কোন জায়গায় রাত্রিযাপন করলে সম্ভাব্য উচ্চতাজনিত অসুস্থতা রোধ করা যায়। উত্তর-পশ্চিম দিক থেকে তাতোপানি গ্রাম হয়ে গোরেপানি পৌছানো সম্ভব। তাতোপানি থেকে গোরেপানির পথটি শিখা, ডানা এবং চিত্রে গ্রামের মধ্য দিয়ে গেছে। পুনহিল থেকে দৃশ্যমান অন্নপূর্ণা পর্বতশ্রেণী। বামদিকে ধাউলাগিরি পর্বত। == তথ্যসূত্র== ==বহিঃসংযোগ== Wikimapia গ্রাম
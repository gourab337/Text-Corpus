'''ইনসেপশন''' () ২০১০ সালে মুক্তিপ্রাপ্ত বিখ্যাত পরিচালক ক্রিস্টোফার নোলান রচিত, সহ-প্রযোজিত পরিচালিত একটি মৌলিক অ্যাকশনধর্মী সায়েন্স ফিকশন চলচ্চিত্র। চলচ্চিত্রটি বৃটিশ-আমেরিকান যৌথ প্রযোজনায় নির্মিত। চলচ্চিত্রটিতে প্রধান চরিত্র ডম কবের ভূমিকায় অভিনয় করেছেন লিওনার্দো ডি ক্যাপ্রিও। অন্যান্য প্রধান চরিত্রে রয়েছেন জোসেফ গর্ডন-লেভিট, টম হার্ডি, কেন ওয়াতানাবি, মাইকেল কেইন, মারিয়োঁ কোতিয়ার প্রমুখ। == কাহিনী সংক্ষেপ == স্থাপত্যবিদ্যার প্রাক্তন ছাত্র ডমিনিক "ডম" কব আর তার ব্যবসায়ীক অংশীদার আর্থার (জোসেফ গর্ডন-লেভিট) এক অদ্ভুত উপায়ে গুপ্তচরগিরি চালায়। তারা দু'জনে মূলত চোর। তবে বস্তুগত কোন মূল্যবান দ্রব্য চুরি না করে তারা চুরি করে কারও অবচেতন মনে লুকিয়ে থাকা কোন একটি চিন্তা, তথ্য বা উদ্ভাবনাকে। স্বপ্ন এবং স্বপ্নের ভেতরে স্বপ্নের মাধ্যমে ব্যাপারটি সম্ভব হয়। ব্যাপারটি বেআইনি হওয়ায় কব হয় ফেরারি আসামী। একই সাথে তার ব্যক্তিগত জীবনেও বিপর্যয় নেমে আসে। তার স্ত্রী বার বার ফলে মনে করতে থাকে তার বর্তমান জীবনটিও আসলে স্বপ্ন। একসময় সে আত্মহত্যার পথ বেছে নেয়। এদিকে কব, মানসিকভাবে বিপর্যস্ত একজন মানুষ, শেষবারের মত আরেকটি মিশন হাতে নেয়। এবারে তার উদ্দেশ্য থাকে কোন তথ্য চুরি করা নয়, বরং একজনের মনে একটি তথ্য প্রোথিত করে দেওয়া। == তথ্যসূত্র == == বহিঃসংযোগ == Inception, Internet Movie Database (IMDb). Inception, Rotten Tomatoes. চলচ্চিত্র ভাষার চলচ্চিত্র চলচ্চিত্র নোলান পরিচালিত চলচ্চিত্র ইনক. চলচ্চিত্র চলচ্চিত্র চিত্রগ্রহণের জন্য একাডেমি পুরস্কার বিজয়ী চলচ্চিত্র
'''মালয়েশিয়া জাতীয় ক্রিকেট দল''' আন্তর্জাতিক ক্রিকেট খেলায় মালয়েশিয়ার জাতীয় পর্যায়ে ক্রিকেট দল। দলটি ১৯৬৭ সাল থেকে আন্তর্জাতিক ক্রিকেট কাউন্সিলের সহযোগী সদস্য হিসেবে রয়েছে। ১৮৮০-এর দশকে বর্তমান মালয়েশিয়ায় ক্রিকেট খেলার প্রচলন ঘটে। ১৮৮৪ সালে ব্রিটিশদের মাধ্যমে রয়্যাল সেলাঙ্গার ক্লাব (আরএসসি) প্রতিষ্ঠিত হয় যা বর্তমান মালয়েশিয়ার প্রথম ক্রিকেট ক্লাব। ১৮৫২ সালে প্রতিষ্ঠিত সিঙ্গাপুর ক্রিকেট ক্লাব সাবেক মালয়ান ক্রিকেট সংস্থার অনুমোদনকৃত ক্লাবরূপে অঞ্চলের প্রাচীনতম ক্রিকেট ক্লাব। == ইতিহাস == লিপিবদ্ধকৃত প্রথম খেলাটি ১৮৮৭ সালে সেলাঙ্গর মালাক্কার মধ্যে অনুষ্ঠিত হয়েছিল। ১৮৯১ সালে মধ্যকার সিরিজ অনুষ্ঠিত হয়। বিংশ শতাব্দীর প্রথমার্ধে জোহরে ক্রিকেট খেলা অনুষ্ঠিত হয়। কিন্তু আনুষ্ঠানিকভাবে লিপিবদ্ধকৃত ক্রিকেট খেলাটি সফরকারী অস্ট্রেলিয়ার সাথে আয়োজন করা হয়েছিল। ১৯২৭ অনুষ্ঠিত সফরে অস্ট্রেলিয়ার নেতৃত্ব দিয়েছিলেন সি. জি. ম্যাককার্টনি। ব্রিটিশ সময়কালে মালয়েশিয়ার পেনাংও ঐতিহাসিক ক্রিকেট আয়োজনের স্থান হিসেবে উল্লেখযোগ্য। ১৯০০-এর প্রথমার্ধে পেনাং স্পোর্ট ক্লাব প্রতিষ্ঠিত হয়। জুন, ১৯২৭ তারিখে মালয় ৩৯ রানের ব্যবধানে অস্ট্রেলিয়াকে পরাভূত করেছিল। মালয়েশিয়ায় জন্মগ্রহণকারী লাল সিং ভারতের হয়ে ১৯৩২ সালে ইংল্যান্ডের বিপক্ষে লর্ডসে টেস্ট ক্রিকেট খেলে প্রথম মালয়েশিয়ানের গৌরব অর্জন করেন। ১৯৪৮ সালে মালয়ান ক্রিকেট সংস্থা প্রতিষ্ঠিত হবার পর ক্রিকেটের বিস্তৃতি ঘটতে শুরু করে। সাবাহ, সারাওয়াক, সিঙ্গাপুর প্রভৃতি আঞ্চলিক ক্রিকেট সংস্থা পরবর্তীকালে ১৯৬৩ সালে প্রতিষ্ঠিত মালয়েশিয়ান ক্রিকেট সংস্থা গঠনের পর যোগদান করে। কিন্তু ১৯৬৫ সালে সিঙ্গাপুরের স্বাধীনতা অর্জনের ফলে তারা সংস্থা ত্যাগ করে। ১৯৭০ সালে মালয়েশিয়ায় প্রথম জাতীয় পর্যায়ের দল গঠিত হয়। এর তিনবছর পূর্বে দলটি আইসিসি’র সহযোগী সদস্যের মর্যাদা পায়। টনি লুইসের নেতৃত্বাধীন মেরিলেবোন ক্রিকেট ক্লাবের বিপক্ষে ২-দিনের খেলায় অংশ নিয়ে ২৩০ রানে পরাজিত হয়েছিল। একই বছর মালয়েশিয়া দল প্রথমবারের মতো সাউদারা কাপে অংশগ্রহণ করে। সিঙ্গাপুরের বিপক্ষে অনুষ্ঠিত ৩-দিনের খেলাটি ড্রয়ে পরিণত হয়। এরপর থেকেই দলটি নিয়মিতভাবে সাউদারা কাপে অংশ নিচ্ছে। ১৯৭৯ সালে অনুষ্ঠিত প্রথম আইসিসি ট্রফিতে মালয়েশিয়া অংশ নেয় প্রথম রাউন্ডেই বিদায় নেয়। ১৯৮২ ১৯৮৬ সালেও তারা ফলাফল অব্যাহত রাখে। ১৯৯০ ১৯৯৪ সালে তারা প্লেট প্রতিযোগিতায় পৌঁছে। ১৯৯৫ সালের ফেব্রুয়ারি মাসে সিঙ্গাপুরে অনুষ্ঠিত স্টান নাগাইয়া ট্রফির প্রথম আসরে খেলার একদিনের সিরিজে অংশ নিয়ে সিঙ্গাপুরের কাছে ২-১ ব্যবধানে পরাজিত হয়। ১৯৯৬ সালে স্টান নাগাইয়া ট্রফি জয় সাউদারা কাপে ড্র করার ফলে মালয়েশিয়া এসিসি ট্রফি প্রতিযোগিতার প্রথম আসরে স্বাগতিক দেশের মর্যাদা পায়। কিন্তু প্রথম রাউন্ডে দলটি তৃতীয় স্থান লাভ করেছিল। == প্রতিযোগিতায় অংশগ্রহণের ইতিহাস == === আইসিসি বিশ্ব ক্রিকেট লীগ === *২০০৯: ৬ষ্ঠ বিভাগ ৪র্থ স্থান *২০১১: ৬ষ্ঠ বিভাগ ২য় স্থান *২০১২: ৫ম বিভাগ ২য় স্থান *২০১২: ৪র্থ বিভাগ ৫ম স্থান *২০১৪: ৫ম বিভাগ ২য় স্থান *২০১৪: ৪র্থ বিভাগ ২য স্থান ==== কমনওয়েলথ গেমস ==== *১৯৯৮: প্রথম রাউন্ড ==== আন্তঃমহাদেশীয় কাপ ==== *২০০৪: প্রথম রাউন্ড *২০০৫: যোগ্যতা অর্জন করেনি *২০০৬/০৭: অংশগ্রহণ করেনি ==== আইসিসি ট্রফি ==== *১৯৭৯: প্রথম রাউন্ড *১৯৮২: প্রথম রাউন্ড *১৯৮৬: প্রথম রাউন্ড *১৯৯০: প্লেট প্রতিযোগিতা *১৯৯৪: প্লেট প্রতিযোগিতা *১৯৯৭: ১৬তম স্থান *২০০১: প্রথম রাউন্ড *২০০৫: যোগ্যতা অর্জন করেন ==== এসিসি ফাস্ট ট্র্যাক কান্ট্রিজ টুর্নামেন্ট ==== *২০০৪: ৫ম স্থান *২০০৫: ৩য় স্থান *২০০৬: ৪র্থ স্থান ==== এসিসি ট্রফি ==== *১৯৯৬: প্রথম রাউন্ড *১৯৯৮: রানার্স আপ *২০০০: সেমি-ফাইনাল *২০০২: সেমি-ফাইনাল *২০০৪: সপ্তম স্থান *২০০৬: সপ্তম স্থান *২০০৮ এলিট: ষষ্ঠ স্থান *২০১০ এলিট: চতুর্থ স্থান ==== এসিসি টুয়েন্টি২০ কাপ ==== *২০০৭: প্রথম রাউন্ড *২০০৯: সপ্তম স্থান ==== এশিয়ান গেমস ==== *২০১০: ==== এসিসি অনূর্ধ্ব-১৯ কাপ ==== *২০১৪: ৮ম স্থান == আরও দেখুন == আন্তর্জাতিক ক্রিকেট কাউন্সিল ২০১৪-১৫ আন্তর্জাতিক ক্রিকেট আন্তর্জাতিক ক্রিকেট কাউন্সিলের সদস্যদের তালিকা == তথ্যসূত্র == == বহিঃসংযোগ == Official website ক্রিকেট ক্রিকেট দল জাতীয় ক্রীড়া দল ক্রিকেটে মালয়েশিয়া
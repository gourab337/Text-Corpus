:''এই নিবন্ধের শিরোনামের সাথে মিল আছে এমন নিবন্ধের জন্য সোনা মসজিদ (দ্ব্যর্থতা নিরসন) দেখুন।'' '''বড় সোনা মসজিদ''' ভারতের গৌড়ে অবস্থিত মুসলিম যুগের স্থাপত্য নিদর্শন। গৌড়ের সবচেয়ে বড় মসজিদ হল বড় সোনা মসজিদ। এটি হোসেন-শাহ স্থাপত্য রীতিতে তৈরি। স্থাপনাটি ইটের গাঁথুনি দ্বারা নির্মিত এবং বাইরের অংশ পাথর দ্বারা আবৃত ছিল। বড় সোনা মসজিদ == নির্মাণকাল == মসজিদটির নির্মাণকাল সঠিক ভাবে জানা যায় না। মেজর ফ্রাঙ্কলিন মসজিদটির কাছে একটি শিলালিপি খুঁজে পান, ধারণা করা হত এটিই এই মসজিদটির শিলালিপি। এতে তারিখ ছিল ৯৩২ হিজরি সন (১৫২৬ খ্রিষ্টাব্দ), এটি অনুসারে মসজিদটি নির্মাণ করেছিলেন সুলতান হোসেন শাহের পুত্র সুলতান নাসিরুদ্দিন নুসরত শাহ। পরে মসজিদের ঠিক বাইরে উত্তর-পশ্চিম কোণে আরেকটি শিলালিপি পাওয়া যায় যা এই ধারণাকে ভুল প্রমাণ করেছে। এতে ৯৩০ হিজরি সনে (১৫২৩ খ্রিষ্টাব্দ) নুসরত শাহ কর্তৃক একটি তোরণ নির্মাণের বর্ণনা পাওয়া যায়। যেহেতু শিলালিপিটি মসজিদের অধিক কাছে পাওয়া গেছে, তাই এটি মসজিদের তোরণটির শিলালিপি হওয়ার সম্ভাবনাই বেশি। আর স্বাভাবিকভাবেই ধরনের ভবনের তোরণ মূল ভবনের আগে নির্মাণ করা হয় না। মেজর ফ্রাঙ্কলিন প্রাপ্ত শিলালিপিটির তারিখ শিলালিপির পরের। তাই সেটি মসজিদের শিলালিপি হওয়ার সম্ভাবনা নেই বললেই চলে। তাছাড়া নুসরত শাহ কর্তৃক নির্মিত বাঘা মসজিদের স্থাপত্য শৈলীর সাথে এর অমিল রয়েছে যথেষ্ট। এর ফ্যাসাদগুলোতে অলংকরণ খুবই কম, নেই বললেই চলে। তবে মিহরাবগুলোতে অলংকরণ রয়েছে। বরঞ্চ, আলাউদ্দিন হোসেন শাহের শাসনামলের প্রথমার্ধে নির্মিত ছোটো সোনা মসজিদের সাথে এর স্থাপত্য শৈলীর মিল খুঁজে পাওয়া যায়। স্থাপত্যশৈলীর এই মিল এবং পরে প্রাপ্ত শিলালিপিটির তারিখ থেকে এটা মনে হওয়া অসম্ভব নয় যে মসজিদটি আলাউদ্দিন হোসেন শাহের শাসনামলের শেষের দিকে নির্মিত হয়েছিল। == নামকরণ == মসজিদের গম্বুজগুলোর উপর সোনালি রং এর আস্তরণ ছিল। থেকে মসজিদটির নাম হয় সোনা মসজিদ। গৌড় নগরীর উপকণ্ঠে ফিরোজপুর গ্রামে সোনালি রঙের আস্তরণ যুক্ত আরেকটি সোনা মসজিদ ছিল। সেটি ছিল আকারে ছোট। তাই মসজিদটিকে বলা হত বড় সোনা মসজিদ, আর ফিরোজপুরেরটিকে বলা হত ছোট সোনা মসজিদ। আবিদ আলির রেকর্ড থেকে জানা যায়, মসজিদটি মূলত নামে পরিচিত ছিল, অর্থাৎ যে স্থাপনার বারটি দরজা রয়েছে। কিন্তু বাস্তবে মসজিদটির সম্মুখ ফ্যাসাদে এগারটি দরজা রয়েছে। আবিদ আলি বর্ণনা করেছেন, বারদুয়ারী শব্দটির অর্থ সাধারণভাবে বড় হলরুম। মসজিদের সামনে অবস্থিত বড় উদ্যানটির কারণে এই নাম ব্যবহার করা হত। == প্রবেশ তোরণ == মসজিদটি ২০০ ফিটx২০০ ফিট পরিমাপের চতুষ্কোণ একটি উদ্যানের (courtyard) পশ্চিম পার্শ্বে অবস্থিত। এর উত্তর, দক্ষিণ পূর্বে পার্শ্বের মাঝ বরাবর খিলানযুক্ত তোরণ ছিলো। বর্তমানে কেবল উত্তর পূর্বের তোরণ দুটি অবশিষ্ট আছে। তোরণের মাপ ৩৮.৫ ফিটx১৩.৫ ফিট। একসময় এটি পাথর আবৃত ছিলো। এতে সাদা, নীল, সবুজ, হলুদ কমলা রঙ এর কাচের টাইলের (glazed tile) উপর ফুল সদৃশ অলংকরণ ছিল। == বহির্ভাগ == মসজিদ ভবনটির চারপাশে চারটি এবং মূল প্রার্থণালয় করিডোর এর সংযোগস্থলে দুটি- মোট ছটি বুরুজ আছে। প্রতিটিই অষ্টকোণাকৃতি। মসজিদটির বাইরের পরিমাপ ১৬৮ ফিটx ৭৬ফিট। এর উচ্চতা ২০ ফিট। সম্মুখ ফ্যাসাদটি ধনুকের মত উপরদিকে ঈষৎ বাঁকানো। == অন্তর্ভাগ == মসজিদ ভবনটির মূল প্রার্থনালয়ের সামনে একটি করিডোর আছে। করিডোরটি ১৫০ ফিট লম্বা। করিডোরের পূর্বদিকে এগারটি এবং উত্তর দক্ষিণ দিকে একটি করে খিলানযুক্ত দরজা আছে। প্রার্থণালয়টি পাথর নির্মিত চতুষ্কোণ স্তম্ভ দ্বারা উত্তর-দক্ষিণে তিনটি আইলে পূর্ব-পশ্চিমে এগারটি সারিতে (bay) বিভক্ত। তিনটি আইলের উভয় দিকে তিনটি করে দরজা আছে। করিডোরের এগারটি দরজা বরাবর পশ্চিম দেয়ালে এগারটি মিহরাব ছিল যার প্রতিটিই বর্তমানে ধ্বংসপ্রাপ্ত। সর্ব উত্তর পার্শ্বের তিনটি সারির উপর জেনানা মহল অবস্থিত। উত্তর পাশ থেকে সিঁড়ি আছে যা দিয়ে এতে ওঠা যেত। প্রার্থণালয়ের ওপর ৩৩টি করিডোরের ওপর ১১টি- মোট ৪৪টি গম্বুজ ছিলো মসজিদে। বর্তমানে কেবল করিডোরের ওপরের ১১টি টিকে আছে। বাকিগুলো ধ্বংসপ্রাপ্ত হয়েছে। == অলংকরণ == ছোটো সোনা মসজিদের সাথে স্থাপত্য শৈলীতে যথেষ্ট মিল থাকলেও অলংকরণে রয়েছে বিস্তর ফারাক। ছোটো সোনা মসজিদ অলঙ্করণে সমৃদ্ধ এবং এর কাজগুলো অত্যন্ত সূক্ষ। অপরদিকে বড় সোনা মসজিদের অনাড়ম্বর ভাব এই স্থাপনাটিকে বিশেষায়িত করেছে। এর স্থাপত্যশৈলীর বৈশিষ্টই হল ফ্যাসাদগুলোর সাদামাটা সরল ভাব এবং বিশাল আয়তন। ইন্দো-মুসলিম স্থাপত্যে সাধারণত অপেক্ষাকৃত ছোটো স্থাপনাতে সূক্ষ কারুকাজ দেখা যায়। ইমারতের আকার যত বৃদ্ধি পায়, তার সারল্যও তত বেশি হয়। গাম্ভীর্য অতি অলংকরণ পাশাপাশি চলে না। বড় সোনা মসজিদে সম্ভবত এই রীতিটিই মেনে চলা হয়েছে। == আরও দেখুন == ছোট সোনা মসজিদ == বহিঃসংযোগ == বাংলাপিডিয়া == তথ্যসূত্র == Architecture in India (Islamic Period) Percy Brown Muslim Architecture in Bengal স্থাপত্য স্থাপত্য মসজিদ
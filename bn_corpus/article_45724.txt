'''হিন্দ বিনতে আওফ''' ছিলেন হযরত মুহাম্মাদ সা. এর শাশুড়ি, এবং তার সন্তান-সন্ততি বংশধরে অনেক বিখ্যাত সাহাবি জন্ম নিয়েছিলেন। তিনি খাওলা নামেও পরিচিত। তার পিতা আওফ ইবনে জুহাইর ছিলেন ইয়েমেনের হিমিয়ার গোত্রের। মায়ের নাম আয়শা বিনতে মুহাজ্জাম। তার চারবার বিয়ে হয়েছিল এবং তার মোট নয় সন্তান ছিল। তার সন্তান-সন্ততিঃ ১. মাহমিয়াহ ইবনুল যাজি আল জুবায়দি। তিনি প্রথম দিকেই ইসলাম গ্রহণ করেন এবং এরপর ১৩ বছর আবিসিনিয়ায় বাস করেন। ৬২৮ সালে মদিনা আগমনের পর নবী মুহাম্মাদ তাকে কোষাধ্যক্ষ পদে নিযুক্ত করেন। ২. লুবাবা বিনতে হারিস (উম্মে ফাদল), আবাস ইবনে আব্দুল মুত্তালিবের স্ত্রী এবং বিখ্যাত সাহাবি ইবনে আব্বাসের মা। ৩. বারা বিনতে হারিস, নবী মুহাম্মাদের সাথে বিবাহের পর মায়মুনা বিনতে হারিস নামে পরিচিত হন। ৪. আল সায়িব ইবনুল হারিস ৫. কাতান ইবনুল হারিস ৬. জয়নব বিনতে খুজাইমা, নবী মুহাম্মাদ সা. এর স্ত্রীদের অন্যতম। ৭. আসমা বিনতে উমাইস, খলীফা আবু বকরের স্ত্রী ছিলেন, তাঁর মৃত্যুর পর খলীফা আলীর সাথে বিবাহ বন্ধনে আবদ্ধ হন। ৮. সালমা বিনতে উমাইস, হামজা ইবনে আব্দুল মুত্তালিবের স্ত্রী ছিলেন। ৯. আওন ইবনে উমাইস, তিনি আল হারাহতে মৃত্যুবরণ করেন। == তথ্যসূত্র == সাহাবা
'''এইডেন কাইল মার্করাম''' (; জন্ম: অক্টোবর, ১৯৯৪) গটেংয়ের সেঞ্চুরিয়নে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য তিনি। ঘরোয়া প্রথম-শ্রেণীর দক্ষিণ আফ্রিকান ক্রিকেটে নর্দার্নস টাইটান দলের প্রতিনিধিত্ব করেছেন। দলে তিনি মূলতঃ ডানহাতি উদ্বোধনী ব্যাটসম্যান হিসেবে খেলে থাকেন। এছাড়াও, ডানহাতি অফ ব্রেক বোলিং করেন ছয় ফুট এক ইঞ্চি উচ্চতার অধিকারী '''এইডেন মার্করাম'''। == শৈশবকাল == ২০১৪ সালের আইসিসি অনূর্ধ্ব-১৯ ক্রিকেট বিশ্বকাপে দক্ষিণ আফ্রিকা দলের অধিনায়কের দায়িত্বে ছিলেন তিনি। প্রথম-শ্রেণীর ক্রিকেটে নর্দার্নস দলের পক্ষে খেলছেন এইডেন মার্করাম। অক্টোবর, ২০১৪ তারিখে সাউথ ওয়েস্টার্ন ডিসট্রিক্টসের বিপক্ষে অনুষ্ঠিত খেলায় অভিষেক ঘটে তার। ২০১৫ সালের আফ্রিকা টি২০ কাপ প্রতিযোগিতায় নর্দার্নসের প্রতিনিধিত্ব করেন। ২০১৬ সালে বোল্টন ক্রিকেট লীগে পেশাদারী পর্যায়ে ওয়াকডেনের পক্ষে খেলেন। == ঘরোয়া ক্রিকেট == আগস্ট, ২০১৭ সালে টি২০ গ্লোবাল লীগের প্রথম আসরে নেলসন ম্যান্ডেলা বে স্টার্সের পক্ষে খেলার জন্যে মনোনীত হন। তবে, অক্টোবর, ২০১৭ সালে ক্রিকেট সাউথ আফ্রিকা কর্তৃপক্ষ নভেম্বর, ২০১৮ সাল পর্যন্ত প্রতিযোগিতাটি স্থগিত রাখে। এরপর অবশ্য আর অনুষ্ঠিত হয়নি। অক্টোবর, ২০১৮ সালে মজানসি সুপার লীগ টি২০ প্রতিযোগিতার প্রথম আসরে পার্ল রকস দলের সদস্যরূপে খেলার জন্যে মনোনীত হন। == আন্তর্জাতিক ক্রিকেট == জুন, ২০১৭ সালে স্বাগতিক ইংল্যান্ডের বিপক্ষে টেস্টে খেলার জন্যে তাকে মনোনীত করা হলেও কোন টেস্টেই তার খেলার সুযোগ ঘটেনি। আগস্ট, ২০১৭ সালে ভারত দলের বিপক্ষে দুইটি চারদিনের খেলায় দক্ষিণ আফ্রিকা দলে অধিনায়কের দায়িত্বভার প্রদান করা হয়। সেপ্টেম্বর, ২০১৭ সালে সফরকারী বাংলাদেশ দলের বিপক্ষে টেস্ট দলে এইডেন মার্করামকে রাখা হয়। ২৮ সেপ্টেম্বর, ২০১৭ তারিখে পচেসট্রুমে বাংলাদেশের বিপক্ষে সিরিজের প্রথম টেস্ট খেলায় অভিষেক ঘটে তার। অভিষেক টেস্টে অল্পের জন্যে সেঞ্চুরি লাভ করা থেকে বঞ্চিত হন এইডেন মার্করাম। তবে, অক্টোবর, ২০১৭ তারিখে সিরিজের দ্বিতীয় টেস্টেই বাংলাদেশের বিপক্ষে নিজস্ব প্রথম সেঞ্চুরি হাঁকান তিনি। ১৮৬ বলে ১৪৩ রান তুলে রুবেল হোসেনের বলে বোল্ড হন। অক্টোবর, ২০১৭ সালে সফরকারী বাংলাদেশের বিপক্ষে সিরিজের তৃতীয় চূড়ান্ত ওডিআইকে ঘিরে দক্ষিণ আফ্রিকা দলে তাকে অন্তর্ভূক্ত করা হয়। তিনি বিশ্রামে থাকা হাশিম আমলা’র স্থলাভিষিক্ত হন। ২২ অক্টোবর, ২০১৭ তারিখে পূর্ব লন্ডনে একই দলের বিপক্ষে ওডিআই অভিষেক ঘটে এইডেন মার্করামের। খেলায় তিনি ৬৬ রান উইকেট লাভ করেন। ডিসেম্বর, ২০১৭ সালে দ্বিতীয় টেস্টে সেঞ্চুরি করেন। এরফলে প্রথমে দক্ষিণ আফ্রিকান হিসেবে নিজস্ব প্রথম তিন টেস্টে দুইটি সেঞ্চুরি করার গৌরব অর্জন করেন এইডেন মার্করাম। ৩০ মার্চ, ২০১৮ তারিখে এইডেন মার্করাম তার খেলোয়াড়ী জীবনের সর্বোচ্চ টেস্ট রান সংগ্রহ করেন। ২০১৭-১৮ মৌসুমে সফররত অস্ট্রেলিয়া দলের বিপক্ষে সিরিজের চতুর্থ টেস্টের প্রথম দিনে ১৫২ রান তুলেন। এটিই তার ব্যক্তিগত সর্বোচ্চ সংগ্রহ চতুর্থ টেস্ট সেঞ্চুরি। আগস্ট, ২০১৮ সালে শ্রীলঙ্কার বিপক্ষে একমাত্র টুয়েন্টি২০ আন্তর্জাতিক খেলার জন্য তাকে দলে রাখা হয়। তবে খেলায় প্রথম একাদশে রাখা হয়নি। == অধিনায়কত্ব লাভ == ফেব্রুয়ারি, ২০১৮ সালে দক্ষিণ আফ্রিকার নিয়মিত অধিনায়ক ফাফ দু প্লেসিসের আঙ্গুল ভেঙ্গে যাবার কারণে সফররত ভারত দলের বিপক্ষে শেষ পাঁচ ওডিআই টি২০আই সিরিজে অধিনায়কত্ব করতে পারেননি। ফলে, তার অনুপস্থিতিতে দায়িত্ব পালন করার জন্যে এইডেন মার্করামকে মনোনীত করা হয়। দায়িত্বে পালনকালে তার বয়স ছিল ২৩ বছর ১২৩ দিন। এরফলে গ্রেইম স্মিথের পর দ্বিতীয় সর্বকনিষ্ঠ দক্ষিণ আফ্রিকান ওডিআই অধিনায়ক মনোনীত হন তিনি। == সম্মাননা == মে, ২০১৭ সালে ক্রিকেট সাউথ আফ্রিকা কর্তৃক প্রদেয় বার্ষিক পুরস্কার বর্ষসেরা ঘরোয়া নবাগত মনোনীত হন। ২০১৮ সালের সাউথ আফ্রিকান ক্রিকেট অ্যানুয়েল কর্তৃক পাঁচজন বর্ষসেরা ক্রিকেটারের অন্যতম হিসেবে লুঙ্গি এনগিডি’র সাথে তিনিও মনোনীত হন। == তথ্যসূত্র == == বহিঃসংযোগ == জন্ম ব্যক্তি আফ্রিকান ক্রিকেটার আফ্রিকার টেস্ট ক্রিকেটার আফ্রিকা জাতীয় ক্রিকেট দলের অধিনায়ক আফ্রিকার একদিনের আন্তর্জাতিক ক্রিকেটার ক্রিকেটার ক্রিকেটার ক্রিকেটার ক্রিকেট বিশ্বকাপের ক্রিকেটার
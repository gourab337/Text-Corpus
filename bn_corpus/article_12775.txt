মেমরিস্টরের চিহ্ন '''মেমরিস্টর''' (. উচ্চারণ: ''মেম্রিস্টর'') ইলেক্ট্রনিক্স পরিবারে নতুন সংযোজন। মেমোরি এবং রেজিস্টর এই দুই শব্দ থেকে মেম্‌রিস্টর শব্দটি এসেছে। এটি একটি দুই প্রান্তযুক্ত পরোক্ষ (প্যাসিভ) ন্যানো-মিটার স্কেলের ইলেক্ট্রনিক্স যন্ত্র। মেমরিস্টর এমন একটি সুইচ হিসেবে কাজ করতে পারে যা কিনা বিদ্যুৎ চলে গেলে তার নিজের চালু বা বন্ধ অবস্থা (অন/অফ স্টেট) মনে রাখতে পারে। ১৯৭১ সালে ক্যালিফর্নিয়া গবেষক ''লিওন চুয়া'' চৌম্বক ফ্লাক্স এবং চার্জ এর মাঝে সম্পর্ক খুজে বের করেন। তার উপর ভিত্তি করেই মেমরিস্টর তৈরি হয়েছে। প্রতিটি মেম্‌রিস্টর স্তরবিশিষ্ট টাইটেনিয়াম ডাই-অক্সাইড দিয়ে তৈরি যাদের প্রতিটি স্তর এর রোধ আলাদা। দুটি স্তর ইলেক্ট্রড দিয়ে যুক্ত। এর ভেতর দিয়ে যখন বিদ্যুৎ প্রবাহ চলে তখন দুই স্তর এর মাঝের প্রাচীর সরে গিয়ে মেম্‌রিস্টর এর মোট রোধ পরিবর্তন হয়। এই পরিবর্তনকেই তথ্য হিসেবে সংরক্ষণ করা যায়। উপযুক্ত একটি মেম্‌রিস্টর একই সাথে অনেকগুলি ট্রানজিস্টরের কাজ করতে পারে। তাই আগামীদিনের কমপিউটার হয়তো ট্রানজিস্টরের জায়গা দখল করবে মেম্‌রিস্টর।
'''লি অ্যান রেমিক''' (; ১৪ ডিসেম্বর ১৯৩৫ জুলাই ১৯৯১) ছিলেন একজন মার্কিন অভিনেত্রী। তিনি ''ডেজ অব ওয়াইন অ্যান্ড রোজেস'' (১৯৬২) চলচ্চিত্রে অভিনয় করে শ্রেষ্ঠ অভিনেত্রীর জন্য একাডেমি পুরস্কারের মনোনয়ন লাভ করেন এবং ১৯৬৬ সালে ব্রডওয়ের ''ওয়েট আনটিল ডার্ক'' নাটকে অভিনয় করে মঞ্চনাটকে শ্রেষ্ঠ অভিনেত্রী বিভাগে টনি পুরস্কারের মনোনয়ন লাভ করেন। রেমিকের চলচ্চিত্রে অভিষেক হয় ১৯৫৭ সালে ''আ ফেস ইন দ্য ক্রাউড'' দিয়ে। তার অন্যান্য উল্লেখযোগ্য চলচ্চিত্রসমূহ হল ''অ্যানাটমি অব মার্ডার'' (১৯৫৯), ''ওয়াইল্ড রিভার'' (১৯৬০), ''দ্য ডিটেকটিভ'' (১৯৬৮), ''দ্য ওমেন'' (১৯৭৬) এবং ''দি ইউরোপিয়ান্স'' (১৯৭৯)। তিনি ১৯৭৩ সালের টেলিভিশন চলচ্চিত্র ''দ্য ব্লু নাইট'' এবং ১৯৭৪ সালের মিনি ধারাবাহিক ''জেনি: লেডি র‍্যান্ডলফ চার্চিল''-এ অভিনয় করে শ্রেষ্ঠ নাট্য টিভি ধারাবাহিক অভিনেত্রী বিভাগে দুটি গোল্ডেন গ্লোব পুরস্কার অর্জন করেন। দ্বিতীয় কাজের জন্য তিনি একটি বাফটা টিভি পুরস্কারও অর্জন করেন। ১৯৯১ সালের এপ্রিলে হলিউড ওয়াক অব ফেমে তার নামাঙ্কিত তারকা খচিত হয়। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২০শ শতাব্দীর মার্কিন গায়িকা বংশোদ্ভূত মার্কিন ব্যক্তি ক্যান্সারে মৃত্যু গায়িকা চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী গ্লোব পুরস্কার (সেরা অভিনেত্রী নাট্য টিভি ধারাবাহিক) বিজয়ী পুরস্কার বিজয়ী
'''ববি''' হচ্ছে ১৯৭৩ সালে মুক্তিপ্রাপ্ত রাজ কাপুর পরিচালনায় একটি হিন্দি ভাষার চলচ্চিত্র। চলচ্চিত্রটি টিন-এজ রোমান্স নিয়ে এবং ঋষি কাপুর অভিনীত এটি প্রথম চলচ্চিত্র যেটাতে তিনি মুখ্য এবং বড় গুরুত্বপূর্ণ চরিত্রে অভিনয় করেন কারণ ''মেরা নাম জোকার''’এ (১৯৭০) তার চরিত্র ছিল ছোটো। তাছাড়া ডিম্পল কাপাডিয়ার করা প্রথম চলচ্চিত্র ছিলো এটি যেখানে তিনি বিকিনি পরেছিলেন। চলচ্চিত্রটি ১৯৭৩ সালের ২৮ সেপ্টেম্বর মুক্তি পেয়েছিলো এবং বক্স অফিসে প্রথম দিকে স্থান করেছিলো, ১৯৭৩ সালের সবচেয়ে বেশী আয়কারী এই ববিই। তাছাড়া বলিউডের অন্যতম সেরা রোমান্টিক এবং ব্যবসাসফল সিনেমাগুলোর তালিকায় এই ববিকে সবসময়ই রাখা হয়। চলচ্চিত্রটি তার সঙ্গীত, দৃশ্যপট এবং সংলাপের জন্য বিখ্যাত হয়ে আছে। বলিউড চলচ্চিত্রে (এবং ভারতে) টিন-এজ রোমান্সের অবতারণা এটিই ছিলো প্রথম, তাও আবার ১৫ বছর বয়সী ডিম্পল বিকিনি পরেছিলেন। ববিকে ইন্ডিয়া টাইমস পত্রিকা 'সর্বকালের সেরা ২৫ রোমান্টিক চলচ্চিত্র' তালিকায় ৩য় স্থানে রেখেছে। ==বিষয়বস্তু== চলচ্চিত্রের একটি দৃশ্যে ঋষি এবং ডিম্পল চলচ্চিত্রটির গল্প বম্বের দুইজন টিনএজ ছেলে-মেয়ের প্রেম কাহিনী নিয়ে। রাজ নাথ (ঋষি কাপুর) হচ্ছে এক বড় ব্যবসায়ীর ছেলে আর অপরদিকে ববি ব্র্যাগাঞ্জা (ডিম্পল কাপাডিয়া) একটা জেলের মেয়ে। রাজ তার বোর্ডিং স্কুল পাশ করে বাসায় আসে। বাসায় তার বাবামা তার জন্য জন্মদিনের এক অনুষ্ঠানের আয়োজন করে। রাজ যখন ছোটো ছিলো তখন ব্র্যাগাঞ্জা নামের এক মহিলা তার দেখাশোনা করত, রাজ তাকে আন্টি বলে ডাকত। মিসেস ব্র্যাগাঞ্জা রাজের জন্মদিনের অনুষ্ঠানে তার নাতি ববিকে নিয়ে আসে কিছুক্ষণের জন্য এবং ছোটোখাটো একটা উপহার দিয়ে চলে যায়। রাজের ববিকে দেখে ভালো লেগে যায় এবং সে তার সাথে বন্ধুত্ব করবে বলে মনস্থির করে। রাজ মিসেস ব্র্যাগাঞ্জাদের বাসায় যায়। ববির সাথে রাজের কথা হয়, ধীরে ধীরে বন্ধুত্বও বাড়তে থাকে। ববিদের আর্থিক অবস্থা রাজদের চেয়ে একটু খারাপ হওয়ায় রাজের বাবামা চায়না যে রাজ ববির সাথে মিশুক। এটা নিয়ে অনেক ঝামেলা হয়। যদিও সিনেমার শেষের দিকে ববি আর রাজের সম্পর্কটাকে তাদের অভিভাবকেরা ধনাত্মকভাবেই দেখে। ==চরিত্র রূপায়নে== *ঋষি কাপুর রাজ নাথ *ডিম্পল কাপাডিয়া ববি ব্র্যাগাঞ্জা *প্রেম নাথ জ্যাক ব্র্যাগাঞ্জা (ববির পিতা) *দুর্গা খোটে ববির দাদী মিসেস ব্র্যাগাঞ্জা (জ্যাকের মা) *প্রাণ জনাব নাথ (রাজের পিতা) *সোনিয়া সাহনী মিসেস সুষমা নাথ (নাথের স্ত্রী, রাজের মা) *অরুনা ইরানী নিমা *প্রেম চোপড়া প্রেম চোপড়া *ফরিদা জালাল অল্কা 'নিক্কি' শর্মা *পিঞ্চু কাপুর মিঃ শর্মা *জগদীশ রাজ পুলিশ ইন্সপেক্টর ==তথ্যসূত্র== ==বহিঃসংযোগ== চলচ্চিত্র দশকের হিন্দি ভাষার চলচ্চিত্র ভাষার চলচ্চিত্র চলচ্চিত্র
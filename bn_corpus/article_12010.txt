'''ঋতুপর্ণ ঘোষ''' (জন্ম:৩১শে অগস্ট, ১৯৬৩ মৃত্যু:৩০শে মে, ২০১৩) ছিলেন একজন ভারতীয় বাঙালি চলচ্চিত্র পরিচালক। অর্থনীতির ছাত্র ঋতুপর্ণ ঘোষের কর্মজীবন শুরু হয়েছিল একটি বিজ্ঞাপন সংস্থার ক্রিয়েটিভ আর্টিস্ট হিসেবে। ১৯৯২ সালে মুক্তি পায় তার প্রথম ছবি ''হীরের আংটি''। দ্বিতীয় ছবি ''উনিশে এপ্রিল'' মুক্তি পায় ১৯৯৪ সালে। এই ছবির জন্য তিনি শ্রেষ্ঠ কাহিনিচিত্র বিভাগে জাতীয় পুরস্কার পান। ঋতুপর্ণ ঘোষ ছিলেন সত্যজিৎ রায়ের অনুরাগী। দুই দশকের কর্মজীবনে তিনি বারোটি জাতীয় পুরস্কারের পাশাপাশি কয়েকটি আন্তর্জাতিক পুরস্কারও পেয়েছিলেন। ২০১৩ সালের ৩০ মে কলকাতায় হৃদরোগে আক্রান্ত হয়ে তার মৃত্যু হয়। == ব্যক্তিগত জীবন == ১৯৬৩ সালের ৩১ অগস্ট কলকাতায় ঋতুপর্ণ ঘোষের জন্ম। তার বাবা-মা উভয়েই চলচ্চিত্র জগতের সঙ্গে যুক্ত ছিলেন। বাবা সুনীল ঘোষ ছিলেন চিত্রকর। ঋতুপর্ণ ঘোষ সাউথ পয়েন্ট হাই স্কুলের ছাত্র ছিলেন। যাদবপুর বিশ্ববিদ্যালয় থেকে অর্থনীতিতে ডিগ্রি অর্জন করেন। ঋতুপর্ণ ঘোষ ছিলেন ভারতের এলজিবিটি সম্প্রদায়ের এক বিশিষ্ট ব্যক্তিত্ব। জীবনের শেষ বছরগুলিতে তিনি রূপান্তরকামী জীবনযাত্রা নিয়ে নানা পরীক্ষানিরীক্ষা করছিলেন। তিনি নিজের সমকামী সত্ত্বাটিকে খোলাখুলিভাবে স্বীকার করে নেন, যা ভারতের চলচ্চিত্র জগতের খুব কম মানুষ করেছেন। == বিজ্ঞাপন দুনিয়ায় == চলচ্চিত্র জগতে আসার আগে ঋতুপর্ণ ঘোষ ছিলেন কলকাতার একজন কপিরাইটার"। ১৯৮০-র দশকে বাংলা বিজ্ঞাপনের দুনিয়ায় বেশ কিছু জনপ্রিয় এক লাইনের শ্লোগান লিখে দিয়েছিলেন তিনি। সেই সময় কলকাতায় ইংরেজি হিন্দি বিজ্ঞাপনগুলি বাংলায় অনুবাদ করে চালানো হত। ঋতুপর্ণ বাংলায় স্বতন্ত্র বিজ্ঞাপনী শ্লোগানের ধারা সৃষ্টি করেন। তার সৃষ্ট বিজ্ঞাপনগুলির মধ্যে শারদ সম্মান বোরোলিনের বিজ্ঞাপনদুটি বিশেষ জনপ্রিয় ছিল। কোনো কোনো সমালোচকের মতে, (বিজ্ঞাপনী চিত্র নির্মাণের মাধ্যমে) দর্শকদের কাছে আবেদন পৌঁছে দেওয়ার এক বিশেষ দক্ষতা তিনি অর্জন করেছিলেন, যা তার ছবি বিশেষ করে মধ্যবিত্ত বাঙালি সমাজে জনপ্রিয় করে তোলে। == চলচ্চিত্র পরিচালনা == === ১৯৯২-২০০৩ === চিত্র:Rituparno Ghosh at the audio release of ঘাই (ডানদিকে), ঋতুপর্ণ ঘোষ (বাঁদিকে) দেবজ্যোতি মিশ্র (পিছনে); ''নৌকাডুবি'' ছবির অডিও রিলিজের সময় ঋতুপর্ণ ঘোষের কর্মজীবন শুরু হয় বিজ্ঞাপনী দুনিয়ায়। তার পরিচালনায় প্রথম ছবি ''হিরের আংটি'' ১৯৯২ সালে মুক্তি পায়। এটি ছিল ছোটোদের ছবি। ছবিটি তৈরি হয়েছিল শীর্ষেন্দু মুখোপাধ্যায়ের একটি উপন্যাস অবলম্বনে। এতে অভিনয় করেছিলেন বসন্ত চৌধুরী, মুনমুন সেন প্রমুখেরা। ১৯৯৪ সালে তার দ্বিতীয় ছবি ''উনিশে এপ্রিল'' মুক্তি পায়। এই ছবিতে এক মা তার মেয়ের পারস্পরিক সম্পর্কের কাহিনি দেখানো হয়েছে। ছবিটি সমালোচকদের প্রশংসা কুড়ানোর সঙ্গে সঙ্গে বাণিজ্যিকভাবেও সফল হয়। ১৯৯৫ সালে এই ছবি শ্রেষ্ঠ চলচ্চিত্র হিসেবে জাতীয় চলচ্চিত্র পুরস্কারও পায়। এরপর ''দহন'' মুক্তি পায় ১৯৯৭ সালে। ১৯৯৮ সালে এই ছবি শ্রেষ্ঠ চিত্রনাট্য বিভাগে জাতীয় পুরস্কার পায় এবং এই ছবির দুই অভিনেত্রী ঋতুপর্ণা সেনগুপ্ত ইন্দ্রাণী হালদার একসঙ্গে শ্রেষ্ঠ অভিনেত্রী বিভাগে জাতীয় পুরস্কার পান। ''দহন'' ছবির বিষয়বস্তু কলকাতার রাস্তায় এক মহিলার ধর্ষিত হওয়ার কাহিনি। অপর একটি মেয়ে সেই ঘটনার প্রত্যক্ষদর্শী। সে এগিয়ে আসে অপরাধীদের বিরুদ্ধে আইনি ব্যবস্থা নিতে। কিন্তু সমাজ ধর্ষিতার পরিবার পরিজনের ঔদাসিন্যে সে হতাশ হয়। ১৯৯৯ সালে মুক্তি পাওয়া ''অসুখ'' ছবিতে এক অভিনেত্রী তার আয়ের উপর অনিচ্ছুকভাবে নির্ভরশীল বাবার সম্পর্ক দেখানো হয়। এটি শ্রেষ্ঠ বাংলা ছবি বিভাগে জাতীয় পুরস্কার পায়। ''বাড়িওয়ালি'' মুক্তি পায় ২০০০ সালে। এই ছবিতে এক নিঃসঙ্গ বিধবা (কিরণ খের) নিজের বাড়িটি এক ফিল্ম প্রোডাকশনকে ভাড়া দেন। তার অবদমিত কামনাবাসনাগুলি ছবির সুদর্শন পরিচালককে নিয়ে কল্পনার ডানা মেলে। এই ছবির জন্য কিরণ খের শ্রেষ্ঠ অভিনেত্রী বিভাগে জাতীয় পুরস্কার পান। ২০০০ সালে মুক্তিপ্রাপ্ত ''উৎসব'' শ্রেষ্ঠ পরিচালনা বিভাগে জাতীয় পুরস্কার পায়। এই ছবির বিষয়বস্তু এক একান্নবর্তী পরিবারের ভাঙন। এই পরিবারের সদস্যরা তাদের পারিবারিক বাড়ি থেকে বেশি দূরে না থাকলেও বছরে শুধু একবার দুর্গাপূজার সময় একত্রিত হয়। ২০০২ সালে মুক্তিপ্রাপ্ত ছবি ''তিতলি''-র গল্প এক অভিনেত্রীর মেয়েকে কেন্দ্র করে। মেয়েটির প্রিয় ফিল্মস্টারের সঙ্গে এক সময় তার মায়ের প্রণয় সম্পর্ক ছিল। ২০০৩ সালে আগাথা ক্রিস্টির ''দ্য মিরর ক্র্যাকড ফ্রম সাইড টু সাইড'' অবলম্বনে ঋতুপর্ণ তৈরি করেন একটি "হুডানইট" রহস্য ছবি ''শুভ মহরত''। এই ছবিতে বিশিষ্ট অভিনেত্রী রাখী গুলজার শর্মিলা ঠাকুরের সঙ্গে অভিনয় করেন নন্দিতা দাস। এই বছরই রবীন্দ্রনাথ ঠাকুরের উপন্যাস অবলম্বনে ঋতুপর্ণ তৈরি করেন ''চোখের বালি''। এই ছবিতেই তিনি প্রথম বলিউড অভিনেত্রী ঐশ্বর্যা রাইকে নিয়ে কাজ করেন। === ২০০৪—২০১৩ === ঋতুপর্ণ ঘোষ অমিতাভ বচ্চন (ডান দিকে), ''দ্য লাস্ট লিয়ার'' ছবির সেটে ২০০৪ সালে ঋতুপর্ণের প্রথম হিন্দি ছবি ''রেনকোট'' মুক্তি পায়। এই ছবিটি ও. হেনরির ছোটোগল্প "দ্য গিফট অফ দ্য ম্যাজাই" (১৯০৬) অবলম্বনে নির্মিত। এই ছবিতেও ঐশ্বর্যা রাই অভিনয় করেছিলেন; সাথে ছিলেন অজয় দেবগন। এই ছবির শ্যুটিং শেষ হয়েছিল ১৭ দিনে। ছবিটি শ্রেষ্ঠ হিন্দি ছবি বিভাগে জাতীয় পুরস্কার পায়। ২০০৫ সালে তার বাংলা ছবি ''অন্তরমহল'' মুক্তি পায়। এটি ব্রিটিশ আমলের এক জমিদার পরিবারের গল্প। জ্যাকি শ্রফ জমিদার চরিত্রট করেন; আর তার দুই স্ত্রীর চরিত্রে অভিনয় করেন সোহা আলি খান রূপা গাঙ্গুলী। ২০০৭ সালে ''দ্য লাস্ট লিয়ার'' মুক্তি পায়। এটি একটি প্রাক্তন থিয়েটার অভিনেতার জীবনের গল্প। অমিতাভ বচ্চন কেন্দ্রীয় চরিত্রে অভিনয় করেন। এছাড়া প্রীতি জিন্টা অর্জুন রামপালও এই ছবিতে অভিনয় করেছিলেন। ২০০৮ সালে মুক্তি পায় ''খেলা''। এটি মানব সম্পর্কের গল্প। এটি মণীষা কৈরালার প্রথম বাংলা ছবি। এই বছরই মুক্তি পায় তার ''সব চরিত্র কাল্পনিক''। প্রসেনজিৎ চট্টোপাধ্যায় বিপাশা বসু অভিনীত এই ছবিটি শ্রেষ্ঠ বাংলা ছবি বিভাগে জাতীয় পুরস্কার পায়। ২০০৯ সালে যীশু সেনগুপ্ত, অনন্যা চট্টোপাধ্যায়, দীপংকর দে মমতা শঙ্কর অভিনীত ছবি ''আবহমান'' মুক্তি পায়। এটি শ্রেষ্ঠ পরিচালনা বিভাগে জাতীয় পুরস্কার পায়। মৃত্যুর আগে তিনি তার পরবর্তী ছবি শ্যুটিং শেষ করেছিলেন। এই ছবিটি গোয়েন্দা ব্যোমকেশ বক্সীর কাহিনি অবলম্বনে তৈরি হচ্ছিল। == অভিনয় জীবন == ঋতুপর্ণ ঘোষ প্রথম অভিনয় করেন ওড়িয়া ছবি ''কথা দেইথিল্লি মা কু''-তে। হিমাংশু পারিজা পরিচালিত এই ছবিটি মুক্তি পায় ২০০৩ সালে। ২০১১ সালে তিনি কৌশিক গঙ্গোপাধ্যায়ের ''আরেকটি প্রেমের গল্প'' এবং সঞ্জয় নাগের ''মেমরিজ ইন মার্চ'' ছবিতে অভিনয় করেন। ''আরেকটি প্রেমের গল্প'' ছবির বিষয় ছিল সমকামিতা। ঋতুপর্ণের শেষ মুক্তিপ্রাপ্ত ছবি এটি রবীন্দ্রনাথ ঠাকুরের কাঠামো অবলম্বনে নির্মিত। এটি ৬০তম জাতীয় চলচ্চিত্র পুরস্কার প্রদান অনুষ্ঠানে বিশেষ জুরি পুরস্কার পায়। == অন্যান্য কাজ == === টেলিভিশন কর্মজীবন === ঋতুপর্ণ দুটি সেলিব্রিটি চ্যাট শো সঞ্চালনা করেন। এগুলি হল ইটিভি বাংলার ''এবং ঋতুপর্ণ'' এবং স্টার জলসার ''ঘোষ অ্যান্ড কোম্পানি''। ''ঘোষ অ্যান্ড কোম্পানি''র একটি পর্বে তিনি মীরের সাক্ষাৎকার নেন। এটি কিছু বিতর্ক সৃষ্টি করে। === পত্রিকা সম্পাদনা === ঋতুপর্ণ বাংলা ফিল্ম ম্যাগাজিন ''আনন্দলোক'' সম্পাদনা করেন ১৯৯৭ থেকে ২০০৪ সাল পর্যন্ত। == মৃত্যু == ঋতুপর্ণ ঘোষ দশ বছর ধরে ডায়াবেটিস (ডায়াবেটিস মেটিলাস টাইপ ২) রোগে এবং পাঁচ বছর ধরে প্যানক্রিটিটিস রোগে ভুগছিলেন। এছাড়াও তার অনিদ্রা রোগ ছিল এবং সেই জন্য তিনি ঘুমের ওষুধ খেতেন। ডাক্তারদের রিপোর্ট অনুযায়ী, ব্রেস্ট ইমপ্ল্যান্টের পর প্রয়োজনীয় হরমোন রিপ্লেসমেন্ট থেরাপি করাতে গিয়ে তার শারীরিক অসুস্থতা বেড়ে যায়। ''আরেকটি প্রেমের গল্প'' ছবিতে এক সমকামী চিত্রপরিচালকের ভূমিকায় অভিনয় করার জন্য তাকে এগুলি করাতে হয়েছিল। ২০১৩ সালের ৩০ মে তার কলকাতার বাড়িতেই হৃদরোগে আক্রান্ত হয়ে ঋতুপর্ণ ঘোষের মৃত্যু ঘটে। তার দুই পরিচারক দিলীপ বিষ্ণু তাকে বিছানায় অচৈতন্য অবস্থায় দেখতে পান। প্রতিবেশী নীলাঞ্জনা সেনগুপ্ত ডাক্তার নিরূপ রায়কে খবর দেন। তিনি এসে ঋতুপর্ণ ঘোষকে মৃত বলে ঘোষণা করেন। মৃত্যুকালে ঋতুপর্ণের বয়স হয়েছিল ৪৯ বছর। বাংলা চলচ্চিত্রের অভিনেতা পরিচালকেরা ঋতুপর্ণ ঘোষের বাড়িতে এসে তাকে শেষ শ্রদ্ধা নিবেদন করেন। বিকেলে তার মরদেহ নিয়ে যাওয়া হয় নন্দনে। সেখানে চত্বরের বাইরে কিছুক্ষণ তার দেহ রাখা হয় সাধারণ মানুষকে শেষ শ্রদ্ধা নিবেদনের সুযোগ করে দেওয়ার জন্য। নন্দনে বহু মানুষ এসে তাকে শ্রদ্ধা জানান। এরপর তার দেহ নিয়ে যাওয়া হয় টালিগঞ্জ টেকনিশিয়ান স্টুডিওতে। সেখানে পশ্চিমবঙ্গের মুখ্যমন্ত্রী মমতা বন্দ্যোপাধ্যায় তাকে শেষ শ্রদ্ধা জানান। তিনি ঋতুপর্ণ ঘোষের পরিবারবর্গের সঙ্গে ৪৫ মিনিট সময় কাটান। ঋতুপর্ণ ঘোষকে তিনি “বিরল প্রতিভা” হিসেবে উল্লেখ করেন। টালিগঞ্জ থেকে তার দেহ সিরিটি শ্মশানে নিয়ে যাওয়া হয়। সেখানেই তার শেষকৃত্য সম্পন্ন হয়। সৎকারের আগে কলকাতা পুলিশের তরফ থেকে তাকে গান স্যালুট দেওয়া হয়। === প্রতিক্রিয়া === ==== বাংলা চলচ্চিত্র শিল্প ==== বাঙালি অভিনেতা সৌমিত্র চট্টোপাধ্যায় বলেন, “আমি বিশ্বাস করতে পারছি না যে ঋতুপর্ণ আর নেই। এই খবরটা মেনে নেওয়া খুব কঠিন। আমরা একজন অত্যন্ত সম্ভাবনাময় পরিচালককে অকালে হারালাম।” ঋতুপর্ণর '' তিতলি'' '' দোসর'' ছবির নায়িকা কঙ্কনা সেনশর্মা বলেন, এটা তার ব্যক্তিগত ক্ষতি। অভিনেতা অরিন্দম শীল এই দিনটাকে জাতীয় শোকের দিন হিসেবে পালন করার আর্জি জানান। দেব বলেন, এই খবর শুনে তিনি হতবাক। ঋতুপর্ণা সেনগুপ্ত বলেন, ঋতুপর্ণ ছিলেন এমন এক মহান শিল্পী যিনি আবেগ সাংস্কৃতিক চেতনায় বাংলার চলচ্চিত্র শিল্পকে সমৃদ্ধ করেছেন। ==== বলিউড ==== অমিতাভ বচ্চন তার স্মৃতিচারণায় বলেন, ঋতুপর্ণ ঘোষ একমাত্র পরিচালক যিনি বচ্চন পরিবারের সকলের সঙ্গে কাজ করেছেন। তিনি একটি টুইটে লেখেন, ঋতুপর্ণ ছিলেন এক সংবেদনশীল শিল্পমনস্ক নরম মনের মানুষ। অভিনেত্রী বিপাশা বসু বলেন, ঋতুপর্ণের মৃত্যুসংবাদ তার কাছে হৃদয়বিদারক; তিনি এই খবর বিশ্বাসই করতে পারছেন না। চিত্র পরিচালক শ্যাম বেনেগাল বলেন, ঋতুপর্ণের মৃত্যু এক “বিরাট ট্রাজেডি”। সোহা আলি খান বলেন, ঋতুপর্ণ ছিলেন এক অগ্রণী চিত্র পরিচালক এবং তিনি সত্যজিৎ রায় নব্য শৈলীর মধ্যে যোগসূত্রের কাজটি করেছিলেন। অর্জুন রামপাল বলেন, ঋতুপর্ণ ছিলেন এক অসামান্য দক্ষ শিল্পী এবং অসাধারণ মানুষ। অভিনেত্রী কিরণ খের ঋতুপর্ণের শিশুসুলভ প্রাণোচ্ছ্বলতার কথা স্মরণ করে বলেন, “চলচ্চিত্র জগৎ অশিক্ষিত লোকে ভর্তি। সেখানে ঋতুপর্ণ ছিলেন একজন শিক্ষিত মানুষ। তাঁর নিজস্ব একটা লাইব্রেরি ছিল এবং তিনি ধর্মকর্ম করার মতো করে পড়াশোনা করতেন। তাঁর জ্ঞানের কোনো তুলনা নেই। == চলচ্চিত্রের তালিকা == বছর নাম ভাষা ভূমিকা অন্যান্য তথ্য পরিচালক চিত্রনাট্যকার অভিনেতা ১৯৯২ ''হীরের আংটি'' বাংলা প্রথম পরিচালিত ছবি, শীর্ষেন্দু মুখোপাধ্যায়ের উপন্যাস অবলম্বনে নির্মিত ১৯৯৪ ''উনিশে এপ্রিল'' বাংলা জাতীয় চলচ্চিত্র পুরস্কার (শ্রেষ্ঠ চলচ্চিত্র) জাতীয় চলচ্চিত্র পুরস্কার (শ্রেষ্ঠ অভিনেত্রী) দেবশ্রী রায় ১৯৯৭ ''দহন'' বাংলা জাতীয় চলচ্চিত্র পুরস্কার (শ্রেষ্ঠ চিত্রনাট্য) ঋতুপর্ণ ঘোষ জাতীয় চলচ্চিত্র পুরস্কার (শ্রেষ্ঠ অভিনেত্রী) ইন্দ্রাণী হালদার ঋতুপর্ণা সেনগুপ্ত ১৯৯৯ ''বাড়িওয়ালি'' বাংলা জাতীয় চলচ্চিত্র পুরস্কার (শ্রেষ্ঠ অভিনেত্রী) কিরণ খের জাতীয় চলচ্চিত্র পুরস্কার (শ্রেষ্ঠ সহ-অভিনেত্রী) সুদীপ্তা চক্রবর্তী ১৯৯৯ ''অসুখ'' বাংলা জাতীয় চলচ্চিত্র পুরস্কার (শ্রেষ্ঠ বাংলা চলচ্চিত্র) ২০০০ ''উৎসব'' বাংলা জাতীয় চলচ্চিত্র পুরস্কার (শ্রেষ্ঠ পরিচালনা) ২০০২ ''তিতলি'' বাংলা ২০০৩ ''শুভ মহরত'' বাংলা জাতীয় চলচ্চিত্র পুরস্কার (শ্রেষ্ঠ সহ-অভিনেত্রী) রাখি গুলজারজাতীয় চলচ্চিত্র পুরস্কার (শ্রেষ্ঠ বাংলা চলচ্চিত্র) ''চোখের বালি'' বাংলা জাতীয় চলচ্চিত্র পুরস্কার (শ্রেষ্ঠ বাংলা চলচ্চিত্র) ''কথা দেইথিল্লি মা কু'' ওড়িয়া প্রথম অভিনয় ২০০৪ ''রেনকোট'' হিন্দি জাতীয় চলচ্চিত্র পুরস্কার (শ্রেষ্ঠ হিন্দি চলচ্চিত্র) ২০০৫ ''অন্তরমহল'' বাংলা ২০০৬ ''দোসর'' বাংলা জাতীয় চলচ্চিত্র পুরস্কার (বিশেষ জুরি পুরস্কার বিশেষ স্বীকৃতি কাহিনিচিত্র) প্রসেনজিৎ চট্টোপাধ্যায় ২০০৭ ''দ্য লাস্ট লিয়ার'' ইংরেজি জাতীয় চলচ্চিত্র পুরস্কার (শ্রেষ্ঠ ইংরেজি চলচ্চিত্র) ২০০৮ ''খেলা'' বাংলা ''সব চরিত্র কাল্পনিক'' বাংলা জাতীয় চলচ্চিত্র পুরস্কার (শ্রেষ্ঠ বাংলা চলচ্চিত্র) ২০১০ ''আবহমান'' বাংলা জাতীয় চলচ্চিত্র পুরস্কার (শ্রেষ্ঠ পরিচালনা)- ঋতুপর্ণ ঘোষজাতীয় চলচ্চিত্র পুরস্কার (শ্রেষ্ঠ বাংলা চলচ্চিত্র পুরস্কার (শ্রেষ্ঠ অভিনেত্রী) অনন্যা চট্টোপাধ্যায় ''নৌকাডুবি'' বাংলা ২০১১ ''আরেকটি প্রেমের গল্প'' বাংলা কৌশিক গঙ্গোপাধ্যায় পরিচালিত; সমকামিতা বিষয়ক ছবি। ''মেমরিজ ইন মার্চ'' ইংরেজি সঞ্জয় নাগ পরিচালিত ২০১২ ''সানগ্লাস'' হিন্দি অপ্রকাশিত ''চিত্রাঙ্গদা: দ্য ক্রাউনিং উইশ'' বাংলা জাতীয় চলচ্চিত্র পুরস্কার (বিশেষ জুরি পুরস্কার বিশেষ স্বীকৃতি কাহিনিচিত্র) ''জীবনস্মৃতি'' বাংলা রবীন্দ্রনাথ ঠাকুরের আত্মজীবনী অবলম্বনে নির্মিত তথ্যচিত্র ২০১৩ ''সত্যান্বেষী'' বাংলা অপ্রকাশিত == পুরস্কার == পুরস্কার বছর ছবি বিভাগ ফল জাতীয় চলচ্চিত্র পুরস্কার ১৯৯৫ ''উনিশে এপ্রিল'' শ্রেষ্ঠ চলচ্চিত্র ১৯৯৮ ''দহন'' শ্রেষ্ঠ চিত্রনাট্য ''অসুখ'' শ্রেষ্ঠ বাংলা ছবি ২০০১ ''উৎসব '' শ্রেষ্ঠ পরিচালনা ২০০৩ ''শুভ মহরত'' শ্রেষ্ঠ বাংলা ছবি ২০০৪ ''চোখের বালি'' শ্রেষ্ঠ বাংলা ছবি ২০০৫ ''রেনকোট'' শ্রেষ্ঠ হিন্দি ছবি ২০০৮ ''দ্য লাস্ট লিয়ার'' শ্রেষ্ঠ ইংরেজি ছবি ২০০৯ ''সব চরিত্র কাল্পনিক'' শ্রেষ্ঠ বাংলা ছবি ২০১০ ''আবহমান'' শ্রেষ্ঠ পরিচালনা শ্রেষ্ঠ বাংলা ছবি ২০১২ ''চিত্রাঙ্গদা'' বিশেষ জুরি পুরস্কার বম্বে ইন্টারন্যাশানাল ফিল্ম ফেস্টিভ্যাল ১৯৯৯ ''অসুখ'' এফআইপিআরইএসসিআই পুরস্কার (বিশেষ উল্লেখ) ২০০২ ''তিতলি'' এফআইপিআরইএসসিআই পুরস্কার (জুরি পুরস্কার) ২০০৩ ''শুভ মহরত'' শ্রেষ্ঠ ভারতীয় ছবি বার্লিন ইন্টারন্যাশানাল ফিল্ম ফেস্টিভ্যাল ২০০০ ''বাড়িওয়ালি'' নেটওয়ার্ক ফর দ্য প্রোমোশন অফ এশিয়ান সিনেমা অ্যাওয়ার্ড কলাকার অ্যাওয়ার্ডস ১৯৯৭ ''উনিশে এপ্রিল'' ৫ম কলাকার পুরস্কার শ্রেষ্ঠ পরিচালনা ২০১১ ''আরেকটি প্রেমের গল্প'' ১৯তম কলাকার পুরস্কার শ্রেষ্ঠ অভিনেতা পুসান ইন্টারন্যাশানাল ফিল্ম ফেস্টিভ্যাল ১৯৯৬ ''উনিশে এপ্রিল'' নিউ কারেন্টস অ্যাওয়ার্ড লোকার্নো ইন্টারন্যাশানাল ফিল্ম ফেস্টিভ্যাল ২০০৩ ''চোখের বালি'' গোল্ডেন লেপার্ড ২০০৫ ''অন্তরমহল'' গোল্ডেন লেপার্ড কেরল আন্তর্জাতিক চলচ্চিত্র উৎযব ২০০৫ ''অন্তরমহল'' গোল্ডেন ক্রো ফিসান্ট কারলোভি ভ্যারি ইন্টারন্যাশানাল ফিল্ম ফেস্টিভ্যাল ১৯৯৮ ''দহন'' ক্রিস্টাল গ্লোব ২০০৪ ''রেনকোট'' ক্রিস্টাল গ্লোব ডউভিল এশিয়ান ফিল্ম ফেস্টিভ্যাল ২০১০ ''আবহমান'' বেস্ট ফিল্ম— লোটাস শিকাগো ইন্টারন্যাশানাল ফিল্ম ফেস্টিভ্যাল ২০০৩ ''চোখের বালি'' গোল্ড হিউগো == তথ্যসূত্র == == বহিঃসংযোগ == জন্ম মৃত্যু চলচ্চিত্র পরিচালক চলচ্চিত্র পরিচালক পুরস্কার বিজয়ী পরিচালক জাতীয় চলচ্চিত্র পুরস্কার বিজয়ী পুরুষ চিত্রনাট্যকার প্রাক্তন শিক্ষার্থী চলচ্চিত্র পুরস্কার (ভারত) বিজয়ী প্রাপক
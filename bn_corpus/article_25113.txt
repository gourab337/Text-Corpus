'''রক্ষতপুর''' ভারতের পশ্চিমবঙ্গ রাজ্যের পুরুলিয়া জেলার রঘুনাথপুর থানার অন্তর্গত রঘুনাথপুর হতে চেলিয়ামা পর্যন্ত নির্মিত সড়কের পাশে একটি প্রত্নস্থল। == মূর্তি == রক্ষতপুরে যে সমস্ত মূর্তি পাওয়া গেছে তার মধ্যে সর্বাপেক্ষা উল্লেখযোগ্য একটি চার ফুট উচ্চতার আড়াই ফুট দৈর্ঘ্যের বৃহৎ জৈন তীর্থঙ্কর পার্শ্বনাথের মূর্তি। মূর্তিটি পদ্মাসনে পদ্মের ওপর উপবিষ্ট। পুরুলিয়া জেলায় পদ্মাসনে উপবিষ্ট এতবড় পার্শ্বনাথের মূর্তি বিরল। মূর্তিটির কাঁধ পর্যন্ত বিস্তৃত দুইটি কান দেখে অনুমান করা হয় যে, এই মূর্তি দিগম্বর জৈন সম্প্রদায় দ্বারা গঠিত। নীচে লাঞ্ছনচিহ্ন কুন্ডলীকৃত সর্পমূর্তি ছাড়াও দুইপাশে দুইজন চামরধারী দুইজন উপাসনারতা রমণীমূর্তি বর্তমান। == তথ্যসূত্র == জেলার প্রত্নস্থল
'''আমুনেত''' বা ''আমোনেত'' হলেন প্রাচীন মিশরীয় ধর্মের অন্যতম আদিম দেবী। তিনি অগদোয়াদ এর একজন সদস্য এবং আমুন-এর সঙ্গী। তার নামের অর্থ হল "গোপন স্ত্রীমূর্তি" এবং এই নামটি আসলে দেবতা আমুনের নামের স্ত্রী-সংস্করণ মাত্র। সম্ভবত তিনি আলাদা কোনো দেবী ছিলেন না, কারণ তার আমুনের প্রথম উল্লেখ পাওয়া যায় একই সাথে, যুগ্ম দেবতা হিসেবে। কিন্তু দ্বাদশ রাজবংশের সময় (আঃ ১৯৯১-১৮০৩ খ্রিঃ পূঃ) তার পূজা আমুনের অন্য স্ত্রী মুতের ক্রমবর্ধমান প্রভাবে গুরুত্ব হারিয়ে ফেলে। যদিও এককভাবে থীবস্ নগরে তিনি আমুনের স্ত্রী এবং ফ্যারাওয়ের রক্ষাকর্ত্রী হিসেবে পূজিতা হতে থাকেন। আমুনের পূজাস্থল কার্নাকে আমুনেতের সেবায় পুরোহিতদের নিয়োগ করা হত। সেদ উৎসব প্রভৃতি রাজকীয় আড়ম্বরেও তার ভূমিকা ছিল। আমুনেতকে লাল মুকুট পরিহিতা প্যাপিরাসের একটি দণ্ডধারিণী রূপে কল্পনা করা হত। পরবর্তী নথিসমূহে আমুনেতকে নেথ দেবীর সাথে এক হিসেবে বর্ণনা করা হতে থাকে, যদিও টলেমাইক যুগ (৩২৩-৩০ খ্রিঃ পূঃ) পর্যন্ত তিনি একজন বিশিষ্ট দেবী হিসেবে পূজিত হতেন। ==তথ্যসূত্র== পুরাণ দেবতা দেবী
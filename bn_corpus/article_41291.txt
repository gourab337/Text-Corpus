'''মারিয়া কনসিকাও''' একজন পর্তুগীজ মানবহিতৈষী। তিনি বাংলাদেশের বস্তিতে বসবাসরত শিশুদের জীবনমান উন্নয়নে কাজ করে থাকেন। ২০১৬ সালে জিকিউ ম্যাগাজিনের পর্তুগীজ সংস্করণ তাকে ''উইমেন অব দ্য ইয়ার'' সম্মাননায় ভূষিত করে। == মানবহিতৈষী কর্মকান্ড == মারিয়া কনসিকাও পেশায় একজন এমিরেটস এয়ারলাইন্সের বিমানবালা ছিলেন। পেশাগত কাজে তিনি বাংলাদেশের রাজধানী ঢাকায় ২০০৩ সালে এসেছিলেন। তখন তিনি কিছু সুবিধাবঞ্চিত শিশুদের ভিক্ষা করতে দেখেন। এই দৃশ্য তাকে গভীরভাবে নাড়া দেয় এবং এর এক মাস পরে এদের সাহায্য করার জন্য আবার বাংলাদেশে ফিরে আসেন। মারিয়া কনসিকাও ২০০৫ সালে তার পালক মায়ের নামে ''মারিয়া ক্রিস্টিনা ফাউন্ডেশন'' গড়ে তোলেন। এরই মাধ্যমে তিনি বর্তমানে মানবহিতৈষী কর্মকান্ড চালিয়ে যাচ্ছেন। ২০১৬ সালে তিনি ঢাকার আজমপুরের গাওয়াইর বস্তির ১৭২ জন সুবিধা বঞ্চিত শিশুকে সহায়তা দিয়ে যাচ্ছেন। ===তহবিল সংগ্রহ=== মারিয়া কনসিকাও তার জনসেবার জন্য নানা উপায়ে তহবিল সংগ্রহ করার চেষ্টা করতে থাকেন। তিনি ১০ লাখ ডলারের তহবিল সংগ্রহের চেষ্টায় সাত মহাদেশে ম্যারাথন দৌড়ে গিনেজ বিশ্বরেকর্ড ''৭৭৭ চ্যালেঞ্জ'' গড়েন। এভারেস্ট পর্বত আরোহণ করেন প্রথম পর্তুগিজ নারী হিসেবে। তার ছয়টি বিশ্বরেকর্ড গিনেজ বুক অব ওয়ার্ল্ড রেকর্ডসে তালিকাভুক্ত হয়। ==সম্মাননা== জি কিউ ম্যাগাজিনের পর্তুগিজ সংস্করণ প্রতি বছর ''ম্যান অব দ্য ইয়ার'' ঘোষণা করে। কিন্তু মারিয়া কনসিকাও-এর কাজে অভিভূত হয়ে সাময়িকীর ইতিহাসের প্রথমবারের মত মারিয়াকে ''উইমেন অব দ্য ইয়ার'' ঘোষণা করে। ==তথ্যসূত্র== ==বহিঃসংযোগ== মারিয়া ক্রিস্টিনা ফাউন্ডেশন ব্যক্তি জন্ম
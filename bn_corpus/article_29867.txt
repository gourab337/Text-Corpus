'''পাহাড়তলী''' বাংলাদেশের চট্টগ্রাম জেলার একটি মেট্রোপলিটন থানা। এটি চট্টগ্রাম সিটি কর্পোরেশনের আওতাধীন। == আয়তন == পাহাড়তলী থানার আয়তন ৮.৪৪ বর্গ কিলোমিটার। == প্রতিষ্ঠাকাল == ১৯৭৮ সালের ৩০ নভেম্বর হাটহাজারী উপজেলার কিছু অংশ এবং আরো ৬টি মেট্রোপলিটন থানা নিয়ে চট্টগ্রাম সিটি কর্পোরেশন গঠিত হয়, তন্মধ্যে অন্যতম পাহাড়তলী থানা। == জনসংখ্যা == ২০১১ সালের পরিসংখ্যান অনুযায়ী পাহাড়তলী থানার লোকসংখ্যা ১,৩২,৩৬৮ জন। এর মধ্যে পুরুষ ৭২,৩০৫ জন এবং মহিলা ৬০,০৬৩ জন। == অবস্থান সীমানা == চট্টগ্রাম সিটি কর্পোরেশনের পাহাড়তলী থানার অবস্থান। এর দক্ষিণে হালিশহর থানা; পূর্বে ডবলমুরিং থানা, খুলশী থানা আকবর শাহ থানা; উত্তরে সীতাকুণ্ড উপজেলার সলিমপুর ইউনিয়ন এবং পশ্চিমে বঙ্গোপসাগর। == ইতিহাস == মাস্টারদা সূর্যসেন তার দল পাহাড়তলী থানায় অবস্থিত আসাম-বেঙ্গল রেলওয়ের চট্টগ্রাম কোষাগার লুণ্ঠন করেন। ১৯৩২ সালের ২৩ সেপ্টেম্বর সূর্যসেনের অন্যতম সহযোগী প্রীতিলতা ওয়াদ্দেদার থানার ইউরোপিয়ান ক্লাবে সফল আক্রমণ পরিচালনা করে গ্রেফতার এড়ানোর জন্য পটাসিয়াম সায়ানাইট খেয়ে আত্মাহুতি দেন। == প্রশাসনিক এলাকা == বর্তমানে পাহাড়তলী থানার আওতাধীন চট্টগ্রাম সিটি কর্পোরেশনের এলাকাসমূহ হল: ১০নং উত্তর কাট্টলি ওয়ার্ডের পশ্চিমাংশ ১১নং দক্ষিণ কাট্টলি ওয়ার্ডের উত্তরাংশ ১২নং সরাইপাড়া ওয়ার্ডের উত্তরাংশ == সংসদীয় আসন == সংসদীয় আসন জাতীয় নির্বাচনী এলাকা সংসদ সদস্য রাজনৈতিক দল ২৮১ চট্টগ্রাম-৪ সীতাকুণ্ড উপজেলা এবং চট্টগ্রাম সিটি কর্পোরেশনের ৯নং উত্তর পাহাড়তলী ১০নং উত্তর কাট্টলী ওয়ার্ড দিদারুল আলম বাংলাদেশ আওয়ামী লীগ ২৮৭ চট্টগ্রাম-১০ চট্টগ্রাম সিটি কর্পোরেশনের ৮নং শুলকবহর, ১১নং দক্ষিণ কাট্টলী, ১২নং সরাইপাড়া, ১৩নং পাহাড়তলী, ১৪নং লালখান বাজার, ২৪নং উত্তর আগ্রাবাদ, ২৫নং রামপুর ২৬নং উত্তর হালিশহর ওয়ার্ড ডাঃ আফছারুল আমীন বাংলাদেশ আওয়ামী লীগ == আরও দেখুন == চট্টগ্রাম সিটি কর্পোরেশন চট্টগ্রাম জেলা == তথ্যসূত্র == == বহিঃসংযোগ == সিটি কর্পোরেশনের থানা
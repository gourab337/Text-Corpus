'''দিমিত্রি আনাতোলিয়েভিচ মেদভেদেভ''' (; জন্ম: ১৪ সেপ্টেম্বর, ১৯৬৫) লেনিনগ্রাদে জন্মগ্রহণকারী রাশিয়ার বিশিষ্ট রাজনীতিবিদ। ২০১২ সাল থেকে রাশিয়ার দশম প্রধানমন্ত্রী হিসেবে দায়িত্ব পালন করছেন। এরপূর্বে ২০০৮ থেকে ২০১২ সাল মেয়াদে রাশিয়ার তৃতীয় রাষ্ট্রপতি হিসেবে দেশ পরিচালনা করেন '''দিমিত্রি মেদভেদেভ'''। ৪২ বছর বয়সে রাষ্ট্রপতির দায়িত্ব পালনের মাধ্যমে তৃতীয় সর্বকনিষ্ঠ রুশের মর্যাদা পান। == প্রারম্ভিক জীবন == তৎকালীন সোভিয়েত ইউনিয়নের লেনিনগ্রাদে আনাতোলি আফানাসিয়েভিচ মেদভেদেভ জুলিয়া ভেনিয়ামিনোভনা মেদভেদেভা দম্পতির সন্তানরূপে জন্মগ্রহণ করেন। বাবা আফানাসিয়েভিচ লেনিনগ্রাদ স্টেট ইনস্টিটিউট অব টেকনোলজীতে রসায়ন প্রকৌশল বিষয়ে অধ্যাপনা করতেন। মা জুলিয়া ভরোনেজ বিশ্ববিদ্যালয়ে পড়াশোনা শেষে হারজেন স্টেট পেডাগোজিক্যাল ইউনিভার্সিটিতে রুশ ভাষা শিক্ষা দেন। লেনিনগ্রাদের কুপচিনো জেলার বেলা কুন স্ট্রীটের ৪০ বর্গমিটারের অ্যাপার্টমেন্টে মেদভেদেভের পরিবার বসবাস করতেন। পরিবারের একমাত্র সন্তান ছিলেন তিনি। একসময় পরিবারকে অন্যতম বুদ্ধজীবী পরিবাররূপে গণনা করা হতো। শৈশবেই তিনি বইয়ের দিকে ঝুঁকে ছিলেন। তৃতীয় গ্রেডে থাকা অবস্থায় বাবার সাথে দশ খণ্ডের ছোট সোভিয়েত পড়েন। সপ্তম গ্রেডে ভবিষ্যতের পত্নী সভেতলানা লিনিকের সাথে একত্রে অধ্যয়ন করেন। শিক্ষানুরাগী পরিবারের সন্তান মেদভেদেভ লেনিনগ্রাদ স্টেট ইউনিভার্সিটি থেকে ১৯৮৭ আইনে স্নাতক ডিগ্রী লাভ করেন। ১৯৯৯ সাল পর্যন্ত সেন্ট পিটার্সবার্গ স্টেট ইউনিভার্সিটিতে নাগরিক রোমান আইন বিষয়ে অধ্যাপনা করেন। == রাজনৈতিক জীবন == সেন্ট পিটার্সবার্গের মেয়র আনাতোলি সবচাকের রাজনৈতিক পরামর্শক ছিলেন। এরপূর্বে রাজনৈতিক প্রচারণা ব্যবস্থাপক হিসেবে রাজনৈতিক জীবনে প্রবেশ করেন। সময়ে ভ্লাদিমির পুতিনের সাথে বন্ধুত্বপূর্ণ সম্পর্ক গড়ে উঠে। নভেম্বর, ১৯৯৯ সালে রুশ রাষ্ট্রপতির প্রশাসনে উপ চীফ অব স্টাফ হিসেবে কাজ করেন। ২০০০ সালের রাষ্ট্রপতি নির্বাচনে পুটিনের প্রচারণা ব্যবস্থাপক ছিলেন। ১৪ নভেম্বর, ২০০৫ তারিখে প্রথম হিসেবে মনোনীত হন জাতীয় অগ্রাধিকার প্রকল্পগুলো দেখাশোনা করেন। ১০ ডিসেম্বর, ২০০৭ তারিখে রাষ্ট্রপতি নির্বাচনে চারটি রাজনৈতিক দল: ইউনাইটেড রাশিয়া, ফেয়ার রাশিয়া, আগ্রারিয়ান পার্টি অব রাশিয়া এবং সিভিলিয়ান পাওয়ারের পক্ষ থেকে প্রার্থী হিসেবে প্রচারণা চালায়। ১৭ ডিসেম্বর, ২০০৭ তারিখে আনুষ্ঠানিকভাবে তাকে ইউনাইটেড রাশিয়ার প্রার্থী হিসেবে ঘোষণা করা হয়। বিদায়ী রাষ্ট্রপতি ভ্লাদিমির পুতিনের ছত্রচ্ছায়ায় তার প্রার্থীতা প্রভাববিস্তার করে। মার্চ, ২০০৮ তারিখে অনুষ্ঠিত নির্বাচনে ৭০.২৮% ভোটে তিনি বিজয়ী হন মে, ২০০৮ তারিখে গ্র্যান্ড ক্রেমলিন প্রাসাদে শপথ নেন। দ্বিতীয় মেয়াদে তিনি রাষ্ট্রপতি প্রার্থী হননি। কিন্তু, মে, ২০১২ তারিখে রাষ্ট্রপতি নির্বাচনে বিজয়ী পুতিন তাকে প্রধানমন্ত্রী হিসেবে নিয়োগ দেন। ২৬ মে, ২০১২ তারিখে তাকে আনুষ্ঠানিকভাবে ইউনাইটেড রাশিয়া পার্টি’র প্রধান হিসেবে ঘোষণা করা হয়। == মূল্যায়ণ == তিনি তার পূর্বসূরীদের তুলনায় অধিক উদারবাদী হিসেবে বৈশ্বিকভাবে স্বীকৃতি পান। ব্যাপক বিস্তৃত পরিকল্পনা নিয়ে আধুনিকায়ণ, রাশিয়ার অর্থনীতি সমাজব্যবস্থাকে আধুনিকবাদে উজ্জ্বীবিত করা, গ্যাস তেলের উপর নিয়ন্ত্রণ গ্রহণ মেদভেদেভের শীর্ষ কাজ হিসেবে গ্রহণ করেন। রুশ-জর্জিয়া যুদ্ধে জয় পান। রাশিয়ার অন্যতম সমস্যা হিসেবে দূর্নীতির বিরুদ্ধে প্রচারণা চালান আইন-শৃঙ্খলা স্বাভাবিক রাখেন। বৈদেশিক নীতিতে মধ্যকার সম্পর্ক পুণঃস্থাপনে নিউ স্টার্ট চুক্তিতে স্বাক্ষর করেন। ব্রিকসভূক্ত দেশগুলোর সাথে সহযোগিতামূলক মনোভাবের পাশাপাশি ২০১১ সালে বিশ্ব বাণিজ্য সংস্থার সদস্যরূপে রাশিয়া অন্তর্ভুক্ত হয়। == ব্যক্তিগত জীবন == শৈশবকালের বন্ধু বিদ্যালয়ের সহপাঠিনী সভেতলানা ভ্লাদিমিরোভনা মেদভেদেভার সাথে ১৯৮২ সাল পর্যন্ত পড়াশোনা করলেও কয়েক বছর পর প্রণয়ে আবদ্ধ হন। ১৯৯৫ সালে ইলিয়া দিমিত্রিভিচ মেদভেদেভ নামের এক পুত্র সন্তান জন্মগ্রহণ করে। ব্যস্ততম সময় কাটালেও প্রতিদিন সকাল সন্ধ্যায় ঘন্টাকাল সাঁতারে ব্যয় করেন ওজন ঠিক রাখতে প্রশিক্ষণ নেন। প্রতিদিন দুইবার ১,৫০০ মিটার সাঁতার কাটেন। দাবা খেলাসহ যোগব্যয়ামেও অংশ নেন তিনি। শখের অন্যতম বিষয় হচ্ছে মিখাইল বুলগাকভের গ্রন্থ পড়া। এছাড়াও, তিনি হ্যারি পটার সিরিজের একনিষ্ঠ ভক্ত। এপ্রিল, ২০০৯ সালে লন্ডনে অনুষ্ঠিত জি-২০ সম্মেলনে জে. কে. রাউলিংয়ের অটোগ্রাফ নেন। নিজ শহরের পেশাদার এফসি জেনিত সেন্ট পিটার্সবার্গ ফুটবল দলের সমর্থক তিনি। শৌখিন ফটোগ্রাফার হিসেবেও তার পরিচিতি রয়েছে। জানুয়ারি, ২০১০ সালে তার একটি ফটো দাতব্য তহবিলে দানের উদ্দেশ্যে ৫১ মিলিয়ন রুবলে বিক্রয় হয় যা অন্যতম ব্যয়বহুল চিত্র হিসেবে স্বীকৃত। নিজ কার্যালয়ে অ্যাকোয়ারিয়াম রয়েছে তার এবং মাছগুলোর যত্ন তিনি নিজ হাতেই করেন। ২০০৭ সালে তার বার্ষিক আয় ছিল ৮০,০০০ ডলার। একই পরিমাণ অর্থ তিনি ব্যাংকে সঞ্চয় করেন। মস্কোয় জলোতি ক্লায়াচিতে তারা বসবাস করছেন। মাতৃভাষা রুশের পাশাপাশি ইংরেজিতেও কথা বলে থাকেন। কিন্তু স্বাক্ষাৎকালে তিনি কেবলমাত্র রুশ ভাষাতেই কথা বলেন। == তথ্যসূত্র == == গ্রন্থপঞ্জী == '''Photo book:''' == বহিঃসংযোগ == Personal website personal video-blog Official site of the Prime Minister of Russia Video blogs Official profile of Medvedev at Vkontakte বিষয়শ্রেণী:রুশ প্রজাতন্ত্রের রাষ্ট্রপতি বিষয়শ্রেণী:রুশ প্রজাতন্ত্রের সরকার প্রধান জন্ম ব্যক্তি মেদভেদেভ ইউনিয়নের কমিউনিস্ট পার্টির সদস্য রাজনীতিবিদ বিষয়শ্রেণী:রুশ ব্লগার বিষয়শ্রেণী:রুশ ব্যবসায়ী বিষয়শ্রেণী:রুশ ফটোগ্রাফার বিষয়শ্রেণী:রুশ আইনজীবি পিটার্সবার্গ স্টেট ইউনিভার্সিটির প্রাক্তন শিক্ষার্থী রাশিয়ার রাজনীতিবিদ ব্লগার অব সেন্ট সাভা পদক বিজয়ী
'''মায়সান''' () ইরাকের একটি প্রদেশ। এটি দেশটির পূর্ব অংশে ইরানের সাথে সীমান্তে অবস্থিত। এর রাজধানী শহরের নাম আমারাহ, যেটি ফোরাত নদীর উপর অবস্থিত। প্রদেশটির দ্বিতীয় বৃহৎ লোকালয়ের নাম মাজার আল-কাবির। ১৯৭৬ সালের আগে প্রদেশটি আমারা প্রদেশ নামে পরিচিত ছিল। মায়সানের জনগণের অধিকাংশই শিয়া মুসলিম। ইরান-ইরাক যুদ্ধের সময় এটি ছিল একটি প্রধান যুদ্ধক্ষেত্র, ফলে এখানকার জনগণের অনেকেই ক্ষয়ক্ষতি প্রাণহানির শিকার হন। পরবর্তীকালে ১৯৯১ সালে শিয়া অভ্যুত্থানের সময়েও এখানে প্রচুর ক্ষয়সাধন হয়। জলাময় এই প্রদেশে অনেক ঐতিহ্যবাহী জলা আরবের (Marsh Arabs) বাস। ২০০৩ সালে ইঙ্গ-মার্কিন যৌথ বাহিনী এটির নিয়ন্ত্রণ নেয়। ২০০৫ সালে মায়সান, বাসরাহ জি কার প্রদেশকে একত্র করে দক্ষিণ-পূর্ব ইরাকে একটি বৃহত্তর প্রদেশ গঠনের উপর আলোচনা চলছিল। == আরও দেখুন ==
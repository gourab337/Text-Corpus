'''চম্পকেশ্বর শিব মন্দির''' ভারতের ওড়িশা রাজ্যের ভুবনেশ্বরে অবস্থিত একটি শিবমন্দির। এটা পুরান শহরের অম্বিকা শাহীতে বিন্দুসাগরের দিকে যেতে কতিতীর্থেশ্বর লেনের ডানপাশে অবস্থিত। মন্দিরটি পরশুরামেশ্বর মন্দির থেকে ১৫৭ মিটার দূরে অবস্থিত। স্থানীয় অধিবাসীদের বিশ্বাস মন্দিরটিতে অধিষ্ঠিত শিবলিঙ্গ পাতালফুঁড়ে বের হয়েছে এবং মন্দির সীমানায় চম্পা নাগ বাস করতো যার নামে দেবতার নামকরণ করা হয়েছে চম্পকেশ্বর। স্থানীয় জনসাধারণ বিশ্বাস করে মন্দিরটিতে বসবাসকারী সাপেরা কোন ক্ষতিসাধন করেনা। ==বর্ণনা== মন্দিরটি ১৩ শতকে নির্মিত। অতীতের মত আজকের দিনেও মন্দিরটির অসংখ্য বৈশিষ্ট্য বিদ্যমান আছে। এটা গঙ্গা পর্বে গুরুত্বপূর্ণ ছিলো। শিবরাত্রি, জলাশয়, রুদ্রাভিষেক, সংক্রান্তি ইত্যাদি পূজা পার্বণ এই মন্দিরে পালিত হতো। এছাড়া পৈতা গ্রহণ, জন্মদিন বিবাহ ইত্যাদির আয়োজন হয় মন্দিরটিতে। মন্দিরটি একটি সীমানা প্রাচীর দিয়ে ঘেরা। দেয়ালের বাইরে উত্তরাংশে আবাসিক ভবন রয়েছে। দক্ষিণে বিশ্বনাথ মন্দির, পূর্বে কোটীতীর্থেশ্বর পুকুর এবং উত্তর পশ্চিমে রাস্তা অবস্থিত। ==স্থাপত্যশৈলী == মন্দিরটিতে একটি বিমান একটি জগমোহন আছে যার পরিমাপ দৈর্ঘ্যে ১১.০৫ মিটার এবং প্রস্থে ৬.০০ মিটার। মন্দিরটি পঞ্চরথ ধিরণের। বিমান, জগমোহন এবং অন্তরাল যথাক্রমে ৪.৫০ বর্গমিটার, ৬.০০ বর্গমিটার এবং ০.৫৫ বর্গমিটার। এটা পঞ্চগবাড় মন্দির যা পভগ, তল জঙ্ঘা, বন্ধন, উপর জঙ্ঘ এবং বারান্দা নিয়ে গঠিত। এদের পরিমাপ যথাক্রমে ০.৭৫ মিটার, ০.৭৫ মিটার, ০.১৭ মিটার, ০.৭২ মিটার এবং ০.৮২ মিটার। পশ্চিম, উত্তর দক্ষিণে কুলুঙ্গি অবস্থিত যাদের প্রত্যকেটির উচ্চতা ০.৮৫ মিটার, প্রস্থ ০.৪৭ মিটার এবং গভীরতা ০.৩৪ মিটার। সব গুলো কুলুঙ্গি ফাঁকা। চৌকাঠের পাল্লা পরবর্তীতে সংযুক্ত হয়েছে। এটা সাধারণ দেখতে, কোন নবগ্রহ শৈলী নেই। মন্দির সীমানার মধ্যে পশ্চিম অংশে কিছু ভগ্নপ্রায় অর্চনাগাহ আছে। এরকমই একটি অর্চনাগাহে চারহাতওয়ালা ভাঙা কার্তিক মূর্তি আছে। দাঁড়ানো কার্তিকের নিচের বাম হাত ভাঙা। মন্দিরের সামনে একটি প্রাচীন কূপ আছে গভীরতা ৫.২৫ মিটার। == আরও দেখুন == ভুবনেশ্বরের মন্দিরসমূহের তালিকা। == তথ্যসূত্র == == বহিঃসংযোগ == বিষয়শ্রেণী:শিব মন্দির হিন্দু মন্দির মন্দির
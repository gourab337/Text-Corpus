'''জৈব খাদ্য''' হল সেই সব খাবার যা উৎপাদনে কোনো ধরনের রাসায়নিক সার, হরমোন বা কীটনাশক ব্যবহার করা হয় না। জৈব সার ব্যবহার করে প্রাকৃতিকভাবে উৎপাদিত খাদ্য হল অরগানিক খাদ্য বা জৈব খাদ্য। সবজি চাষে বেশির ভাগ ক্ষেত্রেই রাসায়নিক সার কীটনাশক ব্যবহৃত হয়। কৃষিজমিতে ব্যবহৃত কীটনাশক রাসায়নিক সার আমাদের খাবারের ভেতরে ঢুকে যায়। গবাদি পশু-পাখির উৎপাদন বাড়াতে হরমোন দেয়া হয়। শুধু সবজি নয়, ফল, ডিম, মাছ, মাংস—সবকিছুতেই এগুলোর জীবনকাল বাড়াবার জন্য ফরমালিন কিংবা কীটনাশক মেশানো হয় যা শরীরের জন্য অত্যন্ত ক্ষতিকর এই কৃত্রিম পদার্থগুলো খাবার ধোয়ার পর, এমনকি রান্না করার পরও সম্পূর্ণ দূর হয় না। যা আমাদের দেহের নানা রোগের কারণ হয়ে দাঁড়ায়। এই রাসায়নিক জিনিসগুলো আমাদের শরীরে ধীরগতিতে বিষের মতো কাজ করে। কৃত্রিম সার, রাসায়নিক দ্রব্য, ফরমালিন ইত্যাদির যথেচ্ছ ব্যবহারে ক্যানসার, ডায়াবেটিস, লিভারের সমস্যা ইত্যাদির প্রকোপ মারাত্মক হারে বাড়িয়ে দেয় বিশেষ করে শিশু এবং গর্ভবতী মায়েদের ওপর এর প্রভাব আরও মারাত্মক। এই ক্ষতিকর দিক থেকে থেকে মুক্ত থাকার অন্যতম সমাধান হতে পারে অরগানিক সবজি। অরগানিক শাকসবজি বা শস্য উৎপাদনে কোনো ধরনের রাসায়নিক সার বা কীটনাশক ব্যবহার করা হয় না। তাই এটি আমাদের শরীরের জন্য নিরাপদ বলে মনে করেন বিশেষজ্ঞরা।। ==চাহিদা দর দাম== স্বাস্থ্যকর, প্রাকৃতিক মুক্ত খাবার হিসেবে জৈব খাবারের সারা পৃথিবীতে ব্যাপক চাহিদা রয়েছে। বাংলাদেশেও জৈব খাবারের চাহিদা ধীরে ধীরে বেড়ে চলেছে। তবে জৈব খাবারের দাম কিছুটা বেশি। ==জনসাধারণের মধ্যে গ্রহণযোগ্যতা== সাধারণ মানুষ হাতের নাগালের মধ্যেই পাওয়া খাবারগুলোর খারাপ প্রভাব সম্পর্কে জানছে। তাই জৈব খাবারের প্রতি আগ্রহ বাড়ছে। অনেকেই এখন খাবার হিসেবে জৈব পণ্যই বেশি পছন্দ করছেন। ==তথ্যসূত্র==
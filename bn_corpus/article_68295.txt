বাংলাদেশের নারায়ণগঞ্জ জেলায় অবস্থিত একটি শহর। এটি রাজধানী ঢাকার নিকটবর্তী একটি শহর এবং নারায়ণগঞ্জ জেলার সদরদপ্তর। এই শহরে প্রায় ২৮৬,৩৩০ জন লোক বাস করে (২০১১ আদমশুমারি অনুযায়ী), জনসংখ্যার ভিত্তিতে বাংলাদেশের ৪৩টি বৃহত্তম শহরের মধ্যে এটি ১৩তম। শহরটি শীতলক্ষ্যা নদীর তীরে অবস্থিত। নারায়ণগঞ্জ বন্দর দেশের বৃহত্তম নদীবন্দর গুরুত্বপূর্ণ ব্যবসা-বাণিজ্য কেন্দ্র হিসেবে পরিচিত। এছাড়াও এটি পাট বাণিজ্য প্রক্রিয়াকরণ কারখানা এবং দেশের টেক্সটাইল সেক্টরের ব্যবসা শিল্পের একটি কেন্দ্র। অনেক পাটকলের উপস্থিতির কারণে এটিকে বাংলাদেশের প্রাচ্যের ড্যান্ডি নামে ডাকা হয় (ড্যান্ডি ছিল বিশ্বের প্রথম শিল্পোন্নত জুটপোলিস)।) == নামকরণ == ১৭৬৬ সালে হিন্দু সম্প্রদায়ের ধর্মীয় নেতা বিকন লাল পান্ডে, যিনি বেণুর ঠাকুর বা লক্ষী নারায়ণ ঠাকুর নামে অধিক পরিচিত ছিলেন। তিনি ইস্ট ইন্ডিয়া কোম্পানির নিকট থেকে অঞ্চলের মালিকানা কিনে নিয়েছিলেন। তিনি প্রভু নারায়ণের সেবার ব্যয়ভার বহনের জন্য একটি উইলের মাধ্যমে শীতলক্ষ্যা নদীর তীরে অবস্থিত মার্কেটকে দেবোত্তর সম্পতি হিসেবে ঘোষণা করেন। তাই পরবর্তীকালে স্থানের নাম হয় নারায়ণগঞ্জ। কালেক্টরেটের প্রারম্ভিক দলিল-দস্তাবেজে নারায়ণগঞ্জের নাম উল্লেখ পাওয়া যায়। == ইতিহাস == ১৮৬৬ সালে নারায়ণগঞ্জে ডাকঘর প্রতিষ্ঠিত হয়। ১৮৭৭ সালে ঢাকা- নারায়নগঞ্জ টেলিগ্রাম পরিসেবা চালু হয়েছিল। ১৮৮২ সালে ব্যাংক অব বেঙ্গল নারায়ণগঞ্জে প্রথম টেলিফোন চালু করেন। ১৮৭৬ সালের সেপ্টম্বর নারায়ণগঞ্জ পৌরসভা গঠিত হয়। অত্র এলাকার প্রথম হাসপাতাল নারায়ণগঞ্জ ভিক্টোরিয়া হাসপাতাল ১৮৮৫ সালে প্রতিষ্ঠিত হয়। হাসপাতাল প্রতিষ্ঠায় আর্থিক সহায়তা করেছিলেন হরকান্ত ব্যানার্জি। ১৯৩১ সালের ৩০ সেপ্টেম্বর নারায়ণগঞ্জ শহরে চট্টগ্রাম ইলেকট্রিসিটি সাপ্লাই কোম্পানির সহায়তায় বৈদ্যুতিক সংযোগ স্থাপন করে। ২০১১ সালের মে নারায়ণগঞ্জ পৌরসভা, সিদ্ধিরগঞ্জ পৌরসভা, কদমরসুল পৌরসভাকে বিলুপ্ত ঘোষণা করে নারায়ণগঞ্জ সিটি কর্পোরেশন গঠিত হয়। নারায়ণগঞ্জ সিটি কর্পোরেশন (এনসিসি) এর বর্তমান মেয়র হলেন সেলিনা হায়াৎ আইভি। ==তথ্যসূত্র== বিভাগের জনবহুল স্থান শহর
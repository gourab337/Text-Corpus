right '''লাল পাশা মসজিদ''' মারসিন প্রদেশের ''মুত'' শহরে অবস্থিত একটি মধ্যযুগীয় মসজিদ। এটি ''লাল পাশা'', ''লায়েল পাশা'' এবং ''লালা আগা'' নামেও পরিচিত। ==ইতিহাস== লাল পাশা আনাতোলিয়ার তুর্কমেন কারামানি সাম্রাজ্যের একজন কর্মচারী ছিলেন। তিনি তার যৌবনে কারামানের আলাউদ্দিন বের একজন ভৃত্য ছিলেন। কিন্তু আলাউদ্দিন বে তাকে প্রশিক্ষণ দান করেন এবং নিগদে মুতসহ কারামানের অন্তর্ভুক্ত বিভিন্ন শহরের গভর্নর হিসেবে নিযুক্ত করেন। কারামানের ইবরাহিম বের নির্দেশে লাল পাশা মসজিদটি ১৪৪৪ খ্রিষ্টাব্দের দিকে লাল পাশা কতৃর্ক নির্মিত হয়। ১৪৭১ খ্রিষ্টাব্দের পর উসমানীয় সেনাপতি গেদিক আহমেদ পাশা কারামান রাজ্যের সকল এলাকা দখল করেন। যুদ্ধ চলাকালীন সময়ে কারামানিদের নির্মিত অনেক স্থাপত্য ধ্বংস করা হয়। কিন্তু লাল পাশা মসজিদটি অক্ষত থাকে। মসজিদে খচিত শিলালিপি অনুসারে, মসজিদটিতে অতীতে দুইবার বড় মাপের মেরামত কাজ সম্পন্ন হয়েছে। পঞ্চাশ বছর পূর্বে মসজিদের মিনারটি ক্ষতিগ্রস্ত হওয়ার পর মিনার পুনর্নির্মাণ করা হয়েছিল। ==মসজিদের নকশা== লাল পাশা মসজিদটি শহরের মাঝে একটি প্রাসাদ সরাইখানার মাঝখানে অবস্থিত। এগুলি প্রাচীনতার দিক থেকে মসজিদটির সমবয়সী। মসজিদটির নকশা বর্গাকৃতির এবং এই রীতি পরবর্তীতে উসমানীয় স্থাপত্যকলায় জনপ্রিয় শৈলীতে পরিণত হয়। মসজিদটিতে সমতল পাথর দ্বারা নির্মিত একটি বড় গম্বুজ রয়েছে। মসজিদের মূল অংশটি পাঁচটি ছোট গম্বুজ দ্বারা আচ্ছাদিত। মসজিদ প্রাঙ্গণে দুইটি কোণাকৃতি সমাধি রয়েছে যাদের একটি আদিম এবং অপর একটি উসমানীয়রা সংযোজন করে। ১৭শ শতাব্দীতে তুর্কি ভ্রমণকাহিনী লেখক এভলিয়া চেলেবির বর্ণনা অনুসারে লাল পাশা মসজিদের প্রাঙ্গণের প্রথম সমাধিতে লাল পাশার কবর রয়েছে। ==তথ্যসূত্র== স্থাপত্য প্রদেশের ভবন এবং স্থাপনা মসজিদ বেলিক্স স্থাপত্য প্রদেশের ইতিহাস অঞ্চল, তুরস্ক সম্পন্ন ধর্মীয় ভবন
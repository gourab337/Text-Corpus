'''রক্সি সিনেমা''' হল কলকাতার এসপ্ল্যানেড অঞ্চলে অবস্থিত একটি সিঙ্গল স্ক্রিন সিনেমা হল। == ইতিহাস == রক্সি সিনেমা হল স্থাপিত হয়েছিল একটি অপেরা হাউস হিসেবে। ১৯৪০-এর দশকের গোড়ার দিকে এই অপেরা হাউসটিকে সিনেমা হলে রূপান্তরিত করা হয়। হলটিতে একটি উঁচু ব্যানিস্টার ছিল। তবে সিনেমা হলে রূপান্তরিত করার সময় স্টেজ উচ্চতা হ্রাস করে দেওয়া হয়। ১৯৪১ সালে এই হলে প্রথম যে চলচ্চিত্রটি প্রদর্শিত হয়, সেটি ছিল অশোক কুমার অভিনীত ''নয়া সংসার''। অশোক কুমার অভিনীত ''কিসমত'' ছবিটি দেখতে নেতাজি সুভাষচন্দ্র বসু এই হলে এসেছিলেন। ওই ছবিটি রক্সিতে ১০৮ সপ্তাহ চলেছিল। ২০০৫ সালে হলের মালিকপক্ষের পক্ষ থেকে হলটি সংস্কার করা হয়। ২০১১ সালে কলকাতা পৌরসংস্থা রাজস্ব বাকি রাখার জন্য এই হল দখল করে নেয়। == বর্তমান পরিস্থিতি == ২০১২ সালের জুলাই মাসের অবস্থা অনুসারে, বেঙ্গল প্রোপার্টিজ প্রাইভেট লিমিটেড এই হলের মালিক। হলটি বর্তমানে চালু আছে। হলে এসি টাওয়ার, ডলবি ডিজিটাল সাউন্ড ২কে প্রোজেকশন সিলভার স্ক্রিনের সুবিধা পাওয়া যায়। হলের আসন সংখ্যা ৭৩০। == আরও দেখুন == কলকাতার সিনেমা হল == তথ্যসূত্র == সিনেমা হল
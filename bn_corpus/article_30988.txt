'''ডেভিড লয়েড''' (; জন্ম: ১৮ মার্চ, ১৯৪৭) অ্যাক্রিংটনে জন্মগ্রহণকারী ইংল্যান্ডের সাবেক প্রথিতযশা আন্তর্জাতিক ক্রিকেটার। ইংল্যান্ড দলের পক্ষে আন্তর্জাতিক ক্রিকেটে প্রতিনিধিত্ব করেছেন। 'বাম্বল' ডাকনামে পরিচিত লয়েড কাউন্টি ক্রিকেটে ল্যাঙ্কাশায়ার দলে খেলেন। দলে তিনি বামহাতি ব্যাটসম্যান হিসেবে খেলাসহ বামহাতে স্পিন বোলিংয়ে পারদর্শী ছিলেন। এছাড়াও তিনি অ্যাক্রিংটন স্ট্যানলি দলের পক্ষে অর্ধ-পেশাদার ফুটবল খেলায় অংশগ্রহণ করেন। == খেলোয়াড়ী জীবন == ইংল্যান্ড দলের পক্ষে নয় টেস্ট খেলেন। তার সর্বোচ্চ রান ছিল অপরাজিত ২১৪*। এছাড়াও আটটি একদিনের আন্তর্জাতিকে অংশ নেন। প্রথম-শ্রেণীর ক্রিকেটে সফলতম অল-রাউন্ডার ছিলেন তিনি। উনিশ হাজারেরও অধিক রান সংগ্রহসহ ২৩৭ উইকেট পেয়েছেন। ১৯৭৩ থেকে ১৯৭৭ মেয়াদে নিজ কাউন্টি দলে অধিনায়কের দায়িত্ব পালন করেন। == অবসর == খেলোয়াড়ী জীবন থেকে অবসর নেয়ার পর প্রথম-শ্রেণীর ক্রিকেটে আম্পায়ারের দায়িত্বে মনোনিবেশ ঘটান। এছাড়াও তিনি ল্যাঙ্কাশায়ার ইংল্যান্ড ক্রিকেট দলের কোচের দায়িত্ব পালন করেন। কিন্তু ১৯৯৯ সালের ক্রিকেট বিশ্বকাপ শেষে ইংল্যান্ড দলের কোচের দায়িত্ব থেকে অব্যাহতি নেন। পরবর্তীতে টেস্ট ম্যাচ স্পেশালে ক্রিকেট ধারাভাষ্যকার ছিলেন। বর্তমানে তিনি স্কাই স্পোর্টসে ধারাভাষ্যে নিয়োজিত। এছাড়াও তিনি লেখক, সাংবাদিক কলাম লেখক হিসেবে পরিচিত। == তথ্যসূত্র == == আরও দেখুন == ট্রেভর বেলিস সারে কাউন্টি ক্রিকেট ক্লাব ইংরেজ টেস্ট ক্রিকেটারদের তালিকা ইংরেজ একদিনের আন্তর্জাতিক ক্রিকেটারদের তালিকা == পাদটীকা == == বহিঃসংযোগ == টুইটারে ডেভিড লয়েড জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেট ধারাভাষ্যকার ক্রিকেটার ক্রিকেট অধিনায়ক ক্রিকেট আম্পায়ার ক্রিকেট ক্লাবের ক্রিকেটার ক্রিকেটার ফুটবলার ব্যক্তিত্ব
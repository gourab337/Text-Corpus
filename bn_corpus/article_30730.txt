'''বালাসিনোর''' (গুজরাটি: બાલાસિનોર) মুসলিম শাসক দ্বারা শাসিত ব্রিটিশ ভারতের একটি দেশীয় রাজ্য ছিল। ১৯৪৮ খ্রিষ্টাব্দে এই রাজ্যকে ভারতীয় প্রজাতন্ত্রে অন্তর্ভুক্ত করা হয়। == ইতিহাস == ১৭৫৮ খ্রিস্টাব্দের ২৮শে সেপ্টেম্বর জুনাগড় রাজ্যের প্রথম নবাব প্রথম মহম্মদ বাহাদুর খানজীর মৃত্যু হলে তাঁর দ্বিতীয় পুত্র সর্দার মহম্মদ খানজী বালাসিনোর রাজ্য প্রথম স্বাধীন নবাব হিসেবে আত্মপ্রকাশ করেন। তাঁর পৌত্র রাজ্যের তৃতীয় নবাব প্রথম মহম্মদ সলাবত খানজী অপুত্রক অবস্থায় মৃত্যুবরণ করলে তাঁর দৌহিত্র মহম্মদ আবিদ খানজী সিংহাসনে আরোহণ করেন। ১৮২২ খ্রিস্টাব্দে মহম্মদ আবিদ খানজীর জ্যেষ্ঠ ভ্রাতা তাঁকে সিংহাসনচ্যুত করে পরবর্তী নবাব হিসেবে সিংহাসনে আরোহণ করেন। পরবর্তী নবাবদের মধ্যে অধিকাংশই নাবালক অবস্থাউয় সিংহাসন লাভ করেন এবং তাঁদের রাজত্বের অধিকাংশ সময় রাজপ্রতিনিধিদের তত্ত্বাবধানে শাসন করেন। রাজ্যের অন্তিম নবাব দ্বিতীয় মহম্মদ সলাবত খানজী সিংহাসনে আরোহণ করার তিন বছরের মাথায় ভারত স্বাধীনতা লাভ করে। ১৯৪৭ খ্রিস্টাব্দে তাঁর রাজ্যকে সদ্য স্বাধীনতা প্রাপ্ত ভারতীয় প্রজাতন্ত্রের সাথে একত্রীভূত করে নেওয়া হয়। তাঁর নাবালকত্বের কারণে লুনাওয়াড়ার মহারাজা তাঁর হয়ে বালাসিনোর রাজ্যের স্বাক্ষর করেন। ১৯৪৮ খ্রিস্টাব্দের ১০ই জুন বম্বে প্রেসিডেন্সির সাথে বালাসিনোর রাজ্য একত্রীভূত হয়। ১৯৭১ খ্রিস্টাব্দের ২৮শে ডিসেম্বর ভারত সরকার সংবিধান সংশোধন করে তাঁর নবাব পদের বিলোপ ঘটায়। == নবাব == বালাসিনোর রাজ্যের নবাবরা বাবি রাজবংশের একটি প্রশাখার অন্তর্গত। পরিবারগত দিক থেকে তাঁরা জুনাগড় রাজ্যের নবাবদের সঙ্গে সম্পর্কযুক্ত। বালাসিনোরের নবাবদের তালিকা নিম্নে প্রদত্ত হল- নাম চিত্র জীবনকাল রাজত্বকাল সর্দার মহম্মদ খানজী ১৭৫৮-? প্রথম মহম্মদ জামিয়াত খানজী প্রথম মহম্মদ সলাবত খানজী ?-১৮২০ মহম্মদ আবিদ খানজী ১৮২০-১৮২২ মহম্মদ এদল খানজী ?-১৮৩১ ১৮২২-১৮৩১ মহম্মদ জোরাওয়ার খানজী 100px ১৮২৮-১৮৮২ ১৮৩১-১৮৮২ মহম্মদ মনওয়ার খানজী ১৮৪৬-১৮৯৯ ১৮৮২-১৮৯৯ দ্বিতীয় মহম্মদ জামিয়াত খানজী 100px ১৮৯৪-১৯৪৫ ১৮৯৯-১৯৪৫ দ্বিতীয় মহম্মদ সলাবত খানজী ১৯৪৪-বর্তমান ১৯৪৪-১৯৪৭ ==তথ্যসূত্র== == আরো পড়ুন == *Rancodji Amarji. History of the Provinces of Sorath and Halar in Kathiawad. Education Society Press, Thacker Co. Ltd., London, 1882. *S.M. Edwardes L.G. Fraser. Junagadh: Being Historical, Archaealogical, Political and Statistical Account of the Premier State of Kathiawar. Times of India Press, Bombay, 1907. *Gazetteer of the Bombay Presidency. Volume VIII. Kathiawar. Government of Bombay, Bombay, 1884. *Waman P. Kabadi (ed.), Indian Who's Who 1937-38. Yeshanand Co., Bombay, 1937. *Sir Roper Lethbridge, KCIE. The Golden Book of India. Macmillan and Co., London, 1893. *List of Ruling Princes and Chiefs in Political Relations with the Government of Bombay and their Leading Officials, Nobles and Personages. Government of India Central Publication Branch, Calcutta, 1931. *M. F. Lokhandwala (transl.). Mirat-I-Ahmadi, Persian History of Gujarat (English Translation), Translated from the Persian Original of Ali Muhammad Khan. Oriental Institute, Baroda, 1965. *Memoranda of Information regarding certain Native Chiefs. Volume I, Bombay. Oriental India Office Collection, British Library, St Pancras, London. *Memoranda on The Indian States 1940 (Corrected up to the 1st January 1940). Manager of Publication, Government of India, Delhi, 1940. *Political Internal Department Collection: Bombay States: Balasinor, Affairs, Succession. Oriental India Office Collection, British Library, St Pancras, London. *The Ruling Princes, Chiefs and Leading Personages in the Western India States Agency, 1st edition. Rajkot, 1928. *Thacker's Indian Directory, Thacker's Press Directories, Ltd., Calcutta 1863-1956. *Capt. H. The History of Kathiawad, from the earliest times. William Heinemann, London, 1916. দেশীয় রাজ্য রাজবংশ দেশীয় রাজ্য
Alhambra-Patio de los Arrayanes '''কোর্ট অব মার্টল''' আলহামরা প্রাসাদ এবং দূর্গ কমপ্রেক্সের একটি অংশ এটি মেক্সয়ার বা দরবার হলের পূর্বে এবং কোর্ট অব লায়ন বা সিংহ চত্বরের পশ্চিমে অবস্থিত। মার্টল (বা মার্থেল) ঝোপের আধিক্যের কারনে এই নামে পরিচিত হলেও এর আসল নাম দেওয়ান যা যে কোন মুসলিম প্রাসাদের একটি প্রয়োজনীয় অংশ। মার্থেল ঝোপ মাঝখানের পুকরেকে ঘিরে রেখেছে। দেয়ালে সাদা মার্বেলের সাথে হালকা সবুজ একটি চমৎকার বৈপরিত্য তৈরী করে নিয়েছে এটাকে প্যাশিও অব পন্ড (Patio of the Pond) বা পানির উঠোনও বলা হয়। মধ্যস্থ পুকুর ৩৪ মিটার লম্বা এবং ৭.১০ মিটার প্রশস্ত। পুকুরের কারনে উঠোনটি দুভাগে বিভক্ত হয়েছে। দুটি ফোয়ারা থেকে দুই অংশে পানি সরবরাহ হয়। চতুর্দিকে বিভিন্ন কক্ষ এবং চলাচলের বারান্দা। বারান্দায় ছাদের পিলারের মাথায় ক্যাপিটাল আছে যার উপরে অধিবৃত্তাকার খিলানের অবস্থান। খিলানগুলো রম্বস আকৃতির কাঠের কারুকাজে সজ্জিত। কেন্দ্রিয় খিলান অন্য ছয়টি থেকে বড় এবং লতা পাতা সমৃদ্ধ স্ক্যালোপ দ্বারা সমৃদ্ধ। মার্টল কোটের উত্তর অংশে গুরুত্বপূর্ন কক্ষের অবস্থান যেটি সুলতানের বাসস্থান কোমারেস প্যালেসের অংশ। এখানে আরো কিছু কাঠামো ছিল এবং ছিল একটি মসজিদ। সবই বিস্মৃতির তালিকায় চলে যায়। এখন কেবল ঢোকার পূবের্র প্রশস্ত বারান্দা দৃশ্যমান। ==কোমারেস প্রাসাদ== কোমারেস প্যালেসের কোমারেস প্রাসাদ আল হামরা কমপ্লেক্সের সবচেয়ে বড় প্রাসাদ। সুলতানের বাসস্থান হিসেবে এর ব্যবহার করা হতো। কোমারেস নামের উৎস কি তা নিয়ে বেশ গবেষনা আছে। যেমন দিয়েগো ডি গডিক্সের ডিকশনারীতে বলা হয়েছে শব্দটি এসেছে cun এবং ari থেকে যার অর্থ হচ্ছে দাড়ানো এবং তাকিয়ে দেখা। তার অর্থ নামের মাঝেই এর অনিন্দ সৌন্দর্যের প্রকাশ লুকিয়ে আছে। অন্যদিকে ১৬শ শতাব্দীর ঐতিহাসিক লুই ডি মার্মল কারভাজাল Luis de Mármol Carvajal) দাবী করেন কোমারেস শব্দের উৎপত্তি Comaraxía থেকে যা আসলে মুসলমান সমাজে খুবই সমাদৃত হস্ত শিল্প বিশেষ করে কাচের ব্যবহারে ভবনের অলংকরনের জন্য দক্ষ শিল্পী নির্দেশ করে। তৃতীয় আরেকটি মত হচ্ছে শব্দটি আরবি ''কামারিয়্যা'' থেকে আগত যার অর্থ বর্নালী কাচ। হল অব এম্বাসাডরের বারান্দা থেকে প্রাসাদের রঙিন কাচের স্ফরন দেখা যেতো। কামারিয়্যাহ নামে উত্তর আফ্রিকার একটি এলাকার নামও জানা যায় যেখানে এই কাজের শিল্পীদের পাওয়া যেতো। সে সূত্রেও এর নামকরন হতে পারে। কোমারেস প্রাসাদের অভ্যন্তরীণ সজ্জা খুবই জাঁকালো। মেঝে দেয়াল এবং ছাদে নানাবিধ সূক্ষ্ম কারুকাজ। ==গ্যালারী== 250px 255px 225px == আরো দেখুন == The Alhambra ==তথ্যসূত্র== বিশ্ব ঐতিহ্যবাহী স্থান উদ্যান
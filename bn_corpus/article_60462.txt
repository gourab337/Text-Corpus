'''হরসিমরত কাউর বাদল''' (জন্ম ২৫শে জলাই, ১৯৬৬) ভারত সরকারের খাদ্য প্রক্রিয়াকরণ দপ্তরের একজন কেন্দ্রীয় মন্ত্রী এবং ভাতিন্ডা অঞ্চল থেকে একজন সংসদ সদস্য। তিনি শিরোমণি অকালি দলের সদস্য। তার স্বামী সুখবীর সিং বাদল পাঞ্জাবের উপ-মুখ্যমন্ত্রী এবং একই সঙ্গে তিনি শিরোমণি অকালি দলের সভাপতি। ==ব্যক্তিগত জীবন== হরসিমরত ১৯৬৬ সালের ২৫শে জুলাই, দিল্লিতে জন্মগ্রহণ করেন। তার বাবার নাম সত্যজিৎ মাজিথিয়া মায়ের নাম সুখমঞ্জুস মাজিথিয়া। তিনি ম্যাট্রিক পাস করার পর টেক্সটাইল নকশায় ডিপ্লোমা করেন। তিনি ২১শে নভেম্বর ১৯৯১ সালে সুখবীর সিং বাদল এর সঙ্গে বিবাহ বন্ধনে আবদ্ধ হন। দম্পতির দুই মেয়ে এবং একটি ছেলে আছে। তার এক ভাই, বিক্রম সিং মাজিথিয়া, যিনি মাজিথা অঞ্চল থেকে একজন অকালি এমএলএ। এই সঙ্গে তিনি তার দিদির শ্বশুর প্রকাশ সিং বাদলের নেতৃত্বে পাঞ্জাবের মন্ত্রিসভায় একজন প্রাক্তন মন্ত্রী। ===প্রাথমিক জীবন এবং শিক্ষা=== তিনি এমন একটি পরিবারে জন্মগ্রহণ করেছেন, যাঁদের বংশ লতিকার শিকড় বিস্তৃত আছে, মহারাজা রঞ্জিত সিংএর সেনাদলের এক বিশিষ্ট জেনারেল, আত্তর সিং মাজিথিয়া পর্যন্ত। হরসিমরত কাউর বাদল নতুন দিল্লিতে জন্মেছেন এবং বড় হয়েছেন। তিনি প্রথমে নিউ দিল্লির লরেটো কনভেন্ট স্কুলে পড়াশোনা করেন। পরে, হরসিমরত টেক্সটাইল ডিজাইনে প্রবেশ করেন এবং টেক্সটাইল নকশাতে একটি তিন বছরের কোর্সে পড়েন। ==রাজনৈতিক জীবন== হরসিমরত তার রাজনৈতিক কর্মজীবন শুরু করেছিলেন ২০০৯ সালের ভারতীয় সাধারণ নির্বাচন থেকে। তিনি ১৫তম লোকসভায় ভারতীয় জাতীয় কংগ্রেস প্রার্থী রনিন্দর সিং এর বিরুদ্ধে ভোটে দাঁড়ান এবং তাকে ১,২০,৯৬০ ভোটে হারিয়ে ভাতিন্ডা নির্বাচনী এলাকা থেকে নির্বাচিত হন। ৩রা ডিসেম্বর ২০০৯ সালে, তিনি প্রথম বক্তৃতা দেন। সেই বক্তৃতায় তিনি ১৯৮৪ সালের শিখ বিরোধী দাঙ্গায় মৃত ক্ষতিগ্রস্তদের পরিবার সম্পর্কে তার উদ্বেগ প্রকাশ করেছিলেন। মেয়ে সন্তানকে রক্ষা করা এবং পরিবেশ রক্ষায় গাছ বাঁচানোর জন্য তিনি "নানহি ছান" নামে একটি প্রকল্পে অংশ নিয়েছিলেন। ২০১৪ সালে, হরসিমরত ভারতীয় জাতীয় কংগ্রেস এবং পিপলস পার্টি অফ পাঞ্জাব এর যৌথ প্রার্থী, মনপ্রীত সিং বাদলকে পরাজিত করেন। এই নির্বাচনে তিনি ভাতিন্ডা থেকে এমপি হিসাবে পুননির্বাচিত হন। প্রধানমন্ত্রী নরেন্দ্র মোদীর সরকারে তিনি খাদ্য প্রক্রিয়াকরণ দপ্তরের একজন কেন্দ্রীয় মন্ত্রী হিসেবে নিযুক্ত হন। ==আরো দেখুন== পাঞ্জাব শিরোমণি অকালি দল ভাতিন্ডা ==তথ্যসূত্র== ==বহিঃসংযোগ== Official website of harsimrat badal লোকসভার সদস্য অকালী দলের রাজনীতিবিদ জন্ম ব্যক্তি লোকসভার সদস্য লোকসভার সদস্য শিখ বিষয়শ্রেণী:২১ শতকের ভারতীয় রাজনীতিবিদ
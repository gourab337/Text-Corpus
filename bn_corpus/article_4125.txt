'''আগন্তুক''' সত্যজিৎ রায় পরিচালিত একটি নাট্য চলচ্চিত্র যা ১৯৯১ সালে মুক্তি পায়। এটি সত্যজিতের শেষ চলচ্চিত্র। তারই লেখা ছোটগল্প ''অতিথি'' অবলম্বনে এটি তৈরি করেছেন। == কাহিনী সংক্ষেপ == কলকাতায় বসবাসরত একটি উচ্চ মধ্যবিত্ত পরিবার, বাবা সুধীন্দ্র বোস, মা অনীলা এবং একটি ছোট ছেলে। হঠাৎ একদিন অনীলার কাছে একটি চিঠি আসে, ৩৫ বছর আগে নিরুদ্দেশ হয়ে যাওয়া তার ছোট মামার কাছ থেকে। ৩৫ বছর পর তিনি ফিরে আসছেন, কিছুদিন কলকাতায় তাদের বাড়িতে থাকতে চান। ১৯৫৫ সালে মামা যখন দেশ ছাড়েন তখন অনীলার বয়স মাত্র বছর, তাই নিয়ে তার কোন স্মৃতিই নেই। তাছাড়া বর্তমানে এই ছোট মামার রক্তের সম্পর্কের আত্মীয় বলতে একমাত্র সেই। সুতরাং তার পরিচয় নিয়ে নিশ্চিত হওয়ার কোনই উপায় নেই। স্বামী প্রচণ্ড সন্দেহপ্রবণ হয়ে ওঠে যা কিছুটা ভর করে স্ত্রীর উপরও। আর ছোট ছেলেটি শুরু থেকে সম্ভাব্য জাল দাদুর আগমনে রোমাঞ্চ অনুভব করতে থাকে। আগন্তুক মামা মনোমোহন মিত্র কলকাতায় পৌছানোর পরই কাহিনী শুরু হয়। == চরিত্রসমূহ == উৎপল দত্ত মনোমোহন (মামা) দীপঙ্কর দে সুধীন্দ্র বোস (স্বামী) মমতা শঙ্কর অনীলা বোস (স্ত্রী) == বহিঃসংযোগ == আগন্তুক, রটেন টম্যাটোস রায় পরিচালিত চলচ্চিত্র
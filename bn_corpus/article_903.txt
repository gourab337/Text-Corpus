'''বান্দরবান সদর''' বাংলাদেশের বান্দরবান জেলার অন্তর্গত একটি উপজেলা। == আয়তন == বান্দরবান সদর উপজেলার আয়তন ৪৯৫.৩৫ বর্গ কিলোমিটার। == অবস্থান সীমানা == বান্দরবান জেলার সর্ব-উত্তরে ২১°৫৫´ থেকে ২২°২২´ উত্তর অক্ষাংশ এবং ৯২°০৮´ থেকে ৯২°২০´ পূর্ব দ্রাঘিমাংশ জুড়ে বান্দরবান সদর উপজেলার অবস্থান। বান্দরবান জেলা সদর উপজেলায় অবস্থিত। উপজেলার পূর্বে রোয়াংছড়ি উপজেলা রুমা উপজেলা; দক্ষিণে লামা উপজেলা; পশ্চিমে চট্টগ্রাম জেলার লোহাগাড়া উপজেলা, সাতকানিয়া উপজেলা, চন্দনাইশ উপজেলা রাঙ্গুনিয়া উপজেলা এবং উত্তরে রাঙ্গামাটি জেলার রাজস্থলী উপজেলা অবস্থিত। == নামকরণ == বান্দরবান জেলার নামকরণ নিয়ে একটি কিংবদন্তি রয়েছে। এলাকার বাসিন্দাদের প্রচলিত রূপকথায় আছে, এলাকায় একসময় অসংখ্য বানর বাস করত। আর এই বানরগুলো শহরের প্রবেশমুখে ছড়ার পাড়ে পাহাড়ে প্রতিনিয়ত লবণ খেতে আসত। এক সময় অনবরত বৃষ্টির কারণে ছড়ার পানি বৃ্দ্ধি পাওয়ায় বানরের দল ছড়া পাড় হয়ে পাহাড়ে যেতে না পারায় একে অপরকে ধরে ধরে সারিবদ্ধভাবে ছড়া পাড় হয়। বানরের ছড়া পারাপারের এই দৃশ্য দেখতে পায় এই জনপদের মানুষ। এই সময় থেকে এই জায়গাটির পরিচিতি লাভ করে ''ম্যাঅকছি ছড়া'' নামে অর্থাৎ মারমা ভাষায় ''ম্যাঅক'' অর্থ ''বানর'' আর ''ছি'' অর্থ ''বাঁধ''। কালের প্রবাহে বাংলা ভাষাভাষির সাধারণ উচ্চারণে এই এলাকার নাম রুপ লাভ করে ''বান্দরবান'' হিসাবে। বর্তমানে সরকারি দলিল পত্রে বান্দরবান হিসাবে এই জেলার নাম স্থায়ী রুপ লাভ করেছে। তবে মারমা ভাষায় বান্দরবানের নাম ''রদ ক্যওচি ম্রো''। == প্রশাসনিক এলাকা == ১৯২৩ সালে বান্দরবান সদর থানা প্রতিষ্ঠিত হয় এবং ১৯৮৩ সালে প্রশাসনিক বিকেন্দ্রীকরণের ফলে বান্দরবান সদর উপজেলায় রূপান্তরিত হয়। উপজেলায় বর্তমানে ১টি পৌরসভা ৫টি ইউনিয়ন রয়েছে। সম্পূর্ণ বান্দরবান সদর উপজেলার প্রশাসনিক কার্যক্রম বান্দরবান সদর থানার আওতাধীন। ;পৌরসভা: বান্দরবান ;ইউনিয়নসমূহ: ১নং রাজবিলা ২নং কুহালং ৩নং বান্দরবান সদর ৪নং সুয়ালক ৫নং টংকাবতী == জনসংখ্যার উপাত্ত == ২০০১ সালের পরিসংখ্যান অনুযায়ী বান্দরবান সদর উপজেলার জনসংখ্যা ৬৮,৬৯৩ জন। এর মধ্যে পুরুষ ৩৯,০২৬ জন এবং মহিলা ২৯,৬৬৭ জন। মোট জনসংখ্যার ৪২.৪৯% মুসলিম, ৭.৭৬% হিন্দু, ৪২.৭৫% বৌদ্ধ, ৪.৪৭% খ্রিস্টান এবং ২.৫৩% অন্যান্য ধর্মাবলম্বী। উপজেলায় মার্মা, চাকমা, ত্রিপুরা, তঞ্চঙ্গ্যা প্রভৃতি উপজাতি নৃ-গোষ্ঠীর বসবাস রয়েছে। == শিক্ষা == বান্দরবান সদর উপজেলার সাক্ষরতার হার ৪৩.২০%। উপজেলায় ২টি সরকারি কলেজ, ১টি স্কুল এন্ড কলেজ, ১টি কারিগরী স্কুল এন্ড কলেজ, ১২টি মাধ্যমিক বিদ্যালয়, ২টি মাদ্রাসা, ৭টি নিম্ন মাধ্যমিক বিদ্যালয় ৭৬টি প্রাথমিক বিদ্যালয় রয়েছে। ;শিক্ষা প্রতিষ্ঠান == যোগাযোগ ব্যবস্থা == বান্দরবান সদর উপজেলায় যোগাযোগের প্রধান সড়ক হল মহাসড়ক সড়ক। সব ধরনের যানবাহনে যোগাযোগ করা যায়। == ধর্মীয় উপাসনালয় == বান্দরবান সদর উপজেলায় ১০১টি মসজিদ, ১০টি মন্দির, ৭০টি বিহার এবং ২২টি গীর্জা রয়েছে। == নদ-নদী == বান্দরবান সদর উপজেলার মধ্য দিয়ে প্রবাহিত হচ্ছে সাঙ্গু নদী। == হাট-বাজার == বান্দরবান সদর উপজেলার প্রধান হাট-বাজার হল বান্দরবান বাজার। == দর্শনীয় স্থান == নীলাচল শুভ্রনীলা মেঘলা পর্যটন কেন্দ্র শৈলপ্রপাত ঝর্ণা প্রান্তিক লেক কানাপাড়া পাহাড় বুদ্ধ ধাতু জাদি (স্বর্ণ মন্দির) বোমাং রাজবাড়ী সাঙ্গু নদী ন্যাচারাল পার্ক == কৃতী ব্যক্তিত্ব == ইউ কে চিং; বীর বিক্রম। == জনপ্রতিনিধি == ;সংসদীয় আসন সংসদীয় আসন জাতীয় নির্বাচনী এলাকা সংসদ সদস্য রাজনৈতিক দল ৩০০ পার্বত্য বান্দরবান বান্দরবান জেলা বীর বাহাদুর উশৈ সিং বাংলাদেশ আওয়ামী লীগ ;উপজেলা পরিষদ প্রশাসন ক্রম নং পদবী নাম ০১ উপজেলা চেয়ারম্যান আবদুল কুদ্দুছ ০২ ভাইস চেয়ারম্যান মোহাম্মদ জামাল উদ্দীন চৌধুরী ০৩ মহিলা ভাইস চেয়ারম্যান ওয়াইচিং প্রু ০৪ উপজেলা নির্বাহী কর্মকর্তা শারমিন আকতার == আরও দেখুন == বান্দরবান জেলা == তথ্যসূত্র == ==বহিঃসংযোগ== জেলার উপজেলা সদর উপজেলা
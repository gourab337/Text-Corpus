'''ইরা সিঙ্ঘল''' ২০১৫ ব্যাচের AGMUT (অরুণাচল প্রদেশ, গোয়া, মিজোরাম, ইউনিয়ন টেরিটরিস) ক্যাডার, ভারতীয় প্রশাসনিক সেবা অফিসার। ২০১৪ সালে ইউ. পি. এস. সি. সিভিল সার্ভিস পরীক্ষায় ইরা সর্বাধিক নম্বর প্রাপ্ত ব্যক্তি। সিঙ্ঘল সিভিল সার্ভিস পরীক্ষায় চতুর্থ প্রচেষ্টায় শীর্ষস্থান লাভ করেন। তিনি প্রথম শারীরিকভাবে প্রতিবন্ধী নারী যিনি সিভিল সার্ভিস পরীক্ষার সাধারণ বিভাগেে শীর্ষস্থান লাভ করেন। == প্রাথমিক জীবন এবং শিক্ষা == ইরা সিঙ্ঘল জন্মগ্রহণ করেন মীরাটে তাঁঁর পিতা মাতা রাজেন্দ্র সিঙ্ঘল এবং অনিতা সিঙ্ঘল। তাঁঁর বাবা পেশায় একজন ইঞ্জিনিয়ার এবং মা বীমা উপদেষ্টা। তিনি মীরাটের সোফিয়া বালিকা বিদ্যালয়ের এবং দিল্লির লরেটো কনভেন্ট স্কুলে, শীর্ষ স্থানীয়া ছিলেন। ইরা স্কলায়োসিস নামক একটি ব্যাধিতে ভুগছেন, যাতে তার বাহু আন্দোলন বিঘ্নিত হতে থাকে। তিনি আর্মি পাবলিক স্কুল ধৌলাকুয়ান থেকে বিদ্যালয়ের পাঠ শেষ করে নেতাজি সুভাষ ইনস্টিটিউট অফ টেকনোলজি থেকে কম্পিউটার ইঞ্জিনিয়ারিং পড়েন এবং ফ্যাকাল্টি অফ ম্যানেজমেন্ট স্টাডিজ, দিল্লি থেকে মার্কেটিং ফিন্যান্সে দ্বৈত এমবিএ প্রাপ্ত করেন। == কর্মজীবন == ২০১০ সালে সিভিল সার্ভিস পরীক্ষায় পাশ করেও, কর্তৃপক্ষ স্কলায়োসিস বা মেরুদণ্ডেের বক্রতা জনিত অসুখের কারণে হাতের দ্বারা টানা,ঠেলা টেনে তোলার অক্ষমতার জন্য তাকে প্রাপ্য পদ দিতে অস্বীকার করেন। ২০১২ সালে, তিনি কেন্দ্রীয় প্রশাসনিক ট্রাইব্যুনালেের (ক্যাট) বিরুদ্ধে একটি মামলা দায়ের করেন। মামলাটিতে চার বছর পর জেতেন এবং ইন্ডিয়ান রেভিনিউ সার্ভিসে (সি ইসি) সহকারী কমিশনারের পদ প্রাপ্ত হন। সিঙ্ঘল সিভিল সার্ভিস পরীক্ষা ২০১০, ২০১১, ২০১৩ এবং ২০১৪ সালে দেন, প্রথম তিনটি প্রচেষ্টায় তিনি ইন্ডিয়ান রেভিনিউ সার্ভিসে চাকরী পান, কিন্তু ২০১৪ সালে তিনি ভারতীয় প্রশাসনিক সেবায় চাকরী পান। এমবিএ পাশ করার পরে ২০১০ সালে সিভিল সার্ভিস পরীক্ষায় বসার আগে তিনি ক্যাডবেরী ইন্ডিয়াতে একজন প্রকৌশলী হিসাবে কাজ করেন এবং কোকা কোলা কোম্পানিতে মার্কেটিং ইন্টার্ন হিসাবে কাজ করেন, এছাড়াও এক বছর স্প্যানিশ ভাষা শেখেন। জুন, ২০১৬ থেকে তিনি দিল্লী সরকারের সহকারী কালেক্টর যোগ দেন। == তথ্যসূত্র == ব্যক্তি
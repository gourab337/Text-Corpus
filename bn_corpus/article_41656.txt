লহরীতলে''''' (神奈川沖浪裏?, নামি উরা'') হল জাপানি উকিও-এ শিল্পী কাৎসুশিকা হোকুসাইয়ের সৃষ্ট একটি কাষ্ঠফলকে মুদ্রিত ছবি। ইংরেজিতে "দ্য গ্রেট ওয়েভ অফ কানাগাওয়া" বলে পরিচিত এই ছবিটি এদো যুগের শেষদিকে ১৮৩০ থেকে ১৮৩৩ খ্রিঃ এর মধ্যবর্তী কোনও সময় প্রকাশিত হয়েছিল। এটি হল হোকুসাইয়ের চিত্রসংগ্রহ ''ফুজি পর্বতের ছত্রিশটি দৃশ্যের'' (富嶽三十六景, ''ফুগাকু প্রথম ছবি। এটি হোকুসাইয়ের সর্বাধিক জনপ্রিয় কাজ এবং বহির্বিশ্বে জাপানি শিল্পকলার সবচেয়ে পরিচিত নিদর্শনগুলির একটি। এতে দেখা যায় কানাগাওয়া প্রশাসনিক অঞ্চলের সমুদ্রতটে বিশাল এক ঢেউয়ের মুখে বিপন্ন কয়েকটি নৌকা। ঢেউটিকে সাধারণত সুনামি বলে ধরে নেওয়া হলেও ছবির শিরোনাম থেকে ধারণা করা যায় সেটি আসলে একটি "রোগ ওয়েভ" বা ক্রূর ঢেউ। চিত্রসংগ্রহের অন্যান্য ছবির মত এটিতেও ফুজি পর্বতকে বিশেষ একটি পরিস্থিতিতে তুলে ধরা হয়েছে, এবং ফুজি পর্বত নিজে রয়েছে পশ্চাৎপটে। == খুঁটিনাটি == === বর্ণনা === মুদ্রণের ধরনটিকে বলা হয় য়োকো-এ। এটি হল একপ্রকার ল্যাণ্ডস্কেপ বিন্যাস; "বড় বোর্ড" বা "ওওবান" মাপে নির্মিত। এর উচ্চতা প্রায় ২৫ সেমি দৈর্ঘ্য প্রায় ৩৭ সেমি। ছবিটি তিনখানি মূল উপাদান নিয়ে তৈরি, যথা: ঝড়ের আঘাতে উত্তাল সমুদ্র, তিনটি নৌকা এবং ফুজি পর্বত। উপরে বাঁ দিক ঘেঁষে আছে শিল্পীর স্বাক্ষর। ==== পর্বত ==== ছবিতে দৃষ্ট তুষারাবৃত পর্বতটি হল ফুজিয়ামা, যা জাপানি জনমানসে একটি পবিত্র প্রতীক, জাপানের জাতীয় চিহ্ন এবং সৌন্দর্যেরও চিহ্ন। এই ছবিটি হোকুসাইয়ের সিরিজ ''ফুজি পর্বতের ছত্রিশটি দৃশ্যের'' (富嶽三十六景, ''ফুগাকু প্রথম ছবি। এই সিরিজ ছাড়াও জাপানি চিত্রকলার অন্যান্য নমুনাতেও বিখ্যাত কোনও স্থানের উপস্থাপনায় ফুজি পর্বতকে পশ্চাৎপটে রাখা হয়। ফুজি পর্বতের পিছনের আকাশের অন্ধকার রঙ থেকে অনুমান করা যায় দৃশ্যটি সকাল বেলার। দর্শকের পিছন থেকে সূর্য উঠে পর্বতের শিখরের তুষারকে উজ্জ্বল আলোয় আলোকিত করছে। দর্শক ফুজি পর্বতের মাঝের আকাশে ঘন মেঘ থাকলেও বৃষ্টির কোনও চিহ্ন নেই। ==== নৌকা ==== ছবিতে দেখা যায় তিনটি ওশিওকুরি-বুনে নৌকা। এগুলি ইযু বোওসোও উপদ্বীপ থেকে এদো উপসাগরের তীরবর্তী বাজারে জ্যান্ত মাছ চালান দিতে ব্যবহৃত হত। ছবির নাম থেকে বোঝা যায় নৌকাগুলি কানাগাওয়া প্রশাসনিক অঞ্চলের কাছে রয়েছে; তাদের উত্তরে টোকিও, উত্তর-পশ্চিমে ফুজি পর্বত, দক্ষিণে সাগামি উপসাগর পূর্বে টোকিও উপসাগর। নৌকাগুলির মুখ দক্ষিণ-পূর্বে ঘোরানো; তারা রাজধানীতে ফিরছে। প্রতিটি নৌকায় আট জন করে মাল্লা দাঁড় আঁকড়ে আছে। সামনের দিকে আরও দুই জন করে যাত্রী রয়েছে। ফলে ছবিতে মোট দৃশ্যমান মানুষ ত্রিশ জন। নৌকাগুলির সাপেক্ষে দর্শকের পক্ষে ঢেউটির আয়তন আন্দাজ করা সম্ভব। ওশিনোকুরি-বুনে নৌকার দৈর্ঘ্য হত সাধারণত ১২ থেকে ১৫ মিটার। এই বিচারে ঢেউটির উচ্চতা ছিল ১০ থেকে ১২ মিটার। ==== সমুদ্র ঢেউ ==== সমগ্র কাজটির মূল আকর্ষণ সমুদ্র; বড় ঢেউটি ঠিক ভেঙে পড়ার মুখে। ছবিতে ধৃত মুহূর্তে ঢেউটি প্রায় সম্পূর্ণ এক বৃত্তের চেহারা নিয়ে দূরে অবস্থিত ফুজি পর্বতকে যেন গোলাকার ফ্রেমে বন্দী করেছে। এডমন্ড দ্য গঁকুর ছবিটির বর্ণনা দিয়েছেন এইভাবে: == পাদটীকা == == তথ্যসূত্র == শিল্পকলা
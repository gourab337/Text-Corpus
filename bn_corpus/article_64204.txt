২০১৯ সালের ২৩ জুন রাত সাড়ে এগারোটার দিকে সিলেট থেকে ঢাকাগামী উপবন এক্সপ্রেস একটি কালভার্ট পার হবার সময় দুর্ঘটনার সম্মুখীন হয়। এই দুর্ঘটনায় ৪-৫ জন নিহত শতাধিক ব্যক্তি আহত হন। ==দুর্ঘটনা== ঘটনার দিন উপবন এক্সপ্রেস অতিরিক্ত যাত্রী বহন করছিল। ঢাকা-সিলেট মহাসড়কে তিতাস নদীর উপরে থাকা একটি সেতুর নির্মাণকাজ চলার দরুন রেলপথে যাতায়াত বেড়ে যায় যাত্রীদের। কুলাউড়া স্টেশন পার হওয়ার পর হঠাৎ উপবন এক্সপ্রেস চালক ট্রেনের গতি বাড়িয়ে দেন। ২৩ জুন রাত সাড়ে এগারোটার দিকে ট্রেনটি মৌলভীবাজারের কুলাউড়া উপজেলার বরমচাল এলাকার বড়ছড়া খালের উপরে থাকা একটি কালভার্ট অতিক্রম করার আগে পেছনে থাকা ১০টি বগি সামনের ৭টি বগি থেকে বিচ্ছিন্ন হয়ে পড়ে। কালভার্টের ওপরে আসলে একটি বগি ছিটকে যেয়ে বড়ছড়া খালে পড়ে যায়। বাকি বগিগুলোর দুটি উল্টে পাশের জমিতে পড়ে যায় বাকি ৭টি বগি লাইনচ্যুত হয়ে রেললাইনের পাশে পড়ে। দুর্ঘটনার পর উদ্ধারকাজে নেমে পড়ে স্থানীয় জনগণ আইনশৃঙ্খলা রক্ষাকারী বাহিনী। পরবর্তীতে তাদের সাথে যোগ দেয় বিজিবি। কুলাউড়া রেল দুর্ঘটনার কারণ জানতে রেল মন্ত্রণালয় ২৪ জুন দুইটি পৃথক তদন্ত কমিটি গঠন করে। ==তথ্যসূত্র== বাংলাদেশ উপজেলা বিষয়শ্রেণী:রেল দুর্ঘটনা
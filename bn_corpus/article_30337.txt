'''উইকিপিডিয়া সম্প্রদায়''' হল মুক্ত অনলাইন বিশ্বকোষ উইকিপিডিয়ার স্বেচ্ছাসেবকদের সম্প্রদায়। উইকিপিডিয়ার প্রত্যেক স্বেচ্ছাসেবককে বলা হয়ে থাকে। অক্সফোর্ড ইংরেজি অভিধানে ২০১২ সালের আগস্টে ‘উইকিপিডিয়ান’ শব্দটি অন্তর্ভুক্ত হয়। প্রায় সব উইকিপিডিয়ান স্বেচ্ছাসেবী হিসেবে কাজ করে। উইকিপিডিয়ার শুরু থেকে উইকিপিডিয়ানদের সংখ্যা ক্রমেই বেড়ে চলেছে। সাম্প্রতিককালে উইকিপিডিয়ান ইন রেসিডেন্স নামের বিশেষ ধরনের উইকিপিডিয়ানের উদ্ভব হয়েছে। উইকিপিডিয়ান ইন রেসিডেন্স-রা বিভিন্ন সরকারি বা বেসরকারি সংস্থা বা প্রতিষ্ঠানে, প্রাতিষ্ঠানিক পর্যায়ে সংস্থা উইকিমিডিয়া প্রকল্পসমূহের মাঝে সংযোগ সাধনে কাজ করে। বিভিন্ন শিক্ষা প্রতিষ্ঠানে শিক্ষার্থীদেরকে বাড়ির কাজ হিসেবে কোন নির্দিষ্ট বিষয়ের উপর উইকিপিডিয়া সম্পাদনা করতে দেয়া হয়েছে। অর্থের বিনিময়ে উইকিপিডিয়া সম্পাদনা বিষয়ে সাম্প্রতিককালে অভিযোগ উঠেছে এবং এই ব্যপারে উইকিমিডিয়া ফাউন্ডেশন হস্তক্ষেপও করেছে। ==সম্প্রদায়ের আকার== উইকিপিডিয়া শুরুর প্রথম দিকে উইকিপিডিয়ানদের সংখ্যা বৃদ্ধির হার ছিল বেশি। কিন্তু ২০০৯ নাগাদ এই বৃদ্ধি হার কমে যায়। ২০১১ সালের নভেম্বরে উইকিপিডিয়ার সকল ভাষার সংস্করণে বিশ্বব্যাপী মোট ৩১.৭ মিলিয়ন নিবন্ধনকৃত অ্যাকাউন্ট ছিল। এর মধ্যে ২৭০০০০ অ্যাকাউন্ট সক্রিয় ছিল। ২০০৮ সালে লেখক বক্তা ক্লে শার্কি এবং কম্পিউটার বিজ্ঞানী মার্টিন ভাটেনবার্গ এক গবেষণায় দেখান যে সমগ্র উইকিপিডিয়া তৈরিতে ১০০ মিলিয়ন কর্মঘন্টা ব্যয় হয়েছে। ২০১৩ সালের অক্টোবর নাগাদ, উইকিপিডিয়া সম্প্রদায় ২০০৭ সালের পর এক-তৃতীয়াংশ হ্রাস পায়। বর্তমানে প্রায় ৩১০০০ সম্পাদক উইকিপিডিয়াতে সক্রিয়। সংখ্যায় কম হলেও এই উইকিপিডিয়া সম্প্রদায় উইকিপিডিয়া প্রকল্পে নতুন নিবন্ধ তৈরি এবং নিবন্ধের উন্নয়নে কাজ করছে। সক্রিয় সম্পাদকদের মধ্যে অর্ধেকই প্রতিদিন গড়ে এক ঘন্টা সম্পাদনায় ব্যয় করে, এবং এক-পঞ্চমাংশ প্রতিদিন গড়ে তিন ঘন্টারও বেশি সম্পাদনায় ব্যয় করে। ==সমালোচনা== উইকিপিডিয়াকে অনেকেই সমালোচনা করেছেন। মার্কিন সাংবাদিক সিগেনথালেরকে নিয়ে লিখা বিভ্রান্তিকর নিবন্ধ এবং উইকিপিডিয়ান এসজে-এর নিজের সম্পর্কে মিথ্যা তথ্য প্রদানের ঘটনাসহ আরো বেশ কিছু ঘটনার জন্যে গণমাধ্যমে বিশ্বকোষ হিসেবে উইকিপিডিয়ার উপযোগিতা নিয়ে সমালোচনা হয়েছে। সমালোচনার মধ্যে উল্লেখযোগ্য বিষয়গুলি হল উইকপিডিয়ানদের পরিচয়হীনতা, নতুন উইকিপিডিয়ানদের প্রতি ব্যবহার, উইকিপিডিয়া প্রশাসকদের ক্ষমতার অপব্যবহার, উইকিপিডিয়া সম্প্রদায়ে পক্ষপাতিত্ব বিশেষ করে লিঙ্গ অসমতা এবং নারী উইকিপিডিয়ানের স্বল্পতা, উইকিপিডিয়ার প্রকল্পের সহ-প্রতিষ্ঠাতা জিমি ওয়েলসের ভূমিকা। এছাড়া অর্থের বিনিময়ে উইকিপিডিয়া সম্পাদনা নিয়েও সমালোচনা হয়েছে। এক্ষেত্রে উইকিমিডিয়া ফাউন্ডেশন হস্তক্ষেপ করেছে। উইকিপিডিয়া তার নিবন্ধসমূহে ধ্বংসপ্রবণতা রোধে উইকিপিডিয়া সম্প্রদায়ের উপর নির্ভর করে। উইকিপিডিয়ান থেরেসা নটের মতে, “অধিক ধ্বংসপ্রবণতা ঘটলে তা নিয়ন্ত্রণ করা কঠিন হয়ে পড়ে। কিন্তু ধ্বংসপ্রবণ সম্পাদনাকারীর তুলনায় যারা ধ্বংসপ্রবণ সম্পাদনকারী নয়, তাদের সংখ্যা অনেক বেশি"। প্রতি বছর এপ্রিল ফুল দিবসে উইকিপিডিয়া সম্প্রদায় উইকিপিডিয়াতে সম্ভাব্য ধ্বংসপ্রবণতা রোধে বিশেষভাবে সতর্ক থাকে। ==তথ্যসূত্র== == বহিঃসংযোগ== 'উইকিপিডিয়ান' শব্দের সংজ্ঞা অক্সফোর্ড ইংরেজি অভিধান "Analyzing the Creative Editing Behavior of Wikipedia Editors Through Dynamic Social Network Analysis"
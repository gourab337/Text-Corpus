''' কবিরাজ''' (১৫৩৫ ১৬১৩) হলেন বাংলা বৈষ্ণব পদাবলী সাহিত্যের একজন বিখ্যাত পদকর্তা। তিনি চৈতন্য-উত্তর বৈষ্ণব পদাবলী সাহিত্যের শ্রেষ্ঠ কবি। একাধারে সাধক, ভক্ত রূপদক্ষ, গোবিন্দদাসকে ষোড়শ শতাব্দীর বাংলা সাহিত্যের সর্বশ্রেষ্ঠ প্রতিভা বলা চলে। তার রচিত পদাবলী ধর্মীয় তত্ত্ব কাব্যিক রসসিদ্ধির সুসামঞ্জস্য সমাহারে পরিপূর্ণ। ==পরিচিতি== গোবিন্দদাসের জন্মস্থান মাতুলালয় বর্ধমান জেলার একটি বিশিষ্ট এলাকা শ্রীখন্ড। তার পিতা চিরঞ্জীব সেন মাতা সুনন্দা। গোবিন্দদাসের মাতামহ দামোদর সেন একজন প্রখ্যাত পণ্ডিত কবি ছিলেন। গোবিন্দদাসের বড় ভাই রামচন্দ্র কবিরাজও একজন পণ্ডিত এবং কবি। প্রথম বয়সে শাক্তধর্মে দীক্ষিত হলেও পরে বৈষ্ণবগুরু শ্রীনিবাস আচার্যের কাছ থেকে বৈষ্ণব ধর্মে দীক্ষা নেন। ==কবিপ্রতিভা== ইনি ব্রজবুলি বাংলা উভয় ভাষাতেই পদ রচনা করেছেন। তাকে 'বিদ্যাপতির ভাবশিষ্য' বলা হয়। নিষ্ঠার সঙ্গে আন্তরিকতার এমন মিশ্রণ বৈষ্ণব পদাবলী সাহিত্যে দুর্লভ। 'পূর্বরাগ', 'অভিসার', 'মান', 'আপেক্ষানুরাগ', 'বাসকসজ্জা, কলহস্তরিকা', 'মাথুর' ইত্যাদি পর্যায়ে কৃতিত্ব দেখালেও রাধার অভিসারের পদ রচনায় তার প্রতিভা চূড়ান্ত শীর্ষে রয়েছে। "মন্দির বাহির কঠিন কপাট। চলইতে শঙ্কিল পঙ্কিল বাট।। তাঁহি অতি দুরতের বাদল দোল। সুন্দরী কৈছে করবি অভিসার। হরি রহ মানস-সুরধনী পায়।।" বৈষ্ণবধর্ম অনুযায়ী বৈষ্ণব পদাবলী সাহিত্যে গোবিন্দদাসের কৃতিত্ব দেখে জীব গোস্বামী তাকে 'কবিরাজ' উপাধিতে ভূষিত করেন। সেই থেকে তিনি হলেন গোবিন্দদাস কবিরাজ। এবং বল্লভদাস গোবিন্দ দাস কে 'দ্বিতীয় বিদ্যাপতি' বলেছেন। ==সাহিত্যকর্ম== '''নাটক''' সঙ্গীত মাধব '''পদাবলী''' কন্টক গাড়ি কমলসম পদতল মঞ্জীর চিরহী ঝাঁপি। গাগরি বারি চারি করি পিছল চলতহি অঙ্গুলি চাপি।। ''রসনা-রোচন শ্রবণ বিলাস রচই রুচির পদ গোবিন্দদাস।।'' ==তথ্যসূত্র== ==বহিঃসংযোগ== বাংলাপিডিয়া বিশ্বকোষ পঞ্চম খণ্ড। নগেন্দ্রনাথ বসু কর্তৃক সঙ্কলিত। ১৩০১ বঙ্গাব্দ। বৈষ্ণব পদাবলী সাহিত্য এম. সেন। গোবিন্দদাস পদাবলী, বসুমতী সাহিত্য মন্দির, কলকাতা, ২য় সংস্করণ, ১৯৯৬। বাংলা সাহিত্য পরিচয়, ড. পার্থ চট্টোপাধ্যায়, তুলসী প্রকাশনী, কলকাতা, ৪র্থ সংস্করণ, ২০০৮। জন্ম মৃত্যু সাহিত্য কবি
'''কাতিপ চেলেবি''' (), জন্মনাম '''মুস্তাফা বিন আবদুল্লাহ''', পরবর্তীতে '''হাজি খলিফা''' বা '''কালফা''' নামে পরিচিত হন) (১৬০৯-১৬৫৭) ছিলেন একজন উসমানীয় পণ্ডিত, ইতিহাসবিদ ভূগোলবিদ। ১৭শ শতাব্দীতে উসমানীয় সাম্রাজ্যে বৈজ্ঞানিক লেখালেখির ক্ষেত্রে তাকে অন্যতম প্রধান বিবেচনা করা হয়। ==জীবনী== কাতিপ চেলেবি কনস্টান্টিনোপলে জন্মগ্রহণ করেন, এসময় তার নাম ছিল মুস্তাফা বিন আবদুল্লাহ। পাঁচ বা ছয় বছর বয়সে তিনি পড়ালেখা শুরু করেন। চৌদ্দ বছর বয়সে তিনি সাম্রাজ্যের রাষ্ট্রীয় অর্থনৈতিক দপ্তরে শিক্ষানবিশ হিসেবে যোগ দেন। উসমানীয় সেনাবাহিনীর রসদ বিভাগের হিসাবরক্ষক হিসেবে কাজ করার সুবাদে তিনি ১৬২৪ সালে আবাজা মুহাম্মদ পাশার বিদ্রোহ দমনের সময় সেনাবাহিনীর সাথে যোগ দিয়েছিলেন। এছাড়াও তিনি ১৬২৩-১৬৩৯ সালের উসমানীয়-সাফাভি যুদ্ধের সময়ও সেনাবাহিনীর সাথে অংশ নিয়েছিলেন। এর মধ্যে রয়েছে ১৬২৫ সালের বাগদাদ অভিযান এরজুরুম অবরোধ। ১৬২৮ সালে তিনি কনস্টান্টিনোপল ফিরে আসেন। পরের বছর তিনি পুনরায় বাগদাদ এবং হামাদান যান। ১৬৩৩-৩৪ সালে তিনি আলেপ্পো ছিলেন। এরপর তিনি হজের জন্য মক্কা সফর করেন। এরপরের বছর তিনি এরিভান হয়ে কনস্টান্টিনোপল ফিরে আসেন। এখানে তিনি রসদ বিভাগের প্রধান হিসেবে দায়িত্বলাভ করেন। ১৬৪৫ সালে উত্তরাধিকারের মাধ্যমে প্রাপ্ত সম্পদের ফলে তিনি রাজধানীতে সচ্ছলভাবে বসবাস করতে সক্ষম হন এবং জ্ঞানসাধনায় আত্মনিয়োগ করেন। কাতিপ চেলেবি ১৬৫৭ সালে মারা যান। ==কর্মজীবন== তার অধিকাংশ গ্রন্থ ১৬৪৮ থেকে ১৬৫৭ সালের মধ্যে লেখা হয়েছে। তার সবচেয়ে খ্যাত রচনাকর্মের মধ্যে রয়েছে ''কাশফ আল-জুনুন আন আসামি আল-কুতুব ওয়াল-ফুনুন'', ()। এটি আরবি ভাষায় লিখিত গ্রন্থ সম্পর্কিত বিশ্বকোষ। এতে বর্ণানুক্রমে ১৪,৫০০ বইয়ের নাম উল্লেখ করা হয়েছে। তার আরেকটি সংক্ষিপ্ত রচনাকর্ম হল ''মিজান আল-হক ফি ইখতিয়ার আল-হক'' ()। এতে ইসলামি আইন, নৈতিকতা ধর্মতত্ত্বের উপর প্রবন্ধ রয়েছে। এতে তিনি ধূমপানকে অরুচিকর হিসেবে আখ্যায়িত করেছেন। জেফ্রে লুইস কর্তৃক ''দ্য ব্যালেন্স অব ট্রুথ'' নামে এই গ্রন্থের ইংরেজি অনুবাদ প্রকাশিত হয়েছে। ==দ্বিতীয় উসমানের হত্যার বর্ণনা== কাতিপ চেলেবি সুলতান দ্বিতীয় উসমানের হত্যার সাক্ষী ছিলেন। তার বিখ্যাত গ্রন্থ ''ফেজলেকে''তে দ্বিতীয় উসমানের হত্যাকান্ডের সবচেয়ে বেশি পূর্ণাং‌গ বিবরণ দিয়েছেন। ==স্মরণ== ইজমিরের ইজমির কাতিপ চেলেবি বিশ্ববিদ্যালয় তার নামে নামকরণ করা হয়েছে। এছাড়াও নিউটন-কাতিপ চেলেবি ফান্ড নামে যুক্তরাজ্য তুরস্কের মধ্যে বিজ্ঞান আবিষ্কার বিনিময় কর্মসূচি চালু রয়েছে। ==তথ্যসূত্র== ==উৎস== *''Encyclopædia of Islam'' (Leiden, 1954) vol. 4, s.v. Katib Celebi. ;Attribution ==বহিঃসংযোগ== ভূগোলবিদ উসমানীয় লেখক উসমানীয় ইতিহাসবিদ জন্ম মৃত্যু অর্থনীতিবিদ ইতিহাসবিদ যুদ্ধের উসমানীয় ব্যক্তিত্ব
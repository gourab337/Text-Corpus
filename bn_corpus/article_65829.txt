'''রয় বল্ডউইন মিনেট''' (; জন্ম: ১৩ জুন, ১৮৮৮ মৃত্যু: ২১ অক্টোবর, ১৯৫৫) নিউ সাউথ ওয়েলসের সেন্ট লিওনার্ডস এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯১১ থেকে ১৯১২ সময়কালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ক্রিকেটে নিউ সাউথ ওয়েলস দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। ডানহাতে ব্যাটিংয়ের পাশাপাশি ডানহাতে ফাস্ট-মিডিয়াম বোলিং করতেন '''রয় মিনেট'''। == খেলোয়াড়ী জীবন == ১৯০৬-০৭ মৌসুম থেকে ১৯১৪-১৫ মৌসুম পর্যন্ত রয় মিনেটের প্রথম-শ্রেণীর খেলোয়াড়ী জীবন চলমান ছিল। প্রথম বিশ্বযুদ্ধের পূর্বেকার বছরগুলোয় সুন্দর খেলা উপহার দিয়েছিলেন। নিজস্ব শেষ প্রথম-শ্রেণীর খেলায় ৮৪ রান খরচায় ১০ উইকেট পেয়েছিলেন। ডিসেম্বর, ১৯১৪ সালে ভিক্টোরিয়ার বিপক্ষে খেলায় প্রথম ইনিংসে তিনি ৮/৫০ বোলিং পরিসংখ্যান দাঁড় করিয়েছিলেন। সমগ্র খেলোয়াড়ী জীবনে নয়টিমাত্র টেস্টে অংশগ্রহণ করেছেন রয় মিনেট। তিনটি অর্ধ-শতক সহযোগে ২৬.০৬ গড়ে ৩৯১ রান ২৬.৩৬ গড়ে ১১ উইকেট পেয়েছিলেন। ১৫ ডিসেম্বর, ১৯১১ তারিখে সিডনিতে সফরকারী ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। ১৯ আগস্ট, ১৯১২ তারিখে ওভালে একই দলের বিপক্ষে সর্বশেষ টেস্টে অংশ নেন তিনি। অভিষেক টেস্টেই ১১১ মিনিটে ৯০ রানের মূল্যবান ইনিংস খেলেন। তবে, ভিক্টর ট্রাম্পারের অপূর্ব ক্রীড়াশৈলীতে তার কৃতিত্ব ঢাকা পড়ে যায়। তবে, ১৯১২ সালে ইংল্যান্ড সফরে ধীরগতিসম্পন্ন পোতানো উইকেটে তাকে বেশ হিমশিম খেতে হয়। এরপর থেকে নিজ দেশে খুব কমই খেলায় অংশ নিতেন। == ব্যক্তিগত জীবন == পেশাগত জীবনে তিনি চিকিৎসক ছিলেন। চিকিৎসা পেশায় মনোনিবেশ ঘটানোয় ২৬ বছর বয়সেই ক্রিকেট খেলা থেকে অবসর নেন। অপর দুই ভ্রাতার তুলনায় তিনি অধিকতর প্রতিভাধর খেলোয়াড় হিসেবে স্বীকৃত ছিলেন। ২১ অক্টোবর, ১৯৫৫ তারিখে ৬৭ বছর বয়সে নিউ সাউথ ওয়েলসের ম্যানলি এলাকায় রয় মিনেটের দেহাবসান ঘটে। জ্যেষ্ঠ দুই ভ্রাতা লেসলি মিনেট রুপার্ট মিনেট নিউ সাউ ওয়েলসের পক্ষে খেলেন। তাদের পদাঙ্ক অনুসরণ করেই একই দলে যুক্ত হন। == তথ্যসূত্র == == আরও দেখুন == এডগার মেন ডেভিড স্মিথ কুইন্সল্যান্ড ক্রিকেট দল ১৯১২ ত্রি-দেশীয় প্রতিযোগিতা অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বিষয়শ্রেণী:নিউ সাউথ ওয়েলসের ক্রিকেটার থেকে আগত ক্রিকেটার
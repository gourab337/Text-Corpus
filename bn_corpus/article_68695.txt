'''আবদুল রহিম''' (১ আগস্ট ১৯০৯ ১১ জুন ১৯৬৩) একজন ভারতীয় ফুটবলার। তিনি ১৯৫০ সাল থেকে ১৯৬৩ সাল পর্যন্ত তার মৃত্যু অবধি ভারতীয় জাতীয় দলের ম্যানেজার প্রশিক্ষক ছিলেন। তাকে আধুনিক ভারতীয় ফুটবলের স্থপতি হিসাবে বিবেচনা করা হয়। তিনি একজন ভাল অনুপ্রেরক ছিলেন এবং কোচ হিসাবে তার কার্যকালকে ভারতের ফুটবলের "স্বর্ণযুগ" হিসেবে বিবেচনা করা হয়। ১৯৫৬ সালে মেলবোর্ন অলিম্পিক ফুটবল টুর্নামেন্টের সেমিফাইনালে তিনি ভারতীয় দলকে নেতৃত্ব দিয়েছিলেন এবং প্রথম কোন এশীয় দেশ হিসাবে ভারত এই স্থান অর্জন করে। == পেশা == ১৯৫০ সালের ১৭ আগস্ট ভারতের হায়দরাবাদে আবদুল রহিম জন্মগ্রহণ করেন। তিনি ১৯৪৩ সালে হায়দরাবাদ সিটি পুলিশের প্রশিক্ষক সেক্রেটারি হিসাবে তার কর্মজীবন শুরু করেন। পরে তিনি জাতীয় দলের সাথে যুক্ত হন। রহিমের আমলে ভারতীয় ফুটবল দল প্রচুর সাফল্য অর্জন করে। ১৯৫১ এবং ১৯৬২ সালে এশীয় গেমসের জয় ছাড়াও, ভারত ১৯৫৬ সালের মেলবোর্ন অলিম্পিকের সেমিফাইনালেও পৌঁছেছিল, যেটি এখনও ফুটবলে ভারতের সর্বকালের সেরা সাফল্য হিসাবে বিবেচিত। তিনি ১৯৬০ গ্রীষ্মকালীন অলিম্পিক টুর্নামেন্টের জন্য তার ছেলে সৈয়দ শহীদ হাকিমকে বেছে নিয়েছিলেন। রহিমের সর্বশেষ সাফল্য ছিল ১৯৬২ সালের জাকার্তার এশীয় গেমসে, যেখানে ভারত ফাইনালে ১,০০,০০০ দর্শকের সামনে দক্ষিণ কোরিয়াকে হারিয়ে দিয়ে স্বর্ণ জয় করে। == মৃত্যু == সৈয়দ আবদুল রহিম ১৯৬৩ সালের ১১ জুন ক্যান্সারে আক্রান্ত হয়ে মারা যান। == উত্তরাধিকার == ১৯৬৪ সালে যখন ভারতীয় জাতীয় কোচ আলবার্তো ফার্নান্দো ব্রাজিলের একটি কর্মশালায় যান, তখন তিনি বলেছিলেন: ''১৯৫৬ সালে রহিমের কাছ থেকে আমি যা শিখেছিলাম তা এখন ব্রাজিলে শেখানো হচ্ছে।'' ''নিশ্চয় তিনি একজন ফুটবল ভবিষ্যদ্বক্তা ছিলেন।'' == তথ্যসূত্র == ==বহিঃসংযোগ== ভারতীয় ফুটবলের কিংবদন্তি: রহিম সাব আশ্চর্য যা রহিম ছিলেন রহিম, অমল দত্ত, পিকে এবং নাঈম: প্রশিক্ষকগণ যারা যারা ভারতীয় ফুটবল ছড়িয়ে দিয়েছিলেন, নভি কাপাদিয়ার রচনা ফুটবলার মুসলিম মৃত্যু জন্ম অলিম্পিক ফুটবলার গেমসে ভারতের প্রতিযোগী গ্রীষ্মকালীন অলিম্পিকের ফুটবলার
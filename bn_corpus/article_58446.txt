'''শাহাদাত হোসেন চৌধুরী''' (এএফডব্লিউসি, পিএসসি, টিই) বাংলাদেশ সেনাবাহিনীর অবসরপ্রাপ্ত ব্রিগেডিয়ার জেনারেল যিনি বর্তমানে বাংলাদেশ নির্বাচন কমিশনের একজন কমিশনার হিসেবে দায়িত্ব পালন করছেন। ==প্রারম্ভিক জীবন== শাহাদাত হোসেন ১৯৫৯ সালে নোয়াখালী জেলার কোম্পানীগঞ্জ উপজেলায় জন্মগ্রহণ করেন। তার পিতার নাম আলী ইমাম চৌধুরী এবং মাতার নাম ফেরদৌস আরা বেগম। এই দম্পতির পাঁচ সন্তানের মধ্যে শাহাদাত দ্বিতীয়। ১৯৭৪ সালে বসুরহাট সরকারি এএইচসি উচ্চ বিদ্যালয় থেকে প্রথম বিভাগে মাধ্যমিক এবং ১৯৭৬ সালে চট্টগ্রাম কলেজ থেকে উচ্চ মাধ্যমিক পাশ করেন। পরবর্তীতে চট্টগ্রাম বিশ্ববিদ্যালয় থেকে স্নাতক ডিগ্রী অর্জন করেন। ==কর্মজীবন== শাহাদাত হোসেন ১৯৮০ সালে বাংলাদেশ সেনাবাহিনীতে যোগদান করেন। ১৯৮২ সালে তিনি বাংলাদেশ সেনাবাহিনীতে সিগন্যাল কোরে কমিশন লাভ করেন। তৎকালীন বিডিআরের চট্টগ্রাম দিনাজপুরের সেক্টর কমান্ডার হিসেবে দায়িত্ব পালন করেন। কর্মরত অবস্থায় তিনি লাইবেরিয়া সিয়েরা লিওনে জাতিসংঘের শান্তিরক্ষী মিশনে অংশগ্রহণ করেন। তিনি ভারতের সামরিক টেলিযোগাযোগ প্রকৌশল কলেজ থেকে প্রকৌশলী ডিগ্রী লাভ করেন। পরবর্তীতে ডিফেন্স সার্ভিসেস কম্যান্ড অ্যান্ড স্টাফ কলেজ থেকে পিএসসি এবং জাতীয় প্রতিরক্ষা কলেজ থেকে এএফডব্লিউসি ডিগ্রী লাভ করেন। ২০০৭ থেকে ২০১০ সালের জুন পর্যন্ত তিনি বাংলাদেশ সরকারের ছবিসহ ভোটার তালিকা হালনাগাদ জাতীয় পরিচয়পত্র প্রণয়ন প্রকল্পে জাতীয় প্রকল্প পরিচালক হিসেবে দায়িত্ব পালন করেন। ২০১০ সালের জুনে তিনি সেনাবাহিনী থেকে অবসরগ্রহণ করেন। অবসরগ্রহণের পর কিছুকাল জাতিসংঘ উন্নয়ন কর্মসূচীর অধীন আফগানিস্তানে কাজ করেন। ২০০৮ সালে নেপালের সাধারণ নির্বাচনে আন্তর্জাতিক পর্যবেক্ষক ২০১১ সালে আফগানিস্তানের সাধারণ নির্বাচনে পর্যবেক্ষকের ভূমিকা পালন করেন। ২০১৭ সালের ১৫ ফেব্রুয়ারিতে শাহাদাত হোসেন, কে এম নুরুল হুদার নেতৃত্বে গঠিত পাঁচ সদস্যের বাংলাদেশ নির্বাচন কমিশনের সদস্য হিসেবে রাষ্ট্রপতি আব্দুল হামিদ কর্তৃক নিয়োগ পান। ==ব্যক্তিগত জীবন== ব্যক্তিগত জীবনে শাহাদাত হোসেন, সারওয়াত চৌধুরীর সাথে বিবাহ বন্ধনে আবদ্ধ হন। এই দম্পতির এক ছেলে এক মেয়ে রয়েছে। ==তথ্যসূত্র== জন্ম নির্বাচন কমিশনার জেলার ব্যক্তি ব্যক্তি
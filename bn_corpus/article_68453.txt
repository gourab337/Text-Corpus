'''ক্যান্সার গবেষণা ইনস্টিটিউট এবং হাসপাতাল''' (NICRH) হলো বাংলাদেশ সরকারের একমাত্র তৃতীয় স্তরের ক্যান্সার হাসপাতাল। এটি ১৯৮২ সালে বাংলাদেশ সরকার প্রতিষ্ঠা করেছিল। জাতীয় ক্যান্সার গবেষণা ইনস্টিটিউট হাসপাতাল নিম্নলিখিত কোর্স প্রদান করেঃ সার্জিকাল অনকোলজিতে এমএস কোর্স রেডিয়েশন অনকোলজিতে এমডি কোর্স মেডিকেল অনকোলজিতে এমডি কোর্স "ক্যান্সার রিসার্চ বাংলাদেশ (ক্যান্সার রিসার্চ বিডি)" একটি আন্তর্জাতিক সংস্থা, যা বাংলাদেশের মানুষের জন্য ক্যান্সার গবেষণা এবং ক্যান্সারের তথ্য সরবরাহ করে। জাতীয় ক্যান্সার গবেষণা ইনস্টিটিউট হাসপাতাল ২০১৪ সালের অক্টোবর মাসে মহিলাদের স্তন ক্যান্সারের প্রাথমিক চিকিত্সা করতে প্ররোচিত করার জন্য একটি সম্মেলনের আয়োজন করেছিল। অধ্যাপক মোহাম্মদ গোলাম মোস্তফা বলেছিলেন যে, বাংলাদেশে অন্যান্য দেশের তুলনায় ১৫ থেকে ২০ বছর বয়সী মহিলারা বেশি স্তন ক্যান্সারে আক্রান্ত হতে দেখা গেছে। এর কারণ হলো বিষাক্ত রাসায়নিক মিশ্রিত সবজি ফল খাওয়া। == অবস্থান == ক্যান্সার গবেষণা ইনস্টিটিউট এবং হাসপাতাল ঢাকার মহাখালীতে অবস্থিত। জাতীয় বক্ষব্যাধি হাসপাতালের ৫০ গজ উত্তরে এর অবস্থান। == বিবরন == ১৯৮২ সালে প্রতিষ্ঠার পর ঢাকা মেডিকেল কলেজ হাসপাতালের ভবনে কাজ শুরু হলেও এর কার্যক্রম ১৯৮৬ সালে মহাখালীতে স্থানান্তরিত হয় ১৯৯১ সালে ৫০ শয্যাবিশিষ্ট হাসপাতাল স্থাপন করা হয় এখানে। এরপর এর উন্নয়ন কাজ চলতে থাকে। ১৯৯৫ সালে ৬০টি টেলিথেরাপি মেশিন কিনে থেরাপি কার্যক্রম শুরু করে। ক্যান্সার রোগীদের স্বল্প মূল্যে উন্নতমানের চিকিৎসা দেবার লক্ষ্যে জাতীয় ক্যান্সার গবেষণা ইনস্টিটিউট হাসপাতাল প্রতিষ্ঠিত হয়। এর ইন্সটিটিউট এবং হাসপাতাল দুইটি আলাদা ভবনে অবস্থিত। প্রত্যেকটি ভবন তিনটি ব্লকে বিভক্ত। এখানে আইসিইউ এবং ব্লাড ব্যাঙ্ক রয়েছে। == বর্হি বিভাগ == ক্যান্সার গবেষণা ইনস্টিটিউট এবং হাসপাতালে ছুটির দিন ছাড়া প্রতিদিন সকাল ৮.৩০ মিনিট থেকে দুপুর ২.৩০ মিনিট পর্যন্ত বহির্বিভাগে রোগী দেখা হয়। টিকিটের মূল্য ১০টাকা। == রোগী ভর্তি == হাসপাতালের অনুসন্ধান কেন্দ্র থেকে পনের টাকা দামের একটা ফরম পূরন করে জরুরী বিভাগে মেডিকেল অফিসারকে দেখানো হয়। তার পরামর্শ অনুযায়ী রোগীকে ভর্তি করা হয়। ২০১৫ সালের এপ্রিল মাসে এখানে মোট ৩০০ শয্যা বিশিষ্ট হাসপাতালে পরিণত করা হয়। যাতে ৯টি ওয়ার্ড এবং ৩০টি কেবিন রয়েছে। হাসপাতাল থেকে রোগীদের বিনামূল্যে ঔষধ দেওয়া হয়। == তথ্যসূত্র == == বহিঃ সংযোগ == অফিসিয়াল ওয়েবসাইট: ওয়েবসাইট: বাংলাদেশে প্রতিষ্ঠিত হাসপাতাল
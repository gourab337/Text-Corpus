কোন গ্রহ এবং সূর্যের মধ্যবর্তী কৌণিক দূরত্বকে প্রতান (Elongation) বলা হয়। এর অপর নাম দ্রাঘন। কৌণিক দূরত্ব নির্ণায়ক এই কোণের কেন্দ্রে থাকে পৃথিবী। প্রতানের কিছু বিশেষ মানের জন্য বিশেষ কিছু নাম রয়েছে। যেমন: প্রতান ডিগ্রী হলে সে অবস্থানকে গ্রহসংযোগ বা Conjunction বলে। প্রতান ১৮০ ডিগ্রী হলে বলে প্রতিযোগ বা Opposition। প্রতান ৯০ ডিগ্রী হলে সেই অবস্থানকে বলা হয় পাদসংস্থান বা Quadrature। অন্তস্থ গ্রহদের প্রতান সূক্ষকোণ হওয়ার কারণেই এই গ্রহগুলোকে সূর্যাস্তের পর পশ্চিমে এবং সূর্যোদয়ের পূর্বে পূর্ব আকাশে দেখা যায়। আর বহিস্থ গ্রহদেরকে রাতের যেকোন সময়ে দেখা যায়।
'''''ভাত দে''''' হল ১৯৮৪ সালে মুক্তিপ্রাপ্ত বাংলাদেশী নাট্যধর্মী চলচ্চিত্র। ছবিটির সংলাপ, চিত্রনাট্য পরিচালনা করেছেন আমজাদ হোসেন। ছবিটিতে বিভিন্ন চরিত্রে অভিনয় করেছেন শাবানা, আলমগীর, রাজীব, আনোয়ার হোসেন, শিশুশিল্পী হিসেবে আঁখি আলমগীর। ছবিটি ৯ম জাতীয় চলচ্চিত্র পুরস্কারে শ্রেষ্ঠ চলচ্চিত্রসহ নয়টি বিভাগে পুরস্কার লাভ করে। আমজাদ হোসেন শ্রেষ্ঠ পরিচালক, চিত্রনাট্যকার সংলাপ রচয়িতা বিভাগে তিনটি পুরস্কার লাভ করেন। == কাহিনী সংক্ষেপ == '''জরি''' একজন গরিব বাউল শিল্পীর মেয়ে। যে কিনা ছোটবেলায় অভাবের কারনে মাকে হারায়, অন্ধ বাউল বাবাকে নিয়ে ছোট বেলা থেকেই যার সংগ্রামী অতি অভাব অনটনের সংসার। জরি যখন বড় হয় একদিন তার বাবাও দুমুঠো ভাত যোগাড় করতে গিয়ে মারা যায়। এরপর থেকে সহায় সম্বলহীন এক অসহায় দরিদ্র 'জরি'র অতি করুন কাহিনীর একটি সফল চিত্ররুপ 'ভাত দে' ছবিটি। == নির্মাণ ইতিহাস == ছবিটির পরিচালক আমজাদ হোসেন ঢাকা ক্লাবের একটি নির্জন রুমে এক মাস টানা কাজ করে স্ক্রিপ্ট রেডি করেছিলেন। ঢাকার অনেক সাংবাদিকদের সামনে মানিকগঞ্জের নদীর পাড়ে প্রথম দিন শুটিং হয়েছিল। আমজাদ হোসেন স্পটটি এমনভাবে তৈরি করেছিলেন যে একটি ভাঙাচোরা বাড়ি, পাশে বাঁশঝাড়। বাড়িটির চালে বাঁশের আগা বাতাস হলেই বাড়ি খায়। সেখানে অভাগিনী বেশে শাবানা বাস করবেন। কিন্তু শাবানা যখন শট দিচ্ছিলেন তখন তার পড়নে ইস্ত্রি করা শাড়ি ছিল যা একেবারে ভিখারি গোছের চরিত্রের সঙ্গে মানাচ্ছিলনা। তারপর মানিকগঞ্জের এক গরিব মহিলার একটি শাড়ি জোগাড় করে শুটিংটি করতে হয়েছিল। == শ্রেষ্ঠাংশে == শাবানা জরি আলমগীর গহর রাজীব ইয়াজিদ মিয়া আনোয়ার হোসেন সাইজুদ্দিন বয়াতি আনোয়ারা রহিমা আঁখি আলমগীর জরি (কিশোর বয়সে) জাহানারা ভূঁইয়া হরবালা টেলি সামাদ সাধু আখতার হোসেন মিয়া সাব == সম্মাননা == === জাতীয় চলচ্চিত্র পুরস্কার === ১৯৮৪ সালে ‘ভাত দে’ সিনেমাটি শ্রেষ্ঠ চলচ্চিত্রের পুরস্কারসহ মোট নয়টি শাখায় জাতীয় চলচ্চিত্র পুরস্কার জেতে। '''বিজয়ী''' শ্রেষ্ঠ প্রযোজকঃ আবু জাফর খান '''বিজয়ী''' শ্রেষ্ঠ পরিচালকঃ আমজাদ হোসেন '''বিজয়ী''' শ্রেষ্ঠ অভিনেত্রীঃ শাবানা '''বিজয়ী''' শ্রেষ্ঠ শিশুশিল্পীঃ আঁখি আলমগীর '''বিজয়ী''' শ্রেষ্ঠ চিত্রনাট্যকারঃ আমজাদ হোসেন '''বিজয়ী''' শ্রেষ্ঠ সংলাপ রচয়িতাঃ আমজাদ হোসেন '''বিজয়ী''' শ্রেষ্ঠ শব্দ গ্রাহকঃ এমএ বাসেত '''বিজয়ী''' শ্রেষ্ঠ চিত্র সম্পাদকঃ মুজিবুর রহমান দুলু '''বিজয়ী''' শ্রেষ্ঠ শিল্প নির্দেশঃ অঞ্জন ভৌমিক == আন্তর্জাতিক সম্মননা == বাংলা ছবির মধ্যে ‘ভাত দে’ ছবিটি প্রথম কান আন্তর্জাতিক চলচ্চিত্র উত্সবে অংশ নিয়েছিল। == সংগীত == ''ভাত দে'' ছবিটির সঙ্গীত পরিচালনা করেছেন আলাউদ্দিন আলী। গীত রচনা করেছেন আমজাদ হোসেন। == তথ্যসূত্র == ==বহিঃসংযোগ== চলচ্চিত্র দশকের নাট্য চলচ্চিত্র হোসেন পরিচালিত চলচ্চিত্র হোসেনের চিত্রনাট্য আলী সুরারোপিত চলচ্চিত্র চলচ্চিত্র নাট্য চলচ্চিত্র চলচ্চিত্র বিভাগে জাতীয় চলচ্চিত্র পুরস্কার (বাংলাদেশ) বিজয়ী
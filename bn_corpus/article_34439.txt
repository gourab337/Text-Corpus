ভট্টাচার্য''' () (১৩ নভেম্বর, ১৯১৩ ১২ জানুয়ারি, ১৯৩৩) ছিলেন ভারতীয় উপমহাদেশের ব্রিটিশ বিরোধী স্বাধীনতা আন্দোলনের একজন অন্যতম ব্যক্তিত্ব। তিনি ছাত্রাবস্থায় বিপ্লবী দলের সভ্য হন। মেদিনীপুরের ম্যাজিস্ট্রেট রবার্ট ডগলাসকে হত্যার জন্য যে দুজন যুবক আক্রমণ চালান প্রদ্যোত তাদের একজন। এই আক্রমণের ফলে ডগলাসের মৃত্যু ঘটে। ঘটনাস্থলের কাছে প্রদ্যোত রিভলভারসহ ধরা পড়েন। অনুসন্ধান করে দেখা যায়, প্রদ্যোৎের গুলিতে ডগলাস নিহত হননি। বহু অত্যাচার সত্ত্বেও প্রদ্যোৎ সঙ্গীর নাম প্রকাশ করেননি। বিচারে তার ফাঁসি হয়। প্রকৃত হত্যাকারী ছিলেন প্রভাংশুশেখর পাল। ==শৈশব শিক্ষাজীবন== প্রদ্যোত ভট্টাচার্যের জন্ম মেদিনীপুর জেলার দাসপুর থানার রাজনগরের গোকুলনগরে। তার পিতার নাম ভবতারণ ভট্টাচার্য। মেদিনীপুর হিজলি বন্দি শিবিরে নিরস্ত্র বন্দিদের উপর গুলি চালানোর প্রতিবাদে তার মন ব্রিটিশ নিধনে ইন্ধন যোগায়। ==ডগলাস হত্যা== ১৯৩২ সালের ৩০ এপ্রিল মেদিনীপুরের দ্বিতীয় শ্বেতাঙ্গ ম্যাজিস্ট্রেট ডগলাস নিহত হন। তিনি তখন জেলা বোর্ডের এক মিটিংংয়ে সভাপতিত্ব করছিলেন। পুলিস প্রহরী মোতায়েন ছিলো। এমন সময় প্রদ্যোত ভট্টাচার্য এবং প্রভাংশুশেখর পাল ডগলাসকে আক্রমণ করে হত্যা করেন। প্রদ্যোৎ তার সঙ্গীর পলায়নের সহায়তার জন্য পিস্তলসহ রুখে দাঁড়ায় এবং ধৃত হয়। প্রদ্যোৎের বয়স তখন ২০ বছর এবং তিনি তখন মেদিনীপুর কলেজে পড়তেন। প্রদ্যোতের সাথীর নাম বের করার জন্য তার উপর অত্যাচার চলতে থাকে। কিন্তু তিনি কোনো প্রকার দুর্বলতা দেখাননি। ১৯৩৩ সনের ১২ জানুয়ারি প্রদ্যোতের ফাঁসি হয়। ==তথ্যসূত্র== জন্ম মৃত্যু বিপ্লবী মেদিনীপুর জেলার ব্যক্তি ব্রিটিশবিরোধী সশস্ত্র আন্দোলন স্বাধীনতা আন্দোলন স্বাধীনতা আন্দোলনের শহীদ
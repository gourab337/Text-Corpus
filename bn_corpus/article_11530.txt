জিম গ্রে '''জেমস নিকোলাস গ্রে''', বা '''জিম গ্রে''' (জন্ম ১৯৪৪, সমূদ্রে নিখোঁজ জানুয়ারি ২৮, ২০০৭) একজন মার্কিন কম্পিউটার বিজ্ঞানী। তিনি ১৯৯৮ সালে ডাটাবেইজ ট্রান্স্যাকশন প্রসেসিং অবদানের জন্য টুরিং পুরস্কার লাভ করেছিলেন। == জীবনী == জিম গ্রে ইউনিভার্সিটি অফ ক্যালিফোর্নিয়া অ্যাট বার্কলে থেকে প্রকৌশল গণিতবিদ্যায় (গণিত পরিসংখ্যান) ১৯৬৬ সালে স্নাতক, এবং ১৯৬৯ সালে কম্পিউটার বিজ্ঞানে পিএইচডি ডিগ্রি লাভ করেন। তিনি ছিলেন বার্কলে'র কম্পিউটার বিজ্ঞান বিভাগের প্রদত্ত প্রথম ডক্টরেট ডিগ্রির অধিকারী। জিম গ্রে গবেষক সফটওয়ার নির্মাতা হিসাবে বিভিন্ন প্রতিষ্ঠানে কাজ করেন। এর মধ্যে রয়েছে আইবিএম, ট্যান্ডেম কম্পিউটার, এবং ডিজিটাল ইকুইপমেন্ট কর্পোরেশন। তিনি ১৯৯৫ সাল হতে মাইক্রোসফট রিসার্চের টেকনিকাল ফেলো হিসাবে কাজ করছিলেন। জিম গ্রে বেশ কিছু উল্লেখযোগ্য ডাটাবেইজ ট্রান্সাকশন প্রসেসিং সিস্টেম এর উপরে কাজ করেছেন। এর মধ্যে রয়েছে আইবিএম এর সিস্টেম আর (System R), মাইক্রোসফটের টেরাসার্ভার স্কাইসার্ভার। তার সবচেয়ে উল্লেখযোগ্য অবদানের মধ্যে রয়েছে ডাটাবেইজের মাল্টিপল গ্র্যানুলারিটি লকিং, দুই ধাপের ট্রান্সাকশন, এবং ডাটা কিউব অপারেটর। তিনি ভার্চুয়াল আর্থ তৈরীতে সহায়তা করেন। == সমূদ্রে অন্তর্ধান == ২০০৭ সালের জানুয়ারি ২৮ তারিখে জিম গ্রে তার মৃত মায়ের অস্থিভষ্ম সাগরে ছড়িয়ে দেয়ার জন্য কাছের ফারালোন দ্বীপের অদূরে সমূদ্রে নিজের ৪০-ফুট দীর্ঘ ইয়টে করে একাকী সমূদ্রযাত্রায় রওনা হন, কিন্তু এর পরে তার আর কোনো খোঁজ পাওয়া যায়নি। চার দিন ধরে মার্কিন বিমান, হেলিকপ্টার নৌকার মাধ্যমে উদ্ধার কার্য চালিয়েও তার বা নৌকাটির কোন হদিস বের করতে ব্যর্থ হয়। == বই == Transaction Processing: Concepts and Techniques (with Andreas Reuter) (1993) The Benchmark Handbook: For Database and Transaction Processing Systems (1993) == তথ্যসূত্র == == বহিঃসংযোগ == Gray's Microsoft Research home page Video Behind the Code on interviewed by Barbara Fox, 2005 Tribute by Mark Whitehorn for The Register April 30, 2007 কম্পিউটার বিজ্ঞানী অব বার্কলের শিক্ষার্থী জন্ম মৃত্যু পুরস্কার বিজয়ী
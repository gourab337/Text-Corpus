'''রুবাইয়াত হোসেন''' (সৈয়দা রুবাইয়াত হোসেন) একজন আন্তর্জাতিকভাবে প্রশংসিত প্রতিষ্ঠিত বাংলাদেশী চলচ্চিত্র নির্মাতা, লেখক, প্রযোজক এবং গবেষক। ১৯৭১ সালে মুক্তিযুদ্ধের সময় পাকিস্তানি সৈন্যবাহিনীর সাথে বাঙালি নারীর প্রেমের সম্পর্ক নিয়ে নির্মিত মেহেরজান চলচ্চিত্র পরিচালনার মাধ্যমে ২০১১ সালে চলচ্চিত্র নির্মাতা হিসাবে তিনি আত্মপ্রকাশ করেন। এই চলচ্চিত্রটি বাংলাদেশে তুমুল বিতর্কের সৃষ্টি করে এবং মুক্তির মাত্র এক সপ্তাহ পরেই চাপের মুখে পরিবেশক সিনেমা হল থেকে নামিয়ে নেয়। তবে এটি আন্তর্জাতিকভাবে প্রশংসিত বিভিন্ন চলচ্চিত্র উৎসবে পুরস্কৃত হয়েছে। তার পরের ছবি, আন্ডার কন্সট্রাকশন ২০১৫ সালে মুক্তি পায় যা একটি শহুরে মধ্যবিত্ত বিবাহিত অসুখী নারীর গল্প, যিনি এক যুগ ধরে মঞ্চে রবিন্দ্রনাথ ঠাকুরের রক্তকরবী -এর নন্দিনীর ভূমিকায় অভিনয় করছেন। এটি সারা বিশ্বের চলচ্চিত্র উৎসবগুলিতে প্রদর্শিত হয়েছে, বিভিন্ন পুরষ্কার পেয়েছে এবং বাংলাদেশেও সমাদৃত হয়েছে।। তার সাম্প্রতিক ছবি, মেড ইন বাংলাদেশ টরন্টো চলচ্চিত্র উৎসব ২০১৯ প্রদর্শিত হয় এবং এই বছরের শেষে ছবিটি বিশ্বব্যাপী মুক্তি পেতে যাচ্ছে। == ব্যক্তিগত জীবন == রুবাইয়াত হোসেন বাংলাদেশের বিশিষ্ট রাজনীতিবিদ সৈয়দ আবুল হোসেন তার স্ত্রী খাজা নার্গিস হোসেনের মেয়ে। তার মা ভারতীয় উপমহাদেশের অন্যতম সুফি সাধকদের একজন হযরত খাজা এনায়েতপুরীর বংশধর। জুন ২০০৮ সাল থেকে তিনি চলচ্চিত্র পরিচালক প্রযোজক আশিক মোস্তফার সাথে বিবাহ বন্ধনে আবদ্ধ হন। == শিক্ষা == সত্যজিৎ রায় এবং ঋতিক ঘাটকের দ্বারা অনুপ্রাণিত হয়ে রুবাইয়াত হোসেন চলচিত্র জগতে আগ্রহ প্রকাশ করেন এবং ২০০২ সালে নিউইয়র্ক ফিল্ম একাডেমিতে চলচ্চিত্র পরিচালনায় ডিপ্লোমা সম্পন্ন করেন। তিনি প্রখ্যাত স্মিথ কলেজ থেকে নারী গবেষণায় বিএ পাস করেছেন এবং পেনসিলভানিয়া বিশ্ববিদ্যালয় থেকে দক্ষিণ এশীয় গবেষণায় এমএ এবং মার্কিন যুক্তরাষ্ট্রের নিউইয়র্ক টিশ স্কুল অফ আর্টস থেকে সিনেমা স্টাডিতে এমএ সম্পন্ন করেছেন। সুফিবাদ, বাঙালি জাতীয়তাবাদ, বাঙালি আধুনিকতার গঠন এবং নারীবাদ তার প্রাথমিক অগ্রহের বিষয় ছিল। == সামাজিক কর্মকান্ড == রুবাইয়াত হোসেন বাংলাদেশে বিশিষ্ট নারী অধিকার বিষয়ক এনজিও যেমন আইন সালিশ কেন্দ্র নারিপক্ষ এর জন্য কাজ করেছেন। তিনি ২০০৭ সালে ব্র্যাক স্কুল অব পাবলিক হেলথ দ্বারা আয়োজিত যৌনতা অধিকার বিষয়ক প্রথম আন্তর্জাতিক কর্মশালার সহ-সমন্বয়কারী ছিলেন। == চলচ্চিত্রের তালিকা == '''মেড ইন বাংলাদেশ''' (১০১৯, কাহিনীচিত্র এর যুগ্ম উদ্যোগে নির্মিত এই চলচ্চিত্রটি অনেকগুলো গুরুত্বপূর্ণ আন্তর্জাতিক অনুদান অর্জন করে যার মধ্যে রয়েছে ফ্রান্সের সিএনসি ফান্ড, ইউরোপীয় ইউনিয়নের ইউরিমাজেস ফান্ড, ড্যানিশ ফিল্ম ইনস্টিটিউট ফান্ড, সোর্ফন্ড প্লাস এবং টোরিনো অডিয়্যান্স ডিজাইন ফান্ড। এছাড়াও লোকার্নো ওপেন ডোরস্ আর্টে ক্যাশ পুরস্কার জিতেছিল। সম্প্রতি টরন্টো আন্তর্জাতিক চলচ্চিত্র উৎসবে ওয়ার্ল্ড প্রিমিয়ার হওয়ার পর ছবিটি লন্ডন চলচ্চিত্র উৎসবসহ বিভিন্ন গুরুত্বপূর্ণ চলচ্চিত্র উৎসবে প্রদর্শিত হচ্ছে। মেড ইন বাংলাদেশের আন্তর্জাতিক বিক্রয় প্রতিনিধি পিরামিড ফিল্মস এবং ফ্রান্স, ডেনমার্ক, পর্তুগাল, কানাডা, যুক্তরাষ্ট্র সহ বিভিন্ন দেশে বছরের শেষে ছবিটি মুক্তি পেতে যাচ্ছে। '''আন্ডার কন্সট্রাকশন''' (২০১৫, ফিচার সিয়াটল আন্তর্জাতিক চলচ্চিত্র উৎসব মন্ট্রিয়েল বিশ্ব চলচ্চিত্র উৎসব সাও পাওলো আন্তর্জাতিক চলচ্চিত্র উৎসব স্টকহোম চলচ্চিত্র উৎসব লোকার্নো চলচ্চিত্র উৎসব '''মেহেরজান''' (২০১১, ফিচার *কলকাতা আন্তর্জাতিক চলচ্চিত্র উৎসব, ফ্রীবার্গ আন্তর্জাতিক চলচ্চিত্র উৎসব, বোগোতা চলচ্চিত্র উৎসব, উরুগুয়ে আন্তর্জাতিক চলচ্চিত্র উৎসব, এশিয়ান আরব চলচিত্রের ওসিয়ানের সিনেফান ফেস্টিভাল। == নির্বাচিত পুরস্কার সম্মাননা == এমিলি গিমে পুরস্কার প্যারিসের গিমে মিউজিয়াম কর্তৃক প্রদত্ত, ফ্রান্স আন্তর্জাতিক এশিয়ান চলচ্চিত্র উৎসবে সমালোচকদের বিশেষ মনোনয়ন এবং আন্তর্জাতিক জুরি পুরস্কার, ফ্রান্স মহিলা পরিষদ পুরস্কার চলচ্চিত্রে অসামান্য অবদানের জন্য বাংলাদেশ মহিলা পরিষদের সম্মাননা বাংলাদেশ মহিলা নেতৃত্বায়ন পুরস্কার বিশ্ব নারী নেতৃত্ব কংগ্রেস, ভারত শ্রেষ্ঠ উদীয়মান পরিচালক পদক, এশিয়ান আমেরিকান আন্তর্জাতিক চলচ্চিত্র উৎসব ২০১৬, নিউইয়র্ক, মার্কিন যুক্তরাষ্ট্র শ্রেষ্ঠ দর্শক পুরস্কার, ঢাকা আন্তর্জাতিক চলচ্চিত্র উৎসব, বাংলাদেশ অরসন ওয়েলস পদক, টিবুরন আন্তর্জাতিক চলচ্চিত্র উৎসব, মার্কিন যুক্তরাষ্ট্র সমালোচক পুরস্কার, জয়পুর আন্তর্জাতিক চলচ্চিত্র উৎসব, ভারত == খনা টকিজ == রুবাইয়াত হোসেন এবং তার সহযোগী আশিক মোস্তফা ২০০৮ সালে বাংলাদেশ ভিত্তিক চলচ্চিত্র নির্মান সংস্থা খনা টকিজ (পূর্বে ইরা মোশন পিকচার্স নামে পরিচিত) প্রতিষ্ঠা করেন। খনা টকিজ দেশে আন্তর্জাতিকভাবে সমাদৃত বেশ কিছু চলচ্চিত্র নির্মানের পাশাপাশি বাংলাদেশের তরুণ চলচ্চিত্র নির্মাতাদের আন্তর্জাতিক অঙনে তুলে ধরার পেছনে অগ্রণী ভূমিকা পালন করছে। == তথ্যসূত্র == চলচ্চিত্র পুরস্কার (বাংলাদেশ) বিজয়ী জন্ম ব্যক্তি প্রাক্তন শিক্ষার্থী বংশোদ্ভূত মার্কিনী ব্যক্তি চলচ্চিত্র পরিচালক
'''ঘনত্ব কার্যকরী তত্ত্ব''' () হল গণনীয় কয়ান্টাম বলবিজ্ঞানের মডেলিং প্রণালী, যেটি পদার্থবিজ্ঞান, রসায়ন এবং উপাদান বিজ্ঞানে বিভিন্ন বহু-কনা তন্ত্রের, বিশেষ করে অণু, পরমাণু এবং ঘণীভূত দশার গঠন (মুলত গ্রাউন্ড স্টেট) অনুসন্ধানে ব্যবহার করা হয়। এই তত্ত্ব অনুসারে, বহু-ইলেক্ট্রন তন্ত্রের বিভিন্ন ধর্মগুলি ফাংশনাল (Functional), অর্থাৎ অপেক্ষকের অপেক্ষক, এক্ষেত্রে ইলেকক্ট্রনের ঘনত্বের অপেক্ষক ব্যবহার করে নির্ণয় করা যায়। এইভাবে ইলেক্ট্রনের ঘনত্বের ফাংশনাল ব্যবহার করার জন্যে ঘনত্ব কার্যকরী তত্ত্ব বা Density Functional Theory (DFT) নামটি এসেছে। ঘনত্ব কার্যকরী তত্ত্বটি গণনীয় পদার্থবিজ্ঞান এবং গণনীয় রসায়ন বিজ্ঞানে উপলব্ধ সবচেয়ে জনপ্রিয় এবং বহুমুখী প্রণালী। ১৯৭০ সাল থেকেই ''ঘনত্ব কার্যকরী তত্ত্বটি'' সলিড-স্টেট পদার্থবিজ্ঞানে পদার্থের বিভিন্ন ধর্ম গণনা করার জন্যে জনপ্রিয় হয়ে রয়েছে। তবে, তত্ত্বটিকে কয়ান্টাম রসায়নে গণনার জন্যে যথেস্ট নির্ভুল মনে করা হয়নি যতক্ষন পর্যন্ত না ১৯৯০ খ্রীস্টাব্দে বিভিন্ন অ্যাপ্রক্সিমেশন ব্যবহার করে বিনিময় এবং অনুবন্ধ মিথষ্ক্রিয়াকে ভালভাবে মডেল করে তত্ত্বটিকে ব্যাপকভাবে পরিশোধন করা হয়। প্রচলত বিভিন্ন প্রণালীসমুহ, যেমন হারটী-ফক তত্ত্ব এবং এর পরবর্তি প্রণালীসমুহ যেখানে বিনিময় এবং অনুবন্ধ মিথষ্ক্রিয়াকে গণনা করা হয়েছে তাদের তুলনায় ''ঘনত্ব কার্যকরী তত্ত্বটির'' গণনীয় খরচ অনেক কম। সাম্প্রতিক কিছু উন্নতিসাধন সত্ত্বেও, এই তত্ত্বটি দ্বারা বিভিন্ন আন্তঃআনবিক (যেটি রাসায়নিক প্রতিক্রিয়া বোঝার জন্যে খুবই গুরুত্বপূর্ণ), বিশেষভাবে ভ্যান ডার ওয়ালস বল (বিচ্ছুরণ), চার্জ স্থানান্তর উদ্দীপনা, সার্বজনীন বিভবশক্তি তল এবং কিছু প্রবলভাবে অনুবন্ধিত তন্ত্রকে সঠিকভাবে বর্ণনা করতে; এবং অর্ধপরিবাহীতে ব্যান্ডগ্যাপ অতি-চুম্বকায়ন গণনা করতে এখনও সমস্যা রয়েছে। বিচ্ছুরণই প্রধান (যেমন ইনটার-অ্যাকটিং নিস্ক্রিয় গ্যাস অণু) অথবা উল্লেখযোগ্য (যেমন জৈব অণু) এমন তন্ত্রে বিচ্ছুরণের অসম্পূর্ণ বিশ্লেষন ''ঘনত্ব কার্যকরী তত্ত্বটির'' নির্ভূলতায় বিরূপ প্রভাব ফেলে। এই সমস্ত সমস্যা দূরকরার জন্যে, কার্যকরীটি রদবদল করে অথবা কোনো রাশি যুক্ত করে, ''ঘনত্ব কার্যকরী তত্ত্বটিতে'' বিভিন্ন নতুন প্রণালী বিকাশের জন্যে বর্তমানে প্রচুর রিসার্চ চলছে। == প্রণালীটির সংক্ষিপ্ত পরিদর্শন == ==তথ্যসূত্র==
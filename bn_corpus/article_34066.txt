'''প্রথম আন্তিমাখোস থেওস''' () একজন রাজ্যের শাসক ছিলেন, যিনি খ্রিস্টপূর্ব ১৮৫ থেকে খ্রিস্টপূর্ব ১৭০ পর্য্যন্ত রাজ্যশাসন করেন। == রাজত্ব == উইলিয়াম উডথর্প টার্ন এবং মুদ্রা বিশেষজ্ঞ রবার্ট সিনিয়রের মতে প্রথম আন্তিমাখোস থেওস সম্ভবতঃ শাসক প্রথম ইউথুদেমোসের পুত্র তথা প্রথম দেমেত্রিওসের ভাই ছিলেন। কিন্তু ঐতিহাসিক অবধ কিশোর নারায়ণ তাকে প্রথম দিওদোতোস সোতেরের বংশভুক্ত ছিলেন বলে মনে করেন। দ্বিতীয় ইউথুদেমোসের উত্তরাধিকারী হিসেবে তিনি সিংহাসন লাভ করেন। আনুমানিক ১৭০ প্রথম ইউক্রাতিদেস দ্বারা পরাজিত হয়ে তিনি সিংহাসনচ্যুত হন। == মুদ্রা == পোসেইদোনের চিত্র গ্রিক ভাষায় ''বাসিলেওস থেওউ আন্তিমাখোউ'' মুদ্রিত রয়েছে। প্রথম আন্তিমাখোস থেওস বেশ কিছু রৌপ্য মুদ্রা প্রচলন করেন, যার এক পিঠে ম্যাসিডনিয় টুপি পরিহিত তার চিত্র অপর পিঠে পোসেইদোনের চিত্র মুদ্রিত ছিল। এই সকল মুদ্রায় তিনি নিজেকে ''থেওস'' বা ঈশ্বর রূপে অভিহিত করেছেন। আগাথোক্লেস দিকাইওসের মত তিনিও তার পূর্বতন রাজা প্রথম দিওদোতোস সোতের প্রথম ইউথুদেমোসের নামাঙ্কিত রৌপ্য মুদ্রা প্রচলন করেন। এছাড়া তিনি বেশ কিছু ব্রোঞ্জ মুদ্রা প্রচলন করেন, যেখানে এক পিঠে হাতি অপর পিঠে গ্রীক দেবী নিকের চিত্র মুদ্রিত রয়েছে। অপর কয়েকটি ব্রোঞ্জ মুদ্রার এক পিঠে হাতি অপর পিঠে বজ্রের চিত্র মুদ্রিত রয়েছে। == তথ্যসূত্র == শাসক
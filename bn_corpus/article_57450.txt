'''আখতার হোসেন ভূইয়া''' হলেন একজন বাংলাদেশি সরকারি কর্মকর্তা যিনি বাংলাদেশের প্রতিরক্ষা মন্ত্রণালয়ের বর্তমান সচিব হিসেবে দায়িত্ব পালন করছেন। সচিব হিসেবে তিনি প্রতিরক্ষা মন্ত্রণালয়ের প্রধান নির্বাহী বা প্রশাসনিক কর্মকর্তা যিনি মন্ত্রণালয়ের আধিভূক্ত সকল সংস্থা দপ্তরের ব্যবস্থাপনার দায়িত্ব পালন করছেন। ==জন্ম শিক্ষাজীবন== আখতার হোসেন ভূইয়া ১৯৫৯ সালের ৩১শে ডিসেম্বর ঢাকা জেলার ধামরাই উপজেলার বালিয়া গ্রামে জন্মগ্রহণ করেন। ১৯৭৫ সালে ঢাকা শিক্ষা বোর্ড থেকে মাধ্যমিক এবং ১৯৭৭ সালে উচ্চ মাধ্যমিক সম্পন্ন করার পর জাহাঙ্গীরনগর বিশ্ববিদ্যালয়ে অর্থনীতি বিভাগে ভর্তি হন। ১৯৮২ সালে তিনি একই বিশ্ববিদ্যালয় থেকে স্নাতকোত্তর ডিগ্রী অর্জন করেন। ==কর্মজীবন== কর্মজীবনের শুরুতে আখতার হোসেন ১৯৮৬ সালে ৬ষ্ঠ ব্যাচে বাংলাদেশ সিভিল সার্ভিসে প্রশাসন ক্যাডার সহকারী কমিশনার পদে যোগদান করেন। পরবর্তীতে তিনি ম্যাজিস্ট্রেট হিসেবেও দায়িত্ব পালন করেন। এরপর বিভিন্ন মন্ত্রণালয় বিভাগে সিনিয়র সহকারী সচিব, উপসচিব হিসেবে দায়িত্ব পালন করেন। কিছুকাল তিনি ঢাকা উত্তর সিটি করপোরেশনের প্রশাসকের দায়িত্বও পালন করেন। পরবর্তীতে তাকে স্বরাষ্ট্র মন্ত্রণালয়ের উপ সচিব হিসেবে নিয়োগ দেওয়া হয়। ১লা জানুয়ারি ২০১৭ সালের এক অফিস আদেশের মাধ্যমে স্বরাষ্ট্র মন্ত্রণালয় থেকে তাকে প্রতিরক্ষা মন্ত্রণালয়ের ভারপ্রাপ্ত সচিব হিসেবে কাজী হাবিবুল আউয়ালের স্থলাভিষিক্ত করা হয় এবং পরবর্তীতে জনপ্রশাসন মন্ত্রণালয় ১০শে জুলাই ২০১৭ সালে এক আদেশের মাধ্যমে তাকে ভারপ্রাপ্ত সচিব থেকে একই মন্ত্রণালয়ে পূর্ণ সচিব হিসেবে নিয়োদ দেয়। ==তথ্যসূত্র== জন্ম ব্যক্তি মন্ত্রণালয় সচিব
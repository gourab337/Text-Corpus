'''মুক্ত সফটওয়্যার লাইসেন্স''' হল এমন ধরনের সফটওয়্যার লাইসেন্স যা ব্যবহারকারীদের সফটওয়্যার সম্পাদনা এবং পুনঃবিতরণের অধিকার দেয়া। অন্যান্য ক্ষেত্রে এই অধিকারগুলো কপিরাইট আইনের মাধ্যমে সংরক্ষিত থাকে। মুক্ত সফটওয়্যার লাইসেন্স গ্রহীতাদের অনুমোদন দেয়া হয়, কপিরাইটকৃত সফটওয়্যরগুলো সম্পাদনা এবং পুনঃবিতরণ করার ''স্বাধীনতা''। তবে লাইসেন্সের এই স্বাধীনতাগুলো বিভিন্ন ক্ষেত্রে সংযোজন বা নিয়ন্ত্রিতভাবে প্রকাশিত হয়ে থাকে। == ইতিহাস == ১৯৮০ এর মাঝামাঝি সময় থেকে গনু প্রকল্প থেকে এর অধিনে রয়েছে এমন সকল সফটওয়্যার প্যাকেজের জন্য আলাদা ভাবে সফটওয়্যার লাইসেন্স প্রদান করতো। ইতিহাসের প্রথম মুক্ত লাইসেন্স হল জিসিসি জেনারেল পাবলিক লাইসেন্স, এটি তৈরী করা হয়েছিল গনু কম্পাইলার কালেকশনের জন্য। এটি সর্বপ্রথম প্রকাশ করা হয় ১৯৮৭ সালে। মূল বিএসডি লাইসেন্সটিও প্রথমদিকের মুক্ত সফটওয়্যার লাইসেন্সগুলোর একটি। এটি ১৯৮৮ সালে প্রকাশিত হয়। ১৯৮৯ সালে গনু জেনারেল পাবলিক লাইসেন্স (জিপিএল) এর প্রথম সংস্করণ প্রকাশ করা হয়। জিপিএল এর দ্বিতীয় সংস্করণটি প্রকাশ করা হয় ১৯৯১ সালে এবং খুব অল্প সময়ের মধ্যেই এটি সর্বাধিক ব্যবহৃত মুক্ত সফটওয়্যার লাইসেন্সে পরিণত হয়। ৯০ এর মাঝামাঝি থেকে ২০০০ এর মাঝামাঝি সময় পর্যন্ত একটি ট্রেন্ড চালু হয় যে, বিভিন্ন কোম্পানি তাদের সফটওয়্যারগুলোর জন্য নতুন করে লাইসেন্স লিখতে শুরু করে, এবং পাশাপাশি অন্যান্য লাইসেন্সও কিছুটা পরিবর্তন করে ব্যবহার করতে থাকে। মূলত লাইসেন্সে প্রতিষ্ঠানের নাম অন্তর্ভুক্ত করার জন্যই এই ধরনের পদক্ষেপ নেয়া হয়েছিল। == এফএসএফ অনুমোদিত মুক্ত সফটওয়্যার লাইসেন্স == ফ্রি সফটওয়্যার ফাউন্ডেশন, হল সেই দল যারা ফ্রি মুক্ত সফটওয়্যার সংজ্ঞা এবং অধিকাংশ মুক্ত সফটওয়্যার লাইসেন্স নিয়ন্ত্রণ করে থাকে। গনু জেনারেল পাবলিক লাইসেন্স একটি কপিলেফ্ট লাইসেন্স। মুক্ত সফটওয়্যার লাইসেন্সের সাথে তুলনার মাধ্যমে কোনো একটি লাইসেন্স ফ্রি হওয়ার উপযোগী কিনা তা নির্ধারণ করা হয়। এফএসএফ মনে করে এমন বেশ কিছু সফটওয়্যার লাইসেন্স রয়েছে যেগুলো মুক্ত নয়, কিন্তু তারপরও কোনো কোনো ক্ষেত্রে এগুলোকে মুক্ত হিসাবে বিবেচনা করা হচ্ছে। == ওএসআই অনুমোদিত মুক্ত সফটওয়্যার লাইসেন্স == ১৯৯৮ সালে ওপেন সোর্স উদ্যোগ নামে এই প্রতিষ্ঠানটি চালু করা হয়। অনুমোদিত বেশ কিছু লাইসেন্স ব্যবস্থাপনার দায়িত্বে আছে এটি প্রতিষ্ঠানটি। জনপ্রিয় এবং ব্যাপকভাবে ব্যবহৃত সকল লাইসেন্সের ক্ষেত্রে একমত পোষন করে থাকে। ওএসআই এবং এসএফএস এর লাইসেন্সের তালিকা আলাদা কেবল এই কারণে যে তারা যে লাইসেন্সগুলো রিভিউ করেছে সেগুলি এক ছিল না। এমন খুব অল্প সংখ্যক লাইসেন্স রয়েছে যেগুলো এসএফএস আনুমোদন দিয়েছে কিন্তু ওএসআই তার অনুমোদন দেয়নি এবং বিপরীত ক্ষেত্রেও এই কথাটি প্রযোজ্য। এই লাইসেন্সগুলোর প্রায় কোনোটি কখনো ব্যবহার করা হয়নি বা খুবই স্বল্প ক্ষেত্রে ব্যবহার করা হয়েছে। == নোট == == তথ্যসূত্র == লাইসেন্স
চেক প্রজাতন্ত্রের উপগ্রহ চিত্র (সেপ্টেম্বর ২০০৩) চেক প্রজাতন্ত্রের ভূ-প্রকৃতি বেশ বিচিত্র। পশ্চিমে বোহেমিয়া মূলত এলবে ভ্‌লতাভা নদীবিধৌত একটি নিম্ন অববাহিকা অঞ্চল। সমভূমিটির চারপাশে ঘিরে আছে মূলত নিম্ন উচ্চতাবিশিষ্ট পাহাড়। এই পাহাড়গুলির মধ্যে চেক প্রজাতন্ত্রের সর্বোচ্চ পর্বত স্নিয়েজ্‌কা পর্বত (১,৬০২ মিটার) অবস্থিত। পূর্বের মোরাভিয়া অঞ্চলটিও বেশ পর্বতময় এবং মূলত মোরাভা নদী দ্বারা বিধৌত। তবে এখানে ওডার নদীর উৎসস্থলও অবস্থিত। স্থলবেষ্টিত চেক প্রজাতন্ত্র থেকে নদীগুলি তিনটি সাগরে পড়েছে: উত্তর সাগর, বাল্টিক সাগর এবং কৃষ্ণ সাগর। জার্মানির হামবুর্গ শহরে চেক প্রজাতন্ত্রের অধীনে ৩০ হাজার বর্গমিটার আয়তনের একটি ডক বা পোতাশ্রয় রয়েছে। স্থলবেষ্টিত চেক প্রজাতন্ত্রের নদীবাহিত মালামাল যেন সমুদ্রগামী জাহাজে উঠানো যায়, সেই কারণে ভের্সাইয়ের চুক্তিতে চেক প্রজাতন্ত্রকে এই জায়গাটি প্রদান করা হয়। ২০১৮ সালে এটি জার্মানির কাছে ফেরত যাবে। বিষয়শ্রেণী:দেশ অনুযায়ী ভূগোল বিষয়শ্রেণী:চেক প্রজাতন্ত্র ভূগোল
জেনারেল '''শান্ত কোট্টেগোদা''' শ্রীলঙ্কার সেনাবাহিনীর ১৭তম প্রধান হিসেবে ২০০৪ সালের জুলাই থেকে ২০০৫ সালের ডিসেম্বর পর্যন্ত দায়িত্ব পালন করেন। অবসরপ্রাপ্তির পর জেনারেল শান্ত ব্রাজিল এবং থাইল্যান্ডে শ্রীলঙ্কার রাষ্ট্রদূত হিসেবে নিয়োগ পেয়েছিলেন। সেনাপ্রধান হিসেবে স্থলাভিষিক্ত হয়েছিলেন তারই কোর্সমেট শরৎ ফনসেকা। শ্রীলঙ্কা সেনাবাহিনীতে ৩৪ বছর কাজ করা শান্ত ছিলেন খুবই কর্মঠ এবং মেধাবী। ১৯৭১ সালে কমিশন পাবার সঙ্গে সঙ্গেই তাকে সাম্যবাদবিরোধী সামরিক অভিযানে নামতে হয়, তাছাড়া ১৯৮৭ সালের পুনরায় সাম্যবাদীদের উত্থান এবং এলটিটিই'র সঙ্গে উত্তর এবং পূর্বাঞ্চলে অনেক ঝুঁকিপূর্ণ এলাকায় কাজ করেন শান্ত। জাফনা এলাকার একটি ডিভিশনের নেতৃত্ব দেওয়া সহ শান্ত ভাভুনিয়ার ৫১তম ডিভিশনের অধিনায়কও ছিলেন, এছাড়া সেনাসদরে তিনি প্রশিক্ষণ এবং গোয়েন্দা শাখায় কাজ করেছেন। সেনাপ্রধান হওয়ার পর তিনি শ্রীলঙ্কা লাইট ইনফ্যান্ট্রি রেজিমেন্টের 'কর্নেল অব দ্যা রেজিমেন্ট' সম্মান লাভ করেছিলেন। ==সামরিক কর্মজীবন== ১৯৭০ সালের ফেব্রুয়ারী মাসে শান্ত দিয়াতালাওয়ার 'সেনা প্রশিক্ষণ কেন্দ্র'তে যোগ দেন, এবং পরের বছরের জুন মাসে সিলন লাইট ইনফ্যান্ট্রি রেজিমেন্টে ২য় লেফটেন্যান্ট হিসেবে কমিশন পান। ১৯৭৩ সালে তিনি লেফটেন্যান্ট, '৭৬ ক্যাপ্টেন, '৮০তে মেজর, '৯১তে কর্নেল এবং ১৯৯৩ সালে ব্রিগেডিয়ার হন। মেজর-জেনারেল পদবীতে উন্নীত হন ১৯৯৮ সালে; ২০০০ সাল থেকে ২০০২ সাল পর্যন্ত তিনি ওয়ান্নী সেনাজোনের অধিনায়ক ছিলেন। ==তথ্যসূত্র== ==বহিঃসংযোগ== লেঃ জেনারেল শান্ত কোট্টেগোদা, শ্রীলঙ্কা সেনাবাহিনীর নতুন প্রধান জেনারেল
'''রাজা গণেশ''' (পঞ্চদশ শতাব্দী) (শাসনকাল ১৪১৫) ছিলেন বাংলার একজন হিন্দু শাসক। তিনি বাংলার ইলিয়াস শাহি রাজবংশকে ক্ষমতাচ্যুত করে ক্ষমতায় আসেন। তার প্রতিষ্ঠিত রাজবংশ ১৪১৫-১৪৩৫ সময়কালে বাংলা শাসন করে। তার পুত্র সুলতান জালালউদ্দিন মুহাম্মদ শাহর মুদ্রায় তার নাম ''কানস রাউ'' বা ''কানস শাহ'' বলে উল্লেখ রয়েছে। ইন্দো-পারসিয়ান ইতিহাসবিদরা তার রাজা কংস বা কানসি বলে উল্লেখ করেছেন। আধুনিক কিছু পণ্ডিত তাকে দনুজমর্দন দেব বলে উল্লেখ করলেও এই পরিচয়টি সর্বত্র স্বীকৃত নয়। ==জন্ম শৈশব== তার জন্ম বাংলাদেশের ঠাকুরগাঁও জেলার হরিপুর উপজেলার ভাতুরিয়ায়। সেখানে এখনো রাজা গণেশের গড় বিরাজমান। অনুসারে রাজা গণেশ ভাতুরিয়ার জমিদার ছিলেন এবং ফ্রান্সিস বুচানন হ্যামিল্টনের মতে তিনি উত্তরবঙ্গের দিনাজপুরের ''হাকিম'' (গভর্নর) ছিলেন। সাম্প্রতিককালে তাকে দীর্ঘ ৪০০ বছরের এক জমিদার পরিবারের সদস্য হিসেবে উল্লেখ করা হয়েছে। ==শাসনকাল== সুলতান প্রথম আলাউদ্দিন ফিরোজ শাহকে ক্ষমতাচ্যুত করে রাজা গণেশ মসনদে বসেন। তিনি মুসলিমদের উপর অত্যাচার শুরু করেন। মুসলিমরা শেখ নূর কুতুব আলমের শরণাপন্ন হলে তিনি জৌনপুরের সুলতান ইবরাহিম শর্কীকে বাংলা আক্রমণ করে গণেশকে ক্ষমতাচ্যুত করার আহ্বান জানান। ইবরাহিম শর্কী বাংলা আক্রমণ করার পর নূর কুতুব আলম তাকে ইসলাম গ্রহণ করতে বলেন। রাজা গণেশের পুত্র যদু ইসলাম গ্রহণ করে জালালউদ্দিন মুহাম্মদ শাহ নামধারণ করে সুলতান দখল করে এবং নিজের নামে মুদ্রা চালু করে। জৌনপুরের সেনারা ফিরে যাওয়ার পর গণেশ তার পুত্রকে সরিয়ে নিজে পুনরায় রাজ্য লাভ করেন। কিন্তু শীঘ্রই জালালউদ্দিন তাকে হত্যা করে রাজ্য দখল করে। ==আরও দেখুন== *বাংলার শাসকগণ *বাংলার ইতিহাস *পশ্চিমবঙ্গের ইতিহাস *ভারতের ইতিহাস ==তথ্যসূত্র== ==বহিঃসংযোগ== Coins of ইতিহাস ইতিহাস জনগণ শাসক রাজা হিন্দু ভারতীয় জনগণ শাসক জেলার ব্যক্তি উপজেলা
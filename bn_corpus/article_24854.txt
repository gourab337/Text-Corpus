'''লি লিসান''' (; ১৮ নভেম্বর ১৮৯৯ ২২ জুন ১৯৬৭) ছিলেন প্রথমদিকের চীনা কমিউনিস্ট আন্দোলনের কর্মী এবং ১৯২৮-৩০ সময়কালে পর্যন্ত চীনা কমিউনিস্ট পার্টির সর্বোচ্চ নেতা এবং পলিটব্যুরো সদস্য এবং পরবর্তীতে কেন্দ্রীয় কমিটির সদস্য। তিনি ১৯২১ সনে চীনা কমিউনিস্ট পার্টির প্যারিস শাখার প্রচার সম্পাদক নিযুক্ত হন। দেশে ফেরার পর লিউ শাওচি-এর সাথে শ্রমিকদের মধ্যে কাজ শুরু করেন। ১৯২৬ সনে সেই পার্টির কেন্দ্রীয় কমিটির সদস্য হন। পরের বছর চেন তু শিউ-কে সমালোচনা করে নেতৃত্বে চলে আসেন। ১৯২৮ সনে সাধারণ সম্পাদক হন। তিনি সার্বিক ব্যাপক অভিযানের মধ্য দিয়ে ক্ষমতা দখলের ডাক দেন। মাও সেতুং তার বিরোধিতা করেন। ফলে তিনি মাওকে সামরিক ক্ষমতা ত্যাগের নির্দেশ দেন। মাও বরং বিপরীতে লি লিসান অনুরাগী লিউ তে চাও-কে 'ফু তিয়েন বিদ্রোহে' পরাজিত করেন। লি লিসান ১৯৩১-এ নেতৃত্ব থেকে অপসারিত হয়ে মস্কো যান। সেখানে ত্রতস্কির সমর্থন করায় গ্রেপ্তার হন। পরে মুক্ত হয়ে ফিরে এলে আবার পার্টির কেন্দ্রীয় কমিটিতে নির্বাচিত হন। তখন তিনি হন লিন পিয়াও-এর রাজনৈতিক উপদেষ্টা। ১৯৫৩-তে আবার পদচ্যুত হন। আত্মসমালোচনার পর ১৯৫৬ সালে তিনি আবার কেন্দ্রীয় কমিটির সদস্য হন। ২২ জুন, ১৯৬৭তে তার মৃত্যু হয়। ==বিচ্যুতি== লি লিসান তার অনুচরবর্গ চীনা বিপ্লবের অসম বিকাশ স্বীকার করেনি, তারা দাবি করে যে শহরের লড়াইয়ের সংগে গ্রামাঞ্চলে লড়াইয়ের, শ্রমিকশ্রেণির আন্দোলনের সংগে কৃষক আন্দোলনের কোনো মৌলিক পার্থক্য নেই, যেহেতু সব লড়াই তীব্র হয়েছে। তারা আরও মনে করত যে কেবল বড় বড় শহরের অভ্যুত্থান দ্বারাই দেশব্যাপী বিপ্লবী অভ্যুত্থান ঘটানো যাবে এবং এক বা কয়েকটি প্রদেশে সাফল্য অর্জন করা যাবে। চীনা গণতান্ত্রিক বিপ্লবে শ্রমিকশ্রেণির নেতৃত্বে কৃষকদের সংগ্রামের চূড়ান্ত ভূমিকাকে তারা লঘু করে দেখে। == নোটসমূহ এবং তথ্যসূত্র == Patrick Lescot: '''Before Mao'''. The Untold Story of Li Lisan and the Creation of Communist China; ==বহিঃসংযোগ== জন্ম মৃত্যু ব্যক্তিত্ব রাজনীতিবিদ কমিউনিস্ট পার্টির রাজনীতিবিদ
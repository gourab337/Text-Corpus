'''''দি অ্যাক্টর অ্যান্ড দ্য রুব''''' ১৯১৫ সালের মার্কিন নির্বাক স্বল্পদৈর্ঘ্য চলচ্চিত্র যেটি ফলস্টাফ ব্র‍্যান্ডের অধীনে থানহাউসার কোম্পানি কর্তৃক প্রযোজিত হয়েছে। ফিলিপ লোনারগ্যান রচিত এবং আর্থার এলারি পরিচালিত এই চলচ্চিত্রটি ছিল ফলস্টাফের প্রথম পরিচালনা। এর প্রযোজনা তত্ত্বাবধানে ছিলেন এডউইন থানহাউসার এবং এটি নিউ রোচেল স্টুডিওতে প্রযোজিত হয়েছিল। চলচ্চিত্রটির কাহিনী এক বদমেজাজি কৃষককে কেন্দ্র করে যাকে তার শহরের সবাই অপছন্দ করে, ফলে সে সিদ্ধান্ত নেয় নিউইয়র্ক যাবার। একজন অভিনেতা কৃষকের ছদ্মবেশ নিয়ে কৃষকের গ্রামে ফিরে যায় এবং তাকে জনপ্রিয় করে তোলে। এরপর অভিনেতা কৃষককে তার গ্রামে ফিরে যেতে বলে। গ্রামে ফিরে গিয়ে কৃষক দেখে সে সবার প্রিয়পাত্র এবং জনপ্রিয়, কৃষক তখন তার ভালোবাসার মানুষকে বিয়ে করে। দি ওয়ান রিল কমেডি প্রোডাকশনের মাধ্যমে চলচ্চিত্রটি যুক্তরাষ্ট্রে বিশদভাবে মুক্তি পায়েছিল এবং যুক্তরাজ্যে চলচ্চিত্রটি একটি ভিন্ন নাম ''দি অ্যাক্টর অ্যান্ড দ্য বাম্পকিন'' হিসেবে মুক্তি পাইয়েছিল। চলচ্চিত্রটি ইতিবাচক সমালোচনা অর্জন করে, ভালো অভিনয় চিত্রনাট্যের মৌলিকত্বের জন্য ''নিউ ইয়র্ক ক্লিপার'' চলচ্চিত্রটিকে অন্যান্য কমেডির "পাই-স্ম্যাশিং" রঙ্গভঙ্গ থেকে মুক্তির স্বাদ হিসেবে অভিহিত করে। হাই জেনকিন্স একজন বদমেজাজি কৃষক যাকে তার গ্রামের সবাই অপছন্দ করে, এমনকি সেই অবিবাহিত মহিলাটিও যাকে জেনকিন্স বিয়ে করতে চায়। পোকার খেলে জেনকিন্স বড় ধরনের ক্ষতির সম্মুখীন হয় এবং এসব সমস্যা থেকে দূরে থাকার জন্য নিউইয়র্কে পাড়ি জমায়। নিউইয়র্কে একজন অভিনেতা জেনের ছদ্মবেশ নিতে আগ্রহী হন এবং একটি "একসিডেন্টাল মিটিং"-এর আয়োজন করা হয়। অভিনেতা জেনকিন্সের স্বভাবচরিত্র পাঠ করেন এবং কৃষকের গ্রামে ফিরে গিয়ে জনপ্রিয় হয়ে উঠেন। অভিনেতা পোকারেও জয়লাভ করে এবং কৃষকের পছন্দের মহিলার মন জয় করে নেন। অভিনেতা ফিরে গিয়ে জেনকিন্সকে বলেন- গ্রামে গিয়ে মুখ বন্ধ রাখতে এবং তাহলেই সব সমস্যা দূর হয়ে যাবে। জেনকিন্স তার গ্রামে ফিরে যায় এবং আবিষ্কার করে সে সবার পছন্দের হয়ে উঠেছে, পরে সে তার ভালোবাসার মহিলাকে বিয়ে করে এবং সে এখন আর বদমেজাজি না। ==অভিনেতা== *রাইলি চেম্বারলিন অভিনেতা *বয়েড মার্শাল অভিনেতার বন্ধু *এডওয়ার্ড এন. হোইট- হাই জেনকিন্স,রুব নামেও পরিচিত *লিও পোস্ট *জন রেইনহার্ড *মরগ্যান জোন্স *কেনেথ ক্ল্যারেনডন ==প্রযোজনা== ''দি অ্যাক্টর এন্ড দ্য রুব'' থানহাউসার কোম্পানির ফলস্টাফ ব্র্যান্ডের প্রথম প্রযোজনা। রোচেল স্টুডিওতে প্রযোজনার তত্বাবধায়নে ছিলেন এডউইন থানহাউসার। নবাগত ফলস্টাফ প্রোডাকশন প্রিন্সেস ব্র্যান্ড ফিল্মের জায়গা নেয় যেটি দর্শকদের মন জয় করতে ব্যর্থ হচ্ছিল। চিত্রনাট্য রচনা করেন ফিলিপ লোনারগ্যান এবং পরিচালনা করেন আর্থার এলারি। এক রীলের চলচ্চিত্রটির দৈর্ঘ্য ছিল আনুমানিক ১,০১৫ ফিট। প্রযোজনটিতে থানহাউসার অভিনেতা, যেমন রাইলিচেম্বারলিন এবং প্রিন্সেস ব্র্যান্ডের অভিনেতা, যেমন বয়েড মার্শাল অভিনয় করেন। চলচ্চিত্রটির একটি বিজ্ঞাপনে উল্লেখ করা হ্য যে রাইলি চেম্বারলিন বয়েড মার্শাল এই প্রযোজনাটির প্রধান অভিনেতা। ==মুক্তি অভ্যর্থনা== চিত্রধারণ করার সময় অভিনেতা জেনকিন্স। চলচ্চিত্রটি ১৯১৫ সালের ১৬ এপ্রিল যুক্তরাষ্ট্রে পরবর্তীকালে ১৯১৫ সালের ৩০ সেপ্টেম্বর যুক্তরাজ্যে "দি অ্যাক্টর অ্যান্ড দ্য বাম্পকিন" নামে মুক্তি পায়। চলচ্চিত্রটি যুক্তরাষ্ট্রে বিস্তৃতভাবে মুক্তি পায়, অরেগন, ইলিনয়, পেনসিলভানিয়া, সাউথ ক্যারোলাইনা, কানসাস, আটলান্টা, জর্জিয়া, ইন্ডিয়ানা, নিউইয়র্ক ক্যালিফোর্নিয়া প্রদেশে চলচ্চিত্রটির বিজ্ঞাপন প্রচার করা হয় ''মটোগ্রাফি''র সমালোচনায় বলা হয়, "এটি ভাল সুস্থ কমেডি নয়,কিন্তু এটি একটি গল্প বলে এবং দর্শকের মনে কৌতুকের ছাপ রেখে যায়।"''দ্য নিউ ইয়র্ক ড্রামাটিক মিরর'' সু-প্রযোজনা ভাল অভিনয়ের জন্য চলচ্চিত্রটির প্রশংসা করে। আরেকটি ইতিবাচক সমালোচনায় ''দ্য মুভিং পিকচার ওয়ার্ল্ড'' প্রযোজনাটির মৌলিকত্ব নান্দনিকতার প্রশংসা করে। দ্য ''নিউ ইয়র্ক ক্লিপারস'' চলচ্চিত্রটিকে অন্যান্য গতানুগতিক কমেডির চেয়ে ভিন্নতার জন্য প্রশংসা করে। দ্য ''মোশন পিকচার নিউজ'' এটিকে চিত্তাকর্ষক হাস্যোরসাত্নক বলে উল্লেখ করে। পিটার মাইনের একটি বিশদ সমালোচনায় বলা হয় গল্পের ধারণা মৌলিক না হলেও, অভিনেতা চরিত্রটি রাইলি চেম্বারলিন সুন্দরভাবে ফুটিয়ে তুলেছেন। ধারনা করা হয় চলচ্চিত্রটি হারিয়ে গেছে। ==তথ্যসূত্র== ==বহিঃসংযোগ== চলচ্চিত্র দশকের স্বল্পদৈর্ঘ্য চলচ্চিত্র দশকের নাট্য চলচ্চিত্র‎ নির্বাক স্বল্পদৈর্ঘ্য চলচ্চিত্র চলচ্চিত্র কোম্পানির চলচ্চিত্র চলচ্চিত্র
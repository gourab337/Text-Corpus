'''আজিমপুর গোরস্থান''' বাংলাদেশের ঢাকা শহরে আজিমপুরে অবস্থিত একটি মুসলমান সমাধিস্থল। একে আজিমপুর কবরস্থান হিসেবেও প্রায়শ উল্লেখ করা হয়। সপ্তদশ শতাব্দীতে ঢাকা শহরের পত্তনের সমসময়ে এই গোরস্থানের সূচনা হয়েছিল বলে অনুমান করা হয়। == বর্ণনা == ২৭ একর জমির ওপর গড়ে উঠেছে আজিমপুর গোরস্থান। এই গোরস্থানের দুটি অংশ রয়েছে যথা নতুন গোরস্থান আরেকটি পুরাতন গোরস্থান। পুরাতন গোরস্থানটি নতুন গোরস্থানের তুলনায় বেশ ছোট। == সুবিধাদি == আজিমপুর গোরস্থান লাশ দাফন করা ছাড়াও লাশ ধোয়ানো এবং জানাজা পড়ার ব্যবস্থা আছে। == লাশের সংখ্যা == এখানে কতটি লাশ দাফর করা হয়েছে তার কোনো হিসাব নেই। ২০১৩ খ্রিষ্টাব্দে এই গণনায় দেখা যায় যে যায়, এখানে প্রতিদিন গড়ে ৩০-৩৫টি লাশ দাফন করা হয়। সপ্তাহে প্রায় ২০০-২৫০টি লাশ দাফন করা হচ্ছে। এখানে ব্রিটিশ আমল পাকিস্তান আমলের বেশ কিছু কবর সংরক্ষিত আছে। == বিধি-বিধান == ঢাকা সিটি কর্পেরেশান এই গোরস্থানের ব্যবস্থানার দায়িত্বে নিয়োজিত। == লাশ দাফনের ব্যয় == ঢাকা দক্ষিণ সিটি কর্পোরেশন (ডিএসসিসি) এলাকার আজিমপুর কবরস্থানে লাশ দাফনের জন্য বর্তমানে মৃতের স্বজনদের কোন অর্থ খরচ হয় না। বর্তমানে যে কারও লাশ দাফনের জন্য প্রয়োজনীয় কাফনের কাপড়, সাবান, লোবান, বাঁশ, চাটাই কবর খোদাই করাসহ সব খরচ ডিএসসিসির নিজস্ব ফান্ড থেকে বহন করা হয়। গত ১২ সেপ্টেম্বর ২০১৮ থেকে কবরস্থানে সম্পূর্ণ বিনামূল্যে লাশ দাফন করা হচ্ছে। == তথ্যসূত্র ==
'''দ্য ম্যান ইয়োর ম্যান কুড স্মেল লাইক''' () ২০১০ সালে মার্কিন যুক্তরাষ্ট্রে নির্মিত একটি বিজ্ঞাপন চিত্র। প্রোক্টর এন্ড গ্যাম্বল কোম্পানী পুরুষমানুষের ব্যবহার্য ওল্ড স্পাইস ব্র্যান্ডের বডিওয়াশ বাজারজাতকরণের উদ্দেশ্যে এই বিজ্ঞাপন চিত্রটি নির্মাণ করেছিল। বিভিন্ন কারণে এই বিজ্ঞাপন চিত্রটি অসাধারণ জনপ্রিয়তা অর্জ্জন করতে সক্ষম হয়। == বর্ণনা == মাত্র ৩৩ সেকেণ্ড দীর্ঘ এই বিজ্ঞাপন চিত্রটির ২৯ সেকেণ্ড কালপরিধিতে উচ্চারিত শব্দের সংখ্যা ১০৮। ঠাসবুনোটে গাঁথা এই শব্দমালা মডেল ইসাইয়া মুস্তাফার কণ্ঠে স্পষ্ট তীক্ষ্ণভাবে উচ্চারিত হয়েছে। দৃশ্যের অবতারণা হয় স্নানাগারে, শাওয়ার দিয়ে তখনো পানি পড়ছে, সদ্যস্নাত ইসাইয়া মুস্তাফা দণ্ডায়মান দর্শকের মুখোমুখি। তার কোমড়ে তোয়ালে জড়ানো নগ্নবক্ষ ইসাইয়া মুস্তাফা পুরুষালি আবেদনে পরিপূর্ণ। তার উচ্চকিত কণ্ঠ এবং শব্দবাণ একমুহূর্তে মনোযোগ কেড়ে নেয়। সে বলে: “Hello ladies, look at your man, now back to ME. Now back at your man, now back to ME.” তারপর নিসংকোচে, আত্মবিশ্বাসে ঋদ্ধ কণ্ঠে সে নিজেই জানান দেয়: “Sadly, he isn’t ME”। তা হলে উপায়? ইসাইয়া মুস্তাফা অবিলম্বে সমাধান বাৎলে দেয়: ,“… but if he stopped using ladies scented body wash and switched to Old Spice, he could smell like he’s ME.”। অত:পর দৃঢ় কণ্ঠে সে আদেশের ভঙ্গীতে বলে: “Look down, back up;- where are you?”। তাইতো ভদ্রমহিলারা কোথায়? তারা কি তবে টিভি পর্দ্দার সম্মুখে নেই? না, ওল্ডস্পাইস নায়ক জানান দেয়: “You’re on boat with the MAN your man could smell like.”। সে এখন স্বগৃহের স্নানাগার থেকে সমুদ্রে ভাসমান জাহাজের ডেকে। তারপর জাদুকরি টানে নাটকীয় ভঙ্গিমায় সে বলে, “What’s in your hand, back at me. have it; it’s an oyster with two tickets to that thing you love.” দর্শককে অবাক করে দিয়ে ঝিনুকটির চোয়াল ফুঁড়ে অজস্র হীরের স্ফটিক অবিরল গড়িয়ে পড়তে থাকে। আর জাদুকরের হাতের তালু থেকে জেগে ওঠে ওল্ড স্পাইস বডিওয়াশ ফর ম্যান-এর ঘন লাল রং কৌটা। এই অসম্ভাব্যতার প্রেক্ষাপটে ইসাইয়া মুস্তাফা উচ্চারণ করে: “Anything is possible when your man smells like Old Spice and not lady.”। == সাফল্য == ২০১০ সালের ফেব্রুয়ারি মাসে এই বিজ্ঞাপন চিত্রটি সাধারণের দর্শনার্থে অবমুক্ত করা হয়। বিজ্ঞাপনটি এতই ফলপ্রসূ ছিল যে মাত্র মাসের মধ্যে ওল্ড স্পাইস বডিওয়াশ-এর বিক্রয় পূর্ববর্তী বৎসরের তুলনায় ১২৫ শতাংশ বৃদ্ধি পায়। অসাধারণ আকর্ষণীয়তার জন্য এটি সাধারণ্যে ব্যাপক জনপ্রিয়তা লাভ করে। একটি পরিসংখ্যানে দেখা যায় ফেব্রুয়ারি থেকে নবেম্বর এই ১০ মাসে ইউটিউবের মাধ্যমে এই বিজ্ঞাপন চিত্রটি ২৩.৭ মিলিয়ন বার অবলোকিত হয়। ২০১০ সালের শেষভাগে এই বিজ্ঞাপন চিত্রটির মাধ্যমে “ওল্ডস্পাইস” পুরুষমানুষের ব্যবহার্য টয়লেট সামগ্রীর নির্ভরযোগ্য ব্র্যান্ডে পরিণত হয়। “কান লিও ইন্টারন্যাশনাল এডভারটাইজিং উৎসবে” এটি “গ্র প্রি” পুরস্কার লাভ করে। উপরন্তু “প্রাইমটাইম এমি এওয়ার্ড ফর আউটস্ট্যান্ডিং কমার্শিয়াল” পুরস্কার অর্জ্জন করে। == সাফল্যের সূত্রবালী == ==সমালোচনা== == তথ্যসূত্র == == বহিঃসংযোগ == ভিন্ন সূত্রে লভ্য এই বিজ্ঞাপন চিত্র বিজ্ঞাপন কাজ আমেরিকান টেলিভিশন
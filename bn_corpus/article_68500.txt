'''নারায়ণগঞ্জ বোমা হামলা ২০০১''' হলো ১৯ জুন, ২০০১ সালে বাংলাদেশ আওয়ামী লীগ এর নারায়ণগঞ্জ সভায় ঘটা বোমা হামলা। এই হামলায় ২২ জন মানুষ মারা যায়। হামলার জন্য তদন্তকারী কমিটি যে কারণটি উল্লেখ করেছেন তা হ'ল স্থানীয় সংসদ সদস্য শামীম ওসমান জামায়াতে ইসলামী বাংলাদেশের শীর্ষস্থানীয় নেতাদের নারায়ণগঞ্জে নিষিদ্ধ করেছিলেন। এর বদলা হিসেবে জামায়াতের পৃষ্ঠপোষকতা প্রাপ্ত হরকত-উল-জিহাদ আল-ইসলামী সভায় অংশ নেওয়া সংসদ সদস্য শামীম ওসমানকে হত্যা করার জন্য আক্রমণ করে। == আক্রমন == ২০০১ সালের ১৬ জুন বাংলাদেশের নারায়ণগঞ্জে বাংলাদেশ আওয়ামী লীগের স্থানীয় কার্যালয়ে একটি সভায় বোমা হামলা করা হয়। হামলায় আহত হন স্থানীয় সংসদ সদস্য শামীম ওসমান। বিস্ফোরণে কার্যালয়ের ছাদ ধ্বংস হয়ে যায়। হামলার জন্য বোমাটি অফিসের একটি টেবিলের নিচে রাখা ছিল। == বিচার == এপ্রিল ২০০১ সালে বোমা হামলার অভিযোগে ২৭ জনকে আসামি করে মামলা দায়ের করা হয়েছিল। বাংলাদেশ জাতীয়তাবাদী দল সরকারের অধীনে মামলাটি বন্ধ হয়ে যায়। ২০০৯ সালে বাংলাদেশ আওয়ামী লীগ ক্ষমতায় আসার পরে মামলাটি পুনরায় শুরু করা হয়। কিন্তু অভিযুক্তদের আদালতে আনতে ব্যর্থ হওয়ায় বিচার স্থগিত হয়ে যায়। হরকাত-উল-জিহাদ আল-ইসলামীর প্রধান মুফতি হান্নানকে জেল হেফাজতে থাকলেও তাকে আদালতে হাজির করা যায় নি, কারণ তিনি সারা বাংলাদেশে ৫১ টি মামলায় অভিযুক্ত। এই কারণে বিচারে বিলম্ব হয়েছে। আসামিদের মধ্যে দু'জন ভারতের নয়াদিল্লি কারাগারে আটক আছে এবং অন্য দুজনকে জামিনে মুক্তি দেওয়া হয়েছে। == প্রতিক্রিয়া == প্রধানমন্ত্রী শেখ হাসিনা বলেছিলেন, "আমি জাতিকে গণতন্ত্রের স্বার্থে এই জাতীয় রাজনৈতিক সন্ত্রাসবাদ প্রতিরোধ করার আহ্বান জানাই"। == তথ্যসূত্র == সন্ত্রাসবাদ ইতিহাস (১৯৭১-বর্তমান) বাংলাদেশ
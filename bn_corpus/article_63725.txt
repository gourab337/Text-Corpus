'''মোহাম্মদ আতিকুর রহমান''' (জন্ম সেপ্টেম্বর ১৯৩১) একজন লেফটেন্যান্ট জেনারেল এবং ১৯৮৬ থেকে ১৯৯০ সাল পর্যন্ত বাংলাদেশ সেনাবাহিনীর প্রধান ছিলেন। == প্রথম জীবন == '''মোহাম্মদ আতিকুর রহমান''', দিল্লির ইউনিয়ন একাডেমিতে পড়াশোনা করেন। তিনি রাওয়ালপিন্ডির গর্ডন কলেজে পড়াশোনা করেন। == সামরিক কর্মজীবন == '''মোহাম্মদ আতিকুর রহমান''' ১৯৫৮ সালে আর্টিলারি রেজিমেন্টে কমিশন লাভ করেন। তিনি ১৯৭৪ সালে পাকিস্তান থেকে ফিরে আসেন এবং তাকে বাংলাদেশ সেনাবাহিনীতে যোগ দেওয়ার অনুমতি দেওয়া হয়। তিনি এরশাদের পর বাংলাদেশ সেনাবাহিনীর প্রধান হওয়া দ্বিতীয় পাকিস্তানী ফেরত অফিসার ছিলেন। শেখ মুজিবুর রহমানের হত্যার সময় তিনি কর্নেল ছিলেন এবং পরবর্তীতে চট্টগ্রামের ব্রিগেড কমান্ডার ছিলেন। ১৯৮২ সালে তিনি ক্ষমতা দখলের জন্য এরশাদের অভ্যুত্থানকে সমর্থন করেছিলেন। তখন তিনি মেজর জেনারেল এবং বাংলাদেশ রাইফেলসের প্রধান ছিলেন। ২৪ শে মার্চ সকালে বাংলাদেশ রাইফেলসের প্রধান মেজর জেনারেল মোহাম্মদ আতিকুর রহমান, বিমান বাহিনীর প্রধান এয়ার ভাইস মার্শাল সুলতান মাহমুদ এবং নৌবাহিনীর প্রধান রিয়ার অ্যাডমিরাল এম খান বঙ্গভবনে প্রবেশ করেন এবং রাষ্ট্রপতি আব্দুস সাত্তারের কাছে একটি লিখিত বক্তব্য রাখেন এবং তার উপর চাপ প্রয়োগ করেন। রাষ্ট্রপতি বাধ্য হন সেনা বাহিনীর নিয়ন্ত্রণের ক্ষমতা দিতে। == সেনাবাহিনীর প্রধান == এরশাদ রাষ্ট্রপতি হওয়ার পর ১৯৮৬ সালের ৩১ আগস্টে দেশের সপ্তম সেনাপ্রধান হিসাবে নিয়োগ পান জেনারেল '''মোহাম্মদ আতিকুর রহমান'''। তিনি ১৯৯০ সালের ৩০ আগস্ট পর্যন্ত পদে দায়িত্ব পালন করেন। == অবসর গ্রহণ == তিনি ১৯৯০ সালের ৩০ আগস্ট পূর্ণ সামরিক সম্মাননা সহ বাংলাদেশ সেনাবাহিনী থেকে অবসর গ্রহণ করেন। অষ্টম সেনাপ্রধানের দায়িত্ব পান নুরউদ্দীন খান। == পরবর্তী জীবন == অবসর গ্রহণের পর জেনারেল '''মোহাম্মদ আতিকুর রহমান''' জনচক্ষুর আড়ালে রাজনিতি থেকে দূরে চলে যান। তবে ২০১৪ সালে খালেদা জিয়ার আয়োজিত ইফতার পার্টিতে যোগ দেন। == তথ্যসূত্র == জন্ম ব্যক্তি সেনা কর্মকর্তা সেনাবাহিনীর জেনারেল সেনা প্রধান
স্যার '''ফ্রেডেরিক চালমার্স বোর্ন''' (১২ আগস্ট ১৮৯১ নভেম্বর ১৯৭৭) ছিলেন ব্রিটিশ ভারতের একজন ইংরেজ প্রশাসক। ১৯৪৭ সাল পর্যন্ত তিনি ব্রিটিশ ভারতে দায়িত্বপালন করেছেন। পাকিস্তানের স্বাধীনতার পর ১৯৫০ সাল পর্যন্ত তিনি পাকিস্তান অধিরাজ্যে দায়িত্বপালন করেন। তার পিতা ফ্র্যাডেরিক স্যামুয়েল অগাস্টাস বোর্ন চীনে ব্রিটিশ কনসুলার কর্মকর্তা হিসেবে কাজ করেছেন এবং পরে চীন জাপানের ব্রিটিশ সুপ্রিম কোর্টের বিচারক হন। চালমার্স বোর্ন ১৯১০ সালে ব্রিটিশ সেনাবাহিনীতে কমিশন লাভ করেন। তিনি কুইন্স ওন রয়েল ওয়েস্ট কেন্ট রেজিমেন্টে দায়িত্বপালন করেছেন। ১৯২০ সালে তিনি ভারতীয় সিভিল সার্ভিসে যোগ দেন। ১৯৩৭ থেকে ১৯৪৫ সালের মধ্যে লাহোর পাঞ্জাবের প্রশাসনে তিনি বিভিন্ন দায়িত্বপূর্ণ পদে নিযুক্ত ছিলেন। ১৯৪৫ সালের মে থেকে অক্টোবর পর্যন্ত তিনি কেন্দ্রীয় প্রদেশ বেরারের ভারপ্রাপ্ত গভর্নর ছিলেন। ১৯৪৬ সালে তিনি আসামের ভারপ্রাপ্ত গভর্নর হন। একই বছর তিনি কেন্দ্রীয় প্রদেশ বেরারের গভর্নর হন। তিনি এই প্রদেশের শেষ গভর্নর ছিলেন। ভারত স্বাধীন হওয়ার পূর্ব পর্যন্ত তিনি এই পদে ছিলেন। এরপর তিনি পূর্ব বাংলার গভর্নর হন। ১৯৫০ সালের এপ্রিল পর্যন্ত তিনি পূর্ব বাংলার গভর্নর পদে ছিলেন। ==তথ্যসূত্র== ==বহিঃসংযোগ== Sir Frederick Chalmers Bourne at the National Portrait Gallery, London Frederick Chalmers Bourne in the National Archives জন্ম মৃত্যু ভারতের প্রশাসক কমান্ডার অব দ্য অর্ডার অব দ্য স্টার অব ইন্ডিয়া ব্যক্তিত্ব চার্চ, অক্সফোর্ডের সাবেক শিক্ষার্থী বাংলার গভর্নর
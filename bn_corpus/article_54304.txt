সাবরমতী নদীর তীরে ক্যাম্পাস, ইন্ডিয়ান ইনস্টিটিউট অফ টেকনোলজি, গান্ধীনগর File:Academic Area, Indian Institute of Technology এলাকা, ইন্ডিয়ান ইনস্টিটিউট অফ টেকনোলজি গান্ধীনগর '''ইন্ডিয়ান ইনস্টিটিউট অফ টেকনোলজি গান্ধীনগর''' বা '''ভারতীয় প্রযুক্তিবিদ্যা প্রতিষ্ঠান গান্ধীনগর''' (আইআইটি গান্ধীনগর বা আইআইটিজিএন নামে পরিচিত) হল ভারতের গুজরাট রাজ্যের রাজধানী গান্ধীনগরে অবস্থিত একটি প্রকৌশলী শিক্ষা প্রতিষ্ঠান। ভারত সরকার কর্তৃক প্রতিষ্ঠানটিকে জাতীয় গুরুত্বপূর্ণ একটি শিক্ষা প্রতিষ্ঠান হিসাবে ঘোষণা করা হয়েছে। ==ইতিহাস== আইআইটি গান্ধীনগর ২০০৮ সালে মানব সম্পদ উন্নয়ন মন্ত্রক দ্বারা ঘোষিত আটটি ভারতীয় প্রযুক্তিবিদ্যা প্রতিষ্ঠান (আইআইটি) এর মধ্যে একটি। ইন্ডিয়ান ইনস্টিটিউট অফ টেকনোলজি বোম্বাই দ্বারা পরিচালিত চন্দখেদা অঞ্চলের বিশ্বকর্মা সরকারি প্রকৌশল মহাবিদ্যালয় এর একটি অস্থায়ী ক্যাম্পাসে এই প্রতিষ্ঠানটি কাজ শুরু করে। ছাত্রদের প্রথম দলটি তিনটি কার্যক্রমের জন্য ভর্তি করা হয়েছিলঃ কেমিক্যাল ইঞ্জিনিয়ারিং, মেকানিক্যাল ইঞ্জিনিয়ারিং এবং ইলেকট্রিক্যাল ইঞ্জিনিয়ারিং। আইআইটিজিএনকে ইনস্টিটিউট অফ টেকনোলজি (সংশোধনী) আইন, ২০১১ এর অন্তর্ভুক্ত করা হয়। এই আইনটি ২৪শে মার্চ ২০১১ সালে লোকসভায় এবং ৩০শে এপ্রিল ২০১২ সালে রাজ্যসভার গৃহীত হয়। পলজ গ্রামে সাবমতী নদীর তীরে আইআইটি গান্ধীনগরএর স্থায়ী ক্যাম্পাস রয়েছে। ২০১১ সালে অমলথাইয়া প্রযুক্তির শীর্ষ সম্মেলনে তার উদ্বোধনী বক্তৃতায় গুজরাটের তৎকালীন মুখ্যমন্ত্রী নরেন্দ্র মোদি নতুন স্থায়ী ক্যাম্পাসের ভূমি সম্পর্কে বক্তব্য রাখেন, তিনি বলেন, ''সরকার একটি ক্যাম্পাস স্থাপনের জন্য প্রতীকী মাত্র এক টাকা নিয়ে ৯৯ বছরের মেয়াদে জমি দেওয়ার সিদ্ধান্ত নিয়েছে।'' প্রতিষ্ঠানটি ২০১২ সালের আগস্ট মাসে ৪০০ একর জমির মালিকানা গ্রহণ করে এবং ক্লাস অন্যান্য কার্যক্রম জুলাই ২০১৫ সালে নতুন ক্যাম্পাসে শুরু হয়। == সংস্থা এবং প্রশাসন== ===গভর্নরদের বোর্ড=== শিক্ষা প্রতিষ্ঠানটি একটি পরিচালনা পর্ষদ দ্বারা পরিচালিত হয়। বোর্ডে শিক্ষাবিদ, গবেষক, নেতৃস্থানীয় শিল্পপতি এবং প্রশাসকেরা রয়েছেন। রঘুনাথ অনন্ত মাশেলকর আইআইটিজিএন -এর পরিচালনা পর্ষদের প্রথম সভাপতি ছিলেন। বলদেব রাজ বর্তমান সভাপতি হিসাবে কাজ করছেন। === ব্যবস্থাপক সভা=== সেনেট বা ব্যবস্থাপক সভা হল একটি সংবিধিবদ্ধ প্রতিষ্ঠান যা প্রতিষ্ঠানের সকল শিক্ষাগত বিষয়ে দায়িত্ব পালন করে, যার মধ্যে রয়েছে কোর্স কাঠামো এবং পাঠ্যক্রমের উপর নজরদারি এবং উন্নতি। আইআইটিজিএন এর বর্তমান সেনেট ৫ই এপ্রিল, ২০১০ সালে গঠন করা হয়। এটি অনুষদের সদস্য এবং একাডেমী এবং শিল্পের উপদেষ্টা নিয়ে গঠিত। এর সংবিধান তৈরীর আগে, সেনেটের কার্যক্রমগুলি, এর পরামর্শদাতা আইআইটি বোম্বের প্রধানদের দ্বারা গঠিত একটি শিক্ষা সংগঠনের দ্বারা পরিচালিত হত। ===প্রধান অ্যাকাডেমিক কর্মকর্তারা=== প্রতিষ্ঠানটির প্রধান কর্মকর্তা হলেন পরিচালক এবং সাহায্যকারীরা হলেন শিক্ষা বিষয়ক, ছাত্র বিষয়ক, অনুষদ বিষয়ক, গবেষণা বিষয়ক বিভাগীয় অধ্যক্ষদের সমন্বয়কারীরা। বর্তমানে অধ্যক্ষ সুধীর কুমার জৈন পরিচালক হিসেবে প্রতিষ্ঠানটিতে অধ্যাপনা করছেন। তিনি আইআইটি কানপুর থেকে এসেছেন বিশেষ প্রতিনিধি হিসাবে। অধ্যাপক জৈন ভারতের অন্যতম ভূমিকম্প প্রকৌশলী। তিনি আইআইটিকে তে ভূমিকম্প প্রকৌশলের জাতীয় তথ্য কেন্দ্র (এনআইসিইএ) গড়ে তুলেছেন এবং ভারত সরকারের সহায়তায় ভূমিকম্প প্রকৌশল শিক্ষাকে (এনপিইইই) জাতীয় কর্মসূচীর জন্য তৈরী করেছেন। তিনি এসোসিয়েশন ফর আর্থকোয়েক এর প্রেসিডেন্ট নির্বাচিত হয়েছেন। ==তথ্যসূত্র== ==বহিঃসংযোগ== প্রযুক্তিবিদ্যা প্রতিষ্ঠান
'''সৌরভ নেত্রভালকর''' (জন্ম: ১৬ অক্টোবর ১৯৯১) একজন ভারতীয় বংশোদ্ভূত আমেরিকান ক্রিকেটার যিনি মার্কিন যুক্তরাষ্ট্র ক্রিকেট দলের বর্তমান অধিনায়ক। তিনি বাহাতি মিডিয়াম ফাস্ট বোলার। যিনি ভারত অনূর্ধ্ব-১৯ দলের প্রতিনিধিত্ব করেছেন। ২২ ডিসেম্বর ২০১৩ সালে মুম্বাই ক্রিকেট দলের হয়ে ২০১৩-১৪ রণজি ট্রফিতে তিনি প্রথম শ্রেণির ক্রিকেটে অভিষেক করেছিলেন। == প্রাথমিক জীবন == নেত্রভালকর পেশায় একজন সফটওয়্যার প্রকৌশলী এবং সর্দার প্যাটেল ইনস্টিটিউট অফ টেকনোলজি, মুম্বই কর্নেল প্রাক্তন ছাত্র। তিনি ওরাকল কর্পোরেশনে কাজ করেছেন। == পেশা == জানুয়ারী ২০১৮ সালে, ওয়েস্ট ইন্ডিজে অনুষ্ঠিত ২০১৭-১৮ আঞ্চলিক সুপার৫০ প্রতিযোগিতার জন্য মার্কিন যুক্তরাষ্ট্রের স্কোয়াডে অন্তর্ভূক্ত হন। আগস্ট ২০১৮ এ, উত্তর ক্যারোলিনার মরিসভিলেতে অনুষ্ঠিত ২০১৮-১৯ আইসিসি টি২০ বিশ্বকাপ আমেরিকাস বাছাইপর্বের জন্য তাকে যুক্তরাষ্ট্রের দলে নাম তালিকাভূক্ত হয়। অক্টোবর ২০১৮-তে, ওয়েস্ট ইন্ডিজে অনুষ্ঠিত ২০১৮-১৯ আঞ্চলিক সুপার৫০ প্রতিযোগিতা এবং ওমানে অনুষ্ঠিত ২০১৮ আইসিসি বিশ্ব ক্রিকেট লীগ তৃতীয় বিভাগ প্রতিযোগিতার জন্য তাকে মার্কিন যুক্তরাষ্ট্রের দলের অধিনায়ক মনোনীত করা হয়েছিল। ২০১৯ সালের ফেব্রুয়ারিতে সংযুক্ত আরব আমিরাত বিপরীতে সিরিজের জন্য তাকে যুক্তরাষ্ট্রের টুয়েন্টি২০ আন্তর্জাতিক (টি২০আই) স্কোয়াডের অধিনায়ক হিসাবে মনোনীত করা হয়েছিল। উক্ত ম্যাচগুলি ছিল মার্কিন যুক্তরাষ্ট্রের জন্য প্রথম টুয়েন্টি২০ আন্তর্জাতিক (টি২০আই) খেলা। তিনি ১৫ মার্চ ২০১৯-এ সংযুক্ত আরব আমিরাতের বিপরীতে যুক্তরাষ্ট্রের হয়ে টুয়েন্টি২০ আন্তর্জাতিক ক্রিকেটে অভিষেক করেছিলেন। ২০১৯ সালের এপ্রিলে নামিবিয়ায় অনুষ্ঠিত ২০১৯ আইসিসি বিশ্ব ক্রিকেট লীগ দ্বিতীয় বিভাগ প্রতিযোগিতার জন্য তাকে যুক্তরাষ্ট্র ক্রিকেট দলের অধিনায়ক হিসাবে মনোনীত করা হয়েছিল। উক্ত দ্বিতীয় বিভাগের প্রতিযোগিতায় যুক্তরাষ্ট্র শীর্ষ চারে অবস্থান করায় আইসিসির একদিনের আন্তর্জাতিক (ওডিআই) মর্যাদা পেয়ে যায়। নেত্রভালকর প্রতিযোগিতার তৃতীয় স্থান নির্ধারনী প্লে অফের খেলায় পাপুয়া নিউ গিনির বিপক্ষে এপ্রিল ২০১৯ তারিখে আমেরিকার হয়ে ওডিআই-এ অভিষেক করেছিলেন। বার্মুডায় ২০১৮-১৯ আইসিসি টি২০ বিশ্বকাপ আমেরিকাস বাছাইপর্ব প্রতিযোগিতার আঞ্চলিক ফাইনালের আগে, জুন ২০১৯ সালে, তাকে মার্কিন যুক্তরাষ্ট্র ক্রিকেট দলের ৩০ সদস্যের প্রশিক্ষণ দলে তার নাম ঘোষণা করা হয়েছিল। পরের মাসে, তিনি যুক্তরাষ্ট্র ক্রিকেটের সাথে তিন মাসের কেন্দ্রীয় চুক্তিতে স্বাক্ষরকারী বারোজন খেলোয়াড়ের একজন ছিলেন। আগস্ট ২০১৯ এ, তাকে ২০১৮-১৯ আইসিসি টি২০ বিশ্বকাপ আমেরিকাস বাছাইপর্ব প্রতিযোগিতার আঞ্চলিক ফাইনালের জন্য যুক্তরাষ্ট্রের স্কোয়াডের অধিনায়ক হিসাবে মনোনীত করা হয়েছিল। == তথ্যসূত্র == == বাহ্যিক লিঙ্কগুলি == স্থান অনুপস্থিত (জীবিত ব্যক্তি) প্রাক্তন শিক্ষার্থী ক্রিকেটার ক্রিকেটার যুক্তরাষ্ট্রের একদিনের আন্তর্জাতিক ক্রিকেটার ক্রিকেটার ব্যক্তি জন্ম যুক্তরাষ্ট্রের টুয়েন্টি২০ আন্তর্জাতিক ক্রিকেটার
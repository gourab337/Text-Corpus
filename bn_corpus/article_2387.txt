'''প্রথম উইলিয়াম''' বা '''দিগ্‌বিজয়ী উইলিয়াম''' (William the Conqueror; আনু. ১০২৮ ৯ই সেপ্টেম্বর, ১০৮৭) ছিলেন ইংল্যান্ডের প্রথম নরমান রাজা। তিনি ১০৬৬ থেকে ১০৮৭ সালে তার মৃত্যু পর্যন্ত শাসন করেছেন। তিনি ১০৬৬ সালে মাত্র কয়েক হাজার সৈন্য নিয়ে ইংল্যান্ডের সিংহাসন দখল করে নেন। সেই থেকে আজ পর্যন্ত কোনো শক্তিই ইংল্যান্ড দখল করতে পারে নি। উইলিয়াম নরমান্ডির ডিউক প্রথম রবার্টের সন্তান। রবার্ট অবিবাহিত ছিলেন। উইলিয়াম রবার্টের পরিচারিকা হারলেভার গর্ভে জন্মগ্রহণ করেন। রবার্টের অবৈধ সন্তান হওয়ার তার মৃত্যুর পর উইলিয়ামের উত্তরাধিকার সম্পর্কিত ঝামেলা পোহাতে হয়। তার শৈশবে কৌশরে নরমানের অভিজাত পরিবারদের মধ্যে দ্বন্দ্ব লেগে ছিল। ১০৪৭ সালে উইলিয়াম এই বিদ্রোহ দমনে সফল হন এবং তার কর্তৃত্ব স্থাপন শুরু করেন। ১০৫০-এর দশকে ফ্লান্ডার্সের মাটিল্ডার সাথে তার বিবাহের ফলে ক্ষমতাধর মিত্রের সাথে তার যোগসূত্র স্থাপিত হয়। তার বিবাহের সময় তিনি তার সমর্থক, বিশপ অ্যাবটদের নরমান চার্চে একত্রিত করেন। ক্ষমতার একত্রীকরণের ফলে তিনি তার রাজত্ব সম্প্রসারণ করতে থাকেন এবং ১০৬২ সালে উইলিয়াম তার পার্শ্ববর্তী মাইন কাউন্টি দখল করেন। ১০৫০-এর দশক ১৯৬০-এর দশকের শুরুর দিকে উইলিয়াম ইংল্যান্ডের রাজসিংহাসনের দাবীদার হয়ে ওঠেন। সেসময়ে সিংহাসনে অধিষ্ঠিত ছিলেন এডওয়ার্ড। অন্যান্য দাবীদার ছিলেন ক্ষমতাধর ইংরেজ আর্ল হ্যারল্ড গডউইনসন। এডওয়ার্ড ১০৬৬ সালে মৃত্যুশয্যায় তাকে পরবর্তী রাজা বলে ঘোষণা দিয়ে যান। উইলিয়াম বলেন এডওয়ার্ড তাকে পূর্বে সিংহাসনের ভার দেওয়ার কথা বলেছিলেন এবং হ্যারল্ড তাকে সমর্থন দেওয়ার শপথ নিয়েছিলেন। উইলিয়াম তার সৈন্যদল নিয়ে ১০৬৬ সালের সেপ্টেম্বর মাসে ইংল্যান্ড আক্রমণ করে এবং ১০৬৬ সালের ১৪ই অক্টোবর হ্যাস্টিংসের যুদ্ধে হ্যারল্ডকে পরাজিত করে হত্যা করে। ১০৬৬ সালের ক্রিসমাস দিবসে লন্ডনে উইলিয়াম সিংহাসনে আসীন হন। ==প্রারম্ভিক জীবন== উইলিয়াম ১০২৭ বা খুব সম্ভবত ১০২৮ সালের শেষের দিকে নরমান্ডির ডিউচির ফালাইসে জন্মগ্রহণ করেন। তার পিতা প্রথম রবার্ট এবং তার পিতামহ দ্বিতীয় রিচার্ড ছিলেন নরমান্ডির ডিউক। তার মাতা হেরলেভা ফালাইসের ফুলবার্টের কন্যা। ফুলবার্ট সম্ভবত একজন চামড়া বা সুগন্ধি ব্যবসায়ী ছিলেন। হেরলেভা সম্ভবত ডিউকের গৃহপরিচারিকা ছিলেন এবং রবার্টের সাথে তার বিয়ে হয়নি। পরবর্তীতে তিনি হারলুইন দে কন্তেভিলকে বিয়ে করেন। কন্তেভিল ঔরসে তার দুই পুত্র বায়ুর অডো রবার্ট এবং একটি কন্যা জন্মগ্রহণ করে, যার নাম জানা যায়নি। হারলেভার এক ভাই ওয়াল্টার উইলিয়ামের নাবালক থাকাকালীন তার সমর্থক রক্ষী ছিলেন। রবার্টের অন্য আরেক গৃহপরিচারিকার গর্ভে অ্যাডিলেড নামে উইলিয়ামের এক সৎ বোন ছিল। ==পাদটীকা== ==তথ্যসূত্র== জন্ম মৃত্যু ১১শ শতাব্দীর শাসক বিষয়শ্রেণী:১১শ শতাব্দীর ইংল্যান্ডের শাসক রোমান ক্যাথলিক শাসক বংশোদ্ভূত ইংরেজ ব্যক্তি রোমান ক্যাথলিক ক্যাথলিক শাসক
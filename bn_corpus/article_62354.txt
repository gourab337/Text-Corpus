'''মৌমিতা তাশরিন নদী''' ('''নদী''' নামে বেশী পরিচিত) একজন বাংলাদেশী প্লেব্যাক গায়িকা। তার বিভিন্ন স্টুডিও অ্যালবাম প্রকাশিত হয়েছে, যার মধ্যে সংগীত শিল্পী সানিয়া সুলতানা লিজার সাথে "চাঁদমুখ" নামে দ্বৈত অ্যালবাম রয়েছে। পোড়ামন চলচ্চিত্রের জন্য তিনি সংগীত শিল্পী আকাশের সাথে ''সুতো কাটা ঘুড়ি'' গানে কণ্ঠ দেন যা ইউটিউবে খুব জনপ্রিয় হয়। == পেশা == ২০১০ সালে তিনি চ্যানেল আই ''সেরা কণ্ঠ'' প্রতিযোগিতায় অংশগ্রহণ করেন দ্বিতীয় রানার আপ হন। পরবর্তীতে ২০১৩ সালে তিনি উচ্চশিক্ষা অর্জনের জন্য রাজশাহী থেকে ঢাকায় স্থানান্তরিত হন। ২০১৫ সালে, তিনি তার প্রথম স্টুডিও অ্যালবাম 'নদী' প্রকাশ করেন, যেটি অনেক সাফল্য অর্জন করে। তিনি অ্যালবামে দশজন ভিন্ন গীতিকার এবং নয়জন সঙ্গীত পরিচালকের সাথে কাজ করেন। এর পর, তিনি চলচ্চিত্র এবং অ্যালবামে গান গেয়েছেন। ২০১৬ সালে, তিনি ক্লোজআপ জয়ী লিজার সাথে দ্বৈত অ্যালবাম ''চাঁদমুখ'' প্রকাশ করেন। একই বছর, তিনি ভালোবাসা দিবসে 'খুনসুটি' নামে শাস্ত্রীয় আধুনিক সংকলন গানের একটি সংগীত ভিডিও প্রকাশ করেন। ২০১৮ সালের জানুয়ারিতে, তিনি গায়ক আসিফ আকবরের সাথে "আজ হারাই" গান রেকর্ড করেছিলেন। তিনি তার পরবর্তী অ্যালবামটি ২০১৮ সালে ভালোবাসা দিবসে প্রকাশ করেন। == তথ্যসূত্র == ব্যক্তি গায়িকা নারী সঙ্গীতজ্ঞ
'''কুমিরা আবাসিক বালিকা স্কুল এন্ড কলেজ''' বাংলাদেশের চট্টগ্রাম জেলার একটি শিক্ষা প্রতিষ্ঠান। == অবস্থান == প্রতিষ্ঠানটি চট্টগ্রাম জেলার সীতাকুণ্ড উপজেলার সোনাইছড়ি ইউনিয়নের ঘোড়ামরা গ্রামে অবস্থিত। == ইতিহাস == ১৯৮৬ সালে এটি প্রতিষ্ঠিত হয়। বিশিষ্ট শিক্ষাবিদ শিক্ষা সংগঠক আলহাজ্ব নজির আহমদ চৌধুরীর উদ্যোগে স্থানীয় কিছু সংখ্যক শিক্ষানুরাগী এবং বাংলাদেশ রেলওয়ে কর্তৃপক্ষের প্রত্যক্ষ সহযোগিতায় কুমিরা বালিকা বিদ্যালয়টি প্রতিষ্ঠিত হয়। ১৯৯০ সালে কুমিরা নিম্ন মাধ্যমিক বালিকা বিদ্যালয় হিসেবে স্বীকৃতি লাভ করে। ১৯৯৩ সালে এমপিও ভুক্ত হয়। ১৯৯৫ সালে কুমিরা বালিকা উচ্চ বিদ্যালয় হিসেবে স্বীকৃতি প্রাপ্ত হয়। ১৯৯৭ সনে কলেজ শাখা খোলা হয় কিন্তু বোর্ডের অনুমতি না পাওয়ায় পরবর্তীতে কলেজ শাখার কার্যক্রম স্থগিত করা হয়। ১৯৯৫ সালের ১৯ মে ছাত্রীনিবাস ভবন উদ্বোধন করেন এফবিসিসিআই সভাপতি সালমান এফ রহমান। তখন থেকে প্রতিষ্ঠানটিতে আবাসিক ব্যবস্থা চালু হয়। ২০০৬ সালে পুনরায় কলেজ শাখা সংযোজন এবং অনুমতি প্রাপ্ত হয়। ২০০৯ সনে কলেজ শাখায় বিজ্ঞান, মানবিক ব্যবসায় শিক্ষা শাখা সহ একাডেমিক স্বীকৃতি লাভ করে। == ব্যবস্থাপনা == প্রতিষ্ঠানটি পরিচালনার জন্য জনাব ডাঃ মোহাম্মদ রেজাউল করিমকে সভাপতি করে ১১ জন বিশিষ্ট পরিচালনা পরিষদ রয়েছে। == শিক্ষকবৃন্দ == প্রতিষ্ঠানটির অধ্যক্ষ জনাব মোহাম্মদ নাসির উদ্দিন। == অবকাঠামো == একাডেমিক ভবনটি একটি ত্রিতল ভবন। == শিক্ষা কার্যক্রম == এটি একটি বালিকা স্কুল এন্ড কলেজ। প্রতিষ্ঠানে ষষ্ঠ শ্রেণী থেকে উচ্চ মাধ্যমিক পর্যায় পর্যন্ত শিক্ষালাভের সুযোগ রয়েছে। বর্তমানে ১২ শতাধিক শিক্ষার্থী প্রতিষ্ঠানে অধ্যয়নরত আছে। == ফলাফল কৃতিত্ব == বিগত বছরের পাশের হার ৮৩.১৯%। প্রত্যেক বছর প্রতিষ্ঠান থেকে এইচএসসি, এসএসসি জেএসসি পরীক্ষায় কৃতিত্বের সাথে শিক্ষার্থীরা ফলাফল করে আসছে। == আরো দেখুন == সীতাকুণ্ড উপজেলার শিক্ষা প্রতিষ্ঠানের তালিকা == তথ্যসূত্র == == বহিঃসংযোগ == উপজেলার শিক্ষা প্রতিষ্ঠান
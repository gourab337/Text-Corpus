হল জাপানের ইতিহাসে ৭১০ থেকে ৭৯৪ খ্রিষ্টাব্দ পর্যন্ত স্থায়ী একটি যুগ। সম্রাজ্ঞী গেন্‌মেই বর্তমান নারা শহরে হেইজো-কিও নামে নতুন রাজধানী স্থাপন করেন। ৭৪০ থেকে ৭৪৫ খ্রিঃ এই পাঁচ বছরের জন্য রাজধানী অন্যত্র স্থানান্তর করা হয়েছিল, কিন্তু ৭৮৪ খ্রিঃ সম্রাট কান্‌মু নাগাওকা-কিও নামক নতুন রাজধানী স্থাপনের আগে পর্যন্ত অবশিষ্ট নারা যুগে হেইজো-কিও নগরই জাপানি সভ্যতার প্রাণকেন্দ্র হয়ে থাকে। অবশেষে সম্রাট কান্‌মু ৭৯৪ খ্রিঃ হেইআন-কিও নগরে (বর্তমান কিয়োতো) রাজধানী স্থাপন করলে হেইআন যুগ আরম্ভ হয়। সমসাময়িক জাপানি সমাজ ছিল প্রধানত গ্রামকেন্দ্রিক কৃষিভিত্তিক। অধিকাংশ গ্রামের ধর্মবিশ্বাস ছিল পূর্বপুরুষ প্রকৃতির শক্তিসমূহের পূজার্চনা তথা শিন্তো ধর্মের অনুসারী। চীনের তাং রাজধানী চাং আনের আদলে নারা নগরের রাজধানীটি নির্মিত হয়। অন্যান্য বহু দিক দিয়েও সমসাময়িক জাপান চীনের অনুসরণ করত। এই প্রবণতারই একটি প্রকাশ হল জাপান কর্তৃক চীনা চিত্রাক্ষর বা কাঞ্জি সমূহের জাপানি ভাষায় আগমন এবং বৌদ্ধধর্মের আগমন। ==তথ্যসূত্র== ইতিহাস
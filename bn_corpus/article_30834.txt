'''শামসউদ্দিন আবুল আব্বাস আহমেদ মুহাম্মদ ইবনে খালিকান''' (, কুর্দি ভাষায় "ইবনে জেলকান", খালিকানরা কুর্দি গোত্র ছিল) (২২ সেপ্টেম্বর ১২১১ ৩০ অক্টোবর ১২৮২) ছিলেন ১৩ শতকের শাফি পন্ডিত। তিনি আরব বা কুর্দি বংশোদ্ভূত ছিলেন। ==জীবন== ইবনে খালিকান ১২১১ সালের ২২ সেপ্টেম্বর ইরাকের আর্বি‌লে জন্মগ্রহণ করেন। তিনি তার জন্মস্থান এবং পরে আলেপ্পো দামেস্কে লেখাপড়া করেছেন। মসুলে তিনি ফিকহ নিয়ে পড়াশোনা করেছেন। এরপর তিনি কায়রোতে স্থায়ী হন। আইনবিদ, ধর্মতাত্ত্বিক ব্যাকরণবিদ হিসেবে তিনি খ্যাতি অর্জন করেছিলেন। তিনি ১২৫২ সালে বিয়ে করেন। ১২৬১ সালের আগ পর্যন্ত তিনি মিশরের প্রধান বিচারকের সহকারী ছিলেন। এরপর তাকে দামেস্কের প্রধান বিচারকের দায়িত্ব দেয়া হয়। ১২৭১ সালে তাকে তার পদ থেকে অপরাসরণ করা হয়। এরপর তিনি মিশরে ফিরে আসেন এবং ১২৭৮ সালে পুনরায় দামেস্কে বিচারক নিযুক্ত হওয়ার আগ পর্যন্ত সেখানে শিক্ষাদান করেন। ১২৮১ সালে তিনি তার পদ থেকে অবসর নেন। ১২৮২ সালের ৩০ অক্টোবর তার মৃত্যু হয়। ==কর্ম== ''ওয়াফায়াত আল আইয়ান ওয়া আনবা আবনা আজ জামান (বিশিষ্ট ব্যক্তিদের মৃত্যু এবং যুগের সন্তানদের ইতিহাস)'' নামক গ্রন্থটি ইবনে খালিকানের বহুল পরিচিত গ্রন্থ। ১২৫৬ সালে তিনি এর কাজ শুরু করেন এবং ১২৭৪ পর্যন্ত তা সম্পন্ন করেন। এতে পূর্বের পন্ডিতদের কাজগুলোর উদ্ধৃতি দেয়া হয়েছে। পূর্ব থেকে অধিক পরিমাণে আলোচিত হয়েছেন, যেমন মুহাম্মদ (সা) এবং খলিফা, এমন ব্যক্তিদের এখানে উল্লেখ করা হয়নি। এই বইটি উইলিয়াম ম্যাকগুকিন দ্য স্লান (১৮০১-১৮৭৮) ইংরেজিতে অনুবাদ করেন। এতে ২,৭০০ এর বেশি পৃষ্ঠা ছিল। ==তথ্যসূত্র== ==গ্রন্থপঞ্জি== Ibn Khallikān. M. de Slane trans. Oriental Translation Fund of Great Britain and Ireland, 1843. Ibid. Ibid. Ibid. ==বহিঃসংযোগ== Biography of Imam Ibn Khallikan জন্ম মৃত্যু ব্যক্তিত্ব ব্যক্তিত্ব ইতিহাসবিদ ইতিহাসবিদ পন্ডিত
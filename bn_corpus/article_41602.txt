'''জিয়িং''' (অজানা খ্রিস্টপূর্ব ২০৬ অব্দ) ছিলেন কিন সাম্রাজ্যের তৃতীয় শেষ সম্রাট। তিনি খ্রিস্টপূর্ব ২০৭ অব্দের অক্টোবরের মাঝামাঝি থেকে ডিসেম্বরের শুরু পর্যন্ত মাত্র ৪৬ দিন কিন সাম্রাজ্যের কিছু খণ্ডিত অংশ শাসন করেন। তার আত্মসমর্পণ মৃত্যুর মধ্য দিয়ে কিন সাম্রাজ্যের পতন হয়। == পরিচয় == অধিকাংশ ইতিহাস বইয়ে জিয়িংকে কিন সাম্রাজ্যের প্রথম সম্রাট কিং শি হুয়াংয়ের জ্যেষ্ঠ পুত্র ফুসুর পুত্র হিসেবে গণ্য করা হয়। সিমা কিয়ান রচিত ''ইতিহাসের আলেখ্য'' বইয়ে জিয়িংয়ের বয়স সম্পর্কিত কোন তথ্য পাওয়া যায় নি। এছাড়া বলা হয় তার দুই পুত্র ছিল যাদের সাথে তিনি পরামর্শ করতেন। কিন্তু ইতিহাসের অধ্যাপক ওয়াং লিকুনের গবেষণায় দেখা যায় তিনি যখন প্রধানমন্ত্রী ঝাও গাওকে হত্যা করেন তখন তার বয়স ছিল ১৯ বছরের আশেপাশে। ফলে তার সন্তান থাকলেও তাদের সম্ভাব্য বয়স ছিল ১-২ এবং এতে করে তাদের সাথে রাজকার্য বিষয়ে পরামর্শ করা অসম্ভব। তিনি ধারণা করেন যে জিয়িং কিন শি হুয়াংয়ের ভাইয়ের পুত্র। আরেকটি বর্ণনায় বলা হয় জিয়িং ছিল কিন এর শির চাচা। ফলে তিনি ফুসুর ভাই নন, বরং তিনি কিন শি হুয়াংয়ের ভাই। আবার কোনো কোনো ইতিহাসবেত্তা মনে করেন জিয়িং ছিল কিন শি হুয়াংয়ের কনিষ্ঠ সৎ ভাই ঝাং চেংজিয়াওয়ের পুত্র। == ক্ষমতা লাভ == জিয়িং কিন রাজদরবারের একমাত্র ব্যক্তি ছিলেন যিনি সম্রাট কিন এর শিকে বুঝাতে চেষ্টা করেন যে মেং তিয়ান মেং য়িকে হত্যা করা ভুল ছিল। কিন্তু ততদিনে কিন এর শি প্রধানমন্ত্রী ঝাও গাও কর্তৃক বাধ্য হয়ে আত্মহত্যা করেন। কিন এর শি আত্মহত্যার পর তিনি নিম্ন উপাধি নিয়ে সিংহাসনে আরোহণ করেন। সিংহাসনে আরোহণের পরে তিনি কিন এর শির হত্যাকারী ঝাও গাওকে প্রলোভন দেখিয়ে ফাঁদে ফেলে হত্যা করেন। জিয়িং ক্ষমতায় আসার পূর্বে খ্রিস্টপূর্ব ২০৯ অব্দ থেকেই রাজনৈতিক অস্থিরতা বৃদ্ধি পেতে থাকে এবং স্থানীয় অনেক উচ্চপদস্থ কর্মচারীরা নিজেদের রাজা দাবী করে। এই অবস্থায় জিয়িং নিজেকে সকল স্থানীয় রাজার রাজা হিসেবে ঘোষণা দেয়। == মৃত্যু কিন সাম্রাজ্যের পতন == জিয়িং শাসক হিসেবে তার পূর্বসূরী কিন এর শির মতই অদক্ষ ছিলেন। ফলে যোগ্য শাসকে অভাবে ধীরে ধীরে কিন সাম্রাজ্য ধ্বংস হতে থাকে। পূর্বে ছোট ছোট বিদ্রোহ হলে তা দমন করা হয় কিন্তু জিয়ং ক্ষমতায় আসার পর বড় ধরনের বিদ্রোহ দেখা দেয়। খ্রিস্টপূর্ব ২০৭ অব্দে জিয়িং ওয়েই নদীর তীরে লিউ বাংয়ের নেতৃত্বে চুয়ের বিদ্রোহীদের আক্রমণে পরাজিত হয়। জিয়িং তার সিংহাসনে আরোহণের ৪৬তম দিনে আত্মসমর্পণ করে। চুয়ের আরেক দলপতি সিয়াং ইয়ু তাকে স্বপরিবারে হত্যা করে। পরের বছর খ্রিস্টপূর্ব ২০৬ অব্দে কিন সাম্রাজ্যের রাজধানী সিয়ানইয়াং ধ্বংস করা হয় এবং এর মাধ্যমেই কিন সাম্রাজ্যের পতন হয়। == সমাধি == ২০০৩ সালে চীনা প্রত্নতত্ত্ববিদ ইউয়ানের নেতৃত্বে কিন শি হুয়াংয়ের সমাধির পাশে এক খনন কাজ পরিচালনা করে একটি সমাধি আবিস্কৃত হয়। ইউয়ান সমাধিস্ত করার পদ্ধতি পর্যবেক্ষণ করে ধারণা করেন কিং শি হুয়াং এবং কিন এর শির সমাধির পাশে অবস্থিত সমাধিটি জিয়িংয়েরই। তিনি অনুমান করেন যে জিয়িং মারা যাবার পর খুব দ্রুত তাকে সমাধিস্ত করা হয়। ফলে সমাধিতে তার নাম না থাকায় এটি খুঁজে বের করা দুস্কর হয়ে ওঠে। == পাদটীকা == == তথ্যসূত্র == == বহিঃসংযোগ == বিষয়শ্রেণী:কিন সম্রাট বিষয়শ্রেণী:কিন সাম্রাজ্য ২০৬-এ মৃত্যু ৩য় শতাব্দীর চীনা সম্রাট জন্মসাল ইতিহাস
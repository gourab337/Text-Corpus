'''ওয়ালিদ আব্দুল্লাহ''' (; জন্ম: এপ্রিল ১৯, ১৯৮৬) হলেন সৌদি আরবের একজন ফুটবলার, যিনি বর্তমানে আল নাসরের হয়ে গোলরক্ষকের দায়িত্ব পালন করেন। তিনি হচ্ছেন আল-শাবাবের প্রথম গোলরক্ষক এবং ২০০৮ সালের এশিয়ান অলিম্পিক বাছাইপর্বে সৌদি আরবের হয়ে প্রথম গোলরক্ষকের দায়িত্ব পালন করেছেন। তিনি ২০০৭ সাল হতে সৌদি আরবের গোলরক্ষকের দায়িত্ব পালনের জন্য দলের ১ম পছন্দ হিসেবে নির্বাচিত হন। ==ক্লাব ক্যারিয়ার== ওয়ালিদ আব্দুল্লাহ ২০০৭–২০০৮ মৌসুম হতে আল-শাবাবের হয়ে নিয়মিত খেলেছিলেন। ২০০৬–২০০৭ মৌসুমে তিনি সৌদি আরব অলিম্পিক দলের হয়ে অলিম্পিকের বাছাইপর্বের খেলায় ব্যস্ত ছিলেন, এর জন্যই তিনি আল-শাবাবের প্রথম গোলরক্ষক হিসেবে খেলার কোনো সুযোগ পাননি। ==আন্তর্জাতিক ক্যারিয়ার== ===অলিম্পিক দল=== ওয়ালিদ আব্দুল্লাহ ২০০৮ সালে অলিম্পিকের বাছাইপর্বে সৌদি আরব অলিম্পিক দলের হয়ে ১১টি ম্যাচ খেলেছেন, যেখানে তিনি তার দলকে দ্বিতীয় পর্বে উত্তীর্ণ হতে সাহায্য করেছেন, এবং টোকিওতে অনুষ্ঠিত জাপান জাতীয় ফুটবল দলের বিরুদ্ধে তাদের সর্বশেষ ম্যাচে তারা জয়ের দ্বারপ্রান্তে পৌঁছে ছিল। ওয়ালিদ আব্দুল্লাহর সেরা খেলা হলো টোকিওতে অনুষ্ঠিত জাপানের বিরুদ্ধের খেলাটি, যেখানে তিনি জাপানের খেলোয়াড়দের বেশ কয়েকটি সম্ভাব্য গোল প্রতিহত করেছিলেন এবং জাপানকে গোল করা থেকে অনেক সময় ধরে বিরত রেখেছিলেন। ===জ্যেষ্ঠ দল=== ২০০৭ এএফসি এশিয়ান কাপে সৌদি আরব জাতীয় ফুটবল দলে যোগদানের মাধ্যমে ওয়ালিদ প্রথম জাতীয় দলে খেলেন। তার প্রথম অফিসিয়াল খেলা ছিল ২০০৭ সালের জুনে অনুষ্ঠিত সৌদি আরব এবং সংযুক্ত আরব আমিরাতের মধ্যকার ম্যাচটি, যেটি সৌদি আরব ২–০ গোলে জয়লাভ করে। তিনি ওমানের বিরুদ্ধে আরেকটি প্রীতি ম্যাচ খেলেছিলেন, যেটি ১–১ গোলে ড্র হয়েছিল। এশিয়ান কাপের ঠিক পূর্বে, ওয়ালিদ তার শিশু কন্যার মৃত্যুর সংবাদ পায়। কিন্তু তিনি তার পরিবারের সাথে থাকার বদলে জাতীয় দলের সাথে থাকার সিদ্ধান্ত গ্রহণ করেছিলেন, এবং এশিয়ান কাপে সৌদি আরবের দলে ডাক পেয়েছিলেন, কিন্তু উক্ত কাপে তিনি একটি ম্যাচও খেলার সুযোগ পাননি। এশিয়ান কাপের পর, ওয়ালিদ জাতীয় দলে বেশ কয়েকবার ডাক পেয়েছিলেন, তার মধ্যে উল্লেখযোগ্য হলো: ঘানার বিরুদ্ধে একটি প্রীতি ম্যাচ, যেখানে সৌদি আরব ৫–০ গোলে জয়লাভ করে। ২০১০ ফিফা বিশ্বকাপ বাছাইপর্বে সিঙ্গাপুরের বিরুদ্ধে, যেটি সৌদি আরব ২–০ গোলে জয়লাভ করে এবং ২০০৮ সালের ২৬ মার্চ উজবেকিস্তানের বিরুদ্ধে। ==বহিঃসংযোগ== ব্যক্তি জন্ম ফুটবলার আরব আন্তর্জাতিক ফুটবলার গোলরক্ষক খেলোয়াড় বিষয়শ্রেণী:আল শাবাব ফুটবল ক্লাব (রিয়াদ) খেলোয়াড়গণ ফুটবল ক্লাব খেলোয়াড়গণ এএফসি এশিয়ান কাপ খেলোয়াড়গণ এএফসি এশিয়ান কাপ খেলোয়াড়গণ এএফসি এশিয়ান কাপ খেলোয়াড়গণ পেশাদারী লীগ খেলোয়াড়গণ
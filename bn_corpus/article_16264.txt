'''ড্রেকো ম্যালফয়''' (ইংরেজি: '''Draco Malfoy''') জে. কে. রাউলিং রচিত ''হ্যারি পটার'' সিরিজের একটি কাল্পনিক চরিত্র তথা অন্যতম খলনায়ক। সে হ্যারি পটারের একই বর্ষের সহপাঠী এবং স্লিদারিন হাউসের ছাত্র। সে তার হাউসের সর্বাপেক্ষা আলোচিত কিশোর চরিত্র। ভিনসেন্ট ক্র্যাব গ্রেগরি গোয়েল নামে দুই বোকা সহপাঠী তার ছায়াসঙ্গী। এই দুই জন দেহরক্ষীর মতো তার সঙ্গে ঘোরে। ড্রেকোর চরিত্রটি আঁকা হয়েছে এক কাপুরুষ উৎপীড়কের মতো করে যদিও সে তা না।তার সম্বন্ধে বলা যায় 'দ্য বয় হু হ্যাড নো চয়েজ'। সে মাডব্লাড বলে তার বিরোধীদের মানসিক আঘাত করে থাকে। তবে জাদুক্ষমতা ব্যবহারে তার কিছু বিশিষ্টতাও রয়েছে। ''হ্যারি পটার অ্যান্ড দ্য হাফ-ব্লাড প্রিন্স'' উপন্যাসে ড্রেকো ম্যালফয়ই প্রধান খলচরিত্র। == চারিত্রিক বিকাশ == ড্রেকো ম্যালফয় চরিত্রটি নায়ক হ্যারি পটারের বিপরীতধর্মী চরিত্র। বিদ্যালয় জীবনে রাউলিং নিজে সহপাঠীদের যে উৎপীড়নের শিকার হয়েছিলেন, তা থেকেই তিনি এই চরিত্রের প্রাথমিক উপাদান সংগ্রহ করেন। ডায়াগন এলিতে ম্যাডাম ম্যালকিনের দোকানে প্রথম সাক্ষাতেই হ্যারি ড্রেকোর ঔদ্ধত্বপূর্ণ রক্ষণশীলতার পরিচয় পায়। রাউলিং ম্যালফয় পরিবারের চরিত্রগুলিকে ব্যবহার করেছেন এক বিশেষ প্রকার রক্ষণশীলতার নিদর্শন হিসেবে। এই রক্ষণশীল ধারণায় জাদুকরদের রক্তের বিশুদ্ধতাই ছিল সামাজিক প্রতিপত্তির মূল মাপকাঠি। পারিবারিক বিশ্বাসে বিশ্বাসী ড্রেকোও মনে করত, মাগল বংশজাত জাদুকর জাদুকরীদের জাদুশিক্ষার অধিকার পাওয়া উচিত নয়। জাদুকরদের দুনিয়াকে হ্যারি প্রথমে ভেবেছিল "জাদুময় বিস্ময়ভুবন"। কিন্তু ড্রেকোর সঙ্গে সাক্ষাতের পর তার সে ধারণা ঘুচে যায়। রাউলিং বলেছেন, "হ্যারি দেখতে পায় জাদুবিশ্বে ক্ষমতাসীন অনেক ব্যক্তিই আমাদের জগতের মতোই দুর্নীতিপরায়ণ দুষ্ট।" ''ফিলোসফার্স স্টোন'' উপন্যাসের প্রথম খসড়ায় ড্রেকো ম্যালফয়ের নাম রাখা হয়েছিল "ড্রেকো স্পানজেন" ("Draco Spungen")। রাউলিং-এর প্রি-ক্যানন ক্লাস তালিকায় "স্পানজেন" নামটি ছিল। কিন্তু পরে তিনি নামটি কেটে লেখেন "স্প্রিংকস"। তালিকা সম্পূর্ণ হওয়ার পর "ম্যালফয়" কথাটি যুক্ত করা হয়। ফিলিপ নেলের মতে, "ম্যালফয়" কথাটি ফরাসি শব্দবন্ধ "ম্যাল ফই" ("mal foi") কথাটি থেকে এসেছে; যার অর্থ "খারাপ বিশ্বাস"। ২০০২ সালে প্রকাশিত একটি নিবন্ধে নিলসেন নিলসেন এই মত প্রকাশ করেন যে, "ড্রেকো" শব্দটি "ড্রেকোনিয়ন" ("draconian") শব্দটির অনুষঙ্গে এসেছে; এবং তার পদবির প্রথম অংশ "ম্যাল" আসলে একটি ফরাসি অনুসর্গ যার অর্থ "মন্দ"। == চলচ্চিত্রে রূপায়ন == ব্রিটিশ অভিনেতা টম ফেল্টন সিরিজের প্রত্যেকটি চলচ্চিত্রে ড্রেকোর ভূমিকায় অভিনয় করেছে। শেষ চলচ্চিত্র ''ডেথলি হ্যালোসে''ও সে ড্রেকোর চরিত্রে অভিনয় করবে বলে নিশ্চিত করা হয়েছে। চলচ্চিত্র ছাড়াও ''অর্ডার অফ দ্য ফিনিক্স'' ''হাফ-ব্লাড প্রিন্স'' ভিডিও গেমেও ফেল্টন ড্রেকোর কন্ঠ দিয়েছে। == প্রতিক্রিয়া == রয়্যাল অ্যালবার্ট হলে একটি সাক্ষাৎকারে রাউলিং বলেন যে, ছেলেরা হ্যারি বদলে ড্রেকোর মতো পোষাক পরতে বেশি পছন্দ করে এবং লোকেরা ড্রেকোকে "একটু বেশিই পছন্দ করে", যা তার কাছে "খানিকটা উদ্বেগজনক"। একই সাক্ষাৎকারে স্টিফেন ফ্রাই বলেন যে, যে মুহুর্তে হ্যারি ড্রেকোর সঙ্গে পরিচিত হয়, সেই মুহূর্ত সে বুঝতে পারে, জাদুদুনিয়াতেও জাতিবিদ্বেষ রয়েছে। আর রয়েছে দুষ্ট দুর্নীতিপরায়ণ লোকেরা। ফ্রাই আরো বলেছেন যে ম্যালফয়, ক্র্যাব আর গোয়েল চিরকালই বদমাশ প্রকৃতির। তবে তার সঙ্গীদের তুলনায় ম্যালফয় অনেক বেশি কেতাদুরস্ত। == পাদটীকা == == বহিঃসংযোগ == Draco Malfoy at the Harry Potter Lexicon Mugglenet: Role in the Books পটারের চরিত্র চরিত্র
'''কুল-কুলতি ব্রত''' বাংলার হিন্দুসমাজের অশাস্ত্রীয় বা মেয়েলি ব্রতগুলির অন্তর্গত একটি ব্রত। গ্রামীণ বাংলার বাঙালি হিন্দুঘরের মহিলারা আশ্বিন মাসের সংক্রান্তি থেকে সারা কার্তিক মাস ধরে একমাসব্যাপী এই ব্রত পালন করেন। এটি চার বছর পরপর পালন করতে হয়। ব্রতের উদ্দেশ্য হল মৃত্যুর পর স্বর্গে অধিষ্ঠান কামনা। ==ব্রতের বৈশিষ্ট্য== গ্রাম-বাংলার বসতবাড়ির তুলসীতলায় এই ব্রত করা হয়। মেয়েলি ব্রত হওয়ার দরুন ব্রতপালনে কোন মন্ত্র বা পুরোহিতের প্রয়োজন হয় না। কুল-কুলতি ব্রত পালনের প্রথম পর্যায়ে ব্রতিনীকে প্রয়োজনীয় উপকরণ অর্থাৎ প্রদীপ কুলপাতা সংগ্রহ করতে হয়। দ্বিতীয় পর্যায়ে সন্ধ্যাবেলায় বসতবাড়ির তুলসীতলায় কুলপাতা পেতে হাতে করে প্রদীপটি ঘোরাতে ঘোরাতে ছড়া আবৃত্তি করা হয়: "কুল-কুলতি কুলবতী তুলসীতলায় দিয়ে মাটি আমার যেন হয় স্বর্গে বাতি।।" এভাবে প্রদীপটি তিনবার ঘুরিয়ে কুলপাতার উপর রেখে নিচের ছড়াটি বলে নমস্কার করা হয়। "হরিপ্রিয়া তুলসীদেবী করি নমস্কার অন্তিমকালে কোরো মাগো ভবনদী পার।।" ==তথ্যসূত্র== সংস্কৃতি হিন্দু
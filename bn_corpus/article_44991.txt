রুশ তুর্কিস্তান রুশ তুর্কিস্তান এবং আফগানিস্তান '''মধ্য এশিয়ায় রুশ বিজয়াভিযান''' ঊনবিংশ শতাব্দীর দ্বিতীয়ার্ধে পরিচালিত হয়েছিল। যে ভূখণ্ড রুশ তুর্কিস্তান এবং পরবর্তীতে সোভিয়েত মধ্য এশিয়ার রূপ লাভ করেছিল সেটি এখন উত্তরে কাজাখস্তান, কেন্দ্রে উজবেকিস্তান, পূর্বে কিরগিজস্তান, দক্ষিণ-পূর্বে তাজিকিস্তান এবং দক্ষিণ-পশ্চিমে তুর্কমেনিস্তানে বিভক্ত। রুশদের আগমনের আগে এই ভূখণ্ডের উত্তরাংশ কাজাখ স্তেপভূমির যাযাবরদের এবং দক্ষিণাংশ বৃহত্তর ইরানের অংশ ছিল। এই ভূখণ্ডের অধিকাংশ অধিবাসী তুর্কি ভাষাগোষ্ঠির বিভিন্ন ভাষায় কথা বলত। এজন্য ভূখণ্ডটি তুর্কিস্তান নামে পরিচিত ছিল। অষ্টাদশ শতাব্দীতে রুশরা কাজাখ স্তেপভূমিতে আধিপত্য বিস্তার শুরু করে। ১৮৩৯ সালে তারা খিভা আক্রমণ করে, কিন্তু প্রতিকূল আবহাওয়াসহ বিভিন্ন কারণে পরাজিত হয়। ১৮৪৭–১৮৫৩ সালে রুশরা আরল সাগরের উত্তরে সিরদরিয়া নদীর পূর্বতীর পর্যন্ত অনেকগুলো দুর্গ নির্মাণ করে। ১৮৪৭–১৮৬৪ সালে তারা পূর্ব কাজাখ স্তেপভূমি অতিক্রম করে এবং কিরগিজস্তানের উত্তর সীমান্ত বরাবর অনেকগুলো দুর্গ নির্মাণ করে। ১৮৬৪–১৮৬৮ সালে তারা কিরগিজস্তান থেকে দক্ষিণ দিকে অগ্রসর হয়, তাসখন্দ সমরকন্দ দখল করে নেয়, এবং কোকান্দ খানাত বুখারা আমিরাতকে আশ্রিত রাজ্যে পরিণত করে। ১৮৭৩ সালে তারা খিভা এবং ১৮৮১ সালে পশ্চিম তুর্কমেনিস্তান দখল করে। ১৮৮৪ সালে তারা মার্ভ মরূদ্যান এবং পূর্ব তুর্কমেনিস্তান অধিকার করে নেয়। ১৮৮৫ সালে রুশরা আফগানিস্তানের কাছ থেকে পাঞ্জদেহ দখল করে নেয়, কিন্তু ব্রিটিশ হস্তক্ষেপের ফলে তাদের দক্ষিণমুখী সম্প্রসারণ বন্ধ হয়। ১৮৯৩–১৮৯৫ সালে তারা দক্ষিণপূর্বে পামির উচ্চভূমি অধিকার করে এবং এর মধ্য দিয়ে মধ্য এশিয়ায় রুশ বিজয়াভিযানের সমাপ্তি ঘটে। == ভূগোল == == প্রাথমিক যোগাযোগ == == ১৮৩৯: ব্যর্থ খিভা অভিযান == == ১৮৪৭–১৮৫৩: সিরদরিয়া রেখা == == ১৮৪৭–১৮৬৪: পূর্বদিকে অগ্রাভিযান == == ১৮৬৪–১৮৬৮: কোকান্দ বুখারার পরাজয় == == কাস্পিয়ান অঞ্চলে অভিযান == == ১৮৭৩: খিভা বিজয় == == ১৮৭৯–১৮৮৫: তুর্কমেনিস্তান অভিযান == == ১৮৭২–১৮৯৫: পূর্বাঞ্চলীয় পর্বতসমূহে অভিযান == == গ্রেট গেম == == আরো দেখুন == == তথ্যসূত্র == সামরিক ইতিহাস ইতিহাস
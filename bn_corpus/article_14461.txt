'''লালবাজার''' মধ্য কলকাতার বিবাদীবাগ সংলগ্ন একটি অঞ্চল। এটি শহরের কেন্দ্রীয় বাণিজ্য অঞ্চলের সঙ্গে সংযুক্ত। কলকাতা পুলিশের সদর কার্যালয় এখানে (১৮, লালবাজার স্ট্রিট) অবস্থিত এবং এই কার্যালয়টি লোকমুখে লালবাজার নামেই পরিচিত। == ইতিহাস == বিবাদীবাগের উত্তর-পূর্ব কোণ থেকে বউবাজার পর্যন্ত প্রসারিত রাস্তাটি পূর্বে ‘অ্যাভিনিউ টু দি ইস্টওয়ার্ড’ (‘Avenue to the eastward’) বা ‘পূর্বদিকের পথ’ নামে অভিহিত হত। এই রাস্তাটির অন্য নাম ছিল গ্রেট বাংলো রোড। বর্তমান পুলিশ কার্যালয়টি আদতে ছিল কলকাতার বিশিষ্ট ধনী ব্যবসায়ী জন পামার (John Palmer)-এর বাসভবন। কথিত আছে তারও পূর্বে এটি ছিল ‘একটি পুরনো বসতবাটীর ধ্বংসাবশেষ, কোনো কৃষ্ণাঙ্গ স্থানীয় বাসিন্দার বাড়ি’ (‘an old ruin of house, formerly the residence of some black native’)। এর পাশেই ছিল সেযুগের সর্বাপেক্ষা সুন্দর বাড়ি হারমোনিক ট্যাভার্ন। যদিও অনেক কাল আগেই এই বাড়িটি ভেঙে ফেলা হয়। আদি কলকাতায় অধিকাংশ ক্ষেত্রেই শাস্তি হিসেবে ফাঁসিতে ঝোলানো হত। তাই লালবাজার চিৎপুর রোডের (বর্তমান রবীন্দ্র সরণি) সংযোগস্থলে সেযুগে একটি ফাঁসির মঞ্চও ছিল। ১৭৬৮ সালে এই রাস্তাটিকে উল্লেখ করা হয়েছিল কলকাতার শ্রেষ্ঠ রাস্তা বলে। লালবাজারের বর্তমান পুলিশ সদর কার্যালয়টি নির্মিত হয় ১৯১৯ সালে। == তথ্যসূত্র == == আরও দেখুন == কলকাতার অঞ্চল পুলিশ ভূগোল রাস্তা
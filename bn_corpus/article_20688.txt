'''লি ডাক থো''' (; জন্ম: ১৪ অক্টোবর, ১৯১১ মৃত্যু: ১৩ অক্টোবর, ১৯৯০) হা নাম প্রদেশে জন্মগ্রহণকারী ভিয়েতনামের বিপ্লবী, জেনারেল, কূটনীতিবিদ এবং রাজনৈতিক ব্যক্তিত্ব ছিলেন। ১৯৭৩ সালে মার্কিন যুক্তরাষ্ট্রের কূটনীতিবিদ এবং ব্যবসায়ী হেনরি কিসিঞ্জারের সাথে যৌথভাবে নোবেল শান্তি পুরস্কার লাভ করেন। কিন্তু পরবর্তীতে তিনি পুরস্কার গ্রহণে অস্বীকৃতি জানিয়েছিলেন। == রাজনৈতিক জীবন == ১৯৩০ সালে ডাক থো ইন্দোচীন কমিউনিস্ট পার্টি গঠনে সহায়তা করেন। ফরাসী ঔপনিবেশিক কর্তৃপক্ষ তাকে ১৯৩০ থেকে ১৯৩৬ সাল পর্যন্ত কারাগারে নিক্ষেপ করে। এরপর তাকে পুণরায় কারাগারে প্রেরণ করা হয় ১৯১৯ থেকে ১৯৪৪ সাল পর্যন্ত। ১৯৪৫ সালে তিনি কারাগার থেকে মুক্তিলাভ করেন। ১৯ মে, ১৯৪১ সালে গঠিত ভিয়েতনামের স্বাধীনতা আন্দোলনের নেতৃত্ব প্রদানকারী ভিয়েত মিনহের নেতৃত্ব দেন। আন্দোলন ছিল ফরাসী ঔপনিবেশিক শাসনের বিরুদ্ধে যা ১৯৫৪ সালে জেনেভায় চুক্তি স্বাক্ষর পর্যন্ত স্থায়ী ছিল। ১৯৪৮ সালে তিনি দক্ষিণ ভিয়েতনামে কোচিনচিনা কমিটি পার্টির উপ-সচিব ছিলেন। তারপর তিনি ১৯৫৫ সালে ভিয়েতনাম ওয়ার্কার্স পার্টির লাও ডং পলিটব্যুরো শাখায় যোগদান করেন যা বর্তমানে ভিয়েতনামের কমিউনিস্ট পার্টি নামে পরিচিত। ১৯৫৬ সালে দক্ষিণ ভিয়েতনাম সরকারের বিরুদ্ধে ভিয়েত কং রাজনৈতিক সংগঠন আন্দোলনে লিপ্ত হয়। ১৯৬৩ সালে থো পার্টির অন্তর্ভুক্ত ৯নং আলোচ্যসূচী বাতিল করে তাতে সম্মতি দেন। == প্যারিস শান্তি চুক্তি == ১৯৬০-এর দশকের শুরুতে ভিয়েতনাম যুদ্ধে মার্কিন যুক্তরাষ্ট্র সরাসরি জড়িয়ে পড়ে। প্যারিসে শান্তি চুক্তির লক্ষ্যে ১৯৬৯ থেকে ১৯৭৩ সালের মধ্যে প্রকাশ্যে কিংবা গোপনে বেশ কিছু বৈঠক অনুষ্ঠিত হয়। ভিয়েতনামের পক্ষ থেকে জুয়ান থুই, থো এবং মার্কিন যুক্তরাষ্ট্রের হেনরি কিসিঞ্জার ফেব্রুয়ারি, ১৯৭০ থেকে শান্তি চুক্তির ব্যাপারে গোপনে আলাপ-আলোচনা চালাচ্ছিলেন। ২৩ জানুয়ারি, ১৯৭৩ সালে প্যারিসে শান্তি চুক্তি স্বাক্ষরিত হয়। চুক্তিতে ৮০দিনের মধ্যে যুদ্ধবন্দীদের মুক্তি দেয়া; যুদ্ধবিরতি; দক্ষিণ ভিয়েতনামে সাধারণ নির্বাচন; দক্ষিণ ভিয়েতনামে মার্কিন সহায়তা অব্যাহত রাখা এবং উত্তর ভিয়েতনামের সেনাদের দক্ষিণ ভিয়েতনামে অবস্থান অন্তর্ভুক্ত ছিল। ২৩ জানুয়ারি শান্তি চুক্তি স্বাক্ষরিত হলেও সময়ের প্রয়োজনে আলাপ-আলোচনা অব্যাহত থাকে। কিছু অঞ্চলে তখনও যুদ্ধ চলছিল। ২৯ মার্চের মধ্যে মার্কিন যুক্তরাষ্ট্রের সেনা প্রত্যাহার করে। উত্তর ভিয়েতনামে বোমাবর্ষণ হতে থাকে। উভয় পক্ষই যুদ্ধবিরতি লঙ্ঘন করে। মে জুন, ১৯৭৩ সালে কিসিঞ্জার এবং থো শান্তি চুক্তির উত্তরণে প্রচেষ্টা চালাতে থাকেন। ১৩ জুন, ১৯৭৩ সালে মার্কিন যুক্তরাষ্ট্র এবং উত্তর ভিয়েতনাম যৌথভাবে প্যারিস চুক্তির পূর্ণাঙ্গ বাস্তবায়নের লক্ষ্যে স্বাক্ষর করে। == নোবেল শান্তি পুরস্কার == থো এবং হেনরি কিসিঞ্জার প্যারিস শান্তি চুক্তি আলোচনার তাদের অবদানের জন্যে যৌথভাবে ১৯৭৩ সালের নোবেল শান্তি পুরস্কারের জন্যে নির্বাচিত হন। কিন্তু, তখনো শান্তি চুক্তি সম্পন্ন হয়নি দাবী করে থো পুরস্কার গ্রহণে অসম্মতি জানান। যুদ্ধবিরতি বেশীদিন স্থায়ী ছিল না। ১৯৭৫ সালে উত্তর ভিয়েতনাম সাইগন এবং দক্ষিণ ভিয়েতনাম দখল করলে ভিয়েতনাম যুদ্ধের ইতি ঘটে। == তথ্যসূত্র == == বহিঃসংযোগ == October 1968 Conversation between Le and Chinese Foreign Minister Chen Yi জন্ম মৃত্যু শান্তি পুরস্কার বিজয়ী রাজনীতিবিদ শান্তি পুরষ্কার বিজয়ী পুরুষ
'''অ্যান্ডারনাখ দাবা''' এক ভিন্ন ধরনের দাবা খেলা বিশেষ। == ইতিহাস == এই দাবার নাম জার্মানীর অ্যান্ডারনাখ শহরের নামানুসারে দেওয়া হয়েছে। এই শহরে ভিন্ন ধরনের দাবাপ্রেমীরা প্রতি বছর মিলিত হন। ১৯৯৩ খ্রিষ্টাব্দের এই রকম এক সভায় এক দাবার সমস্যার প্রতিযোগিতায় অ্যান্ডারনাখ দাবাকে সামনে আনা হয়। == নিয়ম == অ্যান্ডারনাখ দাবায় সাধারণ দাবার সমস্ত নিয়ম প্রযোজ্য। এছাড়া একটি বিশেষ নিয়ম আছে। এই দাবায় কোন গুটি বিপক্ষের গুটিকে উচ্ছেদ করলে বিপক্ষের রং ধারণ করে। কিন্তু রাজা যদি বিপক্ষের কোন গুটিকে উচ্ছেদ করে, তখন তার রং পরিবর্তন হয় না। যে দানে বিপক্ষের কোন গুটিকে উচ্ছেদ হয় না, সেই দান সাধারণ দাবার নিয়ম মেনে চলে। বোড়ের উত্তরণ হলে রং পরিবর্তন না হলেও অষ্টম সারিতে থাকা বিপক্ষের কোন গুটি উচ্ছেদ করে বোড়ের উত্তরণ হলে উত্তরণের পর নতুন গুটির রং পরিবর্তন হয়। == একটি অ্যান্ডারনাখ দাবার সমস্যা == পাশে দেখানো চিত্র অ্যান্ডারনাখ দাবার সমস্যার একটি উদহারণ। এই সমস্যার উদ্দেশ্য তিন দানে সমাধান করে চিত্রে প্রদর্শিত অবস্থানে পৌছনো। সমস্যাটির সমাধান হল- :'''১'''. Nf3 Nc6 :'''২'''. Ne5 Nxe5 (কালো ঘোড়া e5 ঘরে থাকা সাদা ঘোড়াকে উচ্ছেদ করে নিজেই সাদা ঘোড়াতে পরিণত হয়।) :'''৩'''. Nxd7 Nb8 (e5 ঘরে থাকা সাদা ঘোড়া d7 ঘরে থাকা কালো বোড়েকে উচ্ছেদ করে আবার কালো ঘোড়াতে পরিণত হয়। সেই কালো ঘোড়া ফাঁকা b8 ঘরে স্থান দখল করে। সমস্যার সমাধান হয়। == তথ্যসূত্র == == বহিঃসংযোগ == selection of Andernach problems
'''২০০৬-০৮ বাংলাদেশি রাজনৈতিক সংকটের''' শুরু হয়েছিল ২০০৬ সালের অক্টোবরের শেষের দিকে যখন বাংলাদেশ জাতীয়তাবাদী দল-এর সরকারের মেয়াদ শেষে তত্ত্বাবধায়ক সরকার ক্ষমতা গ্রহণ করে। তৎকালীন সংবিধান অনুসারে, কোন দল ক্ষমতা হস্তান্তরের ৯০ দিন পর জাতীয় নির্বাচন অনুষ্ঠিত হবে এবং মধ্যবর্তী ৯০ দিন তত্ত্বাবধায়ক সরকার ক্ষমতায় থেকে নির্বাচনী প্রক্রিয়া তদারকি করবে এর অধীনেই নির্বাচন অনুষ্ঠিত হবে। রাজনৈতিক সংকট শুরু হয় তৎকালীন রাষ্ট্রপতি ইয়াজউদ্দিন আহম্মেদকে তত্বাবধায়ক সরকারের প্রধান উপদেষ্টা হিসেবে নিয়োগের মাধ্যমে কারণ রাজনৈতিক দলগুলো অন্য পাঁচজন প্রার্থীর ব্যাপারে একমত হতে পারেনি। এই অন্তবর্তী সরকারের সূচনা হয় সংহিস বিক্ষোভের মধ্য দিয়ে। বাংলাদেশ আওয়ামী লীগ বিক্ষোভ শুরু করে এবং প্রথম মাসেই ৪০ জন নিহত হয় শতশত আহত হয়। বাংলাদেশ জাতীয়তাবাদী দলেরও এই প্রক্রিয়া বিরোধীদের বিরোদ্ধে অভিযোগ ছিল। তত্বাবধায়ক সরকার, ব্যাপক আলোচনার পর দেশের সব রাজনৈতিক দলগুলোকে এক টেবিলে আলোচনায় আনতে সমর্থ হয় এবং ৩ই জানুয়ারি ২০০৭ সালে জাতীয় নির্বাচনের তারিখ ঠিক করা হয়। আওয়ামী লীগ থেকে ঘোষণা করা হয়, তারা নিজে এর সাথে যুক্ত ছোটদলগুলো ২২শে জানুয়ারি ২০০৭ সালে অনুষ্ঠিত হতে যাওয়া সাধারণ নির্বাচন বর্জন করবে। তারা ভোটার তালিকা সঠিকভাবে প্রণয়ন করা হয়নি বলে অভিয়োগ উত্থাপন করে। পরবর্তিতে এটাকে কেন্দ্র করে দেশে আরো সংহিস পরিস্থিতির সৃষ্টি হয়। আওয়ামী লীগ বিএনপির মধ্যকার তিক্ত রাজনৈতিক দ্বন্দ্ব দুই দশক ধরে জাতিকে প্রভাবিত করছে যদিও তাদের রাজনৈতিক অবস্থান খুব একটা অভিন্ন নয়। দুটি দলই নারী কর্তৃক পরিচালিত এবং তারা দুজনই নিহত নেতার প্রতিনিধিত্ব করেন। আওয়ামী লীগের প্রধান হলেন শেখ হাসিনা যিনি শেখ মুজিবুর রহমানের কন্যা; ১৯৮১ সাল থেকে আওয়ামী লীগের প্রধান হিসেবে দায়িত্ব পালন করছেন। শেখ মুজিবুর রহমান বাংলাদেশের জাতির জনক তিনি ১৯৭৫ সালে পরিবারের অন্যান্য সদস্যদের সাথে তাকে হত্যা করা হয়। খালেদা জিয়া, বিএনপির প্রধান; তিনি বিএনপির প্রতিষ্ঠাতা জিয়াউর রহমানের স্ত্রী। জিয়াউর রহমান ১৯৭৮ সালে বিএনপি প্রতিষ্ঠা করেন; ১৯৮১ সালে তাকে হত্যা করা হয়। ২০০৭ সালের ১১ই জানুয়ারি রাষ্ট্রপতি ইয়াজউদ্দিনকে সমর্থন করে সেনাবাহিনী তত্বাবধায়ক সরকার ব্যবস্থায় হস্তক্ষেপ করে, এর পূর্বেই দেশে জরুরি অবস্থা জাড়ি ছিল। ইয়াজউদ্দিন আহমেদ তার প্রায় সকল উপদেষ্টার পদত্যাগপত্র গ্রহণ করেন এবং তিনি নিজেও প্রধান উপদেষ্টার পদ থেকে পদত্যাগ করেন। ১২ই জানুয়ারি ফখরুদ্দীন আহমদ তার স্থলাভিষিক্ত হন, যিনি বিশ্ব ব্যাংকের একজন কর্মকর্তা হিসেবে দায়িত্ব পালন করছিলেন। নতুন গঠিত সরকার দেশে স্থিতিশীলতা ফিরিয়ে আনতে সকল প্রকার রাজনৈতিক কার্যক্রমের উপর নিষেধাজ্ঞা আরোপ করে। পরবর্তিতে সরকার দুর্নীতি মামলাগুলোর উপর কাজ শুরু করে; রাজনৈতিক নেতৃবৃন্দ, সরকারী কর্মকর্তা, ব্যবসায়ীসহ ১৬০ জনের বিরুদ্ধে ১৯৯০-এর দশকে করা কার্যক্রমের উপর চার্জশীট দাখিল করে তদন্ত শুরু করে। ইতিপূর্বে বাংলাদেশের উভয় রাজনৈতিক দলের বিপক্ষে বিভিন্ন সময় দুর্নীতির অভিযোগ রয়েছে। উপরন্তু কিছু পর্যবেক্ষক মনে করেন, তত্ত্বাবধায়ক সরকার দেশের স্থিতিশীলতা রাজনৈতিক মেরুকরণ কমাতে রাজনৈকি নেতৃবৃন্দকে স্বেচ্ছা নির্বাসনে পাঠাতে বাধ্য করার চেষ্টা করেছিলেন। তত্বাবধায়ক সরকার, ২০০৬-এর শেষ দিকে বিক্ষোভের সময় ৪জন ব্যক্তিকে হত্যার দায়ে শেখ হাসিনাকে অভিযুক্ত করে। সর্বোচ্চ আদালত রায় প্রদাণ করেন, জরুরি অবস্থার অধীনে খালেদা জিয়া জরুরি অবস্থা জাড়ির পূর্বের কোন ঘটনায় অভিযুক্ত হবেন না কিন্তু ২০০৭ সালের সেপ্টেম্বরে করা একটি আপিলে সর্বোচ্চ আদালত মামলা পরিচালনার রায় প্রদান করেন। ২০০৮ এর শেষ দিকে তত্বাবধায়ক সরকার সাধারণ নির্বাচনের ব্যবস্থা করে এবং ডিসেম্বরে নির্বাচন অনুষ্ঠিত হয়। নির্বাচনে আওয়ামী লীগ মহাজোট দুই তৃতীয়াংশ ভোটে জয় লাভ করে ২০০৯-এ সরকার গঠন করে। ==তথ্যসূত্র== ==বহিঃসংযোগ== "The coup that dare not speak its name", ''The Economist'' Bangladesh government Bangladesh Election Commission "Military Government Crackdown on Internet Users in Bangladesh", E-Bangladesh, October 2007 রাজনীতি ইতিহাস বাংলাদেশ বাংলাদেশ বাংলাদেশ
'''গ্যারি কার্স্টেন''' (; জন্ম: ২৩ নভেম্বর, ১৯৬৭) কেপ টাউনে জন্মগ্রহণকারী দক্ষিণ আফ্রিকার সাবেক আন্তর্জাতিক ক্রিকেটার। পরবর্তীকালে তিনি বিশ্বকাপ জয়ী ভারতীয় ক্রিকেট দলের কোচের দায়িত্ব পালন করেন। খেলোয়াড়ী জীবনে তিনি ইনিংসের গোড়াপত্তন করতে নামতেন। তার বৈমাত্রেয় ভাই পিটার কার্স্টেনও দক্ষিণ আফ্রিকার ওয়েস্টার্ন প্রভিন্সের পক্ষ হয়ে খেলেছেন এবং দক্ষিণ আফ্রিকার পক্ষে ১৯৯২ সালের বিশ্বকাপ ক্রিকেটে অংশ নিয়েছিলেন। == খেলোয়াড়ী জীবন == অস্ট্রেলিয়া জাতীয় ক্রিকেট দলের বিপক্ষে ১৯৯৩ সালে মেলবোর্নে টেস্ট ক্রিকেটে অভিষেক ঘটে তার। ২০০৪ সালে নিউজিল্যান্ডের বিপক্ষে একদিনের আন্তর্জাতিক ক্রিকেট খেলায় ৭৬ রানের মাধ্যমে দলকে বিজয়ে সাহায্য করে অবসর নেন। একই দেশের বিপক্ষে প্রথম প্রোটিয়াস হিসেবে দক্ষিণ আফ্রিকার ক্রিকেট ইতিহাসে শততম টেস্ট ম্যাচ খেলেন। দক্ষিণ আফ্রিকার পক্ষ হয়ে টেস্ট ক্রিকেটে সবচেয়ে বেশি রান সেঞ্চুরির রেকর্ড করেন যা পরবর্তীকালে জ্যাক ক্যালিস ভেঙ্গে ফেলেন। ২০০৩ সালে জ্যাক ক্যালিস-গ্যারি কার্স্টেন জুটি চতুর্থ উইকেটে দক্ষিণ আফ্রিকান রেকর্ড গড়েন। তারা ১৯২৯ সালের ওভাল টেস্টে তৎকালীন দলীয় অধিনায়ক নামি ডিন-হার্বি টেলরের গড়া ২১৪ রানের রেকর্ড ভঙ্গ করেন। তিনি প্রথম টেস্ট ব্যাটসম্যানরূপে অন্য ৯টি টেস্টখেলুড়ে প্রতিটি দেশের বিরুদ্ধে সেঞ্চুরি করেছিলেন। ২০০৩ সালে রানটি অতিক্রম করেন সর্বোচ্চ রানের অধিকারী হন গ্রেইম স্মিথ, একই দলের বিপক্ষে ২০০৩ সালে। ব্যাটিংয়ের চরম ধৈর্য্যের পরিচয় দিয়ে ফলো অনে পড়ে ডারবানের কিংসমিডে ইংল্যান্ড ক্রিকেট দলের বিপক্ষে সাড়ে ১৪ ঘন্টায় ২৭৫ রান করেন যা টেস্ট ক্রিকেটের ইতিহাসে ১৯৫৮ সালে ওয়েস্ট ইন্ডিজের বিপক্ষে পাকিস্তানের হানিফ মোহাম্মদের ৯৭০ মিনিটের পর দ্বিতীয় মন্থরতম রান। এরফলে তার দল সমূহ পরাজয়ের কবল থেকে রক্ষা পায়। মার্চ, ২০০৪ সালে শততম টেস্টে অংশগ্রহণের সৌভাগ্য ঘটে তার। তবে, অকল্যাণ্ডে স্বাগতিক নিউজিল্যান্ডের বিপক্ষে মাত্র দুই রান সংগ্রহ করতে পেরেছিলেন তিনি। খেলায় নিউজিল্যান্ড নয় উইকেটের ব্যবধানে জয় পেয়েছিল। মৌসুমে অসামান্য ক্রীড়াশৈলী উপহার দেয়ার স্বীকৃতিস্বরূপ উইজডেন কর্তৃক বর্ষসেরা ক্রিকেটারের মর্যাদা লাভ করেন তিনি। একদিনের আন্তর্জাতিকে তার করা ১৮৮ রানটি এখনো দক্ষিণ আফ্রিকার দলের পক্ষ হয়ে সর্বোচ্চ রানের মর্যাদা পাচ্ছে। ১৯৯৬ বিশ্বকাপ ক্রিকেটে সংযুক্ত আরব আমিরাত জাতীয় ক্রিকেট দলের বিপক্ষে রান করেন যা একদিনের আন্তর্জাতিকে ৬ষ্ঠ এবং বিশ্বকাপের ইতিহাসে সর্বোচ্চ রানের রেকর্ড। == কোচ == ক্রিকেট জীবন থেকে অবসর গ্রহণের পর কেপ টাউনের নিজস্ব ক্রিকেট একাডেমি প্রতিষ্ঠা করেন। নভেম্বর, ২০০৭ সালে সবাইকে আশ্চর্যান্বিত করে ভারতীয় জাতীয় ক্রিকেট দলের কোচের শূন্য পদে আবেদন করেন। ভারতীয় ক্রিকেট নিয়ন্ত্রণ বোর্ড বা বিসিসিআই তার সাথে দু’বছরের মেয়াদে চুক্তিতে উপনীত হয়। ভারত জাতীয় ক্রিকেট দলের তরফে পূর্ণ সমর্থন পেয়ে তিনি ডিসেম্বর কোচ হিসেবে দায়িত্বভার গ্রহণ করেন। ২০১১ সালের বিশ্বকাপ ক্রিকেটের পর ভারতীয় দল দক্ষিণ আফ্রিকা সফরে যায়। সেখানে ১-১ ব্যবধানে টেস্ট সিরিজ ড্র হলেও ৩-২ ব্যবধানে ওডিআইয়ে পরাজিত হয়। এরপর কার্স্টেন পারিবারিক কারণ দেখিয়ে চুক্তি নবায়ণ করেননি। ''জশুয়া'' ''জেমস'' নামীয় দুই পুত্র স্ত্রীকে সঙ্গ দিতেই তার সিদ্ধান্ত গ্রহণ। কেননা তিনি তিন বছর যাবৎ পরিবারকে সঠিকভাবে সময় দিতে পারেননি। তিনি দ্রুত দক্ষিণ আফ্রিকা ক্রিকেট কর্তৃপক্ষের সাথে যোগাযোগ করেন। দক্ষিণ আফ্রিকার কোচ করি ফন জিলের চুক্তি শেষ হবার কথা। জুন, ২০১১ সালে কার্স্টেন দক্ষিণ আফ্রিকা দলের কোচ হিসেবে যোগদান করেন যার মেয়াদ আগস্ট, ২০১৩ সালে শেষ হয়। == তথ্যসূত্র == == আরও দেখুন == জন্টি রোডস সন্দ্বীপ পাতিল ক্রিকেট বিশ্বকাপের শতরানের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার প্রিমিয়ার লীগের কোচ প্রভিন্সের ক্রিকেটার বর্ষসেরা ক্রিকেটার বিষয়শ্রেণী:কেপ টাউনের আফ্রিকান ক্রিকেটার আফ্রিকান ক্রিকেট কোচ আফ্রিকান ক্রীড়াবিদ আফ্রিকার টেস্ট ক্রিকেটার আফ্রিকার টেস্ট ক্রিকেট অধিনায়ক আফ্রিকার একদিনের আন্তর্জাতিক ক্রিকেটার জাতীয় ক্রিকেট দলের কোচ আফ্রিকা জাতীয় ক্রিকেট দলের কোচ
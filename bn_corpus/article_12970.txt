'''ভালেন্তিনা লিসিৎসা''' (ইউক্রেনীয় ভাষায়: Валентина Лисиця) ইউক্রেনে জন্মগ্রহণকারী একজন ক্লাসিকাল পিয়ানোবাদক। তিনি বর্তমানে মার্কিন যুক্তরাষ্ট্রে বসবাস করছেন। তিনি বিশ্বের সর্বত্র বিভিন্ন মর্যাদাপূর্ণ কনসার্ট ভেন্যুতে পিয়ানো বাজিয়ে থাকেন। তার স্বামী আলেক্সেই কুজনেতসফ-ও একজন পিয়ানোবাদক, এবং তিনি লিসিৎসার সাথে করেন। == জীবনী == লিসিৎসা ইউক্রেনের রাজধানী কিয়েভে জন্মগ্রহণ করেন। তার বাবা-মা কেউই সঙ্গীতজ্ঞ ছিলেন না। তিনি তিন বছর বয়সে পিয়ানো বাজানো শুরু করেন এবং চার বছর বয়সে তার প্রথম একক বাদন (সোলো রিসাইটাল) সম্পন্ন করেন। যদিও ছোটবেলা থেকেই লিসিৎসার সঙ্গীতে ঝোঁক ছিল, তখন তার ইচ্ছে ছিল বড় হয়ে একজন দাবাড়ু হবেন। তিনি প্রথমে প্রতিভাবান ছাত্রদের জন্য বিশেষ সঙ্গীত স্কুল লিসেংকো সঙ্গীত স্কুল-এ, এবং তার পর কিয়েভ কনজার্ভেটরি-তে সঙ্গীত শিক্ষা লাভ করেন। শেষোক্ত প্রতিষ্ঠানেই তিনি হবু স্বামী কুজনেতসফের দেখা পান। কুজনেতসফের সাথে সাক্ষাতের পরেই লিসিৎসা সঙ্গীতের ব্যাপারে আরও মনোযোগী হয়ে ওঠেন। ১৯৯১ সালে তারা দুইজনে বিশ্বে দ্বৈত পিয়ানোবাদনের সবচেয়ে গুরুত্বপূর্ণ প্রতিযোগিতায় The Murray Dranoff Two Piano Competition-এ -- প্রথম পুরস্কার লাভ করেন। বছরই তারা কর্মজীবন প্রসারের উদ্দেশ্যে মার্কিন যুক্তরাষ্ট্রে চলে আসেন। ভালেন্তিনা এরপর তার একক পিয়ানোবাদন ক্যারিয়ার শুরু করেন। তিনি বিশ্বখ্যাত কার্নেগি হল, এভ্‌রি ফিশার হল এবং মুজিকভেরাইন-এ বাজিয়েছেন। পর্যন্ত তিনি বেশ কিছু অডিও সিডি কিছু ডিভিডি প্রকাশ করেছেন। == বহিঃসংযোগ == ভালেন্তিনা লিসিৎসার ওয়েবসাইট ইউটিউবে ভালেন্তিনা লিসিৎসার ভিডিওসমূহ ক্লাসিকাল পিয়ানোবাদক ক্লাসিকাল সঙ্গীতশিল্পী
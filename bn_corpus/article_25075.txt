'''জান্নাতুল ফেরদৌস পিয়া''' (জন্মঃ মে ০৪, ১৯৯১) একজন বাংলাদেশী মডেল এবং অভিনেত্রী। তিনি ২০০৭ সালে মিস বাংলাদেশ খেতাব অর্জন করেন। অভিনয় জগতে পদার্পণের পূর্বে তিনি মডেল হিসেবে খ্যাত ছিলেন। তার পেশা জীবন প্রায় সময়ই সমালোচিত হয়েছে এবং গণমাধ্যমে ব্যাপক প্রচার লাভ করেছে। ২০১২ সালে চোরাবালি চলচ্চিত্রে অভিনয়ের মধ্য দিয়ে চলচ্চিত্র জগতে পিয়ার আবির্ভাব ঘটে। চলচ্চিত্রে অভিনয় এবং বিভিন্ন আন্তর্জাতিক অঙ্গনে বাংলাদেশের প্রতিনিধিত্ব করার তার তারকাখ্যাতি আরও বাড়িয়ে দেয়। == প্রাথমিক জীবন == পিয়া ১৯৯১ সালে খুলনা, বাংলাদেশে জন্মগ্রহণ করেন। পরিবারের মানুষ তাকে পিউ বলে ডাকেন। তিনি লন্ডন কলেজ অব লিগ্যাল স্টাডিসে অাইন বিভাগে দ্বিতীয় বর্ষে অধ্যয়ন করছেন। == কর্মজীবন == ২০০৭ সালে মিস বাংলাদেশ প্রতিযোগিতায় বিজয়ী হন পিয়া। এরপর কর্মজীবন শুরু করেন র‌্যাম্প মডেলিং-এর মাধ্যমে ২০০৮ সালে। ফ্যাশন মডেল হিসেবে পাশাপাশি একাধিক ব্র্যান্ডের টেলিভিশন বিজ্ঞাপনে কাজ করেছেন। তিনি বিভিন্ন আন্তর্জাতিক অনুষ্ঠানসমূহে অংশ নিয়েছেন বাংলাদেশের প্রতিনিধি হয়ে। ২০১১ সালে দক্ষিণ কোরিয়ায় আয়োজিত ‘ওয়ার্ল্ড মিস ইউনিভার্সিটি’ শিরোপা অর্জন করেন। এছাড়া মিশরে অনুষ্ঠিত ‘ওয়ার্ল্ড টপ মডেল’ প্রতিযোগিতায় শীর্ষ মডেল হওয়ার সাফল্য অর্জন করেন পিয়া। ২০১২ সালে ''চোরাবালি'' চলচ্চিত্রে সুজানা চরিত্রে অভিনয় করেন। ২০১৩ সালে বাহরাইনে আয়োজিত ‘ইন্টারন্যাশনাল প্রিন্সেস’ প্রতিযোগিতায় অংশ নেন। একইবছর বাংলাদেশী সংগীতদল শিরোনামহীনের ''শিরোনামহীন শিরোনামহীন'' অ্যালবামের ''আবার হাসিমুখ'' গানের মিউজিক ভিডিওতে তাকে দেখতে পাওয়া যায়। পরবর্তীতে ২০১৪ সালে তিনি একই সাথে বেশ কটি চলচ্চিত্রে কাজ করছেন। এর মধ্যে রয়েছে, ''গ্যাংস্টার রিটার্নস'', ''দ্য স্টোরি অফ সামারা'' এবং ''প্রবাসীর প্রেম''। == সমালোচনা == ২০১৩ সালের মার্চে, মিশরের রেড সী, এলগোয়ানাতে অনুষ্ঠিত "টপ মডেল অব দ্য ওয়ার্ল্ড ২০১৩" প্রতিযোগিতায় বিভিন্ন দেশের মোট ৪৭ জন মডেলের সঙ্গে অংশগ্রহণ করেন পিয়া। এই প্রতিযোগিতায় বিভিন্ন প্রতিযোগীর সঙ্গে বিকিনি পরিহিত আলোকচিত্র নিয়ে কেন্দ্রবিন্দুতে আসেন তিনি। সম্প্রতি একাধিক আন্তর্জাতিক সংবাদমাধ্যমে আলোকচিত্রসমূহ ছড়িয়ে পড়ে। == ব্যক্তিগত জীবন == == চলচ্চিত্র তালিকা == বছর চলচ্চিত্র চরিত্রের নাম টীকা ২০১২ ''চোরাবালি'' সুজানা মেরিল-প্রথম আলো পুরস্কার ২০১২-এ সমালোচকদের পছন্দে শ্রেষ্ঠ অভিনেত্রীর জন্য মনোনীত ২০১৫ ''গ্যাংস্টার রিটার্নস'' শীনা চিত্রগ্রহণ ''দ্য স্টোরি অফ সামারা'' পিয়া চিত্রগ্রহণ ''প্রবাসীর প্রেম'' মম চিত্রগ্রহণ ২০১৫ ''প্রেম কি বুঝিনি'' মিরা === টেলিভিশন নাটক তালিকা === নাটক কৃতিত্ব তালিকা বছর শিরোনাম চরিত্র টীকা ''টু বি অর নট টু বি'' ''প্রজাপতির সুখ দুঃখ'' == পুরস্কার স্বীকৃতি == বছর পুরস্কার বিভাগ চলচ্চিত্র ফলাফল ২০০৭ মিস বাংলাদেশ ২০১২ মেরিল-প্রথম আলো পুরস্কার সমালোচকদের পছন্দে শ্রেষ্ঠ অভিনেত্রী ''চোরাবালি'' ২০১২ জেএওয়াই ফেইস ইন্টারন্যাশনাল ২য় ২০১২ বাচসাস পুরস্কার শ্রেষ্ঠ সহ-অভিনেত্রী ''চোরাবালি'' ২০১৩ মিস ইন্ডিয়ান প্রিন্সেস ইন্টারন্যাশনাল ওয়ার্ল্ড মিস ইউনিভার্সিটি ২০১১ (দক্ষিণ কোরিয়া) টপ মডেল অব দ্যা ওয়ার্ল্ড (মিশরে) == আরও দেখুন == ঢালিউড == তথ্যসূত্র == == আরও পড়ুন == আলোর দুনিয়ার পিছনে অন্ধকার দুনিয়া: পিয়া ‘রাজনীতিতে আসতে চাই’ == বহিঃসংযোগ == ব্যক্তি জন্ম মডেল অভিনেত্রী অভিনেত্রী চলচ্চিত্র অভিনেত্রী চলচ্চিত্র অভিনেত্রী বিষয়শ্রেণী:মিস বাংলাদেশ বিজয়ী নারী মডেল ব্যক্তিত্ব
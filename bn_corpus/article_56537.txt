বেতিয়ারা শহীদ স্মৃতিসৌধ ১৯৭১ সালের ১১ নভেম্বর মুক্তিযুদ্ধ চলাকালীন সময়ে কুমিল্লার চৌদ্দগ্রামের জগন্নাথদীঘি ইউনিয়নের বেতিয়ারা নামক স্থানে ন্যাপ-কমিউনিস্ট পার্টি-ছাত্র ইউনিয়নের বিশেষ গেরিলা বাহিনীর জন বীরযোদ্ধা পাকহানাদার বাহিনীর বিরুদ্ধে সম্মুখযুদ্ধে শহীদ হন। বীর মুক্তিযোদ্ধাদের আত্মত্যাগের এই ইতিহাসকে সমুজ্জ্বল করে রাখতে ১১ নভেম্বর '''বেতিয়ারা শহীদ দিবস''' হিসাবে পালন করা হয়। ন্যাপ-কমিউনিস্ট পার্টি-ছাত্র ইউনিয়নের বিশেষ গেরিলা বাহিনীর শহীদ জন তরুণ গেরিলা মুক্তিযোদ্ধারা হলেন মো. সিরাজুম মুনীর জাহাঙ্গীর, বশিরুল ইসলাম মাস্টার, নিজাম উদ্দিন আজাদ, শহীদুল্লাহ সাউদ, আওলাদ হোসেন, দুদু মিয়া, আবদুল কাইয়ুম, আবদুল কাদের মোহাম্মদ শফিউল্লাহ। স্বাধীনতা যুদ্ধ চলাকালে বিশেষ গেরিলা বাহিনীর ৭৮ জন সদস্য ভারতের বিভিন্ন ক্যাম্পে প্রশিক্ষণ গ্রহণ করেন। দেশে ফিরে যুদ্ধে অংশ নেওয়ার জন্য এসব গেরিলা যোদ্ধারা ভারতের বাইকোয়া বেইজ ক্যাম্প থেকে ১০নভেম্বর রাত ৮টায় চৌদ্দগ্রাম সীমান্তবর্তী ভৈরবনগর সাব-ক্যাম্পে (চৌত্তাখোলা ক্যাম্পের শাখা) পৌঁছেন। ভৈরবনগর সাব ক্যাম্পের দুই জন বীর মুক্তিযোদ্ধা আবু তাহের বিএসসি সামসুল আলম ১১ নভেম্বর রাতেই গেরিলা বাহিনীর ওই দলটির বাংলাদেশে প্রবেশের নকশা প্রণয়ন করেন। প্রণীত নকশা অনুযায়ী সাব ক্যাম্পের ৩৮জন গেরিলা মুক্তিযোদ্ধাকে দুই ভাগে বিভক্ত করে বেতিয়ারা চৌধুরী বাড়ির দু’পাশে অ্যামবুশ পাতা হয়। ঢাকা-চট্টগ্রাম মহাসড়ক শত্রুমুক্ত কিনা পরীক্ষা করার জন্য স্থানীয় মুক্তিযোদ্ধা আবদুল কাদের আবদুল মন্নানকে ওই সড়কে পঠানো হয়। ৭৮জনের গেরিলা মুক্তিযোদ্ধার দলটি ছিল একাত্তরের ন্যাপ-কমিউনিস্ট পার্টি-ছাত্র ইউনিয়নের কেন্দ্রীয় কমান্ডে গড়ে তোলা বিশেষ গেরিলা বাহিনীর দ্বিতীয় ব্যাচে প্রশিক্ষণ প্রাপ্ত সদস্যদের একাংশ। ওই গেরিলা দলের কমান্ডার ছিলেন তৎকালীন ছাত্র ইউনিয়ন নেতা সাবেক বিজ্ঞান প্রযুক্তি প্রতিমন্ত্রী ইয়াফেস ওসমান। ওই দলটিকে দু’টি গ্রুপে বিভক্ত করে ওই দিন রাতে আগে-পরে ‘ঢাকা-চট্টগ্রাম রোড’ পারাপারের সিদ্ধান্ত নেয়। জগন্নাথ দিঘি ইউনিয়নের ‘বেতিয়ারা’ ভারত-বাংলাদেশ সীমান্তবর্তী এলাকা হওয়ায় ঢাকা-চট্টগ্রাম ট্রাংকরোডে (মহাসড়ক) পাক-বাহিনীর নজরদারি ছিল বেশি। চৌদ্দগ্রামের জগন্নাথ দিঘিতে তাদের একটি শক্তিশালী ক্যাম্পও ছিল। গেরিলাদের অত্যন্ত বিশ্বস্ত সোর্স আব্দুল কাদেরের পর্যবেক্ষণে সড়ক পারাপার নিরাপদ নিশ্চিত ভেবে শহীদ নিজাম উদ্দিন আজাদের নেতৃত্বাধীন ৩৮জন মুক্তিযোদ্ধার প্রথম দলটি বাক্সবন্দি ভারী আগ্নেয়াস্ত্রসহ ঢাকা-চট্টগ্রাম রোড অতিক্রমের জন্য এগিয়ে আসেন। সময় সড়কের উত্তর পার্শ্বের গাছের আড়ালে স্থানীয় রাজাকারদের সহায়তায় পূর্ব ওৎ পেতে থাকা পাক হানাদার বাহিনীর অ্যামবুশের মুখোমুখি হয়ে পড়েন। কিছু বুঝে ওঠার আগেই পাক হায়নাদের ব্রাশ ফায়ার চলতে থাকে। পাক হানাদারদের সঙ্গে সম্মুখ সমরে বেশিক্ষণ টিকে থাকতে পারেনি নিজামউদ্দিনের নেতৃত্বাধীন দল। কারণ তাদের সঙ্গে বিপুল পরিমাণ অস্ত্র গোলাবারুদ থাকলেও গোলাবারুদগুলো ছিল বাক্সবন্দি। সোর্স’র সিগন্যাল ভুল থাকায় শত্রুদের পাতা ফাঁদে পড়ে ৭৮জনের মধ্যে শহীদ হন ৯জন, বাকি ৬৯জন সাহসী যোদ্ধা লড়াইয়ের মধ্য দিয়ে প্রাণে বেঁচেছিলেন। শহীদদের স্মৃতির উদ্দেশ্যে ২০১৪ সালে বেতিয়ারায় স্মৃতিসৌধ নির্মাণ করা হয়। == তথ্যসূত্র == স্বাধীনতা যুদ্ধ
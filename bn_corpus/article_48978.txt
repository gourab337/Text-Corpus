'''গোল্ড ফিশ''' একটি অতি পরিচিত বিদেশী বাহারি মাছ। রূপেগুণে গোল্ডফিশের জুড়ি নেই৷ বিশ্বের সবচেয়ে নামিদামি প্রজাতির মাছ এটি৷ এর রং যেমন সোনালি বর্ণের, দামও স্বর্ণের মতো৷ মাছ সচরাচর ছোট আকৃতির হয়ে থাকে৷ মানুষ সাধারণত শখের বশে বাসার অ্যাকুরিয়ামে গোল্ডফিশ রাখে। কিন্তু গোল্ডফিশ যদি প্রাকৃতিক পরিবেশে ছেড়ে দেওয়া হয়, তবে তা ফুটবলের সমান বড় হতে পারে। বাসায় খুব সহজেই একে লালন-পালন করা যায়। অ্যাকুরিয়াম ফিশের মিঠাপানির ৪০০০ এবং লোনাপানির ১৪০০ প্রজাতির মধ্যে গোল্ড ফিশ অন্যতম। ==উৎস বিস্তার== গোল্ডফিশ মূলত পূর্ব এশিয়া অঞ্চলের মাছ। তবে বর্তমানে বিশ্বের প্রায় সব অঞ্চলেই এটি জনপ্রিয়। সৌন্দর্য বৃদ্ধির জন্য ঘরের অ্যাকুরিয়ামে গোল্ডফিশ রাখা হয়। তবে এটিকে অন্যতম আক্রমণমূলক জলজ প্রাণী মনে করা হয়। পানিতে ছাড়া হলেও সেখানকার সামগ্রিক বাস্তুসংস্থানের ওপর বড় ধরনের প্রভাব ফেলবে গোল্ডফিশ। ২০০৭ সালে বিশ্বে অন্তত এক মিলিয়ন অ্যাকুরিয়াম ফিশ বিক্রি হয়েছে যার মূল্য কয়েক বিলিয়ন টাকা। এই বিপুল পরিমাণ মাছের ৬৫% সরবরাহ করে ভারত, মালয়েশিয়া, চীন থাইল্যান্ড গোল্ডফিশের রয়েছে মোট ১২৫ প্রজাতি। তাই বাসার অ্যাকুরিয়ামে পালন করা বেশীভাগ মাছই গোল্ডফিশ প্রজাতির। যেমন: কমেট, ওয়াকিন, জাইকিন, সাবানকিন, ওরান্ডা, ব্ল্যাক মোর, ফান্টাইল, রুইকিন, ভেইল টেইল, রানচু ইত্যাদি। কিন্তু দেহের কাঠামো হিসেবে গোল্ডফিশ দুইরকম। ডিম্বাকৃতি লম্বা দৈহিক গঠন হয়ে থাকে। বিভিন্ন ঘাত-প্রতিঘাত, দেহের রোগপ্রতিরোধ ক্ষমতার দিক দিয়ে লম্বা দৈহিক কাঠামোর গোল্ডফিশ গুলো শক্ত হয়ে থাকে। ==জীবনকাল== গোল্ডফিশ ২৫ বছর পর্যন্ত বাঁচে এবং ৪০ সেন্টিমিটার পর্যন্ত বড় হয়। যুক্তরাজ্যের নর্থ ইয়র্কশায়ারে ১৯৯৯ সালে একটি গোল্ডফিশ ৪৩ বছর বয়সে মারা গিয়েছিল। এটি গোল্ডফিশ বেঁচে থাকার রেকর্ড। ==অভিজোযন ক্ষমতা== গোল্ডফিশের রয়েছে বরফ শীতল পানিতে বেঁচে থাকার অদ্ভুত অভিজোযন ক্ষমতা। মানুষ সহ অধিকাংশ প্রাণী যেখানে অক্সিজেন ছাড়া কয়েক মিনিটের মধ্যে মারা যায়, সেখানে উত্তর ইউরোপের বরফ ঢাকা জলাভূমিতে গোল্ডফিশ মাসের পর মাস বেঁচে থাকে। বিজ্ঞানীরা দেখেছেন বরফে ঢাকা শীতল হ্রদের পানিতে বাঁচতে গোল্ডফিশ শরীরের ল্যাকটিক অ্যাসিড অ্যালকোহলে রূপান্তরিত করে ফেলে। অক্সিজেনের অভাবে শরীরে ল্যাকটিক অ্যাসিড তৈরি হয়। সেটি যদি শরীর থেকে কোনো প্রাণী বের না করতে পারে, তাহলে কয়েক মিনিটের মধ্যে সে মারা যাবে। কিন্তু গোল্ডফিশ এবং একই জাতের দু-একটি মাছ এই ল্যাকটিক অ্যাসিড অ্যালকোহলে রূপান্তরিত করে তা বেঁচে থাকার শক্তি হিসাবে ব্যবহার করতে পারে। বরফ যত বেশি সময় থাকবে, গোল্ডফিশের শরীরে তত বেশি অ্যালকোহল তৈরি হবে। সেটি সেই প্রতিকুল পরিবেশে তার বেঁচে থাকার জ্বালানি হিসাবে কাজ করে। শুধু অক্সিজেনের অভাব হলেই তাদের শরীরে সেই ব্যতিক্রমী ক্ষমতা তৈরি হয়। বরফে ঢাকা হ্রদের পানিতে কোনো কোনো গোল্ডফিশের শরীরে অ্যালকোহলের মাত্রা এতটাই বেশি থাকে যে রক্তে সেই মাত্রার জন্য পুলিশ কোনো মানুষকে মদ খেয়ে গাড়ি চালানোর দায়ে আটকাতে পারে। ==গোল্ডফিশের স্মৃতিশক্তি== প্রচলিত আছে, গোল্ডফিশের স্মৃতিশক্তি বা মোমোরি খুবই কম। অনেকের মতে গোল্ডফিশ কোনো বিষয় মনে রাখতে পারে মাত্র তিন সেকেন্ড। এটি একটি সুইডিশ কনসেপ্ট। কেউ কোনও কিছু স্মরণে না আনতে পারলে কখনও কখনওতাকে ঠাট্টা করে বলা হয় তার ‘গোল্ডফিশ মেমোরি’। বাস্তবে গোল্ডফিশের স্মৃতিশক্তি আসলে এত কম নয়। গোল্ডফিশ কোনও ঘটনা কমপক্ষে তিন মাস পর্যন্ত মনে রাখতে পারে এরা বিভিন্ন আকৃতি, রং শব্দের মধ্যেও পার্থক্য করতে পারে। এছাড়া বিশেষভাবে প্রশিক্ষণ দিলে গোল্ডফিশরা বিভিন্ন রঙের আলোক সংকেত অনুযায়ী প্রতিক্রিয়া দেখাতে সক্ষম। গবেষণায় পাওয়া যায়, গোল্ডফিশ কিংবা অন্য যেকোনও মাছ তাদের খাবার প্রাপ্তির ভিত্তিতেও স্থান মনে রাখে। মাছদের কয়েকদিন একটি নির্দিষ্ট স্থানে খাবার দিলে কয়েকদিন পর মাছগুলো ঠিকই সেই একই জায়াগায় এসে খাদ্য অনুসন্ধান করবে। সাম্প্রতিক এক গবেষণায় দেখা গেছে এই স্মরণকাল ১২ দিন পর্যন্ত হতে পারে, যা অন্তত ‘তিন সেকেন্ড’ সময়ের চেয়ে অনেক বেশি! ==তথ্যসূত্র== বিষয়শ্রেণী:মাছ
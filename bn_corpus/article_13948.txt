গ্রিক পুরাণে, তিনজন '''শতভুজ দৈত্য''' (প্রাচীন গ্রিক ভাষায়: Ἑκατόγχειρες আধুনিক গ্রিক ভাষায়: Εκατόγχειρες হচ্ছে আদি আকাশ দেবতা ইউরেনাস ধরিত্রীমাতা গেইয়ার সর্বজেষ্ঠ্য সন্তান। তাদের ১০০টি করে বাহু ছিল। তাদের নামগুলো হল-কত্তাস ("হিংস্র"), গিয়েস ("বড় উপাঙ্গ বিশিষ্ট"), ব্রিয়ারিয়াস ("বলিষ্ঠ")। তাদের পিতা ইউরেনাস দেখল যে তারা ভয়ানক দানব, তাই ইউরেনাস তাদের তিনজনকে তার্তারাসের অতল গহ্বরে বন্দী করল। এতে ধরিত্রীমাতা গেইয়া ইউরেনাসের ওপর খুব রেগে গেল এবং তার পুত্র ক্রোনাসকে ইউরেনাসকে সিংহাসনচ্যুত করার জন‌্য প্ররোচনা দিতে লাগল। এর ফলে পরবর্তীতে ইউরেনাস আপন পুত্র ক্রোনাসের হাতে সিংহাসনচ্যুত হয়। ক্রোনাস তার অগ্রজ শতভুজ দৈত্যদের তার্তারাস থেকে মুক্ত করে তাদেরই সাহায্যে ইউরেনাসের শিশ্ন ছেদন করে ইউরেনাসকে সিংহাসনচ্যুত করে। কিন্তু ক্রোনাস সিংহাসনে বসেই শতভুজ দৈত্যদের আবারও তার্তারাসে বন্দী করে এবং সেখানে ক্রোনাস ক্যাম্পে নামক এক দানবীকে কারারক্ষী হিসাবে নিযুক্ত করে। পরবর্তীতে জিউস দানবী ক্যাম্পেকে হত্যা করে তাদেরকে তার্তারাস থেকে মুক্ত করে এবং তাদের সাহায্যে টাইটানদের পরাজিত করে ক্রোনাসকে সিংহাসনচ্যুত করে। পুরাণের চরিত্র
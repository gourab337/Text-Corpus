আর্মিস্টিস ডে-র ৯০তম বার্ষিকী উদযাপন কানাডার টরন্টোতে আর্মিস্টিস ডে উদযাপন, ১৯১৮ '''আর্মিস্টিস ডে''' ১৯১৮ সালের ১১ই নভেম্বর প্রথম বিশ্বযুদ্ধের প্রতীকী সমাপ্তি উদযাপনকারী বার্ষিকী। এই দিনে উত্তর ফ্রান্সের ওয়াজ দেপার্ত্যমঁ-র র‌্যতোঁদ গ্রামে জার্মান শক্তি মিত্রশক্তির মধ্যে স্বাক্ষরিত যুদ্ধবিরতি চুক্তি স্মরণ করা হয়। চুক্তিটি দিন সকাল ১১টা, অর্থাৎ ১১শ মাসের ১১শ দিনের ১১শ ঘটিকা থেকে কার্যকর হয়। চুক্তিটির ফলে বিশ্বযুদ্ধের পশ্চিম অঞ্চলের যুদ্ধ বন্ধ হলেও তৎকালীন রুশ সাম্রাজ্য উসমানীয় সাম্রাজ্যের অংশবিশেষে যুদ্ধ অব্যাহত ছিল। বহু মিত্র দেশ তারিখটিকে একটি জাতীয় ছুটির দিন ঘোষণা করা হয় এবং এই দিনে যুদ্ধে নিহত সেনাদের স্মরণ করা হয়। এটি পোল্যান্ডে একটি জাতীয় দিবস হিসেবে পরিগণিত এবং সেখানে এর নাম পোলীয় স্বাধীনতা দিবস। ২য় বিশ্বযুদ্ধের পর মার্কিন যুক্তরাষ্ট্রে এর নাম বদলে রাখা হয় ভেটেরান্‌স ডে এবং ব্রিটিশ কমওয়েলথভুক্ত দেশগুলিতে এর নাম রিমেমব্রেন্স ডে। আর্মিস্টিস ডে এখনও ফ্রান্সের একটি জাতীয় ছুটির দিন। বেলজিয়ামেও এটি একটি সরকারী ছুটির দিন, এবং ১ম বিশ্বযুদ্ধ রণক্ষেত্রগুলিতে দিনটি শান্তি দিবস নামে পরিচিত। বিশ্বের বহু স্থানে সকাল এগারোটার সময় মানুষেরা দুই মিনিট নীরবতা পালন করে প্রথম বিশ্বযুদ্ধে নিহত কোটি মানুষের প্রতি শ্রদ্ধা জানায়। == আরও দেখুন == রিমেমব্রেন্স সানডে রিমেমব্রেন্স ডে ভেটেরান্‌স ডে বিশ্বযুদ্ধের পরিণাম দিবস
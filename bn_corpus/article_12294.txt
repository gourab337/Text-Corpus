'''এইচডি ১৮৯৭৩৩ বি''' () একটি গ্যাসীয় দানব গ্রহ যা এইচডি ১৮৯৭৩৩ নামক তারাকে কেন্দ্র করে আবর্তিত হচ্ছে। ধরনের গ্রহগুলোর সাধারণ নাম উত্তপ্ত বৃহস্পতি। ২০০৫ সালে নিজের তারার সামনে দিয়ে ট্রানজিটের সময় এই গ্রহটি আবিষ্কৃত হয়। ধারণা করা হচ্ছে গ্রহটির ভর বৃহস্পতির থেকেও শতকরা ১৫ ভাগ বেশী। প্রতি ২.২ দিনে এটি তারার চারদিকে একবার ঘুরে আসে। এইচডি ১৮৯৭৩৩ বি নামে আরেকটি লোহিত বামন তারা আছে. তারার নামে অবশ্য বি বর্ণটা বড় হাতের। তারপরও নামদুটিকে পৃথক করার জন্য গ্রহটিকে মাঝেমধ্যে এইচডি ১৮৯৭৩৩ এবি নামে ডাকা হয়। পৃথিবী থেকে এর দূরত্ব ৬৩ আলোকবর্ষ। এখন পর্যন্ত যতগুলো বহির্জাগতিক গ্রহ আবিষ্কৃত হয়েছে তার মধ্যে এই গ্রহটির ''আলোকমিতীয় ট্রানজিট গভীরতা'' সবচেয়ে বেশী। আলোকমিতীয় ট্রানজিট গভীরতা বলতে, গ্রহটি ট্রানজিটের সময় তার পিতৃ তারা থেকে নিঃসৃত আলোর কত শতাংশ আটকে দেয় তাকে বোঝায়। এই গ্রহের আলোকমিতীয় ট্রানজিট গভীরতা ৩% এবং এই গ্রহটি স্পষ্টভাবে প্রভাব প্রদর্শন করে। এর অর্ধ-বিস্তারও অনেক বেশী, প্রায় ২০৫ মিটার প্রতি সেকেন্ড। তারার এতো নিকটে থাকা কোন উত্তপ্ত বৃহস্পতির অর্ধ-বিস্তার সাধারণত এতো বেশী হয় না। প্রথম যে দুটি গ্রহকে সরাসরি বর্ণালিবীক্ষণের মাধ্যমে পর্যবেক্ষণ করা হয়েছিল তার মধ্যে একটি এই গ্রহ। অন্য গ্রহটির নাম এইচডি ২০৯৪৫৮ বি। == তথ্যসূত্র == == বহিঃসংযোগ == Sky and Telescope article The Best Transiting Exoplanet Yet Strong Infrared Emission from the Extrasolar Planet HD 189733 First Detection of Polarized Scattered Light from an Exoplanetary Atmosphere মণ্ডল
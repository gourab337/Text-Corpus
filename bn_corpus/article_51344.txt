'''খেমটা বা খ্যামটা নাচ''' উত্তর ভারতীয় বাইজি নাচের একটি হীন বিকল্প। খেমটা নাচ একসময়ে ধনী জমিদারদের বৈঠক খানায় অন্তঃপুরে আমোদ প্রমোদের উদ্দেশ্যে যথেষ্ট প্রচলিত ছিল। তবলা, হারমোনিয়াম, সারঙ্গীর সাথে সারা রাত ধরে নাচ চলত। খেমটা বাই বা নর্তকী গানের কলি গাওয়ার সাথে সাথে গ্রীবা সঞ্চালন, কটি চালনা, অঙ্গভঙ্গি ভ্রূভঙ্গি করে গানের ভাবার্থ ফুটিয়ে তুলত। হাতের রুমাল বা বসনপ্রান্ত কখনও বা ঘাগড়ার আঁচলের প্রান্ত এক হাতে উপরে তুলে নর্তকী বিভিন্ন পাদচালনার মাধ্যমে নৃত্যস্থল গোলাকারে প্রদক্ষিণ করত। দর্শকের খুশি হয়ে টাকাকড়ি রুমালে বেঁধে ছুঁড়ে দিত। ভিড়ের চাপ এড়াতে কখনও কখনও নাটমণ্ডপের পরিবর্তে কাছের কোন জলাশয়ের ধারে সাময়িকভাবে বাঁধা মঞ্চে নাচের আসরের আয়োজন হত। দর্শকরা জলাশয়ের পাড় থেকে নাচের রসাস্বাদ করত। জলে বাঁধা মঞ্চের নাচকে বলা হত জল খেমটা। ==তথ্যসূত্র==
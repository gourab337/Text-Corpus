পাকা ডেউয়া এর ভেতরের অংশ '''ডেউয়া''' () ('ঢেউয়া', 'ডেলোমাদার', 'ডেউফল' বা 'ঢেউফল') এক ধরনের অপ্রচলিত টক-মিষ্টি ফল। এর সংস্কৃত নাম 'লকুচ' হিন্দী নাম 'ডেহুয়া'। ডেউয়া গাছের বৈজ্ঞানিক নাম ''Artocarpus lacucha'' বা ''Artocarpus lakoocha'' Roxb. এবং ইংরেজি নাম 'Monkey Jack' ()। এটি মোরাসিই পরিবারভুক্ত ক্রান্তীয় চিরসবুজ বৃক্ষ। এটি ভারতীয় উপমহাদেশের সর্বত্র এবং দক্ষিণ-পূর্ব এশিয়ায় প্রচুর জন্মে। এর কাঠ বেশ উন্নতমানের। এর ফল সুস্বাদু এবং উপকারী। == বর্ণনা == ডেউয়া গাছ বহু শাখা-প্রশাখা বিশিষ্ট, বড় আকারের বৃক্ষ। প্রায় ২০-২৫ ফুট উঁচু হয়, এর ছাল ধূসর-বাদামী রঙের। গাছের ভেতর সাদাটে কষ বা আঠা থাকে। এর পাতা ৬-১২ ইঞ্চি লম্বা ৪-৭ ইঞ্চি চওড়া হয়, যা অনেকটা কাকডুমুরের (''Ficus hispida'') পাতার ন্যায়, তবে আকারে সামান্য বড়। স্ত্রী পুরুষ ফুল আলাদা। স্ত্রী ফুল আকারে বড়, বোঁটা ছোট মসৃণ। ফুলে পাঁপড়ি নেই, ছোট গুটির মত। স্ত্রী ফুল থেকে ফল হয়। ফল কাঁঠালের ন্যায় যৌগিক বা গুচ্ছফল। বহিরাবরন অসমান। কাচা ফল সবুজ, পাকলে বহিরাবরণ হলুদ। ভিতরের শাঁস লালচে হলুদ। ফলের ভেতরে থাকে কাঁঠালের ছোট কোয়ার (কোষের) মত কোয়া এবং তার প্রতিটির মধ্যে একটি করে বীজ থাকে। সাধারনতঃ মার্চ মাসে ফুল আসে এবং আগষ্ট মাসের দিকে ফল পাকতে শুরু করে। গাছ রোপনের উপযুক্ত সময় বর্ষাকাল। ডেউয়া ফল == অন্যান্য ভাষায় নাম == ইংরেজি: Lakoocha, Monkey Jack হিন্দি: लकूचा Lakoocha, लकूच Lakooch, लकूची Lakoochi, badahara, बढ़ल Barhal, Dahu, Dahua মনিপুরী: হৰীকোকথোঙ Harikokthong মারাঠী: बढहर Badhar, Kshudraphanas, phala তামিল: ilagusam, irappala, solaippakku, tinippalavu মালায়ালাম: chimpa, lakucham, pulinjakka কানাড়া: esuluhuli, lakucha, otehuli, vatehuli বাংলা: Dephal, Dahu, Deua উড়িয়া: Lakoocha উর্দু: Theitat অসমীয়: Bohot সংস্কৃত: ऐरावत Airawata, Amlaka, Dahu, Dridhavalkala, Granthimatphala নেপালী: बढहर Badhar == তথ্যসূত্র == == বহিঃসংযোগ == Antioxidant and toxicity activities of Artocarpus lakoocha Roxb. heartwood extract Fruit with foliage Crops for the Future: Barhal ('Artocarpus lakoocha'') ফল ফল
'''কামরূপী লিপি''' (পুরাতন অসমীয়া লিপি) হলো ত্রয়োদশ শতকের পূর্ববর্তীকালে প্রাচীন কামরূপ অঞ্চলে প্রচলিত একটি পুরাতন লিপি৷ অনেকে এই লিপি থেকে অসমীয়া লিপির উদ্ভব হয়েছে বলে মনে করেন৷ কামরূপী লিপি ক্রমে মধ্যযুগীয় অন্তর্বর্তী অসমীয়া লিপি বর্তমানে আধুনিক অসমীয়া লিপির উদ্ভব ঘটিয়েছে, যা পূর্ব নাগরী লিপির সাথে সম্পর্কযুক্ত৷ ==ইতিহাস== কামরূপী লিপি মূলত গুপ্ত লিপি থেকে উদ্ভুত, যা ব্রাহ্মী লিপিরই পরিবর্তিত বিকশিত রূপ৷ এই গুপ্ত লিপিই কামরূপে স্বমহিমায় বিবর্তিত হয়৷ ভাস্করবর্মণ আবিষ্কৃত নিধনপুর তাম্রলিপির লিখনযুগের আগে অবধি কামরূপেএই লিপিই প্হচলিত ছিলো বলে মনে করা হয়৷ আবিষ্কৃত এই লিপিতে কুটিল লিপির বৈশিষ্ট্য, প্রভাব পরিবর্তন লক্ষণীয়৷ কিছুক্ষেত্রে কামরূপী লিপির উৎস হিসাবে কুটিল লিপিকে ধরা হলেও তা সর্বজনগ্রাহ্য নয়৷ কামরূপ শিলালেখসমূহ এই সময়ের মধ্যেই আবিষ্কার হয়, যা ঐসময়ে লিপির বিবর্তনকে প্রদর্শিত করে৷ আবিষ্কৃত পঞ্চম শতাব্দীর উমাচল শিলালিপি শিলালিপি গুলির সাথে গুপ্ত লিপির পূর্বাঞ্চলীয় ধরনের অনেক মিল পাওয়া যায়৷ এই লিপিই বহু শতাব্দী ধরে দ্বাদশ শতাব্দীর প্রাক-অসমীয়া লিপির রূপ পায় যার নিদর্শন শিলালিপিতে পাওয়া যায়৷ বিশ্লেষক এস. এন. শর্মার পর্যবেক্ষণে ষষ্ট থেকে দ্বাদশ শতাব্দী অবধি আসামে প্রচলিত লিপিকে প্রাচীন কামরূপ লিপি বলা চলে৷ বরং তার পরবর্তী সময়ে উদ্ভুত বিবর্তিত লিপিকে পুরাতন অসমীয়া লিপি বলাই শ্রেয়৷ ==বৈচিত্র== মধ্যযুগের শেষের দিকে কামরূপী লিপির কিছু উল্লেখ্য বৈচিত্র দেখা যায়, সেগুলি হলো ১) গড়গাঁয়া; যা গড়গাঁও অঞ্চলের বৈচিত্র, ২)বামুনিয়া; এটি মূলত উচ্চবর্ণীয় ব্রাহ্মণদের দ্বারা ব্যবহৃত সংস্কৃত লেখার উপযুক্ত এবং ৩)কায়থেলি; বৈচিত্রটি ছিলো কায়স্থদের ব্যবহৃত লিপি, যা আসামে লাখরি নামেও পরিচিত ছিলো৷ ==আরো দেখুন== কামরূপী প্রাকৃৃত কামরূপী উপভাষা ==তথ্যসূত্র== লিপি সংস্কৃতি
'''রবিশস্য''', '''রবি ফসল''', '''চৈতালি ফসল''' বা '''রবিখন্দ''' (, শীতকালে রোপিত কৃষিজাত ফসল। চাষাবাদকৃত ফসল পরবর্তীতে গ্রীষ্মকালে উত্তোলন করা হয়। পরিভাষাটি আরবি শব্দ থেকে উদ্ভূত হয়েছে, যার অর্থ বসন্ত। রবিশস্য পরিভাষাটি ভারতীয় উপমহাদেশে ব্যাপকভাবে ব্যবহার করা হয়। এটি বসন্তকালীন ফসল হলেও ভারতীয় উপমহাদেশে প্রধানতঃ শীতকালীন ফসলরূপে আখ্যায়িত। হেমন্তকালে বীজ বুনে যে ফসল কৃষক বসন্তকালে ঘরে তোলে তা-ই রবিশস্য। == ব্যুৎপত্তি == আরবি ভাষায় ''রবী'' শব্দের অর্থ বসন্ত। মধ্য-নভেম্বর থেকে এপ্রিল পর্যন্ত রবি মৌসুমের মেয়াদকাল। শীতকালীন ফসলের জন্যে বর্ষাকালে সঞ্চিত পানি প্রধান উৎস হিসেবে ব্যবহৃত হয়। বিকল্প ব্যবস্থায় জমিতে সেচ প্রয়োগ করা হয়। গভীর কিংবা অগভীর নলকূপ, খাল-বিল, নদী-নালার পানি রবিশস্যের জন্য প্রয়োজন। খারিফ ফসলের জন্যে পর্যাপ্ত বৃষ্টিপাত প্রয়োজন হলেও তা রবিশস্যের জন্যেও ব্যাপক গুরুত্ব বহন করে। মৌসুমী বৃষ্টিপাতের পরপরই রবি ফসল উত্তোলন করা হয়। এপ্রিল/মে মাসেই সাধারণতঃ কৃষক রবিশস্য গুদামজাত করে থাকে। == ধরন == গম, মসুরী ডাল, যব, পেঁয়াজ, মটরশুটি ইত্যাদি ফসলকে প্রধান রবিশস্য হিসেবে বিবেচনা করা হয়। জানুয়ারি থেকে মার্চ মাসে উপমহাদেশের বাজারগুলো সবুজ ফসলে ভরে যায়। তন্মধ্যে ভরা মৌসুম হিসেবে ফেব্রুয়ারিকে ধরা হয়ে থাকে। খরিপ এবং রবি মৌসুমে অনেক ধরনের ফসল চাষাবাদ করা হয়। উপমহাদেশের কৃষিজাত ফসলগুলো অনেকাংশেই প্রকৃতি মৌসুমী বায়ুর উপর ব্যাপকভাবে নির্ভরশীল। == তথ্যসূত্র ==
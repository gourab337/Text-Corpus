'''মোদের গরব''' বা '''আমাদের গর্ব''' হল বাংলাদেশের রাজধানী ঢাকার বাংলা একাডেমী ভবনের সামনে অবস্থিত একটি ভাস্কর্য। ১৯৫২ সালে বাংলা ভাষা আন্দোলনের সময় বাংলাকে পাকিস্তানের রাষ্ট্রভাষা হিসাবে প্রতিষ্ঠা করার দাবি জানানো হয়। এই আন্দোলনে পুলিশের গুলিতে শহীদদের সম্মানে এই ভাস্কর্যটি তৈরী করা হয়। == উদ্বোধন == ২০০৭ সালের পহেলা ফেব্রুয়ারীতে সেই সময়ের তত্ত্ববধায়ক সরকার প্রধান ড: ফখরুদ্দীন আহমদ অমর একুশে গ্রন্থমেলায় এটি উদ্বোধন করেন। == কাঠামো == এখানে ভাষা শহীদ আবদুস সালাম, রফিকউদ্দিন আহমদ, আবদুল জব্বার, শফিউর রহমান, এবং আবুল বরকত এর ধাতব মূর্তি রয়েছে। এগুলো মূল ভিত্তিটির উপর রয়েছে এবং এর পেছনে একটি উচু দেয়াল রয়েছে। এই দেয়ালটির উভয় পাশে টেরাকোটা নকশা করা আছে। এখানে ভাষা আন্দলনের ঘটনার সাথে সম্পর্কিত বিভিন্ন চিত্র ফুটিয়ে তোলা হয়েছে। == বিনিয়োগ == ভাস্কর্যটি তৈরী করতে মোট ১৩ লক্ষ টাকা খরচ হয়, এর থেকে স্পন্সর হিসাবে গ্রামীনফোন নামের একটি টেলিকমিউনিকেশন প্রতিষ্ঠান ১০ লক্ষ টাকা দেয়, অবশিষ্ট টাকা সংগ্রহ করা হয় বাংলা একাডেমীর নিজস্ব তহবিল থেকে। ==নকশাকারী নির্মাতা== মোদের গরব ভাস্কর্যটির নকশা নির্মাণ করেছেন বাংলাদেশের খ্যাতিমান ভাস্কর শিল্পী অখিল পাল। ==চিত্রশালা== মোদের গরব, সম্মুখ দৃশ্য.jpg|মোদের গরব, সম্মুখ দৃশ্য Statue 21 February 02.jpg|মোদের গরব, সম্মুখ দৃশ্যের নিকট চিত্র Moder Gorob, back side view, sculpture, sculptor- Akhil pal, Bangla Academy, Dhaka. (2)( Gorob, back side view, sculpture, sculptor: Akhil pal, Bangla Academy, Dhaka. গরব, পেছনের দৃশ্য == তথ্যসূত্র == ভাষা আন্দোলন ভাস্কর্য
'''আব্দুল ওয়াহেদ''' ('''জন্ম''': অজানা- '''মৃত্যু''':২২ মার্চ ২০১৫) বাংলাদেশের কুষ্টিয়া জেলার একজন মুক্তিযোদ্ধা, রাজনীতিবিদ এবং সাবেক সংসদ সদস্য। তিনি কুষ্টিয়া-২ আসন থেকে বাংলাদেশ জামায়াতে ইসলামীর হয়ে ১৯৮৬ সালের জাতীয় সংসদ নির্বাচনে সাংসদ নির্বাচিত হয়েছিলেন। == জন্ম প্রাথমিক জীবন == আব্দুল ওয়াহেদ ব্রিটিশ ভারতের বেঙ্গল প্রেসিডেন্সির (বর্তমান বাংলাদেশ) কুষ্টিয়া জেলার মিরপুর উপজেলার ছাতিয়ান ইউনিয়নের ধলসা গ্রামে জন্মগ্রহণ করেন। তার পিতার নাম দানেজ আলী। চার ভাই দুই বোনের মধ্য তিনি বড় ছিলেন। তিনি ১৯৬৮ সালে এসএসসি, ১৯৭১ সালে এইচএসসি, ১৯৭৫ সালে অর্থনীতিতে অনার্স এবং ১৯৭৬ সালে এমএ পাস করেন। == রাজনৈতিক কর্মজীবন == আব্দুল ওয়াহেদ বাংলাদেশ জামায়াতে ইসলামীর কেন্দ্রীয় মজলিসে শূরা সদস্য, যশোর-কুষ্টিয়া অঞ্চলের কেন্দ্রীয় দায়িত্বশীল, ১৯৯১ সাল থেকে ২০১৩ সাল পর্যন্ত জামায়াতের কুষ্টিয়া জিলা আমীর হিসেবে দায়িত্ব পালন করেন। তিনি রাজশাহী সিনেট সদস্য ছিলেন। তিনি স্বৈরাচার বিরোধী গণতান্ত্রিক আন্দোলনে গুরুত্বপূর্ণ ভূমিকা পালন করেন। ১৯৮৬ সালে কুষ্টিয়া-২ আসনে জাতীয় সংসদ নির্বাচনে বাংলাদেশ জামায়াতে ইসলামীর প্রার্থী হিসেবে নির্বাচনে সংসদ সদস্য নির্বাচিত হয়েছিলেন। লেখক হিসেবে তিনি পরিচিত ছিলেন। তার লেখা কয়েকটি ইসলামিক বই প্রকাশিত হয়েছিলো। তিনি দৈনিক সংগ্রাম সহ বিভিন্ন দৈনিকে লেখালেখি করতেন। == মৃত্যু == আব্দুল ওয়াহেদ ২২ মার্চ ২০১৫ সালে কুষ্টিয়া জেনারেল হাসপাতালে হৃদযন্ত্রের ক্রিয়া বন্ধ হয়ে মৃত্যুবরণ করেন। মৃত্যুকালে তার বয়স হয়েছিলো ৬৩ বছর। তিনি স্ত্রী, দুই ছেলে, চার মেয়ে, নাতি-নাতনিসহ অসংখ্য গুণগ্রাহী রেখে যান। কুষ্টিয়া কেন্দ্রীয় ঈদগাহ ময়দানে জানাযা শেষে কুষ্টিয়া পৌর গোরস্থানে তাকে দাফন করা হয়। == আরও দেখুন == তৃতীয় জাতীয় সংসদ সদস্যদের তালিকা == তথ্যসূত্র == == বহিঃসংযোগ == তৃতীয় জাতীয় সংসদ সদস্যদের তালিকা (১৯৮৬) –জাতীয় সংসদ জেলার রাজনীতিবিদ মৃত্যু জাতীয় সংসদ সদস্য জামায়াতে ইসলামীর রাজনীতিবিদ
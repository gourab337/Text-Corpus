'''শাহাবুদ্দিন স্কুল এন্ড কলেজ''' বাংলাদেশের চাঁদপুর জেলার একটি বেসরকারি প্রাথমিক উচ্চ বিদ্যালয়। যা ইউরোপীয় নকশার আদলে তৈরিকৃত ভবনে প্রতিষ্ঠিত চাঁদপুর জেলার সর্বোচ্চ শিক্ষা প্রতিষ্ঠান। চাঁদপুর জেলার সৌন্দর্য্যময় শিক্ষা প্রতিষ্ঠানের পাশাপাশি জেলার দর্শনীয় স্থান পর্যটন কেন্দ্র হিসেবেও বিদ্যালয়ের পরিচিতি রয়েছে। ==বিবরণ== বিদ্যালয়টি দ্বিতল বিশিষ্ট ভবন। ছাদের পরিবর্তে দেওয়া হয়েছে কারুকাজে সজ্জিত সিমেন্ট শীটের ছাউনি। ভবনের মাঝখানে এবং একেবারে পূর্বপাশে রয়েছে দুটি প্রশস্ত সিঁড়ি। পূর্বপাশের সিঁড়ির নিচে বিদ্যালয়ের অফিস কক্ষ রয়েছে। উভয় তলাতে প্রশস্ত বারান্দা রয়েছে। দুর্যোগপ্রবণ এলাকা হিসেবে শুধু শ্রেণিকক্ষগুলোর অর্ধেক উঁচু পর্যন্ত রঙিন টিনশেডে আবৃত। শ্রেণিকক্ষ গুলোর আশপাশে বাঁশের তৈরি থলিতে মোড়ানো এনার্জি বাল্ব লাগানো রয়েছে। নিচতলার পশ্চিম কোণে রয়েছে দুটি আলাদা ওয়াশরুম। রয়েছে কোমলমতি শিক্ষার্থীদের জন্য নানা রকমের ক্রীড়া সামগ্রী। এর প্রবেশমুখের ডান দিকে কারুকার্য খচিত বাহারি নকশার একটি জামে মসজিদ। মসজিদ আর স্কুল আঙিনা মিলে শিক্ষার্থীদের খেলার মাঠ। আঙিনার একপাশে রয়েছে শহীদ মিনার। মূল ভবন ইট কনক্রিটের তৈরি, তবে ছাদের নকশায় কাঠ এবং নানা রঙের ঢেউটিন ব্যবহারে করা হয়েছে। এই বিদ্যালয়ে শিক্ষার্থীর সংখ্যা ১৭০ জন নার্সারি থেকে চতুর্থ শ্রেণি পর্যন্ত এখানে পড়াশোনা চলছে। (২০১৯ পর্যন্ত) প্রতিবছর একটি শ্রেণি করে বিদ্যায়লটি উচ্চ বিদ্যালয় কলেজে রুপান্তিরত হচ্ছে। ==ইতিহাস== শাহাবুদ্দিন স্কুল ১১ অক্টোবর ২০১৫ সালে চাঁদপুর জেলার লক্ষ্মীপুর গ্রামের বাসিন্দা বাংলাদেশের শিল্পউদ্যোক্ত মো. শাহাবুদ্দিন অনু তার নিজের প্রতিষ্ঠা করার উদ্যোগ নেন। তিনি ১১৬ শতাংশ জমি ক্রয় করে নান্দনিক এই স্কুল নির্মাণের কাজ শুরু করেন। শাহাবুদ্দিন ফাউন্ডেশনের একটি প্রতিষ্ঠান হিসেবে পরিচিতি পায় ‘শাহাবুদ্দিন স্কুল এন্ড কলেজ’। প্রথম দিকে এতে প্লে থেকে চতুর্থ শ্রেণি পর্যন্ত শুরু করা হয়। ১৬৮জন ছাত্র-ছাত্রীর পাঠদান করা হয়। ১৫ জন শিক্ষক পাঠদানের কাজে জড়িত। প্রতিষ্ঠার পর থেকে প্রতিবছর একটি শ্রেণি উন্নিত করা হয়। ==অবস্থান== বাংলাদেশের চাঁদপুর জেলার সদর উপজেলার লক্ষ্মীপুর গ্রামে প্রায় দেড় একর খোলা ভূমির ওপর নির্মিত প্রতিষ্ঠিত শাহাবুদ্দিন স্কুল এন্ড কলেজ। চাঁদপুর জেলা শহর থেকে হরিণা ফেরিঘাটে যাওয়ার পিচঢালা সড়কের পাশে পড়ে লক্ষ্মীপুর গ্রাম। গ্রামেই বিদ্যালয়ের অবস্থান। খেলাধুলা আনন্দের সঙ্গে শিশুদের মানবিক শিক্ষায় গড়ে তুলতে এর কারুকার্যগুলো দর্শনীয়। এটি চাঁদপুর জেলার একটি দর্শনীয় স্থান হিসেবে স্বীকৃতি পেয়েছে। ==তথ্যসূত্র== ==বহিঃসংযোগ== শাহাবুদ্দিন স্কুল এন্ড কলেজ জেলার দর্শনীয় স্থান জেলার বিদ্যালয় জেলার কলেজ প্রতিষ্ঠিত শিক্ষা প্রতিষ্ঠান বাংলাদেশে প্রতিষ্ঠিত
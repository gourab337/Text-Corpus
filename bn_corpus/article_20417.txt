ন্যাটোর পরিচালনাধীন একটি বহুজাতিক নৌবহর। '''নৌবহর''' হচ্ছে অনেকগুলো যুদ্ধজাহাজের একেকটি সমষ্টি এবং কোন নৌবাহিনীর অন্তর্গত বৃহত্তম একক। নৌবহর সাধারণত নির্দিষ্ট সাগর বা মহাসাগরের জন্য নির্ধারিত থাকে সেই নামেই ডাকা হয়, তবে যুক্তরাষ্ট্রের নৌবাহিনীতে সংখ্যা দ্বারা এগুলোকে চিহ্নিত করা হয়, যেমন ৭ম নৌবহর। একটি নৌবহর সাধারণত একজন এডমিরালের নেতৃত্বে পরিচালিত হয়, তবে অনেক ক্ষেত্রেই ভাইস এডমিরাল বা এমন কি রিয়ার এডমিরালও এর দায়িত্বে থাকতে পারেন। অধিকাংশ নৌবহর কয়েকটি স্কোয়াড্রনের সমন্বয়ে গঠিত, যার প্রতিটি আবার বিভিন্ন ডিভিশনে বিভক্ত হতে পারে। স্কোয়াড্রনগুলো সাধারণত সমজাতীয় যুদ্ধজাহাজের সমষ্টি, যেমন ক্রজার, ডেস্ট্রয়ার ইত্যাদি। যেহেতু ছোট ছোট নৌবাহিনীতে একটিই নৌবহর থাকে, ''নৌবহর'' শব্দটি মাঝে মাঝে নৌবাহিনীর সমার্থক হিসেবেও ব্যবহৃত হয়। নৌ ইতিহাসে বহুজাতিক নৌবহরও বিরল নয়। যেমন, ১৫৭১ সালের লেপান্টো যুদ্ধে কয়েকটি দেশ মিলে ''হোলি লীগ'' নামক নৌবাহিনী গঠন করেছিল। আধুনিক যুগে ন্যাটো বিভিন্ন অপারেশনে, যেমন অপারেশন এক্টিভ এন্ডিভার, বহুজাতিক নৌবহর গঠন করেছে। == আধুনিক নৌবহর == আধুনিক নৌবহরসমুহ ভাসমান জাহাজ, সাবমেরিন, সাহায্যকারী জাহাজ এবং জাহাজভিত্তিক উড়োজাহাজের সাহায্যে কার্যক্রম পরিচালনা করে থাকে। বাহিনী
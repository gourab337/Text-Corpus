কলকাতা পুস্তকমেলায় (২০০৯) দে'জ পাবলিশিং-এর স্টল '''দে’জ পাবলিশিং''' একটি বিশিষ্ট কলকাতা-ভিত্তিক বাংলা গ্রন্থ প্রকাশন সংস্থা। এটি ভারতের পাঁচটি বৃহত্তম বাংলা গ্রন্থ প্রকাশনার একটি। দে’জ পাবলিশিং-এর কর্ণধার সুধাংশুরঞ্জন দে, যিনি কলকাতা পুস্তকমেলার মাঠ নিয়ামকের দায়িত্বে রয়েছেন। এই প্রকাশন সংস্থা শংকর, সুনীল গঙ্গোপাধ্যায়, শীর্ষেন্দু মুখোপাধ্যায়, নারায়ণ সান্যাল, বুদ্ধদেব গুহ, প্রতিভা বসু, সৈয়দ মুস্তাফা সিরাজ প্রমুখ বিশিষ্ট লেখকদের গ্রন্থ প্রকাশ করে থাকেন। মহাশ্বেতা দেবীর রচনাবলিও এই প্রকাশনার উদ্যোগে প্রকাশিত। দে’জ পাবলিশিং প্রকাশিত একাধিক বই সাহিত্য অকাদেমী পুরস্কার, আনন্দ পুরস্কার, রবীন্দ্র পুরস্কার ইত্যাদি সম্মানজনক পুরস্কারে সম্মানিত হয়েছে। আধুনিক লেখকদের পাশাপাশি রবীন্দ্রনাথ ঠাকুর, শরৎচন্দ্র চট্টোপাধ্যায়, বঙ্কিমচন্দ্র চট্টোপাধ্যায়, স্বর্ণকুমারী দেবী প্রমুখ ধ্রুপদী লেখকের গ্রন্থাবলিও দে’জ পাবলিশিং প্রকাশ করে। বর্তমানে সুপ্রতিষ্ঠিত বহু লেখকের প্রথম বই প্রকাশ করেছিল এই সংস্থাই। শতাধিক বেস্টসেলার বইয়ের প্রকাশক দে’জ পাবলিশিং প্রতি বছর ১৫০টি নতুন বই প্রকাশ করে থাকে। কলকাতার কলেজ স্ট্রিটে ১৫, বঙ্কিম চাটুজ্যে স্ট্রিটস্থ ভবনে এই সংস্থার প্রধান কার্যালয়। গণমাধ্যম প্রকাশন সংস্থা
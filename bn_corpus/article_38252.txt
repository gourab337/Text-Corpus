'''''স্বামী অ্যান্ড ফ্রেন্ডস্‌''''' হল ভারতীয় ঔপন্যাসিক আর. কে. নারায়ণ (১৯০৬ ২০০১) রচিত একটি উপন্যাস ত্রয়ীর প্রথম উপন্যাস। আর. কে. নারায়ণ ইংরেজি ভাষায় সাহিত্য রচনা করতেন। এই উপন্যাসটিও ইংরেজি ভাষাতেই রচিত। ''স্বামী অ্যান্ড ফ্রেন্ডস্‌'' উপন্যাসটির পটভূমি ব্রিটিশ ভারতের মালগুডি নামে একটি কাল্পনিক শহর। উল্লেখ্য, এই উপন্যাস ত্রয়ীর অপর দুটি উপন্যাস হল ''দ্য ব্যাচেলর অফ আর্টস্‌'' ''দি ইংলিশ টিচার''। ''মালগুডি স্কুলডেজ'' বইটি ''স্বামী অ্যান্ড ফ্রেন্ডস্‌'' বইটির সংক্ষিপ্ত সংস্করণ। এই বইতে ''মালগুডি ডেজ'' ''আন্ডার দ্য ব্যানিয়ান ট্রি অ্যান্ড আদার স্টোরিজ'' বই দুটি থেকে দুটি অতিরিক্ত গল্প সংযোজিত হয়েছে। এই দুই গল্পেই উপন্যাসের কেন্দ্রীয় চরিত্র স্বামীকে দেখা যায়। == প্রকাশনা == ''স্বামী অ্যান্ড ফ্রেন্ডস্‌'' হল রাসীপুরম কৃষ্ণস্বামী নারায়ণস্বামীর (আর. কে. নারায়ণ) প্রথম উপন্যাস। নারায়ণের অক্সফোর্ডে পাঠরত এক বন্ধু প্রতিবেশীর (‘কিট্টু’ পূর্ণ) মাধ্যমে এই উপন্যাসটি প্রকাশিত হয়েছিল। সেই বন্ধুটির মাধ্যমে গ্রাহাম গ্রিন নারায়ণের রচনার সঙ্গে পরিচিত হন এবং সেই রচনায় বিশেষ আগ্রহ প্রকাশ করেন। তিনিই এক নামী ইংরেজি প্রকাশকের কাছে (হ্যামিশ হ্যামিলটন) বইটি পাঠান। ''স্বামী অ্যান্ড ফ্রেন্ডস্‌'' নামটিও গ্রাহাম গ্রিনের পরামর্শেই রাখা হয়েছিল। নারায়ণ প্রথমে এই বইটির নামকরণ করতে চেয়েছিলেন ''দ্য টেট''। কিন্তু গ্রিন তাকে বলেন, ''স্বামী অ্যান্ড ফ্রেন্ডস্‌'' নামটি রুডিয়ার্ড কিপলিংয়ের ''স্টেকি অ্যান্ড কোম্পানি'' বইটির নামের আদলে হওয়ার জন্য তা পাঠককে আকর্ষিত করবে। গ্রিন উপন্যাসটি প্রকাশের সবরকম ব্যবস্থা করে দেন এবং বইটি প্রকাশিত না হওয়া পর্যন্ত সেই কাজে লেগে থাকেন। নারায়ণ উপন্যাসের ভিতরের প্রচ্ছদে গ্রিনের প্রতি তার ঋণ স্বীকার করেন। তিনি গ্রিনকে লিখেছিলেন: “কিন্তু তোমার জন্য স্বামীর এখন টেমসের তলায় থাকা উচিত।” == চিত্রায়ন == ১৯৮৬ সালে অভিনেতা-পরিচালক শঙ্কর নাগ ''স্বামী অ্যান্ড ফ্রেন্ডস্‌'' উপন্যাস অবলম্বনে ''মালগুডি ডেজ'' নামে একটি টেলিভিশন ধারাবাহিক নির্মাণ করেন। এই ধারাবাহিকে সংগীত পরিচালনা করেছিলেন কর্ণাটকী শাস্ত্রীয় সংগীত শিল্পী এল. বৈদ্যনাথন। বইটি অলংকরণ করেছিলেন নারায়ণের ভাই আর. কে. লক্ষ্মণ। ==তথ্যসূত্র== == বহিঃসংযোগ == Swami and Friends by RK Narayan ''The Guardian review'' (2011) উপন্যাস বিষয়শ্রেণী:আর. কে. নারায়ণের উপন্যাস উপন্যাস ইংরেজি উপন্যাস
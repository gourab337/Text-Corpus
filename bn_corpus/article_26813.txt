'''দ্বারকানাথ অধিকারী''' ঊনবিংশ শতাব্দীর একজন বাংলাভাষী কবি। তার প্রকাশিত কাব্যগ্রন্থের নাম ''সুধীরঞ্জন''। == শিক্ষা == তার জন্ম হয়েছিল ১২৩৭ বঙ্গাব্দের ৩০শে কার্ত্তিক। তার পিতার নাম রামশঙ্কর অধিকারী; পৈত্রিক নিবাস নদীয়া জেলার গোস্বামী দুর্গাপুর গ্রামে। শৈশবে গ্রাম্য পাঠশালায় লেখাপড়ার পর তিনি একজন ইংরেজ মহিলার নিকট ইংরেজী শেখেন। এরপর কৃষ্ণনগর সরকারি কলেজে অধ্যয়ন করেন। বাল্যকালেই তার কবিতা লেখার সূচনা হয়েছিল। সংবাদ প্রভাকর পত্রিকার সম্পাদক কবি ঈশ্বরচন্দ্র গুপ্তের সঙ্গে বিশেষ ঘনিষ্ঠতা হয়েছিল। ১২৬২ বঙ্গাব্দে তার কাব্যগ্রন্থ ''সুধীরঞ্জন'' প্রকাশিত হয়। == খ্যাতি == তিনি বঙ্কিমচন্দ্র চট্টোপাধ্যায় দীনবন্ধু মিত্রর সমসাময়িক, এবং যৌবনে এই দুজনের সঙ্গে কবিতা যুদ্ধে লিপ্ত হয়ে বিজয়ী হয়েছিলেন। বুনো কবি ছদ্মনামে '''সরস্বতীর মোহিনী বেশ ধারন''' নামক কবিতা প্রকাশ করলে বঙ্কিম দীনবন্ধুর সাথে কবিতাযুদ্ধ হয়। এই কবিতাবলী 'কলেজীয় কবিতা যুদ্ধ' নামে সংবাদ প্রভাকরে এক বছর ধরে প্রকাশিত হয়েছিল। == মৃত্যু == ১২৬৪ বঙ্গাব্দে মাত্র আটাশ বৎসর বয়সে দ্বারকানাথ অধিকারীর মৃত্যু হয়। == তথ্যসূত্র == জন্ম মৃত্যু কবি
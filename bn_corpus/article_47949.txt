'''ডোনাল্ড জন শেফার্ড''' (; জন্ম: ১২ আগস্ট, ১৯২৭ মৃত্যু: ১৮ আগস্ট, ২০১৭) গ্ল্যামারগনের পোর্ট আইনন এলাকায় জন্মগ্রহণকারী প্রথিতযশা ওয়েলসীয় বংশোদ্ভূত ইংরেজ ক্রিকেটার ছিলেন। ১৯৫০ থেকে ১৯৭২ সময়কালে প্রথম-শ্রেণীর ইংরেজ কাউন্টি ক্রিকেটে গ্ল্যামারগনের প্রতিনিধিত্ব করেছেন তিনি। দলে তিনি মূলতঃ ফাস্ট-মিডিয়াম বোলার ছিলেন। ডানহাতে বোলিংয়ের পাশাপাশি ডানহাতে নীচেরসারিতে ব্যাটিং করতেন তিনি। কাউন্টি দলটির অন্যতম সেরা বোলারদের একজন ছিলেন ‘শেপ’ ডাকনামে পরিচিত '''ডন শেফার্ড'''। প্রথম-শ্রেণীর ক্রিকেটে ২১.৩২ গড়ে ২,২১৮ উইকেট দখল করেছেন যা টেস্ট ক্রিকেটে অংশগ্রহণ থেকে বঞ্চিত যে-কোন খেলোয়াড়দের তুলনায় অধিক। == খেলোয়াড়ী জীবন == ১৯৫০ সালে গ্ল্যামারগন কাউন্টি দলের পক্ষে খেলতে শুরু করেন। ২৯ এপ্রিল, ১৯৫০ তারিখে অনুষ্ঠিত খেলাটিতে প্রতিপক্ষ ছিল সারে দল। ১৯৫২ সাল থেকে নিয়মিতভাবে খেলতে থাকেন তিনি। মৌসুমেই ১২০ উইকেট পান। পরবর্তী তিন মৌসুমে কম সফলতা পান নিয়ন্ত্রণ হারিয়ে ফেলতে শুরু করেন। দলীয় সঙ্গীদের কাছে থেকে পরামর্শ নিয়ে ১৯৫৫ সালের শেষদিকে অফ-কাটার অফ-ব্রেক বোলিং করতে থাকেন যা অনেকটা মিডিয়াম পেস বোলিং আকৃতির। স্থানান্তরের ফলে তাৎক্ষণিকভাবে সফলতা পান। ১৯৫৬ মৌসুমে ১৭৭ উইকেট পান যা ইংরেজ প্রথম-শ্রেণীর ক্রিকেট মৌসুমের যে-কোন খেলোয়াড়ের তুলনায় সর্বোচ্চ ছিল। সর্বমোট ১২ মৌসুমে শতাধিক উইকেটের সন্ধান পেয়েছেন। == খেলার ধরন == মরা উইকেটে প্রাণের সঞ্চার করতে পারতেন তিনি। বোলিং উপযোগী উইকেটে নিখুঁত গতির সংমিশ্রণে মিতব্যয়ী বোলারে রূপান্তরিত হতেন তিনি। চল্লিশের মাঝামাঝি সময়কাল পর্যন্ত শারীরিক সক্ষমতা ধরে রাখেন। ১৯৬৯ সালে কাউন্টি শিরোপা বিজয়ী গ্ল্যামারগন দলের অন্যতম সদস্য ছিলেন শেফার্ড। ১৯৭০ সালেও ধারা অব্যাহত রাখেন। ১০৬ উইকেট পান তিনি যা ইংরেজ প্রথম-শ্রেণীর খেলায় যে-কোন খেলোয়াড়ের চেয়ে বেশী ছিল। == অর্জনসমূহ == কাউন্টি ক্রিকেটে চমকপ্রদ সাফল্যের প্রেক্ষিতে ১৯৭০ সালে উইজডেন কর্তৃক অন্যতম বর্ষসেরা ক্রিকেটারের মর্যাদা পান তিনি। প্রথম-শ্রেণীর ক্রিকেটে ২৩ বছর অতিবাহিত করেন। সময়ে খেলা ২৮বার দশ বা ততোধিক উইকেট এবং ইনিংসে ১২৩বার পাঁচ উইকেট লাভ করেছেন তিনি। প্রকৃত র‍্যাবিটধারী জেফ জোন্স, অসি হুইটলি’র ন্যায় খেলোয়াড় থাকলেও শেফার্ড কিছুটা উপরের দিকে ব্যাটিং করতে নামতেন। ইনিংসে তার ব্যাটিং গড় ১০-এর কম ছিল। মাত্র পাঁচবার অর্ধ-শতক করতে পেরেছেন। তাস্বত্ত্বেও বড় ধরনের শট মারতে পটু ছিলেন। ১৯৬১ সালে সোয়ানসিতে অস্ট্রেলিয়া একাদশের বিপক্ষে মাত্র ১৫ মিনিটে ৫১ রানের ঝড়ো ইনিংস উপহার দেন তিনি। এরজন্য তিনি মাত্র ১১ বল খরচ করেন যাতে ছয়টি ছক্কা, তিনটি চার, একটি দুই একটি এক রান ছিল। একই সালে কার্ডিফে ডার্বিশায়ারের বিপক্ষে ব্যক্তিগত সর্বোচ্চ ৭৩ রান করেন। ছয়টি ছক্কার মারে ১৬ মিনিটেই অর্ধ-শতক করেন। ১৯৬৪ সালে সোয়ানসিতে অস্ট্রেলিয়া একাদশকে হারানো গ্ল্যামারগনের পক্ষে নয় উইকেট পান। ১৯৬৮ সালে আবারো অস্ট্রেলিয়ার বিপক্ষে জয়ী খেলায় তিনি অধিনায়কের দায়িত্ব পালন করেছিলেন। == অবসর == ১৯৭১ সালের শেষ পর্যন্ত নিয়মিতভাবে খেলতেন। ১৯৭২ সালে কয়েকটি প্রথম-শ্রেণীর খেলায় অংশগ্রহণের পর অবসর নেন। গ্ল্যামারগনের খেলাগুলো বিবিসি রেডিও ওয়েলসে সম্প্রচারকালে প্রায়শঃই তিনি বিশ্লেষকের ভূমিকায় অবতীর্ণ হতেন। ৯০তম জন্মদিনের অব্যবহিত পরই ১৮ আগস্ট, ২০১৭ তারিখে তার দেহাবসান ঘটে। == তথ্যসূত্র == == আরও দেখুন == অ্যালান ওয়াটকিন্স ডেভিড শেফার্ড (আম্পায়ার) সারে কাউন্টি ক্রিকেট ক্লাব উইজডেন বর্ষসেরা ক্রিকেটার == বহিঃসংযোগ == জন্ম মৃত্যু ক্রিকেটার ক্রিকেটার একাদশের ক্রিকেটার ক্রিকেটার ক্রিকেট অধিনায়ক বর্ষসেরা ক্রিকেটার ক্রিকেটার ক্রিকেট ক্লাবের ক্রিকেটার
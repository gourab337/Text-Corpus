'''''গেম অব থ্রোনস''''' () হল ডেভিড বেনিওফ ডি. বি. ওয়েস নির্দেশিত মার্কিন কাল্পনিক নাট্যধর্মী টেলিভিশন ধারাবাহিক। এটি জর্জ আর. আর. মার্টিন রচিত ফ্যান্টাসি উপন্যাস ধারাবাহিক ''আ সং অব আইস অ্যান্ড ফায়ার'' অবলম্বনে নির্মিত, যার প্রথম উপন্যাসটি হল ''আ গেম অব থ্রোনস''। ধারাবাহিকটি আইসল্যান্ড, উত্তর আয়ারল্যান্ড, কানাডা, ক্রোয়েশিয়া, স্কটল্যান্ড, মাল্টা, মরক্কো, স্পেন মার্কিন যুক্তরাষ্ট্রে চিত্রায়িত হয়েছে। ধারাবাহিকটি ২০১১ সালের ১৭ই এপ্রিল এইচবিও চ্যানেলে প্রথম প্রচারিত হয় এবং এর সপ্তম মৌসুম শেষ হয় ২৭শে আগস্ট ২০১৭। ২০১৯ সালের ১৪ই এপ্রিল ধারাবাহিকটির অষ্টম মৌসুম এবং শেষ মৌসুম এর ১ম পর্ব প্রচারিত হয়েছে। কাল্পনিক মহাদেশ ওয়েস্টরস এসস-এর পটভূমিতে আবর্তিত গল্পে ''গেম অব থ্রোনস''-এর কয়েকটি কাহিনিসূত্র বিশাল সংখ্যক কুশীলব রয়েছে, তবে এতে তিনটি প্রধান গল্প আবর্তিত হয়েছে। প্রথমটি সাত রাজ্যের লৌহ সিংহাসন, যেখানে রয়েছে দখল বা এর থেকে স্বাধীনতা লাভের লক্ষ্যে কয়েকটি অভিজাত রাজ্যবংশের মধ্যে মৈত্রী দ্বন্দ্বের গল্প। দ্বিতীয় গল্পটি সর্বশেষ শাসনকারী রাজবংশের শেষ উত্তরসূরিকে কেন্দ্র করে, যাকে নির্বাসিত করা হয় এবং সে সিংহাসন দখল করতে বদ্ধপরিকর। তৃতীয় গল্পে রয়েছে নাইট্‌স ওয়াচ, একটি দীর্ঘকালস্থায়ী ভ্রাতৃত্ব যারা দেয়ালের উত্তরের বন্য মানুষ কিংবদন্তি প্রাচীন জীবদের হুমকির হাত থেকে এই রাজসিংহাসনকে প্রতিরক্ষায় নিয়োজিত। ''গেম অব থ্রোনস'' এইচবিও চ্যানেলে রেকর্ড সংখ্যক দর্শককে আকৃষ্ট করতে পেরেছে এবং এর বিস্তৃত, সক্রিয় আন্তর্জাতিক ভক্তকূল রয়েছে। সমালোচকগণ এর প্রশংসা করেছেন, বিশেষ করে এর অভিনয়, জটিল চরিত্রাবলি, গল্প, ব্যপ্তি নির্মাণ গুণের জন্য, যদিও এর প্রায়ই নগ্নতা সহিংসতার (যৌন সহিংসতা-সহ) জন্য এটি সমালোচিত হয়েছে। ধারাবাহিকটি ২০১৫, ২০১৬ ২০১৭ সালে তিনটি সেরা নাট্যধর্মী ধারাবাহিক বিভাগে পুরস্কারসহ ৪৭টি প্রাইমটাইম এমি পুরস্কার লাভ করে, যা প্রাইম টাইমে (রাতে) প্রচারিত অন্য যে কোন টেলিভিশন ধারাবাহিকের চেয়ে বেশি। অন্যান্য পুরস্কারের মধ্যে রয়েছে শ্রেষ্ঠ নাট্যধর্মী উপস্থাপনার জন্য ২০১২ থেকে ২০১৪ সালে তিনটি হুগো পুরস্কার, ২০১১ সালে একটি পিবডি পুরস্কার। এছাড়া ২০১২ এবং ২০১৫ থেকে ২০১৭ সালে ধারাবাহিকটি চারবার শ্রেষ্ঠ নাট্য টেলিভিশন ধারাবাহিকের জন্য গোল্ডেন গ্লোব পুরস্কারের মনোনয়ন লাভ করে। ধারাবাহিকটির কলাকুশলীদের মধ্যে পিটার ডিংকলেজ তার টিরিয়ন ল্যানিস্টার চরিত্রের জন্য ২০১১, ২০১৫ ২০১৮ সালে তিনবার নাট্যধর্মী ধারাবাহিকে শ্রেষ্ঠ পার্শ্ব অভিনেতা বিভাগে প্রাইমটাইম এমি পুরস্কার ২০১২ সালে একবার সেরা টিভি পার্শ্ব অভিনেতা বিভাগে গোল্ডেন গ্লোব পুরস্কার লাভ করেন। এছাড়া লিনা হিডি, এমিলিয়া ক্লার্ক, কিট হ্যারিংটন, মেইজি উইলিয়ামস, নিকোলাই ডায়ানা রিগ ম্যাক্স ভন সিডো তাদের স্ব-স্ব চরিত্রের জন্য প্রাইমটাইম এমি পুরস্কারের মনোনয়ন লাভ করেন। ==পটভূমি== ===দৃশ্যপট=== গেম অব থ্রোনস ধারাবাহিকটি ''আ সং অব আইস অ্যান্ড ফায়ার'' অবলম্বনে নির্মিত। কাল্পনিক ওয়েস্টেরস মহাদেশের সাত রাজ্যে এবং এসোস মহাদেশে এর ঘটনাবলি সংগঠিত হয়। ধারাবাহিকটিতে কয়েকটি অভিজাত পরিবারের মধ্যে লৌহ সিংহাসন দখলের অন্যান্য পরিবারসমূহের এই সিংহাসনের প্রভাব থেকে স্বাধীনতা লাভের জন্য লড়াই দেখানো হয়েছে। অন্যদিকে আরেকটি বড় ধরনের হুমকি হল বরফাচ্ছন্ন উত্তরাংশ পূর্বে এসোস মহাদেশ। ধারাবাহিকটির নির্মাতাদের একজন ডেভিড বেনিওফ জাদু ড্রাগন সম্বলিত কল্পনাধর্মী পটভূমিতে এর দৃশ্যপট গম্ভীর বর্ণনার জন্য কৌতুক করে ''গেম অব থ্রোনস''-এর ট্যাগলাইন "মধ্য-পৃথিবীর ''দ্য সোপরানোস''" বলে উল্লেখ করেন। ২০১২ সালে এক গবেষণায় দেখা যায়, ৪০টি সাম্প্রতিক টিভি অনুষ্ঠানের মধ্যে গড়ে ১৪টি মৃত্যু নিয়ে ''গেম অব থ্রোনস'' প্রতি পর্বে মৃত্যুর দিক থেকে র‍্যাংকিংয়ে দ্বিতীয়। ধারাবাহিকটি মূলত এতে প্রদর্শিত মধ্যযুগীয় বাস্তবতার জন্য প্রশংসিত হয়েছে। জর্জ আর. আর. মার্টিন গল্পটিতে জাদু জাদুকর সম্বলিত সমকালীন কল্পনাধর্মী গল্পের চেয়ে যুদ্ধ, রাজনৈতিক ষড়যন্ত্র চরিত্র সম্বলিত ঐতিহাসিক কল্পকাহিনি হিসেবে রূপ দান করেন। তিনি মনে করেন মহাকাব্যিক কল্পনাধর্মী ধারায় জাদুর পরিমিত ব্যবহার থাকা উচিত। মার্টিন বলেন "মানব সভ্যতার ইতিহাসে সত্যিকারের ভয়ের কারণ ওর্ক বা অন্ধকার নয়, বরং আমরা নিজেরাই।" কল্পনাধর্মী ধারার একটি সাধারণ বিষয়বস্তু হল ভালো মন্দের দ্বন্দ্ব। মার্টিন বলেন এটা বাস্তব জীবনের অবস্থা তুলে ধরে না। বাস্তব জীবনের ব্যক্তি-বিশেষের ভালো মন্দের সামর্থের সাথে মিল রেখে মার্টিন থেকে মুক্তির পথ খুঁজেছেন এবং চরিত্রের পরিবর্তন এনেছেন। এই ধারাবাহিকটি দর্শকদের বিভিন্ন চরিত্রাবলি তাদের নিজেদের দৃষ্টিকোণ থেকে দেখার সুযোগ দিয়েছে এবং যাদের খল চরিত্রে ভাবা হচ্ছে তাদেরকেও তার দিক স্পষ্ট করার সুযোগ দিয়েছে। নির্মাতা বেনিওফ বলেন, "জর্জ এতে তিক্ত বাস্তবতা থেকে শুরু করে উচ্চমাত্রার কল্পনার প্রতিফলন ঘটিয়েছেন। তিনি সাদাকালো পৃথিবীতে ধূসর সুরের পরিচয় করিয়ে দিয়েছেন। প্রথমদিকের মৌসুমগুলোতের ''আ সং অব আইস অ্যান্ড ফায়ার'' বই হতে অনুপ্রাণিত হয়ে কয়েকটি মূল চরিত্রকে নিয়মিতভাবে মেরে ফেলা হত, এবং একে দর্শকের মাঝে উদ্বিগ্নতা সৃষ্টি বলে আখ্যায়িত করা হয়। পরের মৌসুমগুলোতে সমালোচকগণ দেখেন যে নির্দিষ্ট কিছু চরিত্র "প্লট আর্মার" সৃষ্টি করেছে, যা এই ধারাবাহিকটিকে প্রচলিত অন্যান্য ধারাবাহিক থেকে বেশি কিছু করে তুলেছে। এছাড়া ধারাবাহিকটিতে যুদ্ধে প্রচুর পরিমাণ মৃত্যুর চিত্র তুলে ধরা হয়েছে। ===অনুপ্রেরণা পরিবর্তন=== প্রথম মৌসুমটি প্রথম উপন্যাসের ঘটনাবলি অনুসারে নির্মিত হলেও পরের মৌসুমগুলোতে ব্যাপক পরিবর্তন লক্ষ্য করা যায়। ডেভিড বেনিওফের মতে, এই ধারাবাহিকটি হল মূল সম্পূর্ণ উপন্যাস ধারাবাহিকের উপযোগকরণ এবং জর্জ আমাদের জন্য যে মানচিত্র তৈরি করে দিয়েছে তার অনুসরণ এবং প্রধানতম মাইলফলকগুলো ছোঁয়া; কিন্তু যাত্রাপথের সকল যাত্রাবিরতিতে থামা নয়।" উপন্যাসগুলো তাদের উপযোগকরণে ইউরোপীয় ইতিহাসের দৃশ্যপট, চরিত্র ঘটনার দৃশ্যাবলিকে মূলভিত্তি হিসেবে দেখানো হয়েছে। ওয়েস্টরসের বেশিরভাগ অংশই হল মধ্যযুগীয় ইউরোপের ধ্বংসাবশেষ, ভূমি সংস্কৃতি থেকে শুরু করে ষড়যন্ত্র, সামন্তবাদ, দুর্গ, নাইটদের টুর্নামেন্ট। উপন্যাসগুলোর প্রধান অনুপ্রেরণা হল ল্যাঙ্কেস্টার ইয়র্ক পরিবারের মধ্যে ওয়ার অব দ্য রোজেস খ্যাত গৃহযুদ্ধসমূহ (১৪৫৫-৮৫), যা মার্টিনের উপন্যাসে ল্যানিস্টার স্টার্ক পরিবার হিসেবে দেখানো হয়েছে। সার্সি ল্যানিস্টার "ফ্রান্সের শি-উল্‌ফ" খ্যাত ইজাবেলার (১২৯৫-১৩৫৮) সাথে তুলনীয়; এছাড়া ফরাসি ঔপন্যাসিক মরিস দ্র্যুওঁর ঐতিহাসিক উপন্যাস ধারাবাহিক ''দি অ্যাকার্সড কিংস''-এ উল্লেখিত ইজাবেলা তার পরিবার মার্টিনের প্রধান অনুপ্রেরণা। অন্যান্য ঐতিহাসিক ঘটনাবলির মধ্যে রয়েছে হাদ্রিয়ানের দেয়াল (যা মার্টিনের দেয়াল), রোমান সাম্রাজ্য, আটলান্টিসের কিংবদন্তি (প্রাচীন ভ্যালিরিয়া), বাইজেন্টাইন গ্রিক অগ্নিকাণ্ড (বন্যআগুন), ভাইকিং যুগে আইসল্যান্ডীয় বীরদের বীরত্বগাঁথা (আয়রনবর্ন), মোঙ্গল উপদল (ডথোরাকি), শতবর্ষের যুদ্ধ, এবং ইতালীয় রেনেসাঁস। এই সকল উপাদানকে বিপরীত ইতিহাসের একটি নিখাঁদ বিশ্বাসযোগ্য সংস্করণ নির্মাণে মার্টিনের দক্ষতা ফলেই এই ধারাবাহিকটি জনপ্রিয়তা লাভ করে। ==কুশীলব চরিত্র== এই ধারাবাহিকের প্রধান চরিত্রসমূহ হলঃ লর্ড এডার্ড "নেড" স্টার্ক (শন বিন) স্টার্ক পরিবারের প্রধান। এই পরিবারের সদস্যরা মূল গল্পে সর্বত্র বিরাজমান। নেড তার স্ত্রী ক্যাটলিন স্টার্কের (মিশেল ফেয়ারলি) পাঁচ সন্তান। বড় পুত্র রব স্টার্ক (রিচার্ড ম্যাডেন), তার পরে কন্যা সানসা স্টার্ক (সোফি টার্নার), আরিয়া স্টার্ক (মেইজি উইলিয়ামস), ব্রান স্টার্ক (আইজ্যাক হেমস্টিড রাইট) এবং সর্বকনিষ্ঠ রিকন স্টার্ক (আর্ট পার্কিনসন)। নেডের অবৈধ সন্তান জন স্নো (কিট হ্যারিংটন) এবং তার বন্ধু স্যামওয়েল টার্লি (জন ব্র্যাডলি) লর্ড কমান্ডার জেওর মোরমন্টের (জেমস কসমো) অধীনে নাইট্‌স ওয়াচে দ্বায়িত্ব পালন করে। পরে স্নো উইন্টারফেলের রাজা এবং স্যাম সিটাডেলে দ্বায়িত্বরত। প্রাচীরের উত্তরে বসবাসকারী ওয়াইল্ডলিংসের মধ্যে রয়েছে গিলি (হ্যানা মারি), যে পরে স্যামের স্ত্রী, এবং যোদ্ধাদের মধ্যে রয়েছে টরমুন্ড জায়ান্টসবেন (ক্রিস্টোফার হিভজু) এবং ইগ্রিত (রোজ লেসলি)। স্টার্ক পরিবারের অন্যান্য সদস্যরা হলেন নেডের রক্ষী থিয়ন গ্রেজয় (আলফি অ্যালেন), তার সামন্ত রুজ বোল্টন (মাইকেল ম্যাকএলহাটন), বোল্টনের অবৈধ পুত্র রামসি বোল্টন (ইউয়ান রিওন)। রবের প্রেমিকা স্ত্রী তালিসা মাইগার (উনা চ্যাপলিন), আরিয়ার বন্ধু কামারের শিক্ষানবিশ এবং রবার্টের অবৈধ পুত্র গেন্ড্রি (জো দেম্পসি) গুপ্তহন্তা জাকেন হগার (টম অলাসচিহা), এবং ক্যাটলিন পরে সানসার রক্ষী নারী যোদ্ধা টার্থের ব্রিয়ান (গোয়েন্ডোলিন ক্রিস্টি)। রাজধানী কিংস ল্যান্ডিংয়ের চরিত্রগুলোর মধ্যে রয়েছে নেডের বন্ধু রাজা বরার্ট ব্যারাথিয়ন (মার্ক অ্যাডি) এবং রাণী সার্সি ল্যানিস্টার (লিনা হিডি), যে তার জমজ ভাই স্যার জেমি ল্যানিস্টার (নিকোলাই তার প্রেমিক রূপে গ্রহণ করে। রাণী সার্সি তার ছোট ভাই বামনাকৃতির টিরিয়ন ল্যানিস্টারকে (পিটার ডিংকলেজ) ঘৃণা করে। টিরিয়ন জফ্রি রাজা হলে তার প্রতিনিধি নির্বাচিত হয় এবং পরে জফ্রিকে হত্যার দায়ে এসোসে পালিয়ে যায় সেখানে রাণী ডিনেরিসের প্রতিনিধিত্ব করে। ল্যানিস্টারদের পিতা লর্ড টাইউইন ল্যানিস্টার (চার্লস ড্যান্স) ল্যানিস্টারদের প্রধান। সার্সির দুই ছেলে জফ্রি ব্যারাথিয়ন (জ্যাক গ্লিসন) এবং টমেন ব্যারাথিয়ন (ডিন-চার্লস চ্যাপম্যান)। জফ্রির রক্ষী মুখ-পোড়া যোদ্ধা স্যান্ডর "দ্য হাউন্ড" ক্লিগেন (ররি ম্যাককেন) এবং তার ভাই নাইট গ্রেগর "দ্য মাউন্টেন" ক্লিগেন (হাফথোর ইউলিউস পয়োঁসন)। রাজা রবার্টের পরামর্শদাতা পরিষদের মধ্যে রয়েছে পিটার "লিটলফিঙ্গার" বেলিশ (এইডান গিলেন), নপুংসক গোয়েন্দা ভ্যারিস (কনলেথ হিল)। রবার্টের ভাই স্ট্যানিস ব্যারাথিয়ন (স্টিফেন ডিলান) এবং তার পরামর্শদাতা বিদেশি অগ্নি পূজারি মেলিসান্দ্রে (কারিস ভান হাউটেঁ) সাবেক চোরাকারবারি বর্তমান নাইট স্যার ডেভস সিওর্থ (লিয়াম কানিংহাম)। ধন্যাট্য টাইরেল পরিবারের মার্জারি টাইরেল (নাটালি ডোরমার)। রাজধানীর ধর্মীয় নেতাদের প্রধান হাই স্প্যারো (জনাথন প্রাইস)। দক্ষিণের ডর্নের এলারিয়া স্যান্ড (ইন্দিরা ভার্মা), যে ল্যানিস্টারদের বিরুদ্ধে প্রতিশোধ নিতে চায়। অন্যদিকে মূল রাজবংশের শেষ রাজার দুই সন্তান ভিসেরিস টার্গেরিয়ান (হ্যারি লয়েড) এবং ড্যানেরিস টার্গেরিয়ান (এমিলিয়া ক্লার্ক) তাদের জীবন নিয়ে পালাচ্ছে এবং সিংহাসন পুনঃপ্রাপ্তির জন্য দল গঠন করছে। ড্যানেরিসের যাযাবর ডথোরাকি সর্দার খাল ড্রগোর (জেসন মোমোয়া) সাথে বিবাহ হয়। ড্রগোর মৃত্যুর পর তার চিতা থেকে সে তিনটি ড্রাগন নিয়ে বের হলে ডথোরাকিরা তার অনুগামী হয়। ড্যানেরিসের অনুগামীদের মধ্যে আরও উল্লেখযোগ্য ব্যক্তিবর্গ হল রাজধানী থেকে নির্বাসিত নাইট স্যার জোরাহ মোরমন্ট (ইয়ান গ্লেন), নাথের বহুভাষী মিসান্দেই (নাথালি এমানুয়েল), যোদ্ধা দারিও নাহারিস (মিখেল হুইসমান) এবং ড্যানেরিসের খোজা সৈনিক আনসালিডদের প্রধান গ্রে ওয়ার্ম (জ্যাকব অ্যান্ডারসন)। ==নির্মাণ== ===গল্প বিন্যাস=== ২০০৬ সালের জানুয়ারি মাসে ডেভিড বেনিওফ জর্জ আর. আর. মার্টিনের সাহিত্য প্রতিনিধির সাথে তার প্রতিনিধিত্ব করা বই সম্পর্কে ফোনে কথা বলেন এবং ''আ সং অব আইস অ্যান্ড ফায়ার'' ধারাবাহিক নিয়ে আগ্রহ প্রদর্শন করেন। যদিও কৈশোরে তিনি কল্পকাহিনির ভক্ত ছিলেন, তিনি তখনো বইটি পড়েননি। সাহিত্য প্রতিনিধি তাকে এই ধারাবাহিকের প্রথম চারটি বই প্রেরণ করেন। বেনিওফ প্রথম উপন্যাস ''আ গেম অব থ্রোনস''-এর কয়েকশ পাতা পড়ে ডি. ডব্লিউ. ওয়েসের সাথে তার আগ্রহের কথা প্রকাশ করেন এবং মার্টিনের এই উপন্যাসগুলো নিয়ে একটি টেলিভিশন ধারাবাহিক নির্মাণের কথা বলেন। ওয়েস প্রথম উপন্যাসটি "সম্ভবত ৩৬ ঘন্টা" সময়ে শেষ করেন। তারা মার্টিনের সাথে সান্তা মনিকার বুলেভারে এক রেস্তোরাঁয় বসে পাঁচ ঘন্টা আলোচনার পর এইচবিওর কাছে একটি ধারাবাহিক নির্মাণের চিত্রনাট্য উপস্থাপন করে। বেনিওফের মনে করেন, "জন স্নোর মা কে?" এই প্রশ্নের উত্তর দিতে পারায় তারা মার্টিনের নিকট থেকে ইতিবাচক সাড়া পান। ===অভিনয়শিল্পী নির্বাচন=== নিনা গোল্ড রবার্ট স্টার্ন এই ধারাবাহিকের প্রাথমিক অভিনয়শিল্পী নির্বাচনকারী। অডিশন পঠন প্রক্রিয়ার মধ্য দিয়ে মূল অভিনয়শিল্পীদের নির্বাচন করা হয়। ব্যতিক্রম ছিলেন পিটার ডিংকলেজ শন বিন, লেখক নিজেই শুরু থেকে তাদের চেয়েছিলেন; ২০০৯ সালে এই প্রকল্পে তাদের যোগদানের ঘোষণা দেওয়া হয়। এই প্রকল্পে চুক্তি স্বাক্ষরকারী অন্য অভিনয়শিল্পীগণ ছিলেন জন স্নো চরিত্রে কিট হ্যারিংটন, জফ্রি ব্যারাথিয়ন চরিত্রে জ্যাক গ্লিসন, ভিসেরিস টার্গেরিয়ান চরিত্রে হ্যারি লয়েড এবং রবার্ট ব্যারাথিয়ন চরিত্রে মার্ক অ্যাডি। নির্মাতাদ্বয় বেনিওফ ওয়েসের মতে এই ধারাবাহিকের জন্য নির্বাচিত প্রথম অভিনয়শিল্পী ছিলেন অ্যাডি, তার অডিশন তারা যেমন চেয়েছিলেন তেমনই হয়েছিল। প্রথম মৌসুমে কয়েকটি চরিত্রের জন্য পুনরায় নতুন অভিনয়শিল্পী নেওয়া হয়। শুরুতে ক্যাটলিন স্টার্ক চরিত্রে অভিনয় করেছিলেন জেনিফার এল, কিন্তু পরে মিশেল ফেয়ারলিকে এই চরিত্রের জন্য নেওয়া হয়। ড্যানেরিস টার্গেরিয়ান চরিত্রে প্রথম অভিনয় করেছিলেন ট্যামজিন মার্চেন্ট, পরে এমিলিয়া ক্লার্ক এই চরিত্রে অভিনয় করেন। প্রথম মৌসুমের বাকি অভিনয়শিল্পীদের ২০০৯ সালের দ্বিতীয়ার্ধে নির্বাচন করা হয়। ===লেখনী=== ''আ সং অব আইস অ্যান্ড ফায়ার''-এর লেখক এই ধারাবাহিকের সহ-প্রযোজক জর্জ আর. আর. মার্টিন প্রথম চার মৌসুমের প্রতি মৌসুমে একটি পর্বের চিত্রনাট্য লিখেছেন। ''গেম অব থ্রোনস''-এ ছয়টি মৌসুমে সাতজন লেখক কাজ করেছেন। ধারাবাহিকটির নির্মাতা ডেভিড বেনিওফ ডি. বি. ওয়েস প্রতি মৌসুমের বেশিরভাগ পর্বের চিত্রনাট্য লিখেছেন। ''আ সং অব আইস অ্যান্ড ফায়ার''-এর লেখক জর্জ আর. আর. মার্টিন প্রথম চার মৌসুমের প্রতি মৌসুমে একটি পর্বের চিত্রনাট্য লিখেছেন। মার্টিন পরবর্তী মৌসুমগুলোর চিত্রনাট্য রচনা করেননি, বরং তিনি এই ধারাবাহিকের ষষ্ঠ উপন্যাস (''দ্য উইন্ডস অব উইন্টার'') রচনা সম্পন্ন করায় মনযোগ দেন। জেন এস্পেনসন ফ্রিল্যান্স লেখক হিসেবে যৌথভাবে প্রথম মৌসুমের একটি পর্বের চিত্রনাট্য লিখেছেন। ব্রায়ান কগম্যান শুরুতে এই ধারাবাহিকে পাণ্ডুলিপির সমন্বয়ক ছিলেন এবং পঞ্চম মৌসুমে প্রযোজক হিসেবে পদোন্নতি লাভ করেন। কগম্যান প্রথম পাঁচটি মৌসুমে একটি করে পর্বের চিত্রনাট্য লিখেছেন এবং তিনি বেনিওফ ওয়েসের সাথে লেখকদের কক্ষের একমাত্র ব্যক্তি। প্রযোজক হওয়ার পূর্বে ভানেসা টেলর, যিনি দ্বিতীয় তৃতীয় মৌসুমে লেখক ছিলেন, বেনিওফ ওয়েসের সাথে নিবিড়ভাবে কাজ করেছেন। ডেভ হিল বেনিওফ ওয়েসের সহকারী হিসেবে কাজ করার পর পঞ্চম মৌসুম থেকে লেখক দলের সাথে যোগ দেন। যদিও মার্টিন লেখকদের কক্ষে ছিলেন না, তবে তিনি চূড়ান্ত পাণ্ডুলিপি পড়তেন এবং তাতে মন্তব্য করতেন। ===উপযোগকরণ সময়সূচি=== প্রথম তিনটি মৌসুমে মার্টিনের ''আ সং অব আইস অ্যান্ড ফায়ার'' ধারাবাহিকের প্রায় ১,৯৮০ পৃষ্ঠা ধারাবাহিকে উপযোগ করা হয়, ফলে প্রতি পৃষ্ঠার জন্য ৪৮ সেকেন্ড পর্দা সময় বরাদ্দ ছিল। যখন ''গেম অব থ্রোনস'' ষষ্ঠ মৌসুমের পর প্রকাশিত উপন্যাসগুলোকে পাল্লা দিয়ে এগিয়ে যেতে থাকলে ধারাবাহিকটি মার্টিন কর্তৃক রচিত ভবিষ্যৎ উপন্যাসগুলোর গল্পের রূপরেখা মূল বিষয়বস্তুর ভিত্তিতে নির্মিত হয়ে থাকে। ২০১৬ সালের এপ্রিল মাসে নির্মাতাগণ ষষ্ঠ মৌসুমের পর আরও ১৩টি পর্বের চিত্রায়ন করার পরিকল্পনা করেন, তন্মধ্যে সপ্তম মৌসুমের সাতটি পর্ব অষ্টম মৌসুমের আটটি পর্ব থাকবে। এই মাসের শেষের দিকে ধারাবাহিকটির সাত-পর্ব বিশিষ্ট সপ্তম মৌসুমের কাজ শুরু হয়। অষ্টম মৌসুমের চিত্রায়ন হয়। মৌসুম Ordered চিত্রায়ন প্রথম প্রদর্শিত শেষ প্রদর্শিত উপযোগকৃত উপন্যাস ১ম মৌসুম মার্চ ২০১০ ২০১০-এর দ্বিতীয়ার্ধ্ব ১৭ এপ্রিল ২০১১ ১৯ জুন ২০১১ ''আ গেম অব থ্রোনস'' ২য় মৌসুম ১৯ এপ্রিল ২০১১ ২০১১-এর দ্বিতীয়ার্ধ্ব এপ্রিল ২০১২ জুন ২০১২ ''আ ক্ল্যাশ অব কিংস'' ''আ স্টর্ম অব সোর্ডস''-এর শুরুর কয়েকটি পরিচ্ছেদ ৩য় মৌসুম ১০ এপ্রিল ২০১২ জুলাই নভেম্বর ২০১২ ৩১ মার্চ ২০১৩ জুন ২০১৩ ''আ স্টর্ম অব সোর্ডস''-এ প্রথম দুই-তৃতীয়াংশ ৪র্থ মৌসুম এপ্রিল ২০১৩ জুলাই নভেম্বর ২০১৩ এপ্রিল ২০১৪ ১৫ জুন ২০১৪ ''আ স্টর্ম অব সোর্ডস''-এ বাকি এক-তৃতীয়াংশ ''আ ফিস্ট ফর ক্রোস'' ''আ ড্যান্স উইথ ড্রাগন্‌স''-এর কিছু অংশ ৫ম মৌসুম এপ্রিল ২০১৪ জুলাই ডিসেম্বর ২০১৪ ১২ এপ্রিল ২০১৫ ১৪ জুন ২০১৫ ''আ ফিস্ট ফর ক্রোস'', ''আ ড্যান্স উইথ ড্রাগনস'' এবং মূল বিষয়ের সাথে ''আ স্টর্ম অব সোর্ডস''-এর শেষ কয়েকটি পরিচ্ছেদ ''দ্য উইন্ডস অব উইন্টার''-এর কিছু অংশ ৬ষ্ঠ মৌসুম জুলাই ডিসেম্বর ২০১৫ ২৪ এপ্রিল ২০১৬ ২৬ জুন ২০১৬ ''দ্য উইন্ডস অব উইন্টার''-এর মূল বিষয়বস্তুর সাথে ''আ ফিস্ট অব ক্রোস'' ''আ ড্যান্স উইথ ড্রাগনস''-এর শেষের কিছু অংশ ৭ম মৌসুম ২১ এপ্রিল ২০১৬ আগস্ট ২০১৬ ফেব্রুয়ারি ২০১৭ ১৬ জুলাই ২০১৭ ২৭ আগস্ট ২০১৭ ''দ্য উইন্ডস অব উইন্টার''-এর মূল বিষয়বস্তু এবং ''আ ড্রিম অব স্প্রিং'' ৮ম মৌসুম ৩০ জুলাই ২০১৬ অক্টোবর ২০১৭ জুলাই ২০১৮ ১৪ এপ্রিল ২০১৯ ১৯ মে ২০১৯ ===পরিচালনা=== ''গেম অব থ্রোনস''-এর প্রতি দশ পর্বের মৌসুমে চার থেকে ছয়জন পরিচালক ছিলেন, যারা পরপর একাধিক পর্ব পরিচালনা করেছেন। অ্যালান টেলর সর্বাধিক সাতটি পর্ব পরিচালনা করেছেন। আলেক্স গ্রেভস, ডেভিড নাটার, মার্ক মাইলড, জেরেমি পোডেসওয়া ছয়টি করে পর্ব পরিচালনা করেছেন। ড্যানিয়েল মিনাহান পাঁচটি এবং মিশেল ম্যাকলারেন, আলিক সাখারভ, মিগেল সাপোচনিক চারটি করে পর্ব পরিচালনা করেছেন। ব্রায়ান কার্ক প্রথম মৌসুমের তিনটি পর্ব পরিচালনা করেছেন এবং টিম ভ্যান প্যাটেন এই ধারাবাহিকের প্রথম দুটি পর্ব পরিচালনা করেছেন। নিল মার্শাল দুটি যুদ্ধের পর্ব, ''দ্য ওয়াচারস অন দ্য ওয়াল'' পরিচালনা করেছেন। অন্য পরিচালকগণ হলেন জ্যাক বেন্ডার, ডেভিড পেট্রারচা, ড্যানিয়েল স্যাকেইম, মাইকেল স্লোভিস, ম্যাট শ্যাকম্যান। ডেভিড বেনিওফ ডি. বি. ওয়েস যৌথভাবে দুটি পর্ব পরিচালনা করেছেন, কিন্তু টসের ভিত্তিতে দুটি পর্বে আলাদা ভাবে একজনের নাম দেখানো হয়েছে। ===প্রযুক্তিগত বিষয়াদি=== আলিক শাখারভ এই ধারাবাহিকটির চিত্রগ্রাহক। এছাড়া আরও কয়েকজন চিত্রগ্রাহক ছিলেন এবং একক-ক্যামেরা ধারাবাহিকের জন্য সেরা চিত্রগ্রাহক বিভাগে সাতটি প্রাইমটাইম এমি পুরস্কারের মনোনয়ন লাভ করেছেন। ওরাল নোরি ওটি, ফ্রান্সেস পার্কার, মার্টিন নিকোলসন, ক্রিস্পিন গ্রিন, টিম পোর্টার ক্যাটি ওয়েল্যান্ড এই ধারাবাহিকটির বিভিন্ন পর্ব সম্পাদনা করেন। ওয়েল্যান্ড ২০১৫ সালে নাট্যধর্মী ধারাবাহিকে সেরা একক-ক্যামেরা চিত্রসম্পাদনা বিভাগে একটি প্রাইমটাইম এমি পুরস্কার লাভ করেন। ইগ্রিত, জন স্নো টরমুন্ড জায়ান্টসবেনের পোশাক তাদের তীব্র জলবায়ুর প্রভাবের প্রতিফলন ঘটায়। কিংস ল্যান্ডিঙে রাজ দরবারের চরিত্রগুলোর পরিহিত পোশাক তাদের ধন-সম্পদ আভিজাত্যের পরিচয় বহন করে। চিত্র:Game of Thrones Oslo exhibition 2014 Brienne and Jaime and Jaime বর্ম, যেমন টার্থের ব্রিয়ানের অস্ত্র বর্ম (বামে), এই ধারাবাহিকের জন্য তৈরি করা হয়েছে। ''গেম অব থ্রোনস''-এর প্রথম পাঁচ মৌসুমের পোশাক পরিকল্পনাকারী ছিলেন মিশেল ক্ল্যাপটন। পরে এপ্রিল ফেরি তার স্থলাভিষিক্ত হন। ক্ল্যাপটন সপ্তম মৌসুমে পুনরায় পোশাক পরিকল্পনাকারী হিসেবে ফিরে আসেন। এই ধারাবাহিকে ব্যবহৃত পোশাকগুলো বিভিন্ন উৎস থেকে অনুপ্রাণিত, যেমন জাপানি পার্সি বর্ম। ডথরাকিদের পোশাকগুলো বেদুইনদের পোশাকের মত দেখতে এবং ওয়াইল্ডলিংরা ইনুইতদের মত পশুর চামড়া পড়ে। ওয়াইল্ডলিংদের হাড়ের বর্মগুলো আসল হাড়ের ছাঁচে নির্মিত এবং স্ট্রিং রবারের নির্যাসের মত তারযুক্ত। যদিও ওয়াইল্ডলিং নাইট্‌স ওয়াচের অতিরিক্ত শিল্পীদের টুপি (হ্যাট) পড়তে দেখা গেছে, মূল অভিনয়শিল্পীরা তা পড়েননি। বিয়োর্কের আলেকজান্ডার ম্যাকুইনের উচ্চ-গলার পোশাকগুলো থেকে মার্জারি টাইরেলের গলাওয়ালা পোশাকগুলো অনুপ্রাণিত এবং যৌনকর্মীদের পোশাকগুলো সহজে খোলা যায় এমনভাবে নকশা করা হয়েছে। সকল পোশাকই দুই সপ্তাহ পড়ার পর ব্যবহৃত হয়েছে, যেন তা উচ্চ-ডেফিনিশন টেলিভিশনে অকৃত্তিম দেখায়। অভিনেত্রীদের জন্য প্রায় দুই ডজন পরচুলা ব্যবহার করা হয়েছে। মানুষের চুল দিয়ে তৈরি প্রায় দুই ফুট পর্যন্ত লম্বা প্রতিটি পরচুলাগুলোতে ব্যয় হয় ৭,০০০ মার্কিন ডলার এবং তা আসল ধৌত করা সজ্জিত করা হয়। এই পরচুলাগুলো ব্যবহারও সময় সাপেক্ষ ছিল; এমিলিয়া ক্লার্কের পরচুলা বিনুনিযুক্ত ব্রুনেত্তে চুল সাজাতে দুই ঘন্টা সময় লাগত। অন্য অভিনয়শিল্পীদের মধ্যে জ্যাক গ্লিসন সোফি টার্নারকে প্রায়ই চুলে রং করাতে হত। ড্যানেরিস তার ডথরাকি দলের চরিত্রগুলোর পরচুলা পোশাকগুলো এমনভাবে প্রক্রিয়াজাত করা হত যেন মনে হয় সেগুলো সপ্তাহ যাবত ধোয়া হয়নি। ===রূপসজ্জা=== প্রথম তিন মৌসুমে পল ইঙ্গেলেন ''গেম অব থ্রোনস''-এর প্রধান রূপসজ্জা পরিকল্পনাকারী রূপসজ্জাকর ছিলেন। তার সহকর্মী ছিলেন মেলিস ল্যাকারস্টিন, কনর ওসুলিভার রব ট্রেনটন। চতুর্থ মৌসুমের শুরুতে ইঙ্গেলেনের দলের স্থলাভিষিক্ত হন জেন ওয়াকার তার দল। তার দলে রয়েছেন অ্যান ম্যাকইউয়ান, এবং ব্যারি সারাহ গোয়ার। ===শব্দ=== একটি শব্দ পরিকল্পনাকারী দল পূর্ণ একটি মৌসুমের দায়িত্ব পেতেন এবং দশ ঘন্টার পূর্ণদৈর্ঘ্য চলচ্চিত্রের মত তা নিয়ে কাজ করতেন, যা কোন টেলিভিশন ধারাবাহিকের জন্য অস্বাভাবিক। যদিও প্রথম দ্বিতীয় মৌসুমে দুটি ভিন্ন শব্দ পরিকল্পনাকারী দল ছিল, তখন থেকে একটি দলই শব্দ পরিকল্পনার দায়িত্বে রত। ধারাবাহিকটির রক্তপাতের শব্দের জন্য দলটি প্রায়ই চামোইস ব্যবহার করে থাকে। ড্রাগনদের চিৎকারের জন্য কচ্ছপ, ডলফিন, সিল, সিং পাখির মিলনরত অবস্থার শব্দ ব্যবহার করা হয়। ===শিরোনাম পর্যায়ক্রম=== এইচবিও এই ধারাবাহিকটির শিরোনামের পর্যায়ক্রম নকশা করেছে প্রযোজনা স্টুডিও ইলাস্টিক। সৃজনশীল পরিচালক অ্যাঙ্গাস ওয়াল তার সহকর্মীরা ২০১১ সালে মূল শিরোনাম নকশার জন্য প্রাইমটাইম এমি পুরস্কার অর্জন করেন।, শিরোনামের পর্যায়ক্রমে ধারাবাহিকটির কাল্পনিক জগতের ত্রিমাত্রিক মানচিত্র দেখানো হয়। ===সঙ্গীত=== ''গেম অব থ্রোনস''-এর সুরকার রামিন জাওয়াদি। ধারাবাহিকটির সঙ্গীতের সুর করেছেন রামিন জাওয়াদি। প্রথম মৌসুমের সঙ্গীত রচিত হয় টেলিভিশনে প্রথম প্রদর্শনের প্রায় দশ সপ্তাহ আগে, এবং ভ্যারেস সারাবান্দে ২০১১ সালের জুনে তা প্রকাশ করে। পরবর্তী মৌসুমগুলোর সঙ্গীতের অ্যালবাম প্রকাশ করে ন্যাশনাল, হোল্ড স্টিডি, সিগুর রস। জাওয়াদি সকল বড় পরিবারগুলোর এবং কয়েকটি মূল চরিত্রেরও আবহ সঙ্গীতের সুরারোপ করেন। আবহ সঙ্গীতগুলো সময়ের সাথে সাথে পরিবর্তিত হয়েছে, যেমন ড্যানেরিস টার্গেরিয়ানের আবহ সঙ্গীত শুরুতে অল্প ছিল এবং প্রতি মৌসুমে তার আরও গাঢ় হয়ে ওঠে। শুরুতে তার আবহ সঙ্গীতগুলো একক বাদ্যযন্ত্র দিয়ে শুরু হত এবং পরে জাওয়াদি এতে আরও বাদ্যযন্ত্র যোগ করেন। ===ভাষা=== ''গেম অব থ্রোনস''-এর ওয়েস্টরসি চরিত্রগুলো ব্রিটিশ ইংরেজি বাচনভঙ্গিতে কথা বলে, এবং চরিত্রগুলোর ওয়েস্টরসি অঞ্চল অনুযায়ী ইংরেজ বিভিন্ন অঞ্চলের বাচনভঙ্গিতে কথা বলতে দেখা যায়। উত্তরাংশের এডার্ড স্টার্ক চরিত্রে অভিনয় করা শন বিন তার নিজের উত্তরের বাচনভঙ্গিতে কথা বলেন, এবং দক্ষিণাংশের টাইউইন ল্যানিস্টার দক্ষিণের বাচনভঙ্গিতে কথা বলেন, অন্যদিকে ডর্নের চরিত্রগুলো স্পেনীয় ভঙ্গিতে ইংরেজি বলে থাকেন। ওয়েস্টরসের বাইরের চরিত্রগুলো অ-ব্রিটিশ বাচনভঙ্গিতে কথা বলে থাকে। যদিও ওয়েস্টরসের সাধারণ ভাষা ইংরেজি হিসেবে দেখানো হয়েছে, প্রযোজক উপন্যাসগুলোর কয়েকটি শব্দের ভিত্তিতে ডথরাকি ভ্যালেরীয় ভাষা তৈরির জন্য ভাষাবিদ ডেভিড জে. পিটারসনকে নিয়োগ দেন। ডথরাকি ভ্যালেরীয় সংলাপগুলোতে প্রায়ই ইংরেজি আন্তঃভাষ্য দেখা যায়। ==মূল্যায়ন== ''গেম অব থ্রোনস'' শুরুর পূর্বে থেকেই ভক্তমহলের মধ্যে প্রত্যাশিত একটি ধারাবাহিক ছিল, এবং প্রচারের পরে ইতিবাচক সমালোচনা লাভ করেছে ব্যবসাসফল হয়েছে। ''দ্য গার্ডিয়ান'' অনুসারে, ২০১৪ সালে এটি ছিল টেলিভিশনে "সর্ববৃহৎ নাটক" এবং "সর্বাধিক আলোচিত অনুষ্ঠান"। ===সমালোচকদের প্রতিক্রিয়া=== মৌসুম সমালোচকদের প্রতিক্রিয়া রটেন টম্যাটোস মেটাক্রিটিক ৯০% (৩৬টি পর্যালোচনা) ৮০ (২৮টি পর্যালোচনা) ৯৬% (৩৬টি পর্যালোচনা) ৯০ (২৬টি পর্যালোচনা) ৯৭% (৪৪টি পর্যালোচনা) ৯১ (২৫টি পর্যালোচনা) ৯৭% (৪৪টি পর্যালোচনা) ৯৪ (২৯টি পর্যালোচনা) ৯৫% (৫৪টি পর্যালোচনা) ৯১ (২৯টি পর্যালোচনা) ৯৫% (৩৭টি পর্যালোচনা) ৭৩ (৯টি পর্যালোচনা) ৯৩% (৫০টি পর্যালোচনা) ৭৭ (১২টি পর্যালোচনা) ''গেম অব থ্রোনস'' সমালোচকদের প্রশংসা অর্জন করেছে, যদিও এই ধারাবাহিকে প্রদর্শিত নগ্নতা খুনাখুনির দৃশ্যসমূহ সমালোচিত হয়েছে। এই ধারাবাহিকের বিভিন্ন মৌসুমসমূহ বিভিন্ন প্রকাশনার বার্ষিক "সেরা" তালিকায় স্থান করে নিয়েছে, এর মধ্যে উল্লেখযোগ্য হল ''দ্য ওয়াশিংটন পোস্ট'' (২০১১), ''টাইম'' (২০১১ ২০১২) এবং ''দ্য হলিউড রিপোর্টার'' (২০১২)। অভিনয়শিল্পীদের অভিনয়ও প্রশংসিত হয়েছে। পিটার ডিংকলেজ "সুন্দর, নীতিগতভাবে আত্ম-সচেতন" টিরিয়ন ল্যানিস্টার চরিত্রটির জন্য প্রাইমটাইম এমি পুরস্কার গোল্ডেন গ্লোব পুরস্কার লাভ করেন। ''লস অ্যাঞ্জেলেস টাইমসের'' ম্যারি ম্যাক্‌নামারা ''২য় মৌসুমে'' টিরিয়ন কেন্দ্রীয় চরিত্রে চলে আসার পর বলেন "এটি বিভিন্ন দিক থেকে ''গেম অব থ্রোনস'' ডিঙ্কলিজের শো"। কয়েকজন সমালোচক অভিনেত্রী শিশুশিল্পীদের অভিনয়কেও তুলে ধরেছেন। ১ম মৌসুমে চৌদ্দ বছর বয়সী মেইজি উইলিয়ামস আরিয়া স্টার্ক চরিত্রে অভিনয় করেন। এটি ছিল তার অভিনীত প্রথম কাজ। পরে তিনি ২য় মৌসুমে প্রবীণ অভিনেতা চার্লস ড্যান্সের (টাইউইন ল্যানিস্টার) সাথে সমান তালে অভিনয় করেন। ===পুরস্কার প্রশংসা=== ''গেম অব থ্রোনস'' ধারাবাহিকটি শুরু হওয়ার পর থেকে ৪৭টি প্রাইমটাইম এমি পুরস্কার, ৫টি স্ক্রিন অ্যাক্টরস গিল্ড পুরস্কার, এবং একটি পিবডি পুরস্কার লাভ করে। এটি টেলিভিশন ধারাবাহিকের জন্য সর্বোচ্চ এমি পুরস্কার অর্জনের রেকর্ড গড়ে, যা ''ফ্রেজিয়ার'' (৩৭টি পুরস্কার অর্জন করে) থেকে এগিয়ে। ২০১৩ সালে রাইটার্স গিল্ড অব আমেরিকা ''গেম অব থ্রোনস''-কে টেলিভিশনের ইতিহাসে "রচিত সেরা ধারাবাহিক" তালিকায় ৪০তম স্থান প্রদান করে। ২০১৫ সালে ''দ্য হলিউড রিপোর্টার'' তাদের "সর্বকালের সেরা টিভি অনুষ্ঠান" তালিকায় এই ধারাবাহিকটিকে চতুর্থ স্থান প্রদান করে। ২০১৬ সালে প্রকাশিত "সর্বকালের সেরা ৫০ টিভি অনুষ্ঠান" তালিকায় এটি সপ্তম স্থান অধিকার করে; এবং ''রোলিং স্টোন''-এর "সর্বকালের সেরা টিভি অনুষ্ঠান" তালিকায় এটি ১২তম স্থান অধিকার করে। ==তথ্যসূত্র== ==বহিঃসংযোগ== (যুক্তরাষ্ট্র) (যুক্তরাজ্য) ভিউয়ারস গাইডে ''গেম অব থ্রোনস'' গেম অব থ্রোনসের নির্মাণ শুরু হওয়া টেলিভিশন ধারাবাহিক দশকের মার্কিন টেলিভিশন ধারাবাহিক দশকের মার্কিন নাট্য টেলিভিশন ধারাবাহিক ভাষার টেলিভিশন অনুষ্ঠান অবলম্বনে টেলিভিশন ধারাবাহিক নেটওয়ার্কের অনুষ্ঠান সংস্কৃতিতে ড্রাগন অনুষ্ঠানে অজাচার অনুষ্ঠানে জাদু নাট্যধর্মী টেলিভিশন ধারাবাহিক রোমাঞ্চকর টেলিভিশন ধারাবাহিক বিষয়শ্রেণী:লস অ্যাঞ্জেলেসে চিত্রায়িত টেলিভিশন অনুষ্ঠান
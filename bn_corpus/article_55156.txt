'''''রোজা''''' (, হচ্ছে ১৯৯২ সালের একটি তামিল চলচ্চিত্র যেটি রচনা এবং পরিচালনা করেন মণি রত্নম। চলচ্চিত্রটিতে অরবিন্দ স্বামী এবং মধু মুখ্য ভূমিকায় অভিনয় করেন। চলচ্চিত্রটি মণি হিন্দি, তেলুগু মারাঠি এবং মালায়ালাম ভাষায় অনুবাদ করে মুক্তি দিয়েছিলেন। তিনটি জাতীয় চলচ্চিত্র পুরস্কার বিজয়ী এই ''রোজা'' ছিলো ১৯৯২ সালের অন্যতম জনপ্রিয় তামিল চলচ্চিত্র। ভারতে জঙ্গীবাদ নিয়ে নির্মিত এই চলচ্চিত্রটি মণি দ্বারা পরিচালিত প্রথম প্রকল্প, তিনি এর পর একই ধরনের আরো দুটি চলচ্চিত্র বানান, একটি ''বম্বে'' (১৯৯৫) অন্যটি ''দিল সে..'' (১৯৯৭)। ভারতের অন্যতম জনপ্রিয় সঙ্গীতকার আর রহমান এই ''রোজা'' দ্বারা তার চলচ্চিত্র সঙ্গীত জীবন শুরু করেছিলেন এবং এই চলচ্চিত্রটির সঙ্গীত ব্যাপক জনপ্রিয় হয়েছিলো। তিনি সেরা চলচ্চিত্র সঙ্গীত পরিচালনার জন্য জাতীয় চলচ্চিত্র পুরস্কারসহ ফিল্মফেয়ার পুরস্কার সেরা সঙ্গীত পরিচালক এবং তামিলনাড়ু প্রদেশ সরকারী চলচ্চিত্র পুরস্কারঃ সেরা সঙ্গীতকার জিতেছিলেন। নব্বইয়ের দশক জুড়ে এই ''রোজা'' চলচ্চিত্রের তামিল সহ হিন্দি অনুবাদ করা গানগুলোও মুম্বাই শহরে জনপ্রিয় ছিলো। কাশ্মীর প্রদেশের শ্রীনগরে সন্ত্রাসীদের সঙ্গে আধা-সামরিক বাহিনীর লড়াইয়ে ওয়াসিম খান নামক এক জঙ্গি গ্রেফতার হয়। এই কাশ্মীরেই তামিলনাড়ু থেকে নববিবাহিত দম্পতি ঋষি-রোজা বেড়াতে আসে, ঋষি একজন সরকারী কর্মকর্তা। ঋষিকে একদা ওয়াসিম খানের দলের সন্ত্রাসীরা প্রকাশ্য দিবালোকে গাড়িতে তুলে নিয়ে যায় তার স্ত্রীর সামনেই। তার স্ত্রী প্রথমে পুলিশের কাছে যায় কিন্তু কোনো সাহায্য পায়না এরপর সে কাশ্মীর রাইফেলসের সেক্টর কমান্ডার (শ্রীনগর) কর্নেল রাইয়াপ্পার কাছে সাহায্য চাইলে সে সাহায্যের প্রতিশ্রুতি দেয় এবং মূলত কর্নেল রাইয়াপ্পার সহায়তায়ই রোজা তার স্বামী ঋষিকে ফিরে পায়। ==অভিনয়ে== *অরবিন্দ স্বামী ঋষি কুমার *মধু রোজা *নছর কর্নেল রাইয়াপ্পা *জনকরাজ আচ্ছু মহারাজ ==তথ্যসূত্র== ==বহিঃসংযোগ== ভাষার চলচ্চিত্র চলচ্চিত্র চলচ্চিত্র
'''ভিতালি ভেনেদিক্তোভিচ শের্বো''' (রুশ ভাষায়: Виталий Венедиктович Щербо, বেলারুশ ভাষায়: Віталь Венядзіктавіч Шчэрба) (জন্ম ১৩ই জানুয়ারি, মিন্‌স্ক, বেলারুশীয় প্রজাতন্ত্র) একজন বেলারুশীয় (প্রাক্তন সোভিয়েত) জিমনাস্ট। তাকে সর্বকালের সেরা পুরুষ জিমনাস্ট হিসেবে গণ্য করা হয়। শের্বো-ই একমাত্র জিমনাস্ট, যিনি জিমনাস্টিকসের ৮টি ইভেন্টের প্রতিটিতেই বিশ্বশিরোপা কিংবা অলিম্পিক স্বর্ণপদক জয়লাভ করেছেন। ১৯৯২ সালের অলিম্পিক গেমসে শের্বো ৮টি ইভেন্টের মধ্যে ৬টিতে স্বর্ণপদক লাভ করেন। আধুনিক অলিম্পিকসের ইতিহাসে এক অলিম্পিকসে এতগুলি স্বর্ণ আর কোন জিমনাস্ট অর্জন করেননি। আর অন্যান্য ক্রীড়ার মধ্যে কেবল সাঁতারু মাইকেল ফেল্পস মার্ক স্পিৎজ এক অলিম্পিকসে এর চেয়ে বেশি সোনা জিতেছেন। তিনি খেলোয়াড়ী জীবনের বিভিন্ন পর্বে জিমনাস্টিকসের ৮টি ইভেন্টের প্রতিটিতেই বিশ্ব শিরোপা জয়লাভ করেন। তিনি ক্যারিয়ারে সব মিলিয়ে ২৩টি বিশ্ব চ্যাম্পিয়নশিপ পদক জিতেছেন, যা এখনও পুরুষ জিমনাস্টিকসের একটি রেকর্ড। তবে শের্বোর অবসর গ্রহণের ২৩ বছর পরে ২০১৯ সালে এসে মার্কিন নারী জিমনাস্ট সিমোন বাইলস নারীদের জিমনাস্টিকসের বিশ্ব শিরোপাতে ২৩টি পদক অর্জনের কৃতিত্ব অর্জন করে শের্বোর রেকর্ড স্পর্শ করেন। শের্বো ক্রীড়াবিদ বাবা-মায়ের ঘরে জন্ম নেন। ছোটবেলা থেকেই অসাধারণ ক্রীড়া প্রতিভার অধিকারী ছিলেন শের্বো। মাত্র বছর বয়সে প্রথম জিমনাস্টিকস প্রতিযোগিতায় অংশ নেনে। ১৫ বছর বয়সে তিনি সোভিয়েত জিমনাস্ট দলের সদস্যে পরিণত হন। ১৯৮৯ সালে শের্বো জাপানের নাগোইয়া শহরে অনুষ্ঠিত চুনিচি শিরোপা প্রতিযোগিতাতে সমন্বিত ইভেন্টে চতুর্থ স্থান দখল করে জীবনের প্রথম বড় সাফল্য অর্জন করেন। ১৯৯০ সালে মিনস্ক শহরে শের্বো সোভিয়েত জাতীয় প্রতিযোগিতার শিরোপা জিতে নেন। বছরই তিনি সিয়াটল শহরে অনুষ্ঠিত গুডউইল গেমস, বার্সেলোনা শহরে অবস্থিত ব্লুম স্মারক প্রতিযোগিতা এবং চুনিচি শিরোপা সবগুলিতেই চারটি করে ইভেন্টে জয়লাভ করে আন্তর্জাতিক অঙ্গনে পরিচিত হয়ে ওঠেন। গুডউইল গেমসের ভল্ট ইভেন্টে তিনি নিখুঁত ১০-এর ভেতরে ১০ পয়েন্ট অর্জন করেন, যা পুরুষদের জিমনাস্টিকসে একটি অসাধারণ ঘটনা। ১৯৯১ সালের সোভিয়েত শিরোপা প্রতিযোগিতাতে পমেল হর্স শ্রেণীতেও তিনি আরেকবার ১০-এর ভেতরে ১০ পয়েন্ট অর্জন করেন। ১৯৯২ অলিম্পিকসের কিছুদিন পরেই নিরাপত্তাজনিত কারণে তিনি মাতৃভূমি বেলারুস ছেড়ে স্ত্রী-কন্যাসহ মার্কিন যুক্তরাষ্ট্রে অভিবাসী হন। ১৯৯৬ সালে তিনি জিমনাস্টিকস থেকে অবসর নেন। ১৯৯৮ সালে তিনি লাস ভেগাসে চলে যান সেখানে ভিতালি শের্বো স্কুল অভ জিমনাস্টিক্‌স প্রতিষ্ঠা করেন। বর্তমানে তিনি লাস ভেগাসেই বাস করেন। ২০০৯ সালে তাকে আন্তর্জাতিক জিমনাস্টিকসের "হল অফ ফেম" অর্থাৎ সর্বকালের সেরাদের কাতারে স্থান দেওয়া হয়। ==তথ্যসূত্র== জিমনাস্ট
'''অশন প্রিয়ঞ্জন সুবাসিংহে''' (জন্ম: ১৪ আগস্ট, ১৯৮৯) শ্রীলঙ্কান ক্রিকেটার হিসেবে পশ্চিম প্রদেশের কলম্বোয় জন্মগ্রহণ করেন। শ্রীলঙ্কা জাতীয় ক্রিকেট দলের অন্যতম সদস্য প্রিয়ঞ্জন একদিনের আন্তর্জাতিকে খেলছেন। দলে তিনি অল-রাউন্ডার হিসেবে আছেন। ডানহাতে ব্যাটিংয়ের পাশাপাশি মিডিয়াম ফাস্ট বোলিং করে থাকেন। ২০০৮ সালের আইসিসি অনূর্ধ্ব-১৯ ক্রিকেট বিশ্বকাপে ম্রীলঙ্কা দলের অধিনায়ক ছিলেন তিনি। এছাড়াও তিনি ২০০৬ সালের আইসিসি অনূর্ধ্ব-১৯ ক্রিকেট বিশ্বকাপে ম্রীলঙ্কা দলের সদস্য ছিলেন। == খেলোয়াড়ী জীবন == কলম্বোর নালন্দা কলেজে অধ্যয়ন করেছেন। ২০০৫ থেকে ২০০৮ সাল পর্যন্ত কলেজের প্রথম একাদশে ক্রিকেট খেলেছেন ২০০৮ সালে সহঃ অধিনায়ক মনোনীত হন প্রিয়ঞ্জন। পড়াশোনা শেষে ব্লুমফিল্ড ক্রিকেট অ্যাথলেটিক ক্লাব, কম্বাইন্ড প্রভিন্স, রুহুনা, শ্রীলঙ্কা ক্রিকেট দল, শ্রীলঙ্কা ক্রিকেট ডেভেলপম্যান্ট একাদশ, তামিল ইউনিয়ন ক্রিকেট অ্যাথলেটিক ক্লাব, শ্রীলঙ্কা বোর্ড প্রেসিডেন্টস একাদশে খেলেছেন তিনি। জানুয়ারি, ২০১০ সালে বাংলাদেশে অনুষ্ঠিত সাফ গেমসে শ্রীলঙ্কা যুব টি২০ দলের নেতৃত্বে ছিলেন। ২০১১ সালে কাউলুন ক্রিকেট ক্লাবে তিনদিনের হংকং ক্রিকেট সিক্সেস প্রতিযোগিতায়ও দলের প্রতিনিধিত্ব করেন। == তথ্যসূত্র == == আরও দেখুন == সচিত্র সেনানায়েকে শ্রীলঙ্কা জাতীয় ক্রিকেট দল ২০১৩-১৪ শ্রীলঙ্কা ক্রিকেট দলের বাংলাদেশ সফর ক্রিকেটার জন্ম ব্যক্তি একদিনের আন্তর্জাতিক ক্রিকেটার ক্রিকেটার ক্রিকেট অ্যাথলেটিক ক্লাবের ক্রিকেটার ইউনিয়ন ক্রিকেট অ্যাথলেটিক ক্লাবের ক্রিকেটার
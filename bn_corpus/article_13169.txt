প্রমথনাথ মিত্র '''প্রমথনাথ মিত্র''' (জন্ম: ৩০ অক্টোবর ১৮৫৩ মৃত্যূ: ২৩ সেপ্টেম্বর ১৯১০) ভারতে বিপ্লবী প্রতিষ্ঠান সংগঠনের গুরুত্বপূর্ণ ব্যক্তি ছিলেন। তিনি ব্যারিস্টার '''পি মিত্র''' নামেই অধিক পরিচিত ছিলেন। ==প্রারম্ভিক জীবন== প্রমথনাথ মিত্র বর্তমান ভারতের পশ্চিমবঙ্গের উত্তর ২৪ পরগণা জেলার নৈহাটিতে জন্মগ্রহণ করেন। তার পিতার নাম বিপ্রদাস। ১৮৭৫ খ্রিষ্টাব্দে প্রমথনাথ ইংল্যান্ড থেকে ব্যারিস্টার হয়ে দেশে ফেরেন। ==বিপ্লবী জীবন== ইংল্যান্ডে পড়াশোনা করবার সময়ে তিনি আয়ারল্যান্ড এবং রাশিয়ার বিপ্লবীদের কথা জানতে পারেন এবং দেশে ফিরে বিপ্লবী দল গঠনের সংকল্প করেন। বিংশ শতকের প্রথম দিকে যে সব গুপ্ত সমিতি দেশে প্রতিষ্ঠিত হয়েছিল তিনি তাদের মধ্যে সংযোগ রক্ষা করতেন। ২৪ মার্চ ১৯০২ খ্রিষ্টাব্দে তিনি সতীশচন্দ্র বসু দ্বারা প্রতিষ্ঠিত ভারত অনুশীলন সমিতির অধিকর্তা নির্বাচিত হন। পরে এই সমিতির নাম বদল করে শুধু অনুশীলন সমিতি রাখা হয়। প্রমথনাথ এই সমিতির আর্থিক দায়িত্ব নিয়েছিলেন। তিনি অনুশীলন সমিতির ঢাকা শাখারও ডিরেক্টর নির্বাচিত হয়েছিলেন। ঢাকা অনুশীলন সমিতির পুলিনবিহারী দাস তারই প্রচেষ্টায় বিপ্লবী হয়েছিলেন। ১৯০৬ খ্রিষ্টাব্দে তিনি নিখিল বঙ্গ বৈপ্লবিক সমিতির এবং কলকাতায় সুবোধ মল্লিকের বাড়িতে অনুষ্ঠিত নিখিল বঙ্গ বিপ্লবী সম্মেলনের সভাপতি ছিলেন। তিনি বাঙালিদের শারীরিক ব্যায়ামের উপর গুরুত্ব দিতেন। প্রমথনাথ হাইকোর্টে ব্যারিস্টারি করতেন। তিনি বন্ধু সুরেন্দ্রনাথ অনুরোধে রিপন কলেজে অধ্যাপনার কাজ নেন। তিনি ভাল বক্তা এবং ইংরেজি লেখায় দক্ষ ছিলেন তিনি কংগ্রেসে কোনদিন যোগ দেন নি। ১৮৮৩ খ্রিষ্টাব্দে তৎকালীন সরকার সুরেন্দ্রনাথ আদালত অবমাননার দায়ে কারাদণ্ড দিলে তিনি বহু লোকের দল যোগাড় করে কারাগার ভেঙে সুরেন্দ্রনাথকে উদ্ধারের পরিকল্পনা করেছিলেন। ==রচনাবলী== উপন্যাস ''যোগী'' গ্রন্থ ''তর্কতত্ত্ব'' ''জাতি ধর্ম'' ''হিস্ট্রি অফ দ্য ইন্টেলেকচুয়াল প্রগ্রেস অফ ইন্ডিয়া'' == তথ্যসূত্র == সংসদ বাঙালি চরিতাভিধান প্রথম খণ্ড সাহিত্য সংসদ বাংলাপিডিয়ায় প্রমথনাথ মিত্র আইনজীবী ব্রিটিশবিরোধী আন্দোলন জন্ম মৃত্যু সমিতি বিপ্লবী বিপ্লবী
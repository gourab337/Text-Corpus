আলেক্সান্দ্র্‌ সলজেনিৎসিন সলজেনিৎসিন''' () (ডিসেম্বর ১১, ১৯১৮- আগস্ট ৩, ২০০৮) একজন প্রথীতযশা রুশ সাহিত্যিক ঐতিহাসিক। তিনি ১৯৭০ সালে সাহিত্যে নোবেল পুরস্কার জয় করেন। ১৯৪৫ সালে তদানীন্তন জোসেফ স্টালিন সরকারের সমালোচনা করার ফলে সলজেনিৎসিনকে সুদূর সাইবেরিয়াতে নির্বাসন দেয়া হয়। দীর্ঘ আট বছর তিনি গুলাগ প্রথার বর্বর নিষ্ঠুরতার মধ্যে অতিবাহিত করেন। এই নিয়ে তার প্রথম বই ''ওয়ান ডে ইন্‌ দ্য লাইফ অফ ইভান দেনিসোভিচ'' (ইভান দেনিসোভিচের জীবনে একটি দিন) ১৯৬০ সালে ছাপা হয়। সোভিয়েত ইউনিয়নের পতনের আগ পর্যন্ত রাশিয়াতে প্রকাশিত এটিই তার একমাত্র বই। তার সবচেয়ে বিখ্যাত রচনা ''দ্য গুলাগ আর্কিপেলাগো'' (গুলাগ দ্বীপপুঞ্জ) তিন খণ্ডে প্রকাশিত হয়। বিশাল পরিসরে লেখা এই বইটি গুলাগ সিস্টেমের বর্বরতা এবং সোভিয়েত কমিউনিজমের প্রকৃত চরিত্র সমগ্র বিশ্বের কাছে তুলে ধরে। ''গুলাগ বিংশ শতকের সবচেয়ে গুরুত্বপূর্ণ বইগুলির একটি হিসেবে গণ্য করা হয়। ১৯৭০ সালে তিনি নোবেল জয় করেন। ১৯৭৪ সালে সোভিয়েত সরকার তাকে দেশ থেকে বিতাড়ন করে এবং তার নাগরিকত্ব কেড়ে নেয়। বহু বছর তিনি মার্কিন যুক্তরাষ্ট্রের ভার্মন্ট অঙ্গরাজ্যে বসবাস করেন। অবশেষে সোভিয়েত ইউনিয়নের পতনের পর ১৯৯৪ সালে তিনি নিজ দেশে প্রত্যাবর্তন করেন। তার অন্যান্য উল্লেখযোগ্য বইয়ের মধ্যে আছে ''দ্য ফার্স্ট সার্কেল'' (১৯৬৮), ''ক্যান্সার ওয়ার্ড'' (১৯৬৮) এবং ''আগস্ট ১৯১৪'' (১৯৭২)। == বহিঃসংযোগ == জন্ম মৃত্যু বিষয়শ্রেণী:রুশ সাহিত্যিক বিজয়ী সাহিত্যিক
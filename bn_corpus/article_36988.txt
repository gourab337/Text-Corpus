ফিলিপাইনের মারই শহরের মধ্যে একটি মসজিদ। '''ফিলিপাইনে ইসলাম''' ধর্মের ইতিহাস অনেক প্রাচীন; ইসলাম ফিলিপাইনের সবচেয়ে প্রাচীন নথিভুক্ত একেশ্বরবাদী ধর্ম। পারস্য উপসাগর, দক্ষিণ ভারত এবং অন্যান্য মুসলিম সালতানাত থেকে আগত মুসলিম বনিকদের মাধ্যমে ১৪'শ শতকে ফিলিপাইনে ইসলাম ধর্মের আগমন ঘটে। সর্বপ্রথম মালয় মালয় দ্বীপপুঞ্জে তাদের আগমন ঘটে। ফিলিপাইনের আদমশুমারি অনুসারে, বর্তমানে মুসলমান মোট জনসংখ্যার ৬%,কিন্তু ফিলিপাইনের দি ন্যাশনাল মুসলিম অব কমিশনের হিসেব অনুসারে, বর্তমানে মুসলমান মোট জনসংখ্যার ১১% যেখানে খ্রিষ্টানরা সংখ্যাগুরু এবং কিছু বৌদ্ধ এবং সর্বপ্রাণবাদে বিশ্বাসী সম্প্রদায় বিদ্যমান। == ইতিহাস == ফিলিপাইনের ইসাবেলা সিটিতে অবস্থিত একটি মসজিদ। ১৩৮০ সালে করিম উল 'মখদুম নামক আরব বণিক সর্বপ্রথম ফিলিপাইনের সুলু এবং জুলু দ্বীপপুঞ্জে আগমন করেন এবং সেখানে বাণিজ্যের সাথে সাথে সমস্ত দ্বীপে ইসলামকে ছড়িয়ে দেওয়ার মাধ্যমে ফিলিপাইনে প্রথম ইসলাম প্রতিষ্ঠিত হয়। ১৩৯০ সালে মিনাঙ্গ্কাবাউ রাজবংশের প্রিন্স রাজা ব্যাগুইনদা এবং তার অনুসারীরা ইসলাম গ্রহণ করেন এবং দ্বীপপুজ্ঞে ইসলাম প্রচার শুরু করেন। "শেখ করিম আল-মাখদুম" মসজিদটি ফিলিপাইনের প্রথম মসজিদ যা মিন্দানাওয়ের সিমুনুল প্রদেশে ১৪'শ শতকে প্রতিষ্টিত হয়। পরবর্তীতে মালেশিয়া এবং ইন্দোনেশিয়ায় ভ্রমনকারী আরব ধর্মপ্রচারকদের মাধ্যমে ফিলিপাইনে ইসলাম আরও শক্তিশালী হয়। আর তখনকার ফিলিপাইনের রাজ্য গুলো দাতু, রাজা এবং সুলতানদের দ্বারা শাসিত হত। চীন, ভারত এবং পারস্য থেকে আগত মুসলিম মিশনারিদের দ্বারাও এখানে ইসলাম প্রচারিত হয়। তৎকালীন ফিলিপাইনে অন্তর্ভুক্ত মুসলিম প্রদেশ সমূহ মাগুইন্দানাও সালতানাত, সুলু সালতানাত, লানাও সালতানাত এবং দক্ষিণ ফিলিপাইনের অন্যান্য অংশ। ১৫৬৫ সালে মিগুয়েল লোপেজ ডি লেগাসপির নেতৃত্বে একটি দ্রুতগামী স্পেনিশ নৌবহর ফিলিপাইনে আসে। স্থানীয় নথি অনুযায়ী তারা ভ্রমন করার উদ্দেশ্যে এই দ্বীপপুঞ্জে এসেছিল। তারা ম্যানিলা, ব্রুনাই সালতানাত এবং একটি সামন্ত রাষ্ট্র ভ্রমণ করার পর ১৫৭০ মুসলিম রাজা, রাজা সুলাইমান তৃতীয়ের সাথে সাক্ষাৎ করে। == তথ্যসূত্র ==
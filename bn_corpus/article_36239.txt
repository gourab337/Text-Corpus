'''ডাকডাকগো''', () একটি ইন্টারনেট অনুসন্ধান ইঞ্জিন যেটা অনুসন্ধানকারীর ইন্টারনেট গোপনীয়তা এবং ফলাফল বর্জনের উপর গুরুত্বারোপ করে। ডাকডাকগো অন্য সার্চ ইঞ্জিনগুলো থেকে নিজেকে স্বকীয় রাখে ব্যবহারকারীদের তথ্য সংগ্রহ না করে এবং একটি নির্দিষ্ট সার্চ টার্মের জন্যে ঢালাওভাবে সমস্ত ব্যবহারকারীর জন্যে একই ফলাফল সরবরাহ করে। এছাড়াও ৪০০ ক্রাউডসোর্স সাইট(যেমন- উইকিপিডিয়া) এবং অন্যান্য সার্চ ইঞ্জিন(যেমন- বিং, ইয়াহু!, ইয়ানডেক্স) থেকে ফলাফল সংগ্রহ করে সবচেয়ে বেশি না বরং সবচেয়ে যৌক্তিক ফলাফল প্রদানের জন্যেও এর খ্যাতি রয়েছে। কোম্পানির ভিত্তি পাওলি, বৃহত্তর ফিলাডেলফিয়ায় রয়েছে। এর ৫৩ জন কর্মী রয়েছে। বাচ্চাদের খেলা ডাক, ডাক, গুজের উপর ভিত্তি করে এর নামকরণ করা হয়েছে। ডাকডাকগোর কিছু সোর্স কোড গিটহাব হোস্টকৃত মূলত ফ্রি সফটওয়্যার, তবে এর মূল মালিকানাধীন। কোম্পানিটি তাদের ডোমেইন নেম ''ddg.gg'' ফেব্রুয়ারি ২২, ২০১১ সালে নিবন্ধন করে, এবং ''ddg.co'' নিবন্ধন করে সেপ্টেম্বর ২০, ২০১৩ সালে, যেটি ছোট করা একটি লিংক হিসেবে কাজ করে যেটি রিডিরেক্ট হয়। == ইতিহাস == ডাকডাকগো ২০০৮ সালে গ্যাব্রিয়েল উইনবার্গ কর্তৃক গঠিত হয়। উইনবার্গ একজন উদ্যোক্তা যিনি এর আগে নেমস ডাটাবেজ নামে একটি সামাজিক যোগাযোগ মাধ্যম লঞ্চ করেন। প্রাথমিকভাবে শুধুমাত্র উইনবার্গের নিজের অর্থায়নে গঠিত ডাকডাকগো বিজ্ঞাপন সমর্থন করে, তবে ব্যবহারকারী চাইলে তা বন্ধ করে দিতে পারে। সার্চ ইঞ্জিনটি পার্ল প্রোগ্রামিং ভাষায় লেখা হয়েছে এবং এটি এনজিংক্স, ফ্রিবিএসডি গ্নু/লিনাক্সে চলে। ডাকডাকগো মূলত বিভিন্ন ভেন্ডরদের এপিআইর উপর ভিত্তি করে নির্মিত, যে কারণে টেকক্রাঞ্চ একে সংকর প্রজাতির সার্চ ইঞ্জিন বলে অভিহিত করে। একই সময়ে, এটি এর নিজস্ব কন্টেন্ট পেজও সৃষ্টি করে। উইনবার্গ জানান, নামটির শুরু এসেছে ডাক ডাক গুজ নামে বাচ্চাদের খেলার নাম থেকে। টেকক্রাঞ্চের এলেভেটর পিচ ফ্রাইডেতে ২০০৮ সালে টেকক্রাঞ্চকে ফিচার করা হয়েছিলো এবং ২০০৮ সালের বস ম্যাশেবল চ্যালেঞ্জে এটি ফাইনালিস্ট ছিলো। জুলাই ২০১০ সালে, উইনবার্গ ডাকডাকগো কম্যুনিটি ওয়েবসাইটের শুরু করেন, যাতে করে সবাই সম্পর্কে অভিযোগ করতে পারে, আলোচনা করতে পারে। পরের মাসেই ইউনিয়ন স্কয়ার ভেঞ্চারস ডাকডাকগোতে বিনিয়োগ করে। সাথে সাথে ট্রিস্কল গ্নু/লিনাক্স, লিনাক্স মিন্ট, এবং মিডোরি ওয়েব ব্রাউজার ডিফল্ট সার্চ ব্রাউজার হিসেবে ডাকডাকগোতে স্থানান্তরিত হয়। ২০১২ সালের মধ্যে সার্চ ইঞ্জিনটি প্রায় ১৫ লক্ষ সার্চ একদিনে পাচ্ছিলো। উইনবোর্ড রিপোর্ট করলেন যে, এটি ২০১১ সালে মুনাফার্জন করে এবং তিনজন কর্মি অল্প সংখ্যক পরিমাণের চুক্তিকারী ছিলো। এপ্রিল ১২, ২০১১ সালে অ্যালেক্সা সাইটটির মাসে ৫১% গ্রোথ রেটের কথা জানায়। ডাকডাকগোর নিজস্ব ট্রাফিক পরিসংখ্যান দেখায় যে আগস্ট ২০১২ স্লে প্রতিদিন ১,৩৯৩,৬৪৪টি ভিজিট হচ্ছিলো, যেখানে ২০১০ সালে প্রতিদিন ৩৯,৪০৬টি ভিজিট হতো দিনে। গ্নোম ওয়েব (ওয়েব ব্রাউজার) ৩.১০ প্রকাশ করে ২৬ সেপ্টেম্বর ২০১৩ সালে, এবং সংস্করণ থেকে শুরু করে ওয়েব ব্রাউজারের ডিফল্ট সার্চ ইঞ্জিন ডাকডাকগো। ২০১৪ তে এপল তাদের কি-নোট স্পিসে ঘোষণা দেয়, আইওএস এবং ম্যাক ওএস ইজোমাইট উভয়ের জন্যে ডাকডাকগো একটি অপশন হিসেবে সংযুক্ত হবে। ১০ মার্চ পেল মুন ওয়েব ব্রাউজার এর ২৪.৪.০ সংস্করণ থেকে ডাকডাকগোকে এর ডিফল্ট সার্চ ইঞ্জিন হিসেবে ব্যবহার করে আসছে। মে ২০১৪মতে ডাকডাহ্যাকের মাধ্যমে এর রিডিজাইনকৃত একটি সংস্করণ বেটা টেস্টারদের জন্যে উন্মুক্ত করে। ২১ মে ২০১৪ সালে ডাকডাকগো অফিশিয়ালি নতুন সংস্করণটি মুক্তি দেয়, যেখানে স্মার্টার উত্তর, আরও মার্জিত রূপ আনা হয়। নতুন সংস্করণটি অনেকগুলো নতুন সুবিধা নিয়ে আসে, যেমন ইমেজ, লোকাল সার্চ, স্বয়ংক্রিয় সাজেশন, আবহাওয়া, রেসিপি এবং আরও অনেক। ২০১৬ সালে ডাকডাকগো ইয়াহুর সাথে তাদের বিস্তৃত চুক্তির কথা জনসম্মুখে জানায়, যার ফলে অনেকগুলো নতুন সুবিধা যুক্ত করা হয়। এটি পরবর্তীতে বিং, ইয়ান্ডেক্স এবং উইকিপিডিয়ার সাথেও চুক্তি করে। তবে কোম্পানিটি বিষয়ে নিশ্চিত করেছে যে, তারা অংশীদার কোম্পানিগুলোর সাথে তথ্য ভাগাভাগি করে না। ==তথ্যসূত্র== অনুসন্ধান ইঞ্জিন (অপারেটিং সিস্টেম) সফটওয়্যার সফটওয়্যার
'''স্বামী নিখিলানন্দ''' (১৮৯৫-১৯৭৩) ছিলেন একজন হিন্দু ধর্মগুরু। তিনি ছিলেন সারদা দেবীর সাক্ষাৎ শিষ্য। তার পূর্বাশ্রমের নাম ছিল '''দীনেশচন্দ্র দাশগুপ্ত''' তিনি নিউ ইয়র্কে রামকৃষ্ণ মিশনের শাখাকেন্দ্র সেন্টার প্রতিষ্ঠা করেন। ১৯৭৩ সালে মৃত্যু পর্যন্ত তিনি এই শাখার অধ্যক্ষ ছিলেন। নিখিলানন্দ ছিলেন একজন বিশিষ্ট লেখক দার্শনিক। তার শ্রেষ্ঠ রচনাটি হল বাংলা ভাষায় রচিত গ্রন্থের ইংরেজি অনুবাদ ''দ্য গসপেল অফ শ্রীরামকৃষ্ণ'' (১৯৪২)। ==জীবনী== ১৮৯৫ সালে অধুনা বাংলাদেশ ভূখণ্ডে (তৎকালীন ব্রিটিশ ভারতের অন্তর্গত) স্বামী নিখিলানন্দ জন্মগ্রহণ করেছিলেন। তিনি কলকাতা বিশ্ববিদ্যালয় থেকে পড়াশোনা সমাপ্ত করে সাংবাদিকতা শুরু করেন। সেই সময় তিনি ভারতের স্বাধীনতা আন্দোলনেও যোগদান করেন এবং কিছুদিন ব্রিটিশ জেলে কারারুদ্ধ থাকেন। ছেলেবেলায় তার ধর্মপ্রাণ পিতামাতার প্রভাবে তিনি রামকৃষ্ণ পরমহংস স্বামী বিবেকানন্দের শিক্ষার সংস্পর্শে আসেন। এই শিক্ষা তার শিশু মনে গভীর প্রভাব বিস্তার করেছিল। এর ফলে তিনি রামকৃষ্ণের সাক্ষাৎ শিষ্যদের সংস্পর্শে আসেন। সারদা দেবী তাকে দীক্ষা দেন। তিনি রামকৃষ্ণের অন্যান্য সাক্ষাৎ শিষ্য স্বামী ব্রহ্মানন্দ, স্বামী সারদানন্দ, স্বামী শিবানন্দ, স্বামী তূরীয়ানন্দ, স্বামী প্রেমানন্দ, স্বামী অখণ্ডানন্দ, স্বামী অভেদানন্দ এবং গ্রন্থের রচয়িতা মহেন্দ্রনাথ দত্তের সান্নিধ্য লাভ করেন। এঁদের প্রভাবে তিনি স্বাধীনতা আন্দোলন থেকে সরে আসেন এবং সংসার ত্যাগ করে রামকৃষ্ণ সংঘে যোগদান করেন। সংঘে ব্রহ্মচারী থাকাকালীন বহু বছর তিনি বিশিষ্ট শিক্ষকদের কাছে শাস্ত্র শিক্ষা করেন এবং আধ্যাত্মিক শৃঙ্খলা অনুশীলন করেন। ১৯৩১ সাল পর্যন্ত তিনি বিভিন্ন ভাবে সংঘের সেবাকর্মে লিপ্ত থাকেন। ১৯৩১ সালে সংঘ তাকে মার্কিন যুক্তরাষ্ট্রে প্রতিনিধি হিসেবে প্রেরণ করে। ১৯৩৩ সালে তিনি নিউ ইয়র্কে সেন্টার প্রতিষ্ঠা করেন। নিখিলানন্দ ছিলেন বিখ্যাত বাগ্মী। একাধিক বিশ্ববিদ্যালয়, গির্জা সিনাগগে তাকে বক্তৃতা দান এবং আন্তঃধর্ম সম্মেলনে যোগদানের জন্য আমন্ত্রণ জানানো হত। ১৯৭৩ সালে মৃত্যু পর্যন্ত তিনি সেন্টার পরিচালনা করেন। রামকৃষ্ণ আন্দোলনের সাহিত্যে নিখিলানন্দের অবদান গুরুত্বপূর্ণ। তিনি বিশিষ্ট কয়েকজন ব্যক্তিত্বকে নিজের শিষ্য করেছিলেন। এঁদের মধ্যে উল্লেখযোগ্য লেখক জে. ডি. সালিঙ্গার মার্কিন রাষ্ট্রপতি উড্রো উইলসনের কন্যা মার্গারেট উড্রো উইলসন, তুলনামূলক পুরাণতাত্ত্বিক অধ্যাপক জোসেফ ক্যাম্পবেল, জেরোগ্রাফিক প্রক্রিয়ার আবিষ্কর্তা চেস্টার কার্লসন এবং দার্শনিক লেক্স হিক্সন। ==সাহিত্যকর্ম== স্বামী নিখিলানন্দের সর্বাধিক গুরুত্বপূর্ণ রচনার মধ্যে উল্লেখযোগ্য ''উপনিষদ্'' ''ভগবদ্গীতা'' গ্রন্থের অনুবাদ, সারদা দেবী স্বামী বিবেকানন্দের জীবনী, ''বিবেকানন্দ: দ্য যোগাজ অ্যান্ড আদার ওয়ার্কস'' নামে স্বামী বিবেকানন্দের রচনার সংকলন, ''হিন্দুইজম, ইটস মিনিং ফর লিবারেশন অফ দ্য স্পিরিট'' অ্যান্ড ''ম্যান ইন সার্চ অফ ইমমর্টালিটি'' এবং বিভিন্ন পত্রপত্রিকায় প্রকাশিত নিবন্ধগুলি। তার সর্বাধিক গুরুত্বপূর্ণ রচনাটি হল গ্রন্থের ইংরেজি অনুবাদ ''দ্য গসপেল অফ শ্রীরামকৃষ্ণ''। স্বামী নিখিলানন্দের একাধিক গ্রন্থ বিভিন্ন ইউরোপীয় ভারতীয় ভাষায় অনূদিত হয়েছে এবং বেদান্তের উপদেশ ব্যাখ্যায় প্রামাণিক গ্রন্থ হিসেবে স্বীকৃত হয়েছে। ১৯৪৪ সালে ''টাইম ম্যাগাজিন''-এ স্বামী নিখিলানন্দ কর্তৃক ''ভগবদ্গীতা'' গ্রন্থের অনুবাদটিকে বলা হয় ''বিশ্বের অন্যতম শ্রেষ্ঠ ধর্মীয় ধ্রুপদি গ্রন্থের প্রথম যথার্থ পাঠযোগ্য পাঠযোগ্য প্রামাণ্য ইংরেজি অনুবাদ।” ''দ্য গসপেল অফ শ্রীরামকৃষ্ণ'' গ্রন্থটিকে বলা হয় “বিশ্বের অন্যতম অসাধারণ ধর্মীয় নথির অনুবাদ।” ফিলিপ জেলস্কি হারপারকলিনস প্রকাশক কর্তৃক সংগঠিত আমেরিকান গবেষকদের সম্মেলনে ''দ্য গসপেল অফ শ্রীরামকৃষ্ণ'' গ্রন্থটি ''২০শ শতাব্দীর ১০০টি সর্বাধিক গুরুত্বপূর্ণ আধ্যাত্মিক গ্রন্থে”র স্বীকৃতি অর্জন করে। ==গ্রন্থপঞ্জি== ===অনুবাদ=== ভগবদ্গীতা স্বামী নিখিলানন্দ দ্য প্রিন্সিপল উপনিষদ্স স্বামী নিখিলানন্দ সেলফ-নলেজ: শঙ্কর’র "আত্মবোধ" স্বামী নিখিলানন্দ দ্য গসপেল অফ শ্রীরামকৃষ্ণ স্বামী নিখিলানন্দ ===মৌলিক রচনা=== হিন্দুইজম ইটস মিনিং ফর দ্য লিবারেশন অফ দ্য স্পিরিরট স্বামী নিখিলানন্দ হোলি মাদার লাইফ অফ হোলি মাদার শ্রীসারদা দেবী স্বামী নিখিলানন্দ বিবেকানন্দ: বায়োগ্রাফি স্বামী নিখিলানন্দ ম্যান ইন সার্চ অফ ইমমর্টালিটি: টেস্টিমনিয়ালস ফ্রম হিন্দু স্ক্রিপচার্স স্বামী নিখিলানন্দ ==তথ্যসূত্র== ==বহিঃসংযোগ== Swami Nikhilananda Talks of Swami Nikhilananda (Audio) at Center, New York Approaches to the Upaniṣads: Swami Nikhilananda's "The Upanishads" বিষয়শ্রেণী:২০শ শতাব্দীর হিন্দু ধর্মগুরু লেখক মঠের সন্ন্যাসী জন্ম মৃত্যু অনুবাদক গদ্যসাহিত্য রচয়িতা প্রাক্তনী হিন্দু
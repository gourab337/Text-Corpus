সূতেই চা (ডানে) ঝলসানো ভুট্টার (মধ্যে) সাথে, যা চা এবং ''আরুল'' ক্যান্ডির (বামে) সাথে আনুষঙ্গিক হিসেবে মিশ্রিত করা হবে। '''সূতেই চা''' বা '''সূতেই চায়ে''' (, (আক্ষরিক অর্থে "দুধের সহিত চা") হচ্ছে একটি ঐতিহ্যবাহী মঙ্গোলীয় পানীয়। সূতেই চায়ে এর মঙ্গোলিয়ান অর্থ হচ্ছে দুধ চা। এই পানীয় সূতেই চায়ে, সূতাই চায়ে, বা মঙ্গোলীয় নোনতা চা নামেও পরিচিত। == সূতেই চায়ের সাধারণ উপকরণগুলো হচ্ছে পানি, দুধ, চা পাতা এবং লবণ। একটি সাধারণ চা তৈরি প্রণালীর মধ্যে রয়েছে- এক চতুর্থাংশ পানি, এক চতুর্থাংশ দুধ, এক টেবিল চামচ সবুজ চা, এবং এক চা-চামচ লবণ। প্রস্তুত প্রণালীতে কেউ কেউ সবুজ চা, আবার কেউ কেউ কালো চা ব্যবহার করে থাকেন। কিছু প্রণালীর মধ্যে আবার মাখন বা চর্বি মিশানো হয়। মঙ্গোলিয়ার দুধ সাধারণত টাটকা, সদ্য দুধ, এবং দুধের পরিবর্তে অর্ধাঅর্ধি ব্যবহার করা হয়, যা প্রায় খাঁটি দুধের মতো একটি সমৃদ্ধ পানীয় উৎপন্ন করে। এই চায়ের মধ্যে লবণের পরিমানের তারতম্য হয়ে থাকে। কিছু ক্ষেত্রে চায়ের মধ্যে প্রয়োজন না হলে দুধ দেওয়া হয় না। সূতেই চায়ের অন্য একটা সাধারন সংযোজন হচ্ছে ভাঁজা ভুট্টা মেশানো। এই পানীয় তৈরির প্রক্রিয়াও ভিন্ন ভিন্ন হতে পারে। ঐতিহ্যবাহী পদ্ধতিটি হচ্ছে ছেঁচিয়া ফেলার মাধ্যমে নাড়াচাড়া করতে করতে একে রান্না করা যখন এটা সিদ্ধ হতে থাকে, এবং একটা নির্দিষ্ট উচ্চতা থেকে একে ঢালতে থাকা। যাইহোক, বর্তমানে অনেকেই এই ধাপটি অনুসরণ করেন না। এই চা যা মঙ্গোলিয়ানরা সূতেই চা হিসেবে ব্যবহার করে, তা সাধারণত একটা ব্লক থেকে আসে। এই ব্লকটি নিম্ন মানের চা দ্বারা গঠিত, যা কুঁড়ি বা কচি চা পাতা থেকে তৈরি করা হয় এবং একটি ব্লকের মধ্যে সঙ্কুচিত করে রাখা হয় যাতে সহজে সংরক্ষণ করা যায়। যখন প্রয়োজন পরে, এই চাকে তখন কুঁচি কুঁচি করে কাঁটা হয় এবং সূতেই চায়ের সাথে মিশ্রিত করা হয়। == ইতিহাস== দুধ মঙ্গোলিয়ান খাবারের একটি গুরুত্বপূর্ণ অংশ হিসেবে ব্যবহার হয়ে থাকে। যেসব দুধ মঙ্গোলিয়ানরা পান করে থাকে, তা বিভিন্ন উৎস থেকে আসে, তার মধ্যে রয়েছে- গবাদি পশু, উট, ঘোড়া, চমরী গাই, ছাগল, এবং ভেড়া, তবে বর্তমান সময়ে গরুর দুধই প্রচলিত। অনেক মঙ্গোলীয়দের মাঝে একটি প্রাচীন প্রথা ছিল যে তারা সরাসরি পানি পান করত না। এটা মঙ্গোলীয়দের একটি বিশ্বাসের ফলশ্রুতি হতে পারে যে পানি হচ্ছে পবিত্র। ত্রয়োদশ শতাব্দীর মধ্যভাগে, এখন ফ্রান্সিসীয় সন্ন্যাসী, রুবরাকের উইলিয়াম, মঙ্গোলীয় সম্রাটের কাছে যাত্রা করেন মঙ্গোলিয়ানদের বিবরণী তৈরি করতে। তার বিবরণীতে, রুবরাক মঙ্গোলিয়ানদের পানি পান করার অভ্যাসের কথা লিপিবদ্ধ করেন যে, মঙ্গোলীয়রা “বিশুদ্ধ পানি পানে খুব সতর্ক নয়”। এমন একটি ভূমি, যেখানে ফলমূলের শরবত এবং মদ্যপানীয় খুব একটা সহজ প্রাপ্য নয়, সেখানে অনেক মঙ্গোলীয়রা দুগ্ধজাত পানীয় দ্রব্য যেমন- সূতেই চা বা ''আইরাক'' (এক ধরনের দুগ্ধজাত শুরা যা অশ্ব দুগ্ধকে গাঁজানোর মাধ্যমে প্রস্তুত করা হয়) কে বিশুদ্ধ পানির পরিবর্তে বেছে নেয়। ==জনপ্রিয়তা== যখন বহু মঙ্গোলিয়ানরা সূতেই চা খুব আহ্লাদের সাথে পান করে, তখন কিছু কিছু পশ্চিমা দেশের লোকেদের এই পানীয়র স্বতন্ত্র স্বাদের সাথে মানিয়ে নিতে খানিকটা কঠিন সময় পার করতে হয়। এটা সাধারনত এই পাআনিয়র মধ্যে লবণ থাকার কারণে হয়ে থাকে। সূতেই চা হচ্ছে মঙ্গোলিয়ার সবথেকে একটা জনপ্রিয় পানীয়। এটা প্রায়ই ভোজের সময় এবং সারাদিন ধরে পান করা হয়। মঙ্গোলিয়ান বাড়ীগুলোতে, ইয়ার্ট বা গের নামে পরিচিত, সাধারণত যখন কোন অতিথি আসেন, তখন তাকে এই পানীয় পরিবেশন করা হয়। আসার পর, অতিথিদের সাধারণত একটি আতিথ্য বাটিতে পূর্ণ করে সূতেই চা জলখাবারের সাথে দেয়া হয়। বোর্টসগ (মঙ্গোলীয় ভাঁজা বিস্কুট) বা পুডিংবিশেষের সাথে সূতেই চা সরাসরি পান করা যায়। এছাড়াও, সূতেই চা সদ্য প্যাকেট আকারেও পাওয়া যায়। == আরো দেখুন == *মঙ্গোলীয় রন্ধনশৈলী *বোর্টসগ *মাখন চা *কুমিস == তথ্যসূত্র== == বহিঃসংযোগ == সূতেই চায়ে সম্পর্কিত স্বল্পদৈর্ঘ্য ভিডিও সূতেই চায়ের প্রস্তুত প্রণালী এবং ঐতিহ্যবাহী পদ্ধতিতে এটাকে নাড়াছাড়া করার একটি ভিডিও মঙ্গোলিয়ার দুগ্ধ এবং দুগ্ধজাত পণ্য সম্পর্কিত তথ্যাবলি মঙ্গোলিয়ার আবহাওয়া সম্পর্কিত তথ্যাবলি রন্ধনশৈলী রন্ধনশৈলী রন্ধনশৈলী রন্ধনশৈলী রন্ধনশৈলী রন্ধনশৈলী রন্ধনশৈলী চা
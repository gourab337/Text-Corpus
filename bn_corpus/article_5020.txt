'''অণুশকা শঙ্কর ''' (জন্ম ১৯৮১) একজন সেতার বাদক এবং মিউজিক কম্পোজার। তিনি পণ্ডিত রবি শঙ্কর এবং সুকণ্যা কৈতান এর কন্যা। অণুশকা শঙ্করের জন্ম লন্ডনে। নয় বছর বয়স থেকে অণুশকা তার বাবার কাছে সেতারের দীক্ষা নিতে শুরু করেন। তের বছর বয়সে প্রথম জনসমক্ষে সেতার পরিবেশন করেন; সেই থেকেই তার যাত্রা শুরু। অণুশকা শঙ্কর তার সঙ্গীত প্রতিভার জন্য ১৯৯৮ সালে বৃটেনের '''হাউজ অব কমন্স শিল্ড''' লাভ করেন। তিনিই সবচেয়ে কম বয়সে এই সম্মান লাভ করেন তিনিই প্রথম মহিলা যিনি এই উচ্চ সম্মাননা পেয়েছেন। ফেব্রুয়ারি ২০০০ সালে কলকাতার রামকৃষ্ণ সেন্টারে প্রথম মহিলা পারর্ফমার হিসেবে অণুশকা সেতার পরিবেশন করেন। ২০০৩ সালে ইন্ডিয়ান টেলিভিশন একাডেমি, আসমী এবং ইন্ডিয়া টাইমস্ তাকে বছরের সেরা মহিলাদের চারজনের একজন হিসেবে নির্বাচিত করে। ২০০৪ সালে টাইম ম্যাগাজিন এশিয়া এডিশন কর্তৃক এশিয়ার ২০ জন সেরা হিরোর একজন হিসেবে নির্বাচিত করে। তার অ্যালবাম '''রাইজ''' ''বেস্ট কনটেম্পরারি ওয়ার্ল্ড মিউজিক'' ক্যাটেগোরিতে গ্র্যামি এওয়ার্ড এর জন্য মনোনীত হয়েছিল। এটি ছিল তার দ্বিতীয় গ্রামি এওয়ার্ড মনোনয়ন। অণুশকা শংকরই প্রথম ভারতীয় নারী যিনি গ্র্যামি এওয়ার্ড-এর ৪৮তম অনুষ্ঠানে সঙ্গীত পরিবেশন করেছেন। বাদক সঙ্গীত শিল্পী জন্ম সঙ্গীত শিল্পী
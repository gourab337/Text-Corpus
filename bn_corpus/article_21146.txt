'''চন্দ্র কুমার প্যাটেল''' একজন ভারতীয় মার্কিন বিজ্ঞানী। তিনি ১৯৩৮ সালের জুলাই জন্মগ্রহণ করেন। তিনি কার্বন ডাই অক্সাইড লেজার এর আবিষ্কারক। এটি বর্তমানে ঝালাই এবং শল্যচিকিৎসায় ব্যাপকভাবে ব্যবহৃত হচ্ছে। তিনি পুনা কলেজ অব ইঞ্জিনিয়ারিং থেকে ব্যাচেলর অব ইঞ্জিনিয়ারিং এবং স্ট্যানফোর্ড বিশ্ববিদ্যালয় এর তড়িৎ প্রকৌশল বিভাগ থেকে মাস্টার্স এবং পিএইচডি করেন যথাক্রমে ১৯৫৯ এবং ১৯৬১ সালে। তিনি ১৯৬১ সালে বেল ল্যাবরেটরীজ যোগ দেন এবং পরবর্তীতে নিউ জার্সিতে অবস্থিত এটিঅ্যান্ডটি বেল ল্যাবরেটরীজের রিসার্চ, ম্যাটেরিয়ালস সায়েন্স, ইঞ্জিনিয়ারিং অ্যান্ড অ্যাকাডেমিক অ্যাফেয়ার্স ডিভিশনের নির্বাহী পরিচালক হন। ১৯৯৩ থেকে ১৯৯৯ সাল পর্যন্ত ইউনিভার্সিটি অব ক্যালিফোর্নিয়া অ্যাট লস অ্যাঞ্জেলস এর ভাইস চ্যান্সেলর ফর রিসার্চ এর দায়িত্ব পালন করেন। এখানে তিনি একই সাথে পদার্থবিজ্ঞানের অধ্যাপক এবং তড়িৎ প্রকৌশলের অ্যাডজাঙ্কট অধ্যাপক হিসেবেও দায়িত্ব পালন করেন। তিনি ১৯৯৫ সালে আমেরিকান ফিজিক্যাল সোসাইটির প্রেসিডেন্টের দায়িত্ব পালন করেন। তিনি ১৯৯৬ সালে মার্কিন যুক্তরাষ্ট্রের ন্যাশনাল মেডেল অব সায়েন্স লাভ করেন। তিনি ৩৬টি মার্কিন প্যাটেন্টের অধিকারী। তিনি ন্যাশনাল অ্যাকাডেমি অব ইঞ্জিনিয়ারিং, ন্যাশনাল অ্যাকাডেমী অব সায়েন্স, আমেরিকান অ্যাকাডেমি অব আর্টস অ্যান্ড সায়েন্স, আমেরিকান ফিজিক্যাল সোসাইটি, ইনস্টিটিউট অফ ইলেকট্রিক্যাল অ্যান্ড ইলেকট্রনিক্স ইঞ্জিনিয়ার্স এবং অপটিক্যাল সোসাইটি অব আমেরিকা এর সদস্য। প্রাক্তন শিক্ষার্থী মেডেল অব অনার বিজয়ী মেডেল অব সায়েন্স বিজয়ী ফেলো
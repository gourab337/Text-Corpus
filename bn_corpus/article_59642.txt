'''বাংলাদেশ চলচ্চিত্র উন্নয়ন কর্পোরেশন''' ('''এফডিসি''' নামেও পরিচিত) বাংলাদেশের তথ্য মন্ত্রণালয়ের অধীনে থাকা একটি আধা স্বায়ত্তশাসিত সরকারি সংস্থা। এটি বাংলাদেশের চলচ্চিত্র শিল্পের প্রাণকেন্দ্র। এই সংস্থার সাহায্য নিয়ে পর্যন্ত প্রায় তিন হাজার পূর্ণদৈর্ঘ্য চলচ্চিত্র মুক্তি পেয়েছে। বর্তমানে এসএম হারুন-অর-রশিদ কর্পোরেশনের ব্যবস্থাপনা পরিচালক। ==ইতিহাস== ১৯৫৭ সালের ২৭ মার্চ পূর্ব পাকিস্তান প্রাদেশিক পরিষদে তৎকালীন শিল্পমন্ত্রী শেখ মুজিবুর রহমান (বঙ্গবন্ধু, পরে স্বাধীন বাংলাদেশের প্রধানমন্ত্রী রাষ্ট্রপতি) ‘পূর্ব পাকিস্তান চলচ্চিত্র উন্নয়ন সংস্থা বিল, ১৯৫৭’ পেশ করেন। এপ্রিল পূর্ব পাকিস্তান প্রাদেশিক পরিষদে বিল পাসের মাধ্যমে ‘পূর্ব পাকিস্তান চলচ্চিত্র উন্নয়ন কর্পোরেশন’ প্রতিষ্ঠিত হবার আইন পাশ হয়। আইনটি ১৯ জুন, ১৯৫৭ থেকে কার্যকর হয়। ১৯৫৭ এবং ১৯৫৮ সালে বাংলাদেশে কোনও চলচ্চিত্র মুক্তি পায়নি। ১৯৫৯ সাল থেকে এফডিসি থেকে চলচ্চিত্র নির্মাণ হতে থাকে। বাংলাদেশ চলচ্চিত্র উন্নয়ন কর্পোরেশনের প্রথম চেয়ারম্যান এবং নির্বাহী পরিচালক ছিলেন যথাক্রমে আবুল খায়ের (১৯৫৭-৫৮) এবং নাজীর আহমদ (১৯৫৭-৬২)। বাংলাদেশের স্বাধীনতার পর এই সংস্থার নাম বদল করে “বাংলাদেশ চলচ্চিত্র উন্নয়ন কর্পোরেশন” নামকরণ করা হয়। ==কার্যক্রম== সরকারি বেসরকারি পর্যায়ের প্রতিনিধি নিয়ে আট সদস্যের একটি পরিচালনা পর্ষদের মাধ্যমে এর কার্যক্রম পরিচালিত হয়। তথ্য মন্ত্রণালয়ের সচিব পদাধিকারবলে এর চেয়ারম্যান। সংস্থার প্রধান নির্বাহী হলেন ব্যবস্থাপনা পরিচালক। এই কর্পোরেশনের অধীনে প্রায় ৪৫০ জন রয়েছে। চলচ্চিত্র উন্নয়ন সংস্থার আইন অনুযায়ী এর কাজগুলির মধ্যে রয়েছে: #চলচ্চিত্র নির্মাণ এবং স্টুডিও প্রতিষ্ঠা রক্ষণাবেক্ষণের জন্য কোনো ব্যক্তি বা প্রতিষ্ঠানকে ঋণ প্রদান করা #চলচ্চিত্র স্টুডিও নির্মাণের জন্য কোনো ব্যক্তি বা সংস্থাকে ঋণ প্রদান করা #নিজস্ব স্টুডিও স্থাপন করা এবং ভাড়ার বিনিময়ে স্টুডিও ব্যবহার করার সুযোগ প্রদান করা #চলচ্চিত্র শিল্প ছোট আকারের শিল্পের উন্নয়নের জন্য সরকারের পরিকল্পনার তৈরি এবং জমা দেয়া, যার সাথে সম্পর্কিত গবেষণা প্রকল্পগুলি অন্তর্ভুক্ত থাকে #চলচ্চিত্র নির্মাণে ব্যবহারের জন্য সিনেফটোগ্রাফ, ফিল্ম অন্যান্য সরঞ্জাম এবং অন্যান্য প্রয়োজনীয় কাঁচামাল আমদানি করা #প্রজেক্টর এবং আনুষঙ্গিক বস্তু ক্রয় করার জন্য চলচ্চিত্র প্রদর্শকদের ঋণ প্রদান করা কর্পোরেশনের অধীনে ৯টি শুটিঙের তলা (বর্তমানে ৭টি ব্যবহৃত হয়), ১৪টি রূপ সজ্জার কক্ষ, ১২টি শুটিং ইউনিট, ৩টি সাউন্ড থিয়েটার, রঙিন সাদাকালো চলচ্চিত্রের জন্য গবেষণাগার, ১৫টি সম্পাদনা যন্ত্র, অপটিক্যাল মেশিন, চলচ্চিত্র ক্যামেরা, বিভিন্ন ধরনের আলোকবাতি, ব্যাক প্রজেকশন যন্ত্র, পুকুর, কৃত্রিম হ্রদ, বাগান ইত্যাদি রয়েছে। এছাড়া এই সংস্থাটি চলচ্চিত্র নির্মাণ, চলচ্চিত্র প্রযোজনা পরিবেশনায় অংশগ্রহণ করা, প্রশিক্ষণ কোর্সের আয়োজন করা, নতুন শিল্পীদের সন্ধান, চলচ্চিত্র নিয়ে উৎসব সেমিনারের আয়োজন, বিদেশি চলচ্চিত্র উৎসবের জন্য চলচ্চিত্র বাছাই করা, বিদেশি চলচ্চিত্র উৎসবে অংশগ্রহণ করা, জাতীয় চলচ্চিত্র পুরস্কার কমিটি, চলচ্চিত্র সেন্সর বোর্ড, চলচ্চিত্র অনুদান কমিটি চলচ্চিত্র নীতিমালা প্রণয়ন কমিটিতে অংশগ্রহণ করা, প্রকাশনা করাসহ বিভিন্ন কার্যক্রম পরিচালনা করে। ==তথ্যসূত্র== চলচ্চিত্র ভিত্তিক সংগঠন সরকারি মালিকানাধীন কোম্পানি সংস্থা
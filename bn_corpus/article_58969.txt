'''দাগি নাম: ''Yasoda tripunctata (Hewitson)'') 'লাইসিনিডি' গোত্রের এবং 'থেকেলিনি' উপগোত্রের অন্তর্ভুক্ত মাঝারি আকার বিশিষ্ট প্রজাতি। == আকার == দাগি ফিতেপলাশ এর প্রসারিত অবস্থায় ডানার আকার ৩২-৪০ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত দাগি ফিতেপলাশ এর উপপ্রজাতি হল- ''Yasoda tripunctata tripunctata'' Hewitson, 1863 Sylhet Branded Yamfly == বিস্তার == ভারত (সিকিম থেকে অরুণাচল প্রদেশ, মনিপুর, মেঘালয়, নাগাল্যান্ড উত্তর পূর্ব ভারত) বাংলাদেশ, মায়ানমার এর বিভিন্ন অঞ্চলে দেখা যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- প্রথম দর্শনে আকার-আকৃতিতে ফিতেপলাশ প্রজাতির সাথে দাগি ফিতেপলাশ প্রজাতির ভ্রম হওয়া খুবই স্বাভাবিক, তবে উপরের ডানার প্রায় গোল আকৃতি দেখে একেবারেই এদের পৃথকীকরণ সম্ভব। '''ডানার উপরিতল''': ডানার উপরিতল কমলা বা কমলা-হলুদ এবং কালো দাগ-ছোপ বন্ধনী যুক্ত। সামনের ডানার শীর্ষভাগ (apex) খুব চওড়াভাবে কালো। কোস্টা সরু টার্মেন থেকে টরনাস অবধি চওড়াভাবে কালো। ডরসাম ঈষদ কালচে হলুদ। ডানার গোড়ার দিকের অংশ (besal) কালচে আঁশে ঘনভাবে ছাওয়া। সেল-এর বাইরের প্রান্তভাগে আনুলম্বিক ভাবে একটি কালো লম্বাটে দাগ বর্তমান। ডিসকাল অংশে ডানার মধ্য থেকে নিম্নভাগে তেরছাভাবে বিস্তৃত ৩টি কালো মাঝারি আকৃতির ছোপ দেখা যায়। কোস্টা টার্মেন উত্তল (convex) হওয়ায় ডানা প্রায় গোলাকৃতি। '''পিছনের ডানায়''' সেল-এর বহিঃপ্রান্তে একটি লম্বাটে কালো দাগ একটি চওড়া, তেরছা কালো ডিসকাল বন্ধনী বর্তমান। ডিসকাল বন্ধনীটি এপেক্স থেকে শুরু হয়ে ডরসাম অবধি বিস্তৃত এবং এর আকৃতি অসম (irregular)। পুরুষ নমুনায় নং শিরা বরাবর একটি লম্বাটে মার্কা (brand) চোখে পরে যার ভিতরের দিকে লাগোয়া একটি আঁকাবাকা সরু কমলা রেখা বিদ্যমান। '''ডানার নিম্নতল''': ডানার নিম্নতলের রঙ হলুদ বা কমলা-হলুদ বা লালচে হলুদ এবং কোনো কোনো অংশে হলুদ বাদামির মিশ্রণ লক্ষ্য করা যায়। উভয় ডানা জুড়েই গোড়ার অংশে (besal) ডিসকাল অংশে অস্পষ্ট দাগ-ছোপের বিন্যাস। সামনের ডানায় পোস্ট-ডিসকাল অংশে অস্পষ্ট ছোপের একটি সারি সাব-টার্মিনাল ঢেউ খেলানো সাদা রেখা বর্তমান। পিছনের ডানায়, কোস্টা থেকে উৎপন্ন হয়ে আঁকাবাকাভাবে ডরসাম অবধি নেমে যাওয়া একটি অস্পষ্ট ডিসকাল বন্ধনী চোখে পরে; বন্ধনীটি প্রকৃতপক্ষে প্রতিটি শিরামধ্যে (interspace) অবস্থিত কতগুলি অবচ্ছিন্ন ছোপের সারি। ডরসামের উপরে ডিসকাল অংশে একটি সাদা কৌণিক পটি অবস্থিত। টরনাস থেকে উৎপন্ন একটি চওড়া লম্বা লেজ দেখা যায়। লেজটি কালচে অগ্রভাগে সাদা। শুঙ্গ কালো পালপি উপরিতলে লালচে বাদামি নিম্নতলে সাদা। মাথা, বক্ষদেশ (thorux) উদর ডানার রঙের অনুসারী। == আচরণ == এই প্রজাতির উড়ান দুর্বল; ডানা ঝাপটে ঝাপটে উড়ে বেড়ায়। এদের বসবাস স্থানিক (territorial); বেশ কিছুদিন যাবৎ একই অঞ্চলে বিচরণ করতে দেখা যায়। স্ত্রী প্রকারকে কখনো মাটিতে বসতে দেখা যায় না, তবে পুরুষ আর্দ্র মাটিতে অবস্থান করে। এরা পাতা ডালে প্রায়শই বসে, তবে সচারচর ফুলে বসে না। ডানা বন্ধ খোলা অবস্থায় রোদ পোহানো (busking) এই প্রজাতির অতি প্রিয় অভ্যাস। জঙ্গলের পথে বা জঙ্গলের অভ্যন্তরস্থ ঝর্ণার পশে অবস্থিত নিচু উচ্চতাযুক্ত গাছপালায় এদের অবস্থান প্রায়শই চোখে পরে। হিমালয়ের পাদদেশ থেকে ২০০০ মি. উচ্চতা অবধি আর্দ্র বনাঞ্চল এদের বিশেষ পছন্দের বাসস্থান। == তথ্যসূত্র == প্রজাপতি প্রাপ্ত লাইসিনিডি গোত্রের প্রজাপতি
'''মেবিলিন''' () চাক বেরি কর্তৃক প্রকাশিত একটি রক এ্যান্ড রোল গান যা প্রকাশিত হয় ১৯৫৫ সালের জুলাই মাসে, চেস রেকর্ড থেকে। প্রথম কয়েকটি রক এ্যান্ড রোল গান যা প্রকাশিত হয়, তার মধ্যে এটি অন্যতম। এটি কান্ট্রি শিল্পী বব উইলসের "ইডা রেড" নামের একটি গানের সুর নকল করে তৈরি করা হয়েছিল। বেরির গানটি একটি হট রড গাড়ি প্রতিযোগিতার কথা বলে। গীতিটিতে বেরি একটি পুরুষের কথা বর্ণনা করে, যে একটি ভি-৮ ফোর্ড গাড়ি চালিয়ে খুঁজে বেড়াচ্ছিল তার প্রেমিকাকে, যে একটি ক্যাডিল্যাক কুপ ডেভিল চালাচ্ছিল। ১৯৫৫ সালের জুলাই মাসে প্রকাশিত হয় চেস রেকর্ড থেকে বেরির একক গান হিসেবে। বেরির প্রথম একক এবং প্রথম হিট গান, "মেবিলিন" কে রক এ্যান্ড রোলের প্রথম কিছু গানের মধ্যে ধরা হয়। ''রোলিং স্টোন'' ম্যাগাজিন লিখেছিল যে, "রক এ্যান্ড রোল গিটার এখান থেকে শুরু"। রক এ্যান্ড রোলের শ্রোতাদের আচরণগত অনেক পরিবর্তন হয় এই গানের থেকে (বিশেষ করে গিটার সলোর উপর বিশেষ গুরুত্বারোপ করা হয় এই গানে। ==উৎপত্তি লিখন== "মেবিলিন" কান্ট্রি শিল্পী বব উইলসের "ইডা রেড" নামের একটি গান থেকে কিছু অংশে নকল করেছে। "ইডা রেড" গানটি বব উইলস এ্যান্ড হিজ টেক্সাস প্লেবয়েজ ১৯৩৮ সালে রেকর্ড করেছিল। বেরির মতে, বব উইলসের এই গানটি সে জাতিগতভাবে সমন্বিত ক্লাবগুলোতে গাইতে পছন্দ করতো (সে এইসব ক্লাবকে "সল্ট এ্যান্ড পেপার ক্লাব" বলতো)। মাডি ওয়াটার্স বেরিকে চেস রেকর্ডসের সাথে চুক্তি করতে বলেছিল এবং বব উইলসের গানটিকে "ইডা মে" নামে রেকর্ড করেছিল। বিগ জো টার্নার এর ব্লুজ গান "উই উই বেবি" দ্বারা অনুপ্রাণিত হয়ে, বেরি "উই উই আওয়ার্স" রেকর্ড করেছিল। লিওনার্ড চেস তার ব্লুজ গানগুলোর প্রতি উৎসাহী ছিল, কিন্তু তার চেসের সন্দেহ ছিল "একজন কালো মানুষের গাওয়া" এইসব গান জনপ্রিয়তা পাওয়া নিয়ে। চেস চেয়েছিল বেরির গানগুলোতে আরও বেশি বিট দিতে এবং বেরির ত্রয়ী দলে একজন বেজ গিটার বাদক এবং মারাকা বাদক যোগ করাতে। তাছাড়া, চেস ভেবেছিল যে "ইডা রেড" এবং "ইডা মে" খুবই সাধারণ ছিল। পিয়ানো বাদক জনি জনসনের মতে, স্টুডিওর ভিতরে একটি মাসকারার বাক্স দেখে চেস বলেছিল, "আচ্ছা, আচ্ছা, এই গানটিকে আমরা 'মেবিলিন' নাম দিতে পারি"। কসমেটিক্স কোম্পানির সাথে নামের মিল বোঝা না যাওয়ার জন্যে বানান ভিন্ন করা হয়। চেসের নির্দেশে পুনরায় গানটি লেখা হয়েছিল। চেস বলেছিল যে, "যেহেতু সেই যুগে কিশোর-কিশোরীরা গাড়ি, প্রেম এবং প্রচুর বিট গান পছন্দ করতো, আমরা সেই ধরনের গান বানানোতেই মনোনিবেশ করেছিলাম"। চেস যা আশা করেছিল পরবর্তীতে তাই হয়েছিল। গানটি কিশোর-কিশোরীদের ভালো লেগেছিল এবং তারা গাড়ি এবং যৌন আবেদন দিয়ে ভরা গীতিটা তাদের বিমুগ্ধ করেছিল। "মেবিলিন" ''বিলবোর্ড'' এর পপ, রিদম এ্যান্ড ব্লুজ, কান্ট্রি চার্টে পৌঁছানো প্রথম কিছু রক এ্যান্ড রোল গানগুলোর মধ্যে ছিল। গানটিতে বেরির কিছু অতুলনীয় রিফ ছিল, কিছু ব্লুজ পিকিং ছিল গিটারে। জনি জনসনের পিয়ানো গানটি যেন গুনগুন করা যায় এমন ভাবেই তৈরি হয়েছিল। "মেবিলিন" প্রথম রক এ্যান্ড রোল গানগুলোর মধ্যে অন্যতম। রিদম এ্যান্ড ব্লুজ এর সাথে পশ্চিমা কান্ট্রি গানের এমন একটি উত্তেজনাপূর্ণ সংমিশ্রণ গানটি তৈরি করেছিল, যা ছিল '৫০ এর দশকে রক এ্যান্ড রোল এর জনপ্রিয়তার পেছনে অনুঘটক। ১৯৫৫ সালের শেষের দিকেই একক গানটির ১০,০০,০০০ লক্ষ কপি বিক্রি হয়। ==কর্মিবৃন্দ== ২১ মে, ১৯৫৫ সালে রেকর্ড করা হয়েছিল। চাক বেরি কন্ঠ, গিটার জনি জনসন পিয়ানো উইলি ডিক্সন বেজ গিটার জেরোম গ্রিন মারাকাস এবি হার্ডি ড্রামস ==চার্ট অবস্থান== শীর্ষতালিকা (১৯৫৫) শীর্ষঅবস্থান অামেরিকান ''বিলবোর্ড আর এ্যান্ড বি'' চার্ট আমেরিকান ''পপ'' চার্ট ''বিলবোর্ড'' ইয়ার এন্ড চার্ট ==সম্মাননা পুরস্কার== রক এ্যান্ড রোল সঙ্গীতে একটি প্রভাবশালী গান হওয়ার কারণে, ১৯৮৮ সালে "মেবিলিন" গানটিকে গ্র্যামি হল অব ফেমে অন্তর্ভুক্ত করা হয়েছিল। রক এ্যান্ড রোল হল অব ফেমের "৫০০টি গান যা রক এ্যান্ড রোল'কে রুপ দিয়েছে" তালিকায় "মেবিলিন" কে অন্তর্ভুক্ত করে। ১৯৯৯ সালে, জাতীয় সর্বজনীন রেডিও "এনপিআর ১০০" তালিকায় গানটি অন্তর্ভুক্ত করেছিল। ওই তালিকায় বিংশ শতাব্দীর আমেরিকার গুরুত্বপূর্ণ গানগুলোকে অন্তর্ভুক্ত করা হয়েছিল। এক্লেইমড মিউজিকের মতে, "মেবিলিন" বর্তমানে "সর্বকালের সেরা গানগুলো" এর তালিকায় ৯৮তম অবস্থানে রয়েছে এবং ১৯৫৫ সালের সেরা গানের তালিকায় ২য় তে রয়েছে। ''রোলিং স্টোন'' ম্যাগাজিনের "সর্বকালের ৫০০ সেরা গান" এর তালিকায় "মেবিলিন" ১৮ নম্বর স্থানে রয়েছে। ==কভার সংস্করণ== অল মিউজিক এর মতে প্রায় ৭০ জনেরও বেশি শিল্পী "মেবিলিন" গানটি কভার করেছিল। তন্মধ্যে উল্লেখযোগ্য কিছু শিল্পী হলে, এলভিস প্রেসলি, দ্য এভারলি ব্রাদার্স, পল সাইমন, জর্জ জোনস, কার্ল পারকিনস, জনি ক্যাশ, বুবা স্পার্কস, ফগহ্যাট, জেরি এ্যান্ড দ্য পেসমেকার্স, জনি রিভার্স এবং চাবি চেকার। ১৯৬৪ সালে, জনি রিভার্সের কভার সংস্করণটি ''বিলবোর্ড হট ১০০'' তালিকায় ১২ নম্বরে পৌঁছেছিল এবং ''আরপিএম'' ম্যাগাজিনের "শার্ষ ৪০ গান" এর তালিকায় নম্বরে পৌঁছেছিল। ==তথ্যসূত্র== ==বহিঃসংযোগ== চাক বেরির সঙ্গীত: চেস রেকর্ডস যুগ (১৯৫৫-১৯৬৬) ফানট্রিভিয়াতে চাক বেরি
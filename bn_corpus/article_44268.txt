'''গোলাম সারওয়ার''' (১ এপ্রিল ১৯৪৩ ১৩ আগস্ট ২০১৮) একজন স্বনামধন্য বাংলাদেশী সাংবাদিক কলাম লেখক। তার সাংবাদিকতার জীবন শুরু হয় ১৯৬৩ সালে দৈনিক পয়গম দিয়ে। এরপর তিনি যুক্ত ছিলেন দৈনিক সংবাদ, দৈনিক ইত্তেফাক, দৈনিক যুগান্তর, দৈনিক সমকাল এর মত শীর্ষস্থানীয় দৈনিকে। তিনি ১৯৭১ সালে বাংলাদেশের স্বাধীনতা যুদ্ধে সক্রিয়ভাবে অংশগ্রহণ করেন। ২০১৪ সালে বাংলাদেশ সরকার দেশের সাংবাদিকতায় অবদানের জন্য তাকে দেশের সর্বোচ্চ বেসামরিক সম্মান একুশে পদকে ভূষিত করে। এছাড়া তিনি ২০১৬ সালে কালচারাল জার্নালিস্টস ফোরাম অব বাংলাদেশ (সিজেএফবি) আজীবন সম্মাননা এবং ২০১৭ সালে আতাউস সামাদ স্মারক ট্রাস্ট আজীবন সম্মাননা অর্জন করেন। ==প্রাথমিক জীবন== গোলাম সারওয়ারের জন্ম ১৯৪৩ সালের এপ্রিল তৎকালীন পূর্ব পাকিস্তানের বরিশাল জেলার বানারীপাড়ায়। তার পরিবার ছিল এলাকার সম্ভ্রান্ত মুসলিম। ছোটবেলা থেকেই তার লেখালেখির প্রতি আগ্রহ ছিল। ঢাকা বিশ্ববিদ্যালয় থেকে বাংলায় সম্মানসহ স্নাতকোত্তর ডিগ্রী লাভ করেন। ==কর্মজীবন== সারওয়ার ১৯৬৩ সালে দৈনিক পয়গমে যোগ দেন। এরপর ১৯৭১ সালের ২৫ মার্চ পর্যন্ত দৈনিক সংবাদে বিভিন্ন পদে দায়িত্ব পালন করেন। মুক্তিযুদ্ধের পর বানারীপাড়া ইউনিয়ন ইনস্টিটিউশনে কিছুদিন প্রধান শিক্ষক পদে নিয়োজিত ছিলেন। ১৯৭৩ সালে দৈনিক ইত্তেফাকের সিনিয়র সহ-সম্পাদক হিসেবে যোগদান করেন। ইত্তেফাকে ১৯৯৯ সাল পর্যন্ত প্রধান সহ-সম্পাদক, যুগ্ম-বার্তা সম্পাদক বার্তা সম্পাদক পদে কর্মরত ছিলেন। ইত্তেফাকে দীর্ঘ দুই যুগ কর্মরত থাকার পর ১৯৯৯ সালে দৈনিক যুগান্তরের প্রতিষ্ঠাতা সম্পাদক হিসেবে যোগ দেন। ২০০৫ সালে প্রতিষ্ঠা করেন দৈনিক সমকাল। মৃত্যুর পূর্ব পর্যন্ত তিনি এই পত্রিকার সম্পাদক হিসেবে কর্মরত ছিলেন। ===সাহিত্য জীবন=== সাংবাদিকতার পাশাপাশি তিনি লেখালেখিতে সুনাম অর্জন করেছেন। তার প্রকাশিত গন্থের মধ্যে ছড়াগ্রন্থ ''রঙিন বেলুন'' এবং প্রবন্ধ সংকলন ''সম্পাদকের জবানবন্দি'', ''অমিয় গরল'', ''আমার যত কথা'', ''স্বপ্ন বেঁচে থাক'' উল্লেখযোগ্য। ===অন্যান্য=== সাংবাদিকতা ছাড়াও তিনি সেন্সর বোর্ডের আপিল বিভাগের সদস্য এবং সম্পাদকদের সংগঠন সম্পাদক পরিষদের সভাপতি দায়িত্ব পালন করছেন। এছাড়া তিনি একাধিকবার জাতীয় প্রেসক্লাবের জ্যেষ্ঠ সহসভাপতির দায়িত্ব পালন করেন। ২০১৫ সালের আগস্ট মাসে তিনি বাংলাদেশ প্রেস ইনস্টিটিউটের (পিআইবি) চেয়ারম্যান হিসেবে নিয়োগ লাভ করেন। == মৃত্যু == সিঙ্গাপুরে চিকিৎসাধীন অবস্থায় ২০১৮ সালের ১৩ আগস্ট তিনি মৃত্যুবরণ করেন। ==প্রকাশিত গ্রন্থ== ;ছড়াগ্রন্থ ''রঙিন বেলুন'' ;প্রবন্ধ সংকলন ''সম্পাদকের জবানবন্দি'' ''অমিয় গরল'' ''আমার যত কথা'' ''স্বপ্ন বেঁচে থাক'' ==পুরস্কার সম্মাননা== সাংবাদিকতায় একুশে পদক, ২০১৪ কালচারাল জার্নালিস্টস ফোরাম অব বাংলাদেশ (সিজেএফবি) আজীবন সম্মাননা, ২০১৬ আতাউস সামাদ স্মারক ট্রাস্ট আজীবন সম্মাননা, ২০১৭ ==তথ্যসূত্র== ==বহিঃসংযোগ== জন্ম মৃত্যু প্রাক্তন শিক্ষার্থী জেলার ব্যক্তি সাংবাদিক সম্পাদক প্রাবন্ধিক ছড়াকার একুশে পদক বিজয়ী
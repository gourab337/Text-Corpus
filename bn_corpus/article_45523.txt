'''কাটোয়ার প্রথম যুদ্ধ''' ১৭৪২ সালের ২৭ সেপ্টেম্বর বর্তমান ভারতের পশ্চিমবঙ্গ রাজ্যের কাটোয়ায় বাংলার নবাব এবং মারাঠাদের মধ্যে সংঘটিত হয়। যুদ্ধে মারাঠারা শোচনীয়ভাবে পরাজিত হয়। == পটভূমি == ১৭৪২ সালে মারাঠা নেতা প্রথম রঘুজী ভোঁসলের প্রধানমন্ত্রী ভাস্কর পণ্ডিতের নেতৃত্বে একটি বিরাট সৈন্যবাহিনী বাংলা আক্রমণ করে এবং সমগ্র বাংলা জুড়ে লুটপাট চালায়। তারা বাংলার কাটোয়ায় তাদের প্রধান ঘাঁটি স্থাপন করেছিল। এখান থেকেই তারা বাংলার বিভিন্ন স্থানে আক্রমণ চালাচ্ছিল লুটতরাজ করছিল। == যুদ্ধের ঘটনাবলি == বাংলার নবাব আলীবর্দী খান মারাঠাদের বিতাড়িত করার সংকল্প গ্রহণ করেন। উদ্দেশ্যে তিনি রাজধানী মুর্শিদাবাদ থেকে অগ্রসর হয়ে কাটোয়ায় মারাঠাদের প্রধান ঘাঁটির বিরুদ্ধে অগ্রসর হন। মারাঠা নেতা ভাস্কর পণ্ডিত এসময় কাটোয়ায় মহা ধুমধামের সঙ্গে দুর্গাপূজা উদযাপন করছিলেন। ফলে আলীবর্দী মারাঠাদেরকে অপ্রস্তুত অবস্থায় পেয়ে যান। ১৭৪২ সালের ২৭ সেপ্টেম্বর তিনি কাটোয়ার এক মাইল উত্তরে উদ্ধারনপুরের কাছে গঙ্গা পার হয়ে অকস্মাৎ ঘুমন্ত মারাঠা বাহিনীর ওপর আক্রমণ পরিচালনা করেন। আকস্মিক আক্রমণে মারাঠারা দিশেহারা হয়ে পড়ে এবং বাংলা থেকে লুণ্ঠিত সমস্ত দ্রব্যসামগ্রী পিছনে ফেলে পলায়ন করে। মারাঠারা এরপর উড়িষ্যার কেন্দ্রস্থলের দিকে পশ্চাৎপসরণ করে। == ফলাফল == কাটোয়ার যুদ্ধে পরাজয়ের পর ভাস্কর পণ্ডিত বাংলার মূল ভূখণ্ডের সমস্ত ঘাঁটি থেকে সকল মারাঠা সৈন্যদের পশ্চাৎপসরণ করার নির্দেশ দেন। এর ফলে বাংলার মূল ভূখণ্ডে মারাঠা আক্রমণের অবসান ঘটে। == আরো দেখুন == কাটোয়ার যুদ্ধ (১৭৪৫) কাটোয়ার যুদ্ধ (১৭৬৩) == তথ্যসূত্র == ইতিহাস
'''জেমস যোসেফ কেলি''' (; জন্ম: ১০ মে, ১৮৬৭ মৃত্যু: ১৪ আগস্ট, ১৯৩৮) ভিক্টোরিয়ার পোর্ট মেলবোর্ন এলাকায় জন্মগ্রহণকারী বিখ্যাত অস্ট্রেলীয় আন্তর্জাতিক ক্রিকেট তারকা ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৮৯৬ থেকে ১৯০৫ সময়কালে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর অস্ট্রেলীয় ক্রিকেটে নিউ সাউথ ওয়েলস দলের প্রতিনিধিত্ব করেছেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে ব্যাটিং করতেন ‘স্টাম্পার’ ডাকনামে পরিচিত '''জিম কেলি'''। == খেলোয়াড়ী জীবন == সমগ্র খেলোয়াড়ী জীবনে ৩৬ টেস্টে অংশগ্রহণের সুযোগ পেয়েছিলেন জিম কেলি। ২২ জুন, ১৮৯৬ তারিখে ইংল্যান্ডের বিপক্ষে টেস্ট ক্রিকেটে অভিষেক ঘটে তার। ১৮৯৬, ১৮৯৯, ১৯০২ ১৯০৫ চারবার অস্ট্রেলিয়া দলের সাথে ইংল্যান্ড গমন করেছিলেন। ব্যাটসম্যান হিসেবেও সম্যক দক্ষতা প্রদর্শন করেছিলেন জিম কেলি। প্রথম-শ্রেণীর ক্রিকেটে ১৯.৯৪ গড়ে রান সংগ্রহ করেছিলেন তিনি। ব্যক্তিগত সর্বোচ্চ করেছেন অপরাজিত ১০৮ রান। ১৮৯৯ সালে লিডসে অনুষ্ঠিত টেস্টে দূর্দান্ত খেলেন। দ্বিতীয় ইনিংসে অস্ট্রেলিয়ার সংগ্রহ এক পর্যায়ে ৩৯/৫ হলে তিনি মাঠে নামেন। মূল্যবান ৩৩ রান তুলে দলের সমূহ বিপর্যয় রোধে তৎপরতা দেখান। সময়ে অস্ট্রেলিয়ার প্রথম পছন্দের উইকেট-রক্ষকের মর্যাদা লাভ করেছিলেন তিনি। অসামান্য ক্রীড়াশৈলী প্রদর্শনের স্বীকৃতিস্বরূপ ১৯০৩ সালে উইজডেন কর্তৃক অন্যতম বর্ষসেরা ক্রিকেটারের সম্মাননায় ভূষিত হয়েছিলেন। == ব্যক্তিগত জীবন == তার প্রকৃত জন্ম তারিখ নিয়ে কিছুটা সংশয় রয়েছে। তবে, ৩০ মে সাধারণভাবে গৃহীত হয়েছে। চিকিৎসকের পরামর্শক্রমে তার প্রথম-শ্রেণীর খেলোয়াড়ী জীবনের পরিসমাপ্তি ঘটে। ইংল্যান্ডের ওল্ড ট্রাফোর্ডে অনুষ্ঠিত টেস্টে উইকেট-রক্ষণে অংশগ্রহণকালে বুকে গুরুতর আঘাত পেয়েছিলেন তিনি। ১৪ আগস্ট, ১৯৩৮ তারিখে ৭১ বছর বয়সে সিডনিতে জিম কেলি’র দেহাবসান ঘটে। == তথ্যসূত্র == == আরও দেখুন == কাথবার্ট বার্নাপ জেমস আয়ারমঙ্গার উইজডেন বর্ষসেরা ক্রিকেটার নিউ সাউথ ওয়েলস ক্রিকেট দল অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বর্ষসেরা ক্রিকেটার বিষয়শ্রেণী:নিউ সাউথ ওয়েলসের ক্রিকেটার (অস্ট্রেলিয়া) থেকে আগত ক্রিকেটার
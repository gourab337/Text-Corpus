বা '''মিথান্যাল''' () এক ধরনের রাসায়নিক যৌগ। বর্ণহীন দূর্গন্ধযুক্ত গ্যাস হিসেবে এর সবিশেষ পরিচিতি রয়েছে। এটি আগুনে জ্বলে এবং বিষাক্ত পদার্থবিশেষ। এর রাসায়নিক সংকেত হচ্ছে CH2O। বাণিজ্যিক উদ্দেশ্যে ফরমালডিহাইড পানিতে দ্রবীভূত অবস্থায় সচরাচর এটি ''ফরমালিন'' নামে পরিচিত হয়ে থাকে। প্রকৃতিতে ফরমালিন কার্বন, হাইড্রোজেন এবং অক্সিজেনের সংমিশ্রণে তৈরী হয়। ১৮৫৯ সালে রুশ রসায়নবিদ আলেকজান্দর বুতলারভ ফরমালিনের অস্তিত্ব তার প্রতিবেদনে তুলে ধরেন। পরবর্তীতে ১৮৬৯ সালে অগাস্ট উইলহেম ভন হফমেন স্বার্থকভাবে চিহ্নিত করেন। == ব্যবহার ক্ষেত্র == ফরমালিনের প্রধান বৈশিষ্ট্য হচ্ছে সংক্রমিত হতে না দেয়া। অধিকাংশ ব্যাকটেরিয়া এবং ছত্রাককে মেরে ফেলতে পারে। রং তৈরী, বস্ত্রখাতে কাপড় কুঞ্চিত হতে না দেয়া, সংরক্ষণ, বিস্ফোরণ এবং পলিমার তৈরীতে এটি ব্যবহৃত হয়। ২০০৫ সালে বিশ্বব্যাপী প্রায় ২৩ মিলিয়ন টন বা ৫০ বিলিয়ন পাউন্ড ফরমালিন প্রস্তুত করা হয়েছে। ২০০৩ সালে মার্কিন যুক্তরাষ্ট্র এবং কানাডায় $১৪৫ বিলিয়ন ডলার মূল্যমানের ফরমালিন এবং সংশ্লিষ্ট দ্রব্য উৎপাদিত হয় যা জিডিপি'র প্রায় ১.২%। দেশ দু'টির ১১,৯০০ প্ল্যান্ট বা কারখানায় মিলিয়নেরও অধিক লোক কর্মরত রয়েছেন। == স্বাস্থ্যে প্রভাব == বিষাক্ততা এবং উদ্বায়ী, অপব্যবহারের প্রেক্ষিতে ফরমালিন মানব স্বাস্থ্যের জন্যে অত্যন্ত ক্ষতিকারক পদার্থ হিসেবে বিবেচিত হয়েছে। ১০ জুন, ২০১১ সালে মার্কিন যুক্তরাষ্ট্রের ন্যাশনাল টক্সিকোলজি প্রোগ্রাম কর্তৃক ফরমালিনকে মানুষের ক্যান্সার রোগ সৃষ্টিতে সরাসরি সম্পৃক্ত বলে জানায়। বেশ কয়েকটি ইউরোপীয় দেশ ফরমালিন ব্যবহার ফরমালিনজাত দ্রব্যাদি আমদানীতে বিধি-নিষেধ আরোপ করেছে। ২০০৭ সালের সেপ্টেম্বর মাসে ইউরোপিয়ান ইউনিয়ন ফরমালিনসম্পৃক্ত জিনিসপত্রে ফরমালিনের ব্যবহারের উপর নিষেধাজ্ঞা আরোপ করে। == তথ্যসূত্র == == বহিঃসংযোগ == Formaldehyde Council (grouping of producers and industrial users in North America) Formaldehyde from ChemSub Online Prevention in the Workplace (PDF) from the IRSST Formaldehyde from the National Institute for Occupational Safety and Health Formaldehyde Added to "Known Carcinogens" List Despite Lobbying by Chemical Industry video report by ''Democracy Now!'' গ্রুপ কার্সিনোজেন বায়ু দূষক সংরক্ষণ নিরাপত্তা এবং স্বাস্থ্য
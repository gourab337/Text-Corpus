রেথেলের করা নিজের প্রোট্রেইট, ১৮৩২ '''আলফ্রেড রেথেল''' (জন্ম মে ১৫, ১৮১৬ ডিসেম্বর ১, ১৮৫৯) একজন জার্মান চিত্রশিল্পী। তিনি মূলত ঐতিহাসিক ঘটনাবলীকে বিষয় করে ছবি আঁকতেন। ==প্রাথমিক জীবন শিক্ষা== রেথেল ১৮১৬ সালে জার্মানির আখেনে জন্মগ্রহণ করেন। শৈশবেই তিনি ছবি আঁকার প্রতি আগ্রহী হয়ে উঠেন। মাত্র তের বছর বয়সে তিনি একটি ছবি আঁকেন যা ডুসেলডোর্ফ আর্ট একাডেমির শিক্ষকগণ প্রশংসা করেন। এই একাডেমিতে তার ভর্তি নিশ্চিত হয়। এখানে তিনি কয়েক বছর পড়েলেখা করেন। তার আঁকা বেশ কিছু ছবি তাকে খ্যাতি এনে দেয়। বিশেষ করে প্রাচীন জার্মান রোমান ক্যাথোলিক সেন্ট বনিফেস-এর আঁকা একটি ছবি শিল্পীমহলে বেশ আলোচিত হয়। ==শিল্পীজীবন== ''নেমেসিস'', ১৮৩৭''ডান্স অব ডেথ'', ১৮৪৮ বিশ বছর বয়সে রেথেল ফ্রাঙ্কফুর্টে চলে আসেন। তিনি ফ্রাঙ্কফুর্টের রাজপ্রাসাদের দেয়াল ফ্রেস্কো মাধ্যমে সুসজ্জিত করার কাজ পান। তিনি ঐতিহাসিক ঘটনাবলীকে বিষয় করে এসময় বেশ কিছু উল্লেখযোগ্য চিত্রকর্ম তৈরি করেন। ফ্রাঙ্কফুর্ট সিটি কাউন্সিল ভবনে অলঙ্কারের জন্য তিনি বেশ কিছু চিত্রকর্ম তৈরি করেন। প্রায় ছয় বছর ধরে এগুলো প্রস্তত করেন। ১৮৪২ সালে তিনি ক্রসিং অব দ্য আল্পস নামের একটি চিত্র সিরিজের কাজ শুরু করেন। ১৮৪৪ সালে রেথেল রোম পরিদর্শনে যান। ১৮৪৬ সালে তিনি নিজ শহর আখেনে চলে আসেন। এসময় তিনি একধরনের মানসিক রোগে ভুগতে শুরু করেন। এই রোগের উৎপত্তি তার শৈশব কালেই ঘটে। এসময়ে তার আঁকা অধিকাংশ ছবির বিষয়ই বিচিত্র এবং অদ্ভুত। তবে শিল্পের মান বিচারে সেগুলো সমালোচকগণের দৃষ্টি কাড়তে সক্ষম হয়। রেথেলের আঁকা নেমেসিস নামের একটি ছবি শিল্পীমহলে প্রশংসিত হয়। এই ছবিতে দেখা যায় একটি মৃতদেহ ভূমিতে শায়িত অবস্থায় পড়ে রয়েছে। দেহের সামনে দিয়ে খুনি অন্ধকারে পালিয়ে যাচ্ছে। মৃতদেহের উপরে একজন দেবদূত দৃশ্যমান। এই ছবিটি ফ্রাঙ্কফুর্টের একজন উচ্চপদস্থ ব্যক্তি লটারির জয়ের মাধ্যমে পেয়ে যান। রেথেলের আঁকা আরেকটি বিখ্যাত ছবি ডেথ দ্য অ্যাভেঞ্জার। এতে একটি হাড় দিয়ে তৈরি দেহকাঠামো দেখা যায়। দেহটি ভায়োলিন বাজাচ্ছে বলে দৃশ্যমান। এই ছবিটি রেথেলের শিল্পী বন্ধদের স্মৃতিকে কেন্দ্র করে আঁকা। রেথেল তার বন্ধুদের স্মৃতিকে কেন্দ্র করে ডেথ দ্য ফ্রেন্ড নামের আরেকটি চিত্রকর্ম রচনা করেন। এছাড়া দ্য ডান্স অব ডেথ নামের একটি চিত্রকর্মের সিরিজ তিনি তৈরি করেন। ==মৃত্যু== ১৮৫৯ সালের ডিসেম্বরে মাত্র ৪৩ বছর বয়সে রেথেল ডুসেলডোর্ফে মৃত্যুবরণ করেন। তার মৃত্যুর কারণ ছিল মস্তিষ্কের রোগ। রেথেলের জীবনের শেষাংশে তার ভাই অটো রেথেল তার দেখাশোনা করেন। ==তথ্যসূত্র== ==আরো পড়ুন== ''Auch ein Todtentanz''. Elischer, Leipzig 1891. Digitalisierte Ausgabe DFG-Viewer, University Library Düsseldorf ==বহিঃসংযোগ== আলফ্রেড রেথেলের চিত্রকর্ম Alfred Rethel, Encyclopædia Britannica জন্ম মৃত্যু চিত্রশিল্পী বিষয়শ্রেণী:১৯শ শতাব্দীর চিত্রশিল্পী
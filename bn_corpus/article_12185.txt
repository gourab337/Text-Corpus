মানচিত্রে ডেনমার্ক প্রণালীর অবস্থান '''ডেনমার্ক প্রণালী''' (ডেনীয় ভাষায়: আইসল্যান্ডীয় ভাষায়: Grænlandssund) উত্তর-পশ্চিমে গ্রিনল্যান্ড এবং দক্ষিণ-পূর্বে আইসল্যান্ডের মধ্যে অবস্থিত একটি জলপ্রণালী। এর কিয়দংশ সুমেরুবৃত্তের উত্তরে অবস্থিত। এটি উত্তর মহাসাগরকে উত্তর আটলান্টিক মহাসাগরের সাথে সংযুক্ত করেছে। এর সবচেয়ে সরু অংশটি ২৯০ কিলোমিটার প্রশস্ত। প্রণালীটি উত্তরে গ্রিনল্যান্ড সাগর থেকে শুরু হয়ে দক্ষিণে ৩০০ কিলোমিটার পর্যন্ত প্রসারিত হয়ে উত্তর আটলান্টিক সাগরের উন্মুক্ত পানিতে গিয়ে মিশেছে। প্রণালীটির পশ্চিম ধার ঘেঁষে শীতল পূর্ব গ্রিনল্যান্ড সমুদ্রস্রোত দক্ষিণ দিক বরাবর প্রবাহিত হয় এবং উত্তর মহাসাগর গ্রিনল্যান্ডের বরফটুপি থেকে হিমবাহ বয়ে নিয়ে আসে। অন্যদিকে আইসল্যান্ডের উপকূল ঘেঁষে অপেক্ষাকৃত উষ্ণ ইর্মিঙ্গার সমুদ্রস্রোতের একটি শাখা উত্তর দিকে প্রবাহিত হয়। == দ্বিতীয় বিশ্বযুদ্ধে ভূমিকা == দ্বিতীয় বিশ্বযুদ্ধের সময় ১৯৪১ সালের ২৪শে মে ডেনমার্ক প্রণালীর যুদ্ধ সংঘটিত হয়। এখানে জার্মান যুদ্ধজাহাজ ''বিসমার্ক'' ব্রিটিশ যুদ্ধ-ক্রুজার ''এইচএমএস হুড''-কে ডুবিয়ে দেয়। ক্রুজারটি বিস্ফোরিত হয়ে বহু প্রাণহানি ঘটে এবং নিকটবর্তী ব্রিটিশ যুদ্ধজাহাজ ''প্রিন্স অফ ওয়েলস''-এর ব্যাপক ক্ষতিসাধন করে। বিসমার্ক যুদ্ধজাহাজ সফলভাবে ডেনমার্ক প্রণালীর মধ্য দিয়ে আটলান্টিক মহাসাগরে প্রবেশ করতে সক্ষম হয়, কিন্তু যুদ্ধের ফলে ক্ষতিগ্রস্ত হওয়ায় ব্রিটিশ নৌবহরের আর কোন ক্ষতি করতে পারেনি, যা সেটির মূল উদ্দেশ্য ছিল। == তথ্যসূত্র == ভূমিরূপ ভূমিরূপ আমেরিকার সমুদ্রপ্রণালী
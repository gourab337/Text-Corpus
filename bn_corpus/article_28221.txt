'''দারসে নিজামি''' () হল সেলজুক সাম্রাজ্যের উজির নিজামুল মুলক কর্তৃক প্রণিত শিক্ষা পাঠ্যক্রম। ১০৬৫ সালে বাগদাদের নিজামিয়া মাদ্রাসায় প্রথম এই পাঠ্যক্রম চালু হয়। নিজামুল মুলক আল-গাজ্জালিকে নিজামিয়া মাদ্রাসার অধ্যাপক হিসেবে নিযুক্ত করেছিলেন। এসময় গাজ্জালির বয়স ছিল ৩৩ বছর। মাদ্রাসায় বিনামূল্যে শিক্ষাদান করা হত। এটিকে মধ্য যুগের সবচেয়ে বৃহৎ বিশ্ববিদ্যালয় ধরা হয়। বার্বার আলমোহাদ রাজবংশের প্রতিষ্ঠাতা ইবনে তুমারত এই মাদ্রাসায় ইমাম গাজ্জালির অধীনে শিক্ষালাভ করেন বলে মত রয়েছে। নিজামুল মুলকের জামাতা মুগাতিল ইবনে বাকরিকে এখানে নিযুক্ত করা হয়েছিল। ১০৯৬ সালে ইমাম গাজ্জালি নিজামিয়া মাদ্রাসা ত্যাগ করেন। এসময় এখানে ৩০০০ ছাত্র ছিল। ১১১৬ সালে মুহাম্মদ আল শাহরাস্তানি নিজামিয়া মাদ্রাসায় শিক্ষকতা করেন। ১১৭০ এর দশকে বাহাউদ্দিন মসুলে শিক্ষাদানের উদ্দেশ্যে যাওয়ার পূর্ব পর্যন্ত এখানে শিক্ষাদান করেছিলেন। ==আরও দেখুন== মাদরাসা ==তথ্যসূত্র== *নিজামিয়া *নিজামিয়া মাদ্রাসা ==আরও পড়ুন== শিক্ষা ইসলাম ইসলাম
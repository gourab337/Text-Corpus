'''''হোয়াট’স ইটিং গিলবার্ট গ্রেপ''''' অর্থাৎ "গিলবার্ট গ্রেইপকে খাচ্ছে কী?") সুয়েডীয় পরিচালক লাসে হালস্ত্রোম পরিচালিত ইংরেজি ভাষার মার্কিন নাট্য চলচ্চিত্র। ১৯৯৩ সালে মুক্তিপ্রাপ্ত এই ছবিতে অভিনয় করেছেন জনি ডেপ লিওনার্ডো ডিক্যাপ্রিও। পিটার হেজেস রচিত একই নামের উপন্যাস থেকে ছবিটি নির্মীত হয়েছে। ছবির শ্যুটিং হয়েছে টেক্সাসের ম্যানরে। == কাহিনী সূত্র == ''গিলবার্ট গ্রেইপ'' (জনি ডেপ) পরিবার সামলাতে খুব ব্যস্ত। তার বাবা নিরুদ্দেশ, মা অত্যধিক মোটা হয়ে পড়ায় স্বাভাবিকভাবে চলাচল করতে পারেন না, ছোট ভাই ''আর্নি'' (ডিক্যাপ্রিও) মানসিকভাবে অসুস্থ। বড় বোন ''এমি'' ঘরের সব কাজ করে, ছোট বোন এলেন অন্যান্য আট-দশটি কিশোরীর মতই উচ্ছল জীবন যাপন করে। গিলবার্ট একটি মুদির দোকানে কাজ করে। নিজের ভাইয়ের প্রতি তার টানই ছবিতে মুখ্য হয়ে উঠেছে। এর পাশাপাশি সামাজিক পারিবারিক সম্পর্কের অনেক দিকই এতে সুন্দরভাবে উঠে এসেছে। == অভিনয়ে == জনি ডেপ ''গিলবার্ট গ্রেইপ'' লিওনার্ডো ডিক্যাপ্রিও ''আর্নি গ্রেইপ'' (গিলবার্টের ছোট ভাই) ডার্লিন কেটস ''বনি গ্রেইপ'' (মা) লরা হ্যারিংটন ''এমি গ্রেইপ'' (বড় বোন) ম্যারি কেট শেলহার্ট ''এলেন গ্রেইপ'' (ছোট বোন) হুলিয়েট লুইস বেকি ম্যারি স্টিনবার্জেন বেটি কার্ভার == প্রতিক্রিয়া == বক্স অফিসে সিনেমাটি বেশি আয় করতে পারে নি (মাত্র ১০,০৩২,৭৬৫ ডলার)। কিন্তু সমালোচকদের কাছে বিপুল প্রশংসিত হয়েছে। মুক্তি পরই ছবির একটি ফ্যান গোষ্ঠী তৈরি হয়েছে। রটেন টম্যাটোস-এ ছবিটির রেটিং ৮৯%। ৩৬টি রিভিউয়ের মধ্যে ৩২টি তেই ছবির প্রশংসা করা হয়েছে। == পুরস্কার == ছবির জন্য লিওনার্দো ডিক্যাপ্রিও মাত্র ১৯ বছর বয়সে শ্রেষ্ঠ পার্শ্ব অভিনেতা বিভাগে একাডেমি পুরস্কার এবং গোল্ডেন গ্লোব পুরস্কারের মনোনয়ন লাভ করেন। এটাই ডিক্যাপ্রিওর প্রথম অস্কার গোল্ডেন গ্লোব মনোনয়ন। প্রাপ্ত পুরস্কারগুলো হচ্ছে: ন্যাশনাল বোর্ড অফ রিভিউয়ের সেরা পার্শ্ব অভিনেতা পুরস্কার লিওনার্দো ডিক্যাপ্রিও সেরা বিদেশী চলচ্চিত্র গিল্ড অফ জার্মান আর্টহাউজ সিনেমাস (১৯৯৫) == তথ্যসূত্র == == বহিঃসংযোগ == চলচ্চিত্র ভাষার চলচ্চিত্র দশকের নাট্য চলচ্চিত্র‎ চলচ্চিত্র স্বাধীন চলচ্চিত্র হালস্ত্রোম পরিচালিত চলচ্চিত্র
ঢাকাকেন্দ্রীক চলচ্চিত্র সংশ্লিষ্ট কার্যক্রম বিকেন্দ্রীকরণের লক্ষ্যে ২০১৮ সালের জানুয়ারি মাস থেকে তরুণ চলচ্চিত্র কর্মীদের সংগঠন 'সিনেমা বাংলাদেশ' এর উদ্যোগে শুরু হয় 'গ্লোবাল ইয়ুথ ফিল্ম ফেস্টিভাল বাংলাদেশ' শিরোনামের এই দুর্দান্ত কার্যক্রম টি। পর্যন্ত লক্ষ্মীপুর, রংপুর এবং ময়মনসিংহে আয়োজিত হয়েছে এই উৎসবের প্রথম টি আসর। সর্বশেষ গত ৫-৭ সেপ্টেম্বর, ২০১৯ বিভাগীয় শহর ময়মনসিংহ তে আয়োজিত চলচ্চিত্র উৎসব টি বাংলাদেশের চলচ্চিত্র জগতে বেশ জোরালো আওয়াজ তুলেছিলো। যার ফলে প্রথম আলো, ডেইলি স্টার, সময় টিভি, ঢাকা ট্রিবিউন, বাংলা ট্রিবিউন, সমকাল, বিডিনিউজ২৪.কম সহ মূলধারার সব সংবাদ মাধ্যম ফলাও করে প্রচার করে এই উৎসবের প্রতিদিনের খবর গুলো। বিভিন্ন দেশ থেকে আগত বিদেশী নির্মাতা, স্বেচ্ছাসেবকদের আনন্দমুখর পদচারণায় রাঙ্গানো ছিলো গোটা উৎসব টি। এর আগে গত বছরের ২৭-২৯ সেপ্টেম্বর, উত্তরের বিভাগীয় শহর 'রংপুর' আয়োজিত হয় এই উৎসবের ২য় আসর। রংপুরে আয়োজিত এই চলচ্চিত্র উৎসব টি কে মূলধারার গণমাধ্যম 'দৈনিক বণিক বার্তা', ঢাকার বাইরে সবচেয়ে বড় চলচ্চিত্র উৎসবের খেতাব দেয়। ২০১৮ সালের ১০-১২ জানুয়ারি এই উৎসবের প্রথম আসর টি আয়োজিত হয় লক্ষ্মীপুর জেলার টাউন হল অডিটোরিয়াম এ। প্রথম আয়োজনেই ১০২ টি দেশের ২০৪৭ টি চলচ্চিত্র জমা পরে উৎসবের প্রদর্শনী এবং প্রতিযোগিতা বিভাগে। জমা পরা চলচ্চিত্র গুলো হতে নির্বাচিত ৪৬ টি দেশের ৭১ চলচ্চিত্র নিয়ে শুরু হয় এই উৎসবটি। ১ম উৎসবের বিচারক হিসেবে দায়িত্ব পালন করেন প্রখ্যাত নির্মাতা অমিতাভ রেজা, গুণী নির্মাতা, অভিনেত্রী এবং মিডিয়া ব্যক্তিত্ব রোকেয়া প্রাচী। বিচারকদের প্রধান হিসেবে দায়িত্বে ছিলেন ঢাকা টিভি, ফিল্ম এবং ফটোগ্রাফি বিভাগের চেয়ারম্যান চলচ্চিত্র সমালোচক ড. শফিউল আলম ভূঁইয়া। লক্ষ্মীপুর আয়োজিত গ্লোবাল ইয়ুথ ফিল্ম ফেস্টিভাল ২০১৮ এর এওয়ার্ড প্রাপ্ত পরিচালক চলচ্চিত্রগুলো- বেস্ট অফ দ্যা ফেস্ট দ্যা হেল্পার (ফ্রান্স) বেস্ট ডিরেক্টর আলেক্সান্দার আরমাস তারপিন (নরওয়ে) বেস্ট এনিমেশন ফ্লাওয়ার ফাউন্ড! (নেদারল্যান্ডস) বেস্ট ডকুমেন্টারি ক্যাশ মাই কার্ট (উগান্ডা) লোকাল ট্যালেন্ট আবর্ত (বাংলাদেশ)। এই উৎসবের পৃষ্ঠপোষকতা করেছিলো গণপ্রজাতন্ত্রী বাংলাদেশ সরকারের সংস্কৃতি বিষয়ক মন্ত্রণালয় এবং সজীব গ্রুপ। মিডিয়া পার্টনার হিসেবে ছিলো যমুনা টিভি বাংলাট্রিবিউন।
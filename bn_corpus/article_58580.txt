'''উইলিয়াম ব্রডরিক ক্রফোর্ড''' (৯ ডিসেম্বর ১৯১১ ২৬ এপ্রিল ১৯৮৬) ছিলেন একজন মার্কিন অভিনেতা। তিনি মঞ্চ, চলচ্চিত্র, বেতার টেলিভিশন এই চার মাধ্যমেই কাজ করেন। তাকে প্রায়ই কঠোর চরিত্রে দেখা যেত। তিনি ''অল দ্য কিংস মেন'' চলচ্চিত্রে উইলি স্টার্ক এবং ''হাইওয়ে পেট্রল'' (১৯৫৫-১৯৫৯) টেলিভিশন ধারাবাহিকে ড্যান ম্যাথিউস চরিত্রে তার কাজের জন্য সর্বাধিক পরিচিত। ''অল দ্য কিংস মেন'' চলচ্চিত্রে তার কাজের জন্য তিনি শ্রেষ্ঠ অভিনেতা বিভাগে একাডেমি পুরস্কার এবং শ্রেষ্ঠ নাট্য চলচ্চিত্র অভিনেতা বিভাগে গোল্ডেন গ্লোব পুরস্কার অর্জন করেন। ''অল দ্য কিংস মেন'' চলচ্চিত্রে অভিনয়ের পূর্বে তার কর্মজীবন "বি ফিল্মস"-এ পার্শ্ব বা চরিত্রাভিনেতার মধ্যে সীমাবদ্ধ ছিল। তিনি ভাবতেন সুদর্শন কেন্দ্রীয় চরিত্রের জন্য তিনি উপযুক্ত নয়। তবে তিনি খল চরিত্রে অভিনয় করে সমাদৃত হন। তার অভিনীত অন্যান্য উল্লেখযোগ্য চলচ্চিত্রসমূহ হল ''বর্ন ইস্টারডে'', ''দ্য মব'' এবং ''নট অ্যাজ স্ট্রেঞ্জার''। ==প্রারম্ভিক জীবন== ক্রফোর্ড ১৯১১ সালের ৯ই নভেম্বর পেন্সিলভেনিয়া অঙ্গরাজ্যের ফিলাডেলফিয়ায় জন্মগ্রহণ করেন। তার পিতা লেস্টার ক্রফোর্ড এবং মাতা হেলেন ব্রডরিক, দুজনেই ভডেভিল অভিনয়শিল্পী ছিলেন। তাদের দুজনের এক ভডেভিল সফরে ক্রফোর্ডের জন্ম হয়। লেস্টারকে ১৯২০ ১৯৩০-এর দশকে চলচ্চিত্রে দেখা যেত। হেলেন হলিউডের হাস্যরসাত্মক চলচ্চিত্রে কাজ করেছেন, তন্মধ্যে উল্লেখযোগ্য হল ধ্রুপদী সঙ্গীতধর্মী ''টপ হ্যাট''-এ মেজ চরিত্রে এবং ফ্রেড অ্যাস্টেয়ার জিঞ্জার রজার্সের ''সুইং টাইম'' চলচ্চিত্রে মেবল অ্যান্ডারসন চরিত্রে। শৈশবে ক্রফোর্ড নিউ ইয়র্কের ওয়েস্ট সাইডে বসবাস করতেন এবং তার পিতামাতার সাথে সফরে যোগ দিতেন প্রায়ই বিভিন্ন হাস্যরসাত্মক দৃশ্যে অংশ নিতেন। তিনি ম্যাসাচুসেটসের ফ্রাঙ্কলিনের ডিন একাডেমি থেকে মাধ্যমিক সমাপ্ত করেন এবং ১৮ বছর বয়সে হার্ভার্ড কলেজে ভর্তি হন। কিন্তু তিন সপ্তাহ পরে তিনি কলেজ থেকে বাদ পড়েন। পরে তিনি নিউ ইয়র্কের লংশোরম্যান হিসেবে কাজ শুরু করে এবং এক বছর বিদেশে একটি ট্যাংকারে সিম্যান হিসেবে কাজ করেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা বিশ্বযুদ্ধের মার্কিন সেনা কর্মকর্তা অভিনেতা চলচ্চিত্র অভিনেতা টেলিভিশন অভিনেতা বেতার অভিনেতা মঞ্চ অভিনেতা কলেজের প্রাক্তন শিক্ষার্থী অভিনেতা বিভাগে একাডেমি পুরস্কার বিজয়ী গ্লোব পুরস্কার (সেরা অভিনেতা নাট্য চলচ্চিত্র) বিজয়ী
'''প্রসন্নকুমার রায়''' (জন্ম: ১৮৪৯ মৃত্যু: ১৯৩২) (ইংরেজি: Prasannakumar Roy) একজন বাঙালি শিক্ষাবিদ এবং সাধারণ ব্রাহ্মসমাজের অন্যতম ব্যক্তি। তিনি ডক্টর পি. কে. রায় নামে প্রসিদ্ধ ছিলেন। প্রসন্নকুমার রায়ের আদি নিবাস বর্তমান বাংলাদেশের ঢাকার শুভাঢ্যা। তিনি যৌবনে ব্রাহ্মধর্মের অনুরাগী হওয়ার জন্য পিতৃগৃহ থেকে বিতাড়িত হয়েছিলেন। তিনি কেশবচন্দ্রের কাছে ব্রাহ্মধর্মে দীক্ষা গ্রহণ করেন। তিনি সমাজ সংস্কারক দুর্গামোহন দাশের কন্যা শিক্ষাবিদ সরলা রায়কে বিবাহ করেন। ভারতের প্রথম বাঙালি এয়ার মার্শাল সুব্রত মুখার্জী তার নাতি == প্রথম জীবন == তিনি ঢাকা পগোজ স্কুলের ছাত্র ছিলেন। তিনি গিলক্রাইস্ট বৃত্তি পেয়ে বিলেত গিয়েছিলেন। ১৮৭৩ খ্রিষ্টাব্দে লন্ডন বিশ্ববিদ্যালয় থেকে বি.এস.সি এবং ১৮৭৬ খ্রিষ্টাব্দে এডিনবরা লন্ডন বিশ্ববিদ্যালয় থেকে মনোবিজ্ঞানে ডি.এস.সি উপাধি লাভ করেন। == কর্মজীবন == তিনি দেশে ফেরার পর পাটনা কলেজে এবং ঢাকা কলেজে এবং পরে প্রেসিডেন্সি কলেজে অধ্যাপক হিসাবে কর্মরত ছিলেন। প্রেসিডেন্সি কলেজে প্রথমে অস্থায়ী এবং পরে ১৯০২ থেকে ১৯০৫ খ্রিষ্টাব্দ অবধি অধ্যক্ষের দায়িত্ব পালন করেন। তিনি ভারতীয়দের মধ্যে প্রথম এই পদের অধিকারী হয়েছিলেন। এরপর তিনি রেজিস্টার এবং অবসর গ্রহণের পর কলকাতা অধীনস্থ কলেজগুলির পরিদর্শক হন। তার কর্মজীবনের মধ্যে দুই বছর ভারত সচিবের শিক্ষা বিষয়ের পরামর্শদাতা হয়ে ইংল্যান্ড যান। তিনি এবং আনন্দমোহন বসু একসাথে বিলেতে ব্রাহ্মসমাজ, ইন্ডিয়ান সোসাইটি, এবং একটি পুস্তকালয় স্থাপন করেছিলেন। তিনি কিছুদিন সাধারণ ব্রাহ্মসমাজের সভাপতি ছিলেন। তিনি সাধারণ ব্রাহ্মসমাজের সংস্রবে ধর্মতত্ত্ব আলোচনার জন্য ''থিওলজিক্যাল ইনস্টিটিউশন'' প্রতিষ্ঠা করেন। == তথ্যসূত্র == জন্ম মৃত্যু শিক্ষাবিদ নবজাগরণ
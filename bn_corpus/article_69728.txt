'''বিমান বাগচী''' (জন্ম ১৯৫৪) একজন ভারতীয় বায়োফিজিকাল রসায়নবিদ, তাত্ত্বিক রসায়নবিদ এবং ইন্ডিয়ান ইনস্টিটিউট অফ সায়েন্সের সলিড স্টেট অ্যান্ড স্ট্রাকচারাল কেমিস্ট্রি ইউনিটের একজন অমৃত মোদি অধ্যাপক। তিনি পরিসংখ্যান মেকানিক্স বিষয়ে পড়াশুনার জন্য পরিচিত; বিশেষত ফেজ ট্রানজিশন এবং নিউক্লিয়েশন, সলভেশন ডায়নামিক্স, ইলেক্ট্রোলাইট ট্রান্সপোর্টের মোড-কাপলিং থিয়োরি, জৈবিক গতিবিদ্যা (প্রোটিন, ডিএনএ ইত্যাদি), প্রোটিন ভাঁজ, এনজাইম গতিবিজ্ঞান, অতি ঠান্ডা তরল এবং প্রোটিন হাইড্রেশন স্তর অধ্যয়নের জন্য। তিনি ইন্ডিয়ান ন্যাশানাল সায়েন্স অ্যাকাডেমি, ইন্ডিয়ান একাডেমি অফ সায়েন্স এবং ওয়ার্ল্ড একাডেমি অফ সায়েন্সেস এর একজন নির্বাচিত সহযোগী। বেশ কয়েকটি বৈজ্ঞানিক নিবন্ধ ছাড়াও, তিনি দুটি বই লিখেছেন। সেগুলি হল ''মলিকিউলার রিল্যাক্সেশন ইন লিকুইডস'' এবং ''ওয়াটার ইন বায়োলজিক্যাল অ্যান্ড কেমিক্যাল প্রসেসেস: ফ্রম স্ট্রাকচার অ্যান্ড ডায়নামিক্স টু ফাংশান''। বৈজ্ঞানিক গবেষণার জন্য ভারত সরকারের শীর্ষস্থানীয় সংস্থা কাউন্সিল অফ সায়েন্টিফিক অ্যান্ড ইন্ডাস্ট্রিয়াল রিসার্চ তাকে ১৯৯১ সালে শান্তি স্বরূপ ভাটনগর পুরস্কারে ভূষিত করেছেন। রাসায়নিক বিজ্ঞানে তার অবদানের জন্য এটি একটি সর্বোচ্চ ভারতীয় বিজ্ঞান পুরস্কার। == জীবনী == বিমান বাগচী ১৯৫৪ সালের ইংরাজী নববর্ষের দিনে জন্মগ্রহণ করেছিলেন ভারতের পশ্চিমবঙ্গ রাজ্যের কলকাতায়। তার পিতা বিনয় কুমার বাগচী ছিলেন একটি স্কুলের অধ্যক্ষ, এবং তার মা আভা ছিলেন একাধারে গৃহবধূ এবং আংশিক সময়ের শিক্ষক। তিনি ১৯৭৪ সালে প্রেসিডেন্সি কলেজ, কলকাতা (বর্তমান সময়ের প্রেসিডেন্সি বিশ্ববিদ্যালয়) থেকে রসায়নে স্নাতক ডিগ্রি লাভ করেন এবং ১৯৭৬সালে কলকাতা বিশ্ববিদ্যালয় থেকে স্নাতকোত্তর ডিগ্রি অর্জন করেন। এরপর মার্কিন যুক্তরাষ্ট্রে গিয়ে তিনি ব্রাউন বিশ্ববিদ্যালয় থেকে ডক্টরাল গবেষণা করেন। এটি একটি আইভি লীগ সংস্থা, যেখানে তিনি ১৯৮০ সালে অধ্যাপক জুলিয়ান গিবসের) সাথে কাজ করে পিএইচডি অর্জন করেছিলেন। তিনি তার পোস্ট-ডক্টরাল পড়াশোনা করেছেন শিকাগো জেমস ফ্রাঙ্ক ইনস্টিটিউট থেকে, একজন গবেষণা সহযোগী হিসাবে। এখানে তিনি ১৯৮৩ অবধি ডেভিড ডব্লিউ. অক্সটোবি, গ্রাহাম ফ্লেমিং এবং স্টুয়ার্ট রাইস এর মতো নামী রসায়নবিদদের সাথে কাজ করার সুযোগ পেয়েছিলেন। এরপর তিনি এক বছরের জন্য রবার্ট জ্বোয়ানজিগ এর মেরিল্যান্ড পরীক্ষাগারে চলে যান। বাগচী ১৯৮৪ সালে ভারতে ফিরে আসেন এবং ইন্ডিয়ান ইন্সটিট্যুট অফ সায়েন্সের (আইআইএসসি) সলিড স্টেট এবং স্ট্রাকচারাল কেমিস্ট্রি বিভাগে প্রভাষক হিসাবে যোগদান করেন। সেখানে তিনি বাগচি গবেষণা গ্রুপ প্রতিষ্ঠা করেছেন এবং অমৃত মোদি অধ্যাপক হিসাবে কাজ করছেন। == আরো দেখুন == ডেভিড ডব্লিউ. অক্সটোবি গ্রাহাম ফ্লেমিং স্টুয়ার্ট এ. রাইস রবার্ট জ্বোয়ানজিগ == টীকা == == তথ্যসূত্র == == বহিঃসংযোগ == == আরো পড়ুন == জন্ম বিজ্ঞানী বিশ্ববিদ্যালয়, কলকাতার প্রাক্তন শিক্ষার্থী প্রাক্তন শিক্ষার্থী প্রাক্তন শিক্ষার্থী প্রাক্তন শিক্ষার্থী ব্যক্তি
'''আর্থার পার্সিভাল ডে''' (; জন্ম: ১০ এপ্রিল, ১৮৮৫ মৃত্যু: ২২ জানুয়ারি, ১৯৬৯) লন্ডনের ব্ল্যাকহিদ এলাকায় জন্মগ্রহণকারী বিখ্যাত পেশাদার ইংরেজ প্রথম-শ্রেণীর ক্রিকেট তারকা ছিলেন। ঘরোয়া প্রথম-শ্রেণীর ক্রিকেটে কেন্ট দলের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতি লেগ স্পিন ফাস্ট মিডিয়াম বোলিংয়ে পারদর্শিতা প্রদর্শন করেছেন '''আর্থার ডে'''। প্রথম বিশ্বযুদ্ধের পূর্বে কাউন্টি চ্যাম্পিয়নশীপে কেন্ট দলের দূর্দান্ত সফলতায় নিজ নামকে যুক্ত করে রেখেছেন স্বমহিমায়। যুদ্ধ পূর্ব সময়কালে কেন্টের চারটি শিরোপা বিজয়ে প্রভূতঃ ভূমিকা পালন করেছিলেন তিনি। সময়কালে সাত হাজারের অধিক প্রথম-শ্রেণীর রান তুলেন। ঘরোয়া ক্রিকেটে দূর্দান্ত ক্রীড়াশৈলী প্রদর্শনের স্বীকৃতিস্বরূপ ১৯১০ সালে উইজডেন কর্তৃক অন্যতম বর্ষসেরা ক্রিকেটারের সম্মাননায় ভূষিত হন। == শৈশবকাল == ১৮৮৫ সালে লন্ডনের ব্ল্যাকহিদ এলাকায় আর্থার ডে’র জন্ম। সিডনি এভলিন ডে দম্পতির কনিষ্ঠ সন্তান ছিলেন তিনি। তার পিতা সিডনি মদ ব্যবসায়ী ছিলেন। ব্ল্যাকহিদের শার্লি হাউজ স্কুলে পড়াশোনা করেছেন। ১৯০১ থেকে ১৯০৪ সময়কালে মালভার্ন কলেজে অধ্যয়ন করেন। তন্মধ্যে, শেষ দুই বছর দলের অধিনায়কের দায়িত্ব পালন করেন তিনি। এছাড়াও, ১৯০৩ ১৯০৪ সালে ফুটবল একাদশের সদস্য হিসেবে খেলাসহ বিদ্যালয়ের র‌্যাকেট খেলায় জুটি হিসেবে প্রতিনিধিত্ব করেছেন আর্থার ডে। == প্রথম-শ্রেণীর ক্রিকেট == বিদ্যালয়ে থাকাকালেই শেষ দুই বছরে কেন্ট কাউন্টি ক্রিকেট ক্লাবের দ্বিতীয় একাদশে খেলেছেন। মে, ১৯০৫ সালে মেরিলেবোন ক্রিকেট ক্লাবের পক্ষে প্রথম-শ্রেণীর ক্রিকেটে অভিষেক ঘটে তার। তার দুই ভাই স্যামি সিডনি ম্যালভার্ন কেন্টের প্রতিনিধিত্ব করেছেন। ডানহাতি মাঝারিসারির ব্যাটসম্যান আর্থার ডে ফাস্ট মিডিয়াম লেগব্রেক উভয় ধরনের বোলিংয়েই অংশ নিতেন। প্রথম-শ্রেণীর ক্রিকেটের প্রথম মৌসুমেই ১৯ খেলায় অংশ নেন ১১৪৯ রান তুলেন। ১৯০৮ সালের পূর্ব-পর্যন্ত ভালো-মন্দ মিলিয়ে বিক্ষিপ্তভাবে খেলতে থাকেন। সালে টনটনের কাউন্টি গ্রাউন্ডে সমারসেটের বিপক্ষে পান্টার হামফ্রের সাথে সপ্তম উইকেট জুটিতে ২৪৮ রানের মূল্যবান জুটি গড়েছিলেন। এপ্রিল, ২০১৭ সাল পর্যন্ত কেন্টের পক্ষে সপ্তম উইকেট জুটিতে রেকর্ড হিসেবে অক্ষুণ্ণ রয়েছে। ১৯০৯ সালে কেন্টের পক্ষে ১০১৪ রান তুলে কাউন্টি শিরোপা বিজয়ে প্রভূতঃ ভূমিকা রাখেন। অন্য আরেক মৌসুমেও সহস্রাধিক রান তুলেছিলেন। ১৯১০ সালে উইজডেন কর্তৃক বর্ষসেরা ক্রিকেটার হিসেবে আর্থার ডেকে মনোনীত করা হয়। ১৯১০ থেকে ১৯১৪ সালের মধ্যে কেন্টের অর্ধেক খেলায় অংশ নিতে পেরেছিলেন এবং প্রথম বিশ্বযুদ্ধের পর খুব কমই অংশগ্রহণ ছিল তার। ১৯২৫ সালে সর্বশেষ প্রথম-শ্রেণীর খেলায় অংশগ্রহণ করেন। ১৯২১ সালে টনব্রিজে সাসেক্সের বিপক্ষে ব্যক্তিগত সর্বোচ্চ অপরাজিত ১৮৪ রান তুলেন। মৌসুমে ১১১.০০ গড়ে রান পেয়েছিলেন তিনি। উইজডেনে তাকে বিনোদনধর্মী ব্যাটসম্যান হিসেবে উপস্থাপিত করা হয়। কোন কোন সময়ে দ্রুততার সাথে রান তুলতেন। ১৯১১ সালে হ্যাম্পশায়ারের বিপক্ষে ৫৫ মিনিটে সেঞ্চুরি করেছিলেন আর্থার ডে। কেন্টের পক্ষে ১৪৩ খেলায় অংশগ্রহণের পাশাপাশি জেন্টলম্যান বনাম প্লেয়ার্সের মধ্যকার ছয়টি খেলায় অংশগ্রহণ করেছিলেন আর্থার ডে। এছাড়াও, চারবার এমসিসির পক্ষে খেলেছেন। == বিশ্বযুদ্ধে অংশগ্রহণ == ডার্বি পরিকল্পনার আওতায় জানুয়ারি, ১৯১৬ সালে সামরিক বাহিনীতে স্বেচ্ছাসেবীর দায়িত্ব পালন করেন তিনি। ১৯১৭ সালে আর্টিস্টস রাইফেলসে যোগ দেন পরবর্তীতে অফিসার ক্যাডেট ইউনিটে যোগদানের জন্যে আবেদন করেন। এরপর সেকেন্ড লেফটেন্যান্ট হিসেবে কমিশন্ডপ্রাপ্ত হন। জটিলতার কারণে যুদ্ধ চলাকালীন দেশীয় রণাঙ্গনে অংশ নিয়েছেন। জানুয়ারি, ১৯১৯ সালে লেফটেন্যান্ট পদবীতে উত্তরণ ঘটানো হয়। == ব্যক্তিগত জীবন == ১৯১১ সালে অ্যাডা ইভান্স নাম্নী এক রমণীর পাণিগ্রহণ করেন। প্রথম বিশ্বযুদ্ধের পূর্বে বোতল প্রতিনিধি ছিলেন। লন্ডনের ব্ল্যাকহিদ এলাকায় বসবাস করতে থাকেন। যুদ্ধের পর স্টকব্রোকার হিসেবে কাজ করেন। তার সন্তান ডেভিড টনব্রিজ স্কুলে অধ্যয়ন করে ১৯৩৫ সালে কেন্টের দ্বিতীয় একাদশে অংশগ্রহণ করে। ইল্টশায়ার রেজিমেন্টের ক্যাপ্টেন ডেভিড ফেব্রুয়ারি, ১৯৪৪ সালে সম্মুখ সমরে নিহত হন। ১৯৪০ সালে ভারতে মাদ্রাজ প্রেসিডেন্সি খেলায় ইউরোপিয়ান্সের পক্ষে একটি প্রথম-শ্রেণীর খেলায় অংশ নেয়। ডে’র একবোন ডেইজি ম্যালভার্ন কলেজের শিক্ষক কেমব্রিজ ক্রিকেটার চার্লস টপিনের সাথে বৈবাহিক সম্পর্ক স্থাপন করেন। ২২ জানুয়ারি, ১৯৬৯ তারিখে ডেভনের বাডলেই এলাকায় ৮৩ বছরবয়সে আর্থার ডে’র দেহাবসান ঘটে। == তথ্যসূত্র == == আরও দেখুন == অ্যালান ডেভিডসন উইজডেন বর্ষসেরা ক্রিকেটার আনুষ্ঠানিক কাউন্টি চ্যাম্পিয়নশীপ বিজয়ী দলের তালিকা == বহিঃসংযোগ == জন্ম মৃত্যু ক্রিকেটার বর্ষসেরা ক্রিকেটার ক্রিকেটার ক্রিকেটার ক্রিকেট ক্লাবের ক্রিকেটার
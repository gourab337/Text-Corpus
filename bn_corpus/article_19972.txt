'''শারদীয়া দুর্গাপূজা''' পশ্চিমবঙ্গের রাজধানী '''কলকাতা'''র বাঙালিদের বৃহত্তম উৎসব। কলকাতা বাঙালি হিন্দুপ্রধান শহর হওয়ায় দুর্গাপূজাই কলকাতার বৃহত্তম ধর্মীয় উৎসব। বর্তমান কলকাতার সবচেয়ে পুরনো দুর্গাপূজাটি হয় বড়িশার সাবর্ণ রায়চৌধুরী বাড়িতে। কলকাতার দ্বিতীয় প্রাচীনতম দুর্গাপূজাটি হল শোভাবাজার রাজবাড়ির পূজা। বিংশ শতাব্দীতে কলকাতায় বারোয়ারি বা সার্বজনীন পূজা জনপ্রিয় হয়। কলকাতায় প্রায় ২০০০ সার্বজনীন পূজা হয়। এছাড়া বিভিন্ন পুরনো বাড়িতেও দুর্গাপূজা হয়। দুর্গাপূজার সময় কলকাতা শহর আলোকমালায় সাজানো হয়। অধিকাংশ অফিস চার দিন বন্ধ থাকে। রাতে শহরবাসী বিভিন্ন মণ্ডপে প্রতিমা দর্শন করতে ভিড় জমান। দুর্গাপূজার সময় আইনশৃঙ্খলা রক্ষা করতে কলকাতা পুলিশকে বিশেষ টাস্কফোর্স নিয়োগ করতে হয়। কলকাতার দুর্গাপূজাকে পূর্ব গোলার্ধের রিও কার্নিভাল বলা হয়। দুর্গাপূজা সুনীল নগরের দুর্গা প্রতিমা == ইতিহাস == ১৬১০ সাল থেকে সাবর্ণ রায়চৌধুরী পরিবার বড়িশায় তাদের আদি বাসভবনে দুর্গাপূজার আয়োজন করে আসছেন। এটিই সম্ভবত কলকাতার প্রাচীনতম দুর্গোৎসব। বর্তমানে এই পরিবারের সাত শরিকের বাড়িতে সাতটি দুর্গাপূজা হয়। এগুলির মধ্যে ছয়টি বড়িশায় একটি বিরাটিতে। ১৭৫৭ সালে শোভাবাজার রাজবাড়িতে নবকৃষ্ণ দেব দুর্গাপূজা শুরু করেন। তার নির্দেশিত পথেই দুর্গাপূজা পরবর্তীকালে কলকাতার ধনিক বাবু সম্প্রদায়ের মর্যাদার প্রতীক হয়ে ওঠে। শাস্ত্রাচার এই সব পূজায় গৌণ বিষয় হয়ে দাঁড়ায়। যে পূজায় যত বেশি সংখ্যক আমন্ত্রিত ইংরেজ অতিথি উপস্থিত হতেন, সেই পূজার মর্যাদা ততই বাড়ত। দেবীপ্রতিমার সম্মুখেই মুসলমান বাইজি নাচের আসর বসত। ইংরেজরা এসে নাচগান করতেন, তাদের জন্য উইলসন হোটেল থেকে গোরু শূকরের মাংস আনানো হত এবং মদ্যপানের আসরও বসত। রানি রাসমণি এই প্রথার বিরুদ্ধে গিয়ে শুদ্ধাচারে তার জানবাজারের বাড়িতে দুর্গাপূজা শুরু করেন। তিনি ইংরেজ অতিথিদের চিত্তবিনোদনের বদলে তার দেশীয় প্রজাদের বিনোদনের জন্য পূজা উপলক্ষে যাত্রানুষ্ঠানের আয়োজন করতেন। ১৮৬১ সালে তার মৃত্যুর পর রানির জামাতাগণ নিজ নিজ বাসভবনে রানির প্রদর্শিত পথেই দুর্গাপূজার আয়োজন করতে থাকেন। কলকাতায় আরো অনেক বাড়িতে এই ভাবে দুর্গাপূজা শুরু হয়। বিংশ শতাব্দীর প্রথম ভাগে কলকাতায় বারোয়ারি দুর্গাপূজার সূচনা ঘটে। ১৯১০ সালে ভবানীপুরের বলরাম বসু ঘাট রোডে ভবানীপুর সনাতন ধর্মোৎসাহিনী সভার পক্ষ থেকে বারোয়ারি দুর্গাপূজা আয়োজিত হয়। এই পূজাটি আজও হয়ে আসছে। এরপর ১৯১১ সালে শ্যামপুকুর আদি সর্বজনীন, ১৯১৩ সালে শ্যামবাজারের শিকদারবাগান, ১৯১৯ সালে নেবুবাগান অর্থাৎ বর্তমান বাগবাজার সর্বজনীন এবং ১৯২৬ সালে সিমলা ব্যায়াম সমিতির বারোয়ারি দুর্গাপূজা শুরু হয়। ২০০৮ সালের হিসাব অনুসারে, কলকাতায় দুই হাজারেরও বেশি বারোয়ারি পূজা অনুষ্ঠিত হয়। বরিষা ক্লাব ১৯৮৫ সাল থেকে এশিয়ান পেইন্টস কর্তৃপক্ষ কলকাতার দুর্গাপূজা কমিটিগুলিকে পুরস্কৃত করার প্রথা চালু করেন। এই পুরস্কারটিকে এশিয়ান পেইন্টস শারদ সম্মান বলা হয়। পরে আরও অনেক বাণিজ্যিক সংস্থা "শারদ সম্মান" বা দুর্গাপূজা পুরস্কার চালু করে। == কুমারটুলি == কুমারটুলির স্টুডিওতে কর্মরত শিল্পী উত্তর কলকাতার কুমারটুলি এলাকায় কলকাতার অধিকাংশ দুর্গাপ্রতিমা তৈরি হয়। কলকাতায় দুর্গাপ্রতিমা নির্মাণ দুর্গাপূজার প্রস্তুতির সঙ্গে কুমারটুলি ঘনিষ্ঠভাবে যুক্ত। কুমারটুলির শিল্পীদের দুর্গাপ্রতিমার বিশেষ খ্যাতি রয়েছে। বর্তমানকালে কুমারটুলির দুর্গাপ্রতিমা আমেরিকা, ইউরোপ আফ্রিকায় প্রবাসী বাঙালিদের কাছে সরবরাহ করা হয়। ১৯৮৯ সালে প্রথম অমরনাথ ঘোষের তৈরি করা শোলার দুর্গাপ্রতিমা সুইডেন, অস্ট্রেলিয়া, মালয়েশিয়া নাইজেরিয়ায় পাঠানো হয়। মাত্র তিন কিলোগ্রামের এই প্রতিমাগুলি বিমানযোগে প্রেরণের ক্ষেত্রে আদর্শ ছিল। ২০০৬ সালে কুমারটুলি থেকে ১২,৩০০টি দুর্গাপ্রতিমা সরবরাহ করা হয়। প্রতি বছর বিশ্বের ৯৩টি রাষ্ট্রে কলকাতার এই পটুয়াপাড়া থেকে প্রতিমা প্রেরণ করা হয়ে থাকে। এই সংখ্যা বর্তমানে আরও বৃদ্ধি পেয়েছে। যদিও কুমারটুলির প্রতিমাশিল্পীরা অনেকেই দারিদ্র্যের মধ্যে দিনযাপন করেন। কুমারটুলির মধ্যে সর্বাধিক জনপ্রিয় হলেন মোহনবাঁশী রুদ্রপাল তার দুই পুত্র সনাতন রুদ্রপাল প্রদীপ রুদ্রপাল, রাখাল পাল, গণেশ পাল, অলোক সেন, কার্তিক পাল, কেনা পাল প্রমুখ। বর্তমান যুগে ‘থিম শিল্পী’দের রমরমা সত্ত্বেও সনাতন প্রতিমার গুণগ্রাহী আজও কুমারটুলির মৃৎশিল্পীদের দিয়ে প্রতিমা নির্মাণ করান। পুরুষদের পাশাপাশি কুমারটুলিতে প্রায় ৩০ জন মহিলা প্রতিমাশিল্পী রয়েছেন। এঁদের মধ্যে মিনতি পাল, সোমা পাল, কাঞ্চী পাল চম্পারাণী পাল বিশেষভাবে উল্লেখযোগ্য। এঁরা দীর্ঘকাল ধরে প্রতিমানির্মাণ শিল্পের সঙ্গে জড়িত। কুমারটুলি অঞ্চলের নিজস্ব সর্বজনীন দুর্গাপূজার সূচনা হয় ১৯৩৩ সালে। সেযুগের বিশিষ্ট প্রতিমাশিল্পী গোপেশ্বর পাল ছিলেন কুমারটুলি সর্বজনীনের প্রতিমার নির্মাতা। == উল্লেখযোগ্য সর্বজনীন পূজার তালিকা == কলকাতার দুই হাজারেরও বেশি সর্বজনীন পূজাসমিতিগুলির মধ্যে থেকে কয়েকটি উল্লেখযোগ্য সর্বজনীন পূজার নামের তালিকা নিচে দেওয়া হল। === উত্তর কলকাতা === দর্পনারায়ণ ঠাকুর স্ট্রিট পল্লি সমিতি পাথুরিয়াঘাটা ৫-এর পল্লি হাটখোলা গোঁসাইপাড়া সর্বজনীন দুর্গোৎসব মানিকতলা চালতাবাগান লোহাপট্টি সর্বজনীন দুর্গোৎসব আহিরিটোলা বি কে পাল পার্ক সর্বজনীন দুর্গোৎসব বাগবাজার সর্বজনীন আহিরিটোলা শীতলাতলা সর্বজনীন দুর্গোৎসব কুমোরটুলি পার্ক সর্বজনীন কুমোরটুলি সর্বজনীন দুর্গোৎসব শোভাবাজার বেনিয়াটোলা সর্বজনীন দুর্গোৎসব সমিতি নিমতলা সর্বজনীন দুর্গোৎসব হাতিবাগান নলিন সরকার স্ট্রিট সর্বজনীন দুর্গোৎসব হাতিবাগান সর্বজনীন দুর্গোৎসব হাতিবাগান নবীন পল্লি সর্বজনীন দুর্গোৎসব মানিকতলা হরীতকীবাগান দুর্গোৎসব গৌরীবাড়ি সর্বজনীন নং ওয়ার্ড সাধারণ দুর্গোৎসব (জগৎ মুখার্জি পার্ক) সিমলা ব্যায়াম সমিতি সিমলা বিবেকানন্দ স্পোর্টিং রবীন্দ্রকানন লেকভিউ পার্ক সর্বজনীন দুর্গোৎসব সমিতি সিঁথি সর্বজনীন দুর্গোৎসব বাঙালি সংঘ নবজীবন যুবক সংঘ উত্তর বরাহনগর সর্বজনীন সমিতি টালা বারোয়ারি === পূর্ব কলকাতা বিধাননগর (সল্টলেক) === তেলেঙ্গাবাগান করবাগান শুড়ির বাগান উল্টোডাঙা বিধানসংঘ মিতালি, কাঁকুড়গাছি আবাসিকবৃন্দ, কাঁকুড়গাছি শ্রীভূমি স্পোর্টিং ক্লাব লেকটাউন অধিবাসীবৃন্দ নতুন পল্লি প্রদীপ সংঘ আমরা সবাই, নং পল্লিশ্রী কলোনি, লেকটাউন পাতিপুকুর রেলওয়ে কোয়ার্টার্স দিঘিরপাড় অধিবাসীবৃন্দ লেকটাউন নেতাজি স্পোর্টিং জপুর ব্যায়াম সমিতি, কালিন্দী ১৪-এর পল্লি সর্বজনীন, দমদম রোড তরুণ সংঘ, দমদম পার্ক দমদম পার্ক, ভারতচক্র দমদম পার্ক যুবকবৃন্দ দমদম তরুণ দল লাবণী এস্টেট এফডি ব্লক, সল্টলেক বিকে ব্লক, সল্টলেক এইচবি ব্লক, সল্টলেক এজে ব্লক সর্বজনীন, সল্টলেক বিই (ইস্ট), সল্টলেক আইএ ব্লক, সল্টলেক ফোর আর দুর্গোৎসব কমিটি, সল্টলেক === মধ্য কলকাতা === শিয়ালদহ রেলওয়ে অ্যাথলেটিক ক্লাব তালতলা যুব গোষ্ঠী তালতলা সর্বজনীন শারদোৎসব কমিটি ইন্টালি উদয়ন সংঘ সুবোধ মল্লিক স্কোয়ার তালতলা ডাক্তার লেন মহম্মদ আলি পার্ক পার্কসার্কাস বেনিয়াপুকুর সংযুক্ত সর্বজনীন দুর্গাপূজা কমিটি উদ্দীপনী কলেজ স্কোয়ার সর্বজনীন মধ্য কলকাতা সর্বজনীন দুর্গোৎসব তালতলা সর্বজনীন দুর্গোৎসব মোহন বৃন্দাবন সন্তোষ মিত্র স্কোয়ার (নেবুতলা পার্ক) === বেহালা === বেহালা ক্লাব দেবদারু ফটক মুকুল সংঘ বড়িশা ক্লাব আদর্শ পল্লি আচার্য প্রফুল্ল সংঘ বড়িশা যুবক বৃন্দ ঐক্য সম্মিলনী বেহালা ২৯ পল্লি সাহাপুর মিতালি সংঘ সবেদা বাগান বড়িশা তরুণ তীর্থ বেহালা প্রগতি সংঘ বড়িশা উদয়ন পল্লি বেহালা নূতন দল ঘোলসাহাপুর ইয়ংস্টার === দক্ষিণ কলকাতা === সুরুচি সংঘ সন্তোষপুর লেকপল্লী হরিদেবপুর অজেয় সংহতি ৬৬ পল্লি বাদামতলা আষাঢ় সংঘ বাবুবাগান অবসারিকা ভবানীপুর মুক্তদল পদ্মপুকুর বারোয়ারি সমিতি বালিগঞ্জ সমাজসেবি সংঘ ত্রিকোণ পার্ক সর্বজনীন দুর্গোৎসব শিব মন্দির বোসপুকুর তালবাগান খিদিরপুর ২৫ পল্লি ৯৫ পল্লি কালীঘাট সংঘশ্রী ৬৪ পল্লি হরিদেবপুর বিবেকানন্দ স্পোর্টিং হরিদেবপুর ৪১ পল্লি রাজডাঙা নব উদয় সংঘ পল্লিমঙ্গল সমিতি সেলিমপুর পল্লি গড়িয়া মিতালি সংঘ সংঘশ্রী ক্লাব ২১ পল্লি একডালিয়া এভারগ্রিন নাকতলা ভ্রাতৃমিলন সংঘ নাকতলা সম্মিলনী চক্রবেড়িয়া সর্বজনীন মুদিয়ালি ক্লাব কসবা বোসপুকুর শীতলা মন্দির ত্রিধারা সম্মিলনী যোধপুর পার্ক শারদীয়া উৎসব কমিটি দেশপ্রিয় পার্ক সর্বজনীন বালিগঞ্জ কালচারাল সিংহী পার্ক হিন্দুস্তান ক্লাব বালিগঞ্জ পূর্বপল্লি হিন্দুস্তান পার্ক গড়িয়া বিধানপল্লি পূর্বপাড়া নাকতলা উদয়ন সংঘ আদি বালিগঞ্জ ভবানীপুর বকুল বাগান হরিদেবপুর আদর্শ সমিতি ম্যাডক্স স্কোয়ার সোদপুর প্রগতি সংঘ চেতলা অগ্রণী ভবানীপুর ২২ পল্লি সূর্যনগর সর্বজনীন দুর্গাপূজা পশ্চিম পুটিয়ারি পল্লি উন্নয়ন সমিতি == আরও দেখুন == দুর্গাপূজা বারোয়ারি এশিয়ান পেইন্টস শারদ সম্মান == পাদটীকা ==
'''আওমোরি প্রশাসনিক অঞ্চল''' (青森県? ''আওমোরি কেন্‌'') হল জাপানের তোওহোকু অঞ্চলের অন্তর্গত একটি প্রশাসনিক অঞ্চল। এর রাজধানী আওমোরি নগর। == ইতিহাস == মেইজি পুনর্গঠনের আগে আওমোরি প্রশাসনিক অঞ্চলটি পূর্বতন মুৎসু প্রদেশের উত্তরাংশ হিসেবে গণ্য হত। এদো যুগে হিরোসাকি পরিবার বর্তমান আওমোরি নগরের স্থানে একটি বন্দর তৈরি করতে শুরু করে। বন্দরের কাছে অবস্থিত ঘন সবুজ বন বন্দরে আগত জাহাজকে রাস্তা চিনতে সাহায্য করত। জাপানিতে এই নীলাভ সবুজ বন অর্থাৎ “আওই মোরি” থেকেই বর্তমান নগর অঞ্চল দুটিরই নামকরণ হয়েছে। আওমোরি প্রশাসনিক অঞ্চল তার বর্তমান রূপ পায় ১৮৭১ খ্রিঃ। আওমোরি শহরের প্রতিষ্ঠাকাল ১৮৮৯ খ্রিঃ। ১৮৯৮ খ্রিঃ, ২৮,০০০ জনসংখ্যা সম্বলিত আওমোরি শহরকে নগরের মর্যাদা দেওয়া হয়। ১৯১০ এর মে মাসে য়ুকাতা জেলায় এক অগ্নিকাণ্ডে আওমোরি নগর ব্যাপক ক্ষয়ক্ষতির সম্মুখীন হয়। দ্বিতীয় বিশ্বযুদ্ধ চলাকালীন ১৯৪৫ এর ২৮শে জুলাই কতকগুলি মার্কিন বি২৯ বোমারু বিমান নগরের ৯০% ধ্বংস করে। রেডিও আওমোরি ১৯৫১ খ্রিঃ প্রথম সম্প্রচার করে। চার বছর পর প্রথম মাছের নিলাম অনুষ্ঠিত হয়। ১৯৫৮ খ্রিঃ পৌর মাছের বাজার এবং সাধারণ হাসপাতাল খোলা হয়। বছরেই উপদ্বীপের শেষ মাথায় মিন্‌মায়া গ্রামের সাথে ৎসুগারু লাইনের মাধ্যমে রেল যোগাযোগ স্থাপিত হয়। সেইকান সুড়ঙ্গের দক্ষিণ দ্বার, আওমোরি। ২৩ বছর শ্রম ৭০,০০০ কোটি ইয়েন বিনিয়োগের পর ১৯৮৫ এর মার্চে হোক্কাইদো হোনশু দ্বীপের সংযোজক সেইকান্‌ সুড়ঙ্গের কাজ শেষ হয়। এই ধরনের সুড়ঙ্গের মধ্যে এটিই বিশ্বে দীর্ঘতম। এর প্রায় তিন বছর পর, ১৩ই মার্চ ১৯৮৮ তে রেললাইনের উদ্বোধন হয় এবং একই সাথে সেইকান্‌ ফেরি পরিষেবার ইতি ঘটে। ১৯৯৩ এর এপ্রিল মাসে আওমোরি পাবলিক কলেজ প্রতিষ্ঠা হয়। পরের বছর আগস্ট মাসে হাঙ্গেরির কেক্সকেমেট নগরের সাথে আওমোরি একটি “শিক্ষা, সংস্কৃতি বন্ধুত্ব বিনিময়ের” চুক্তি করে। এক বছর পর দক্ষিণ কোরিয়ার পিয়ংতায়েক শহরের সঙ্গেও একই রকম চুক্তি করে। সাংস্কৃতিক বিনিময় শুরু হয় আওমোরির তরফ থেকে কাষ্ঠফলক মুদ্রণ চিত্রকলার ব্যবসার মাধ্যমে। ২০০৭ এর জুন মাসে চারজন উত্তর কোরীয় দেশত্যাগী দিন সমুদ্র পাড়ি দিয়ে আওমোরি প্রশাসনিক অঞ্চলে পৌঁছায়। ২০১১ এর মার্চে মাত্রার এক ভূমিকম্প জাপানের পূর্ব উপকূলে আঘাত করে। এর ফলে জন্মানো সুনামিতে আওমোরি প্রশাসনিক অঞ্চলের উত্তর-পূর্ব উপকূল ক্ষতিগ্রস্ত হয়। == ভূগোল == তোশিচি উষ্ণ প্রস্রবণ, আওমোরি হল হোনশু দ্বীপের সর্বাপেক্ষা উত্তরে অবস্থিত প্রশাসনিক অঞ্চল এবং এর উত্তরে অবস্থিত ৎসুগারু প্রণালীর অপর পাড়ে রয়েছে হোক্কাইদো দ্বীপ। এর দক্ষিণে আছে আকিতা ইওয়াতে প্রশাসনিক অঞ্চল। শিমোকিতা উপদ্বীপের ওমা শহর হল হোনশুর উত্তরতম বিন্দু। শিমোকিতা ৎসুগারু উপদ্বীপের মাঝে রয়েছে মুৎসু উপসাগর। পূর্বোক্ত দুই উপদ্বীপের মাঝে রয়েছে ক্ষুদ্র নাৎসুদোমারি উপদ্বীপ, যা ওওউ পর্বতমালার উত্তর প্রান্ত সূচিত করে। ২০১২ এর ১লা এপ্রিলের হিসেব অনুযায়ী আওমোরি প্রশাসনিক অঞ্চলের ১২ শতাংশ ভূমি সংরক্ষিত বনাঞ্চল। এর মধ্যে আছে জাতীয় উদ্যান, শিমোকিতা হান্তোও ৎসুগারু উপ-জাতীয় উদ্যান এবং আটটি প্রশাসনিক আঞ্চলিক উদ্যান। == জলবায়ু == আওমোরি প্রশাসনিক অঞ্চলের জলবায়ু মোটের উপর শীতল। বছরে চারটি স্পষ্ট ঋতু আছে এবং গড় তাপমাত্রা ১০⁰সি। অঞ্চলের পূর্বদিকে প্রশান্ত মহাসাগরীয় উপকূল পশ্চিমে জাপান সাগরের উপকূলীয় অঞ্চল দুটির মধ্যে জলবায়ুর তারতম্য দেখা যায়। এই দুই উপাঞ্চলের মাঝ বরাবর উত্তর-দক্ষিণে বিস্তৃত আছে ওওউ পর্বতমালা। আওমোরিতে সর্বনিম্ন নথিবদ্ধ উষ্ণতা -৯.৩⁰ সি এবং সর্বাধিক উষ্ণতা ৩৩.১⁰। == তথ্যসূত্র == প্রশাসনিক অঞ্চল
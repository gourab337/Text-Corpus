'''আর্থার কনিংহ্যাম''' (; জন্ম: ১৪ জুলাই, ১৮৬৩ মৃত্যু: ১৩ জুন, ১৯৩৯) ভিক্টোরিয়ার এমেরাল্ড হিল এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৮৯৪ সালে অস্ট্রেলিয়া দলের পক্ষে আন্তর্জাতিক ক্রিকেটে অংশ নিয়েছেন। ঘরোয়া প্রথম-শ্রেণীর অস্ট্রেলীয় ক্রিকেটে কুইন্সল্যান্ডের প্রতিনিধিত্ব করেছেন। দলে তিনি মূলতঃ অল-রাউন্ডার হিসেবে খেলতেন। বামহাতে ব্যাটিংয়ের পাশাপাশি বামহাতে ফাস্ট-মিডিয়াম বোলিং করতেন গাঢ়বর্ণের অধিকারী আর্থার কনিংহ্যাম। == প্রথম-শ্রেণীর ক্রিকেট == কুইন্সল্যান্ডের শুরুর দিকের প্রথম-শ্রেণীর সেঞ্চুরি করেছেন তিনি। এনএসডব্লিউ’র বিপক্ষে ১৫১ রানের মনোজ্ঞ ইনিংস খেলেছিলেন। প্রথম-শ্রেণীর ক্রিকেটে স্বল্প অংশগ্রহণ থাকা স্বত্ত্বেও শেফিল্ড শিল্ডে অংশগ্রহণের পূর্বেই ছয়জন খেলোয়াড়ের অন্যতম হিসেবে অস্ট্রেলিয়ার পক্ষে টেস্ট ক্রিকেটে অংশগ্রহণ করার সুযোগ পেয়েছিলেন। সমগ্র খেলোয়াড়ী জীবনে একটিমাত্র টেস্টে অংশগ্রহণের সুযোগ পান আর্থার কনিংহ্যাম। ১৮৯৪ সালে সফরকারী ইংরেজ দলের বিপক্ষে অ্যাশেজ সিরিজের প্রথম টেস্টে অংশ নেন। ২৯ ডিসেম্বর, ১৮৯৪ তারিখে মেলবোর্নে অনুষ্ঠিত টেস্টে অভিষেক ঘটে আর্থার কনিংহ্যামের। ইনিংসের প্রথম বলেই উইকেট লাভ করে সকলকে চমক দেখান স্মরণীয় করে রেখেছেন নিজেকে। এটি টেস্টের প্রথম বল ছিল। ২৯ ডিসেম্বর, ১৮৯৪ তারিখে মেলবোর্ন ক্রিকেট গ্রাউন্ডে সফরকারী ইংল্যান্ড দলের বিপক্ষে আর্চি ম্যাকলারেনকে হ্যারি ট্রটের কটে পরিণত করেছিলেন। প্রথম ইনিংসে ২/১৭ লাভ করলেও দ্বিতীয় ইনিংসে কোন উইকেটের সন্ধান পাননি আর্থার কনিংহ্যাম। এটি টেস্টের প্রথম বল ছিল। == বিতর্ক == রোমান ক্যাথলিক পাদ্রী ফ্রান্সিস ডেনিস ও’হারানের ব্যক্তিগত সচিব ছিলেন তার স্ত্রী কার্ডিনাল মোরান। ১৮৯৯ সালে তার সাথে যৌন নিপীড়নের অভিযোগ এনে ১৮৯৯ সালে বিবাহ-বিচ্ছেদের ন্যায় কেলেঙ্কারী ঘটান। তবে, বিচারকমণ্ডলী কনিংহ্যামের বিপক্ষে অবস্থান করে। এরপর সস্ত্রীক নিউজিল্যান্ডে অভিবাসিত হন। ১৯১২ সালে তার স্ত্রী নির্যাতনের অভিযোগে বিবাহ-বিচ্ছেদ ঘটায়। == ব্যক্তিগত জীবন == তার সন্তান স্যার আর্থার কনিংহ্যাম প্রথম বিশ্বযুদ্ধে এয়ার এইস এবং দ্বিতীয় বিশ্বযুদ্ধে এয়ার মার্শাল উপাধি লাভ করেন। কৌতুকপ্রবণ ব্যক্তি হিসেবে বেশ সুনাম ছিল তার। ১৮৯৩ সালে ব্ল্যাকপুলে প্রস্তুতিমূলক খেলায় মাঠের বাইরে উষ্ণতা লাভের জন্য খড় জমিয়ে আগুন জ্বালিয়েছিলেন। খেলোয়াড়ী জীবন থেকে অবসর নেয়ার পর বেশ দূরবস্থায় নিপতিত হন। প্রতারণার দায়ে হাজতবাস করতে বাধ্য হন পাগলা গারদে দেহাবসান ঘটে তার। ১৩ জুন, ১৯৩৯ তারিখে ৭৬ বছর বয়সে নিউ সাউথ ওয়েলসের গ্ল্যাডেসভিল এলাকায় আর্থার কনিংহ্যামের দেহাবসান ঘটে। এরপর তাকে রুকউড সমাধিক্ষেত্রে সমাহিত করা হয়। == তথ্যসূত্র == == আরও দেখুন == উইলিয়াম ব্রুস টম ম্যাককিবিন অ্যাশেজ সিরিজের তালিকা নিউ সাউথ ওয়েলস ক্রিকেট দল অস্ট্রেলীয় টেস্ট ক্রিকেটারদের তালিকা আন্তর্জাতিক ক্রিকেটে প্রথম বলেই উইকেটলাভকারী বোলারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার বিষয়শ্রেণী:নিউ সাউথ ওয়েলসের ক্রিকেটার (অস্ট্রেলিয়া) থেকে আগত ক্রিকেটার থেকে আগত ক্রিকেটার প্রতারক হাসপাতালে মৃত্যু
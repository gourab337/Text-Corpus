'''সুবর্ণা মুস্তাফা''' (জন্ম: ডিসেম্বর, ১৯৫৯) হলেন একজন বাংলাদেশী অভিনেত্রী প্রযোজক। তিনি প্রখ্যাত অভিনেতা গোলাম মুস্তাফার কন্যা এবং ক্যামেলিয়া মোস্তফার বোন। ১৯৮০-এর দশকে তিনি বাংলাদেশের সবচেয়ে জনপ্রিয় টিভি অভিনেত্রী হিসেবে নিজেকে প্রতিষ্ঠিত করেন। বিশেষ করে আফজাল হোসেন এবং হুমায়ুন ফরীদির সাথে তার জুটি ব্যাপক দর্শক সমাদর লাভ করে। এছাড়া তিনি হুমায়ূন আহমেদের লেখা ''কোথাও কেউ নেই'' ''আজ রবিবার'' টেলিভিশন ধারাবাহিকে অভিনয় করে খ্যাতি অর্জন করেন। টেলিভিশন নাটকের পাশাপাশি তিনি ২২ বছর মঞ্চে অভিনয় করেন। সুবর্ণা ১৯৮৩ সালে ''নতুন বউ'' চলচ্চিত্রে অভিনয়ের জন্য শ্রেষ্ঠ পার্শ্ব অভিনেত্রী বিভাগে জাতীয় চলচ্চিত্র পুরস্কার অর্জন করেন। তার অভিনীত অন্যান্য উল্লেখযোগ্য চলচ্চিত্রসমূহ হল ''ঘুড্ডি'' (১৯৮০), ''নয়নের আলো'' (১৯৮৪), ''পালাবি কোথায়'' (১৯৯৭) ''গহীন বালুচর'' (২০১৭)। অভিনয়ের স্বীকৃতি হিসেবে বাংলাদেশ সরকার তাকে দেশের দ্বিতীয় সর্বোচ্চ বেসামরিক সম্মাননা একুশে পদকে ভূষিত করে। ==প্রারম্ভিক জীবন== সুবর্ণা মুস্তাফা ১৯৫৯ সালের ২রা ডিসেম্বর ঢাকায় জন্মগ্রহণ করেন। তার পৈত্রিক নিবাস ঝালকাঠি জেলার নলছিটি উপজেলার দপদপিয়া ইউনিয়নে। তার পিতা গোলাম মুস্তাফা ছিলেন একজন প্রখ্যাত অভিনেতা আবৃত্তিকার। তার মাতা পাকিস্তান রেডিওতে প্রযোজনার দায়িত্বে ছিলেন। মায়ের সহায়তায় মাত্র ৫/৬ বছর বয়সে বেতার নাটকে কাজ করেন। নবম শ্রেণীতে পড়াকালীন তিনি প্রথম টেলিভিশন নাটকে অভিনয় করেন। ১৯৭১ সালের পূর্ব পর্যন্ত তিনি শিশুশিল্পী হিসেবে নিয়মিত টেলিভিশনে কাজ করেছেন। ==কর্মজীবন== ১৯৭০-এর দশকে সুবর্ণা ঢাকা থিয়েটারে নাট্যকার সেলিম আল দীনের নাটক ''জন্ডিস বিবিধ বেলুন''-এ অভিনয় করেন। ১৯৮০ সালে সৈয়দ সালাউদ্দিন জাকী পরিচালিত ''ঘুড্ডি'' ছবির মাধ্যমে তিনি চলচ্চিত্র জগতে আসেন। বিবিসিকে দেওয়া এক সাক্ষাৎকারে তিনি ছবিটিকে "সময়ের আগে নির্মিত একটি ছবি, অ্যাহেড অব ইটস টাইম" বলে উল্লেখ করেন। ১৯৮৩ সালে ''নতুন বউ'' চলচ্চিত্রে অভিনয় করে তিনি শ্রেষ্ঠ পার্শ্ব অভিনেত্রী বিভাগে জাতীয় চলচ্চিত্র পুরস্কার অর্জন করেন। ''নয়নের আলো'' (১৯৮৪) ছবিতে তার অভিনয় সব শ্রেণীর দর্শককে নাড়া দিয়েছিল। তিনি আজাদ আবুল কালাম রচিত আফসানা মিমি এবং বদরুল আনাম সৌদ পরিচালিত ''ডলস হাউজ'' টেলিভিশন ধারাবাহিকে অভিনয় করেন। এটি সৌদ পরিচালিত সুবর্ণা অভিনীত প্রথম ধারাবাহিক। পরবর্তী কালে তিনি সৌদের পরিচালনায় ''সীমান্ত'', ''উপসংহার'', ''গহীনে'', ''গ্রন্থিকগণ কহে'', ''এলেবেলে'', ''কোমল বিবির অতিথিশালা কানা সিরাজউদ্দৌলা'', ''পিঞ্জর'', ''ঘোড়ার চাল আড়াই ঘর'', টেলিভিশন ধারাবাহিকে অভিনয় করেন। ২০১৮ সালে বিজয় দিবস উপলক্ষ্যে বিটিভির বিশেষ অনুষ্ঠান ''আনে মুক্তি আলো আনে'' উপস্থাপনা করেন এবং চয়নিকা চৌধুরীর পরিচালনায় বিশেষ টেলিভিশন নাটক ''অপেক্ষা''-এ অভিনয় করেন। সুবর্ণা বর্তমানে শরৎচন্দ্র চট্টোপাধ্যায়ের ''পল্লীসমাজ'' উপন্যাস অবলম্বনে নির্মিতব্য ''লীলাবতী'' চলচ্চিত্রে কাজ করছেন। ==ব্যক্তিগত জীবন== সুবর্ণা অভিনেতা হুমায়ুন ফরীদির সাথে বিবাহ বন্ধনে আবদ্ধ হন। দীর্ঘ ২২ বছর সংসার করার পর ২০০৮ সালে ফরীদির সাথে তার বিবাহ বিচ্ছেদ হয়। পরবর্তীতে তিনি বদরুল আনাম সৌদকে বিয়ে করেন। == চলচ্চিত্রের তালিকা == ঘুড্ডি (১৯৮০) ঘুড্ডি লাল সবুজের পালা (১৯৮১) নীলা নতুন বউ (১৯৮৩) নয়নের আলো (১৯৮৪) নয়ন সুরুজ মিয়া (১৯৮৫) নোলকি একা একা বিনু কোথাও কেউ নেই মুনা ফুলের মালা স্ত্রী অপহরণ শঙ্খনীল কারাগার (১৯৯২) রুনু কমান্ডার (১৯৯৪) মুক্তি পালাবি কোথায় (১৯৯৭) শিরিন আজ রবিবার (১৯৯৯) মীরা ফাঁসি রাক্ষস প্রাইভেট ডিটেকটিভ (২০০৫) নিশা দূরত্ব (২০০৬) খণ্ড গল্প ৭১ (২০১১) সূর্যের ফুফু হেডমাস্টার (২০১৪) আঁখি তার বন্ধুরা (২০১৭) ডঃ রাইসা গহীন বালুচর (২০১৭) আসমা == তথ্যসূত্র == == বহিঃসংযোগ == জন্ম ব্যক্তি অভিনেত্রী প্রাক্তন শিক্ষার্থী চলচ্চিত্র অভিনেত্রী চলচ্চিত্র প্রযোজক টেলিভিশন অভিনেত্রী মঞ্চ অভিনেত্রী পার্শ্ব অভিনেত্রী বিভাগে জাতীয় চলচ্চিত্র পুরস্কার (বাংলাদেশ) বিজয়ী একুশে পদক বিজয়ী জাতীয় সংসদ সদস্য আওয়ামী লীগের রাজনীতিবিদ বাংলাদেশী নারী
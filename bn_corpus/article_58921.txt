'''যোসেফ লিয়াম ডেনলি''' (; জন্ম: ১৬ মার্চ, ১৯৮৬) জন্মগ্রহণকারী প্রথিতযশা ইংরেজ পেশাদার আন্তর্জাতিক ক্রিকেটার। ইংল্যান্ড ক্রিকেট দলের অন্যতম সদস্য তিনি। ঘরোয়া প্রথম-শ্রেণীর ক্রিকেটে কেন্টের প্রতিনিধিত্ব করছেন তিনি। দলে তিনি মূলতঃ শীর্ষসারির ডানহাতি ব্যাটসম্যান হিসেবে খেলছেন। এছাড়াও মাঝে-মধ্যে লেগ ব্রেক বোলিং করে থাকেন '''জো ডেনলি'''। কেন্টের পক্ষে বয়সভিত্তিক ক্রিকেটে খেলতে শুরু করেন। এরপর কাউন্টি ত্যাগ করে মিডলসেক্সে চলে যান। সেখানে পেশাদারী পর্যায়ে মিডলসেক্সের পক্ষে ২০১২ থেকে ২০১৪ সাল পর্যন্ত তিন মৌসুম খেলেন। ২০১৮ সালে প্রফেসনাল ক্রিকেটার্স অ্যাসোসিয়েশন কর্তৃক বর্ষসেরা খেলোয়াড়ের পুরস্কার লাভ করেন মৌসুমের সর্বাপেক্ষা মূল্যবান খেলোয়াড় হিসেবে নামাঙ্কিত হন। ইংল্যান্ডের পক্ষে ওডিআই টুয়েন্টি২০ আন্তর্জাতিকে জো ডেনলি অংশগ্রহণ করেছেন। বয়সভিত্তিক ক্রিকেটে ইংল্যান্ডের পক্ষে অংশ নেন। ২০০৯ থেকে ২০১০ সালের মধ্যে ১৪টি একদিনের খেলায় অংশগ্রহণের পর জাতীয় দল নির্বাচকমণ্ডলীর দৃষ্টি নিবদ্ধ হয়। কেন্টের পক্ষে দুইটি চমৎকার মৌসুম অতিবাহন করার পর ২০১৮ সালে টেস্ট ওডিআই দলে তাকে অন্তর্ভূক্ত করা হয়। == শৈশবকাল == ১৯৮৬ সালে কান্টারবারিতে জো ডেনলি’র জন্ম। শহরের চসার টেকনোলজি স্কুলে পড়াশোনা করেছেন তিনি। কিশোর অবস্থায় চার্লটন অ্যাথলেটিক একাডেমির পক্ষে ফুটবল খেলায় অংশ নিয়েছেন। হুইস্ট্যাবল টাউন অনূর্ধ্ব-১৮ দলের পক্ষে এক খেলায় অংশ নিয়ে হাত ভেঙ্গে ফেলেন। তার এক ভাই স্যাম কেন্টভিত্তিক ফুটবল ক্লাব হাইদ টাউনের ব্যবস্থাপক ছিলেন। ডেনলিসহ তার ভাই বাবা নিক সকলেই কেন্ট ক্রিকেট লীগে হুইস্ট্যাবল ক্রিকেট ক্লাবের পক্ষে খেলেছেন। কেন্ট কাউন্টি ক্রিকেট ক্লাবের বয়সভিত্তিক প্রত্যেক স্তরে জো ডেনলির অংশগ্রহণ ছিল। তিনি কাউন্টির ক্রিকেট একাডেমির সদস্য ছিলেন। == কাউন্টি ক্রিকেট == ২০০৪ সালে ১৮ বছর বয়সে কাউন্টি দলটির সদস্যরূপে প্রথম-শ্রেণীর ক্রিকেটে অক্সফোর্ড বিপক্ষে অভিষেক ঘটে তার। পরবর্তী মৌসুমে বিপক্ষে প্রথমবারের মতো কাউন্টি খেলায় অংশ নেন। ২০০৫ মৌসুম শেষে চুক্তি নবায়ণ করেন। ২০০৭ সালে ক্যান্টারবারিতে পেশাদারী পর্যায়ে খেলে প্রথম সেঞ্চুরি হাঁকান। হ্যাম্পশায়ারের বিপক্ষে কেন্টের সর্বমোট ১৯৯ রানের মধ্যে তিনি শুরু থেকে শেষ পর্যন্ত ব্যাটিং করে ১১৫ রানে অপরাজিত থাকেন। জুলাইয়ে ডেনলিকে ইংল্যান্ড লায়ন্স দলের প্রতিনিধিত্ব করার জন্য ডাকা হয়। ভারতের বিপক্ষে তিনি খেলায় ৯০ বলে ৮৩ রান তুলেন। প্রথম মৌসুমেই তিনি সহস্রাধিক প্রথম-শ্রেণীর রান তুলেন। ২০০৮ সালে বেশ কয়েকটি নিম্নমূখী রানের ইনিংস খেলেন। তাসত্ত্বেও টানব্রিজ ওয়েলসে সমারসেটের বিপক্ষে খেলোয়াড়ী জীবনের সেরা ১৪৯ রান তুলেন। এরফলে বছরের অন্যতম সেরা খেলোয়াড় হিসেবে নিজেকে তুলে ধরেন জো ডেনলি। == অস্ট্রেলিয়া গমন == ইংরেজ মৌসুম শেষে ২০০৬-০৭ মৌসুমে অস্ট্রেলিয়ায় সিডনি গ্রেড ক্রিকেট প্রতিযোগিতায় ইউটিএস ব্যালমেইনের (বর্তমানে সিডনি ক্রিকেট ক্লাব) পক্ষে পিছনের পায়ের উপর ভর রেখে খেলার উত্তরণে অংশ নেন। ২০১৬-১৭ মৌসুমে ক্লাবে ফিরে আসেন। সেপ্টেম্বর, ২০১১ তারিখে পূর্বেকার সর্বোচ্চ ১৪৯ রান অতিক্রম করে ডার্বিশায়ারের বিপক্ষে ১৯৯ রান তুলেন। ২৮ সেপ্টেম্বর, ২০১১ তারিখে কেন্ট ছেড়ে চলে আসেন নতুন উত্তরণ ঘটা মিডলসেক্সে খেলার জন্য চুক্তিবদ্ধ হন। ক্টোবর, ২০১৪ সালে মিডলসেক্সের পক্ষে তিন মৌসুম খেলার পর কেন্টে ফিরে আসেন। চুক্তি শেষ হবার একবছর পূর্বেই তার ফিরে আসা। মিডলসেক্সে থাকাকালীন তিনি তার স্বাভাবিক ক্রীড়াশৈলী প্রদর্শনে ব্যর্থ হয়েছিলেন। সময়ে তিনি মাত্র ১৮২৯টি চ্যাম্পিয়নশীপ রান তুলেছিলেন। শেষ মৌসুমে ইনিংস প্রতি তিনি মাত্র ২০ রান গড়ে সংগ্রহ করেছিলেন। মে, ২০১৬ সালে প্রথম-শ্রেণীর ব্যক্তিগত সংগ্রহকে আরো স্ফীত করেন। বিপক্ষে খেলার প্রথম ইনিংসে ২০৬ রানে অপরাজিত ছিলেন জো ডেনলি। এটিই তার প্রথম-শ্রেণীর ক্রিকেটে প্রথম দ্বি-শতক রান। আগস্ট, ২০১৬ সালে তিনি দীর্ঘমেয়াদী চুক্তি নবায়ণ করেন। বছরের শুরুতে ডার্বিতে ডার্বিশায়ারের বিপক্ষে কাউন্টি খেলায় অপরাজিত থাকা অবস্থায় প্রথম সন্তান পূর্বেই ভূমিষ্ঠ হওয়ায় খেলা ছেড়ে চলে আসেন। ২০১৬ সালের শুরুতে ক্যান্সার রিসার্চ ইউকে প্রফেসনাল ক্রিকেটার্স অ্যাসোসিয়েশনের সহায়ক তহবিলের অর্থ সংগ্রহের লক্ষ্যে এক বছরের জন্য মদ্যপান ছেড়ে দেন। এতে £৪,০০০ পাউন্ড-স্টার্লং সংগৃহীত হয়। আগস্ট, ২০১৬ সালে চুক্তির মেয়াদ বৃদ্ধি করেন। ২১ মার্চ, ২০১৭ তারিখে প্রথম-শ্রেণীর ক্রিকেটে ব্যক্তিগত সর্বোচ্চ রানকে অতিক্রম করেন। খেলায় বিপক্ষে দ্বিতীয় ইনিংসে ২২৭ রান তুলেন তিনি। তার ইনিংসের কল্যাণ কেন্ট দল জয়ের দ্বারপ্রান্তে অবস্থান করলেও পরদিন প্রতিপক্ষ ওরচেস্টারশায়ার দল ৩৯৯ রানের জয়ের লক্ষ্যমাত্রা সফলতার সাথে অতিক্রম করে। ২০১৮ মৌসুমে এমভিপি র‌্যাঙ্কিংয়ে রয়্যাল লন্ডন কাপ টি২০ ব্ল্যাস্টে জো ডেনলি শীর্ষস্থানীয় ব্যাটসম্যান ছিলেন এবং সামগ্রিকভাবে এমভিপি পুরস্কার লাভ করেন। মৌসুমে চুক্তি নবায়ণকল্পে স্বাক্ষর করেন উভয় প্রতিযোগিতায় সেঞ্চুরি করেন। তন্মধ্যে, ক্যান্টারবারিতে গ্ল্যামারগনের বিপক্ষে ব্যক্তিগত সর্বোচ্চ ১৫০ রান তুলেন কেন্টের পক্ষে নতুন রেকর্ড গড়েন। যে-কোন স্তরের টি২০ ক্রিকেটের প্রথম ক্রিকেটার হিসেবে একই খেলায় সেঞ্চুরি হ্যাট্রিক করার গৌরবগাঁথা রচনা করেন। ওভালে সারের বিপক্ষে কৃতিত্ব লাভ করেন তিনি। মৌসুমে তিনটি সেঞ্চুরি করেন। পূর্বের তুলনায় আরও ধারাবাহিকভাবে বোলিংয়ে অগ্রসর হন। কাউন্টি চ্যাম্পিয়নশীপে ১৮.৫০ বোলিং গড়ে ২৩ উইকেট লাভ করেন। মৌসুম শেষে প্রফেসনাল ক্রিকেটার্স অ্যাসোসিয়েশন কর্তৃক বর্ষসেরা খেলোয়াড়ের পুরস্কার লাভ করেন। পুরস্কার লাভে তিনি দলীয় সঙ্গী ম্যাট হেনরি সারের ব্যাটসম্যান ররি বার্নসকে পরাভূত করেন। ফলশ্রুতিতে, ২০১০ সালের পর প্রথমবারের মতো ইংল্যান্ড দলে খেলার জন্য আমন্ত্রিত হন। == আন্তর্জাতিক ক্রিকেট == ইংল্যান্ডের পক্ষে বয়সভিত্তিক দল অনূর্ধ্ব-১৭ অনূর্ধ্ব-১৯ দলে খেলেছেন। তন্মধ্যে, ২০০৫ সালে ভারত গমন করে অনূর্ধ্ব-১৯ দলের পক্ষে ধারাবাহিকভাবে তিনটি খেলায় অর্ধ-শতক করেছিলেন তিনি। ইসিবি ডেভেলপমেন্ট এক্সিলেন্স দলের অধিনায়কত্ব করেন ২০০৭ সালে ইংল্যান্ড লায়ন্সের পক্ষে প্রথম খেলেন। ১৭ আগস্ট, ২০০৯ তারিখে অস্ট্রেলিয়ায় বিপক্ষে ওডিআই সিরিজ খেলার জন্য ইংল্যান্ড দলের সদস্য হিসেবে মনোনীত হন। ২৭ আগস্ট, ২০০৯ তারিখে আয়ারল্যান্ডের বিপক্ষে ওডিআই খেলায় অংশগ্রহণের মাধ্যমে আন্তর্জাতিক ক্রিকেটে অভিষেক ঘটে তার। ব্যাটিং উদ্বোধনে নেমে ৬৭ রানের ইনিংস খেলেন। ৩০ আগস্ট, ২০০৯ তারিখে টুয়েন্টি২০ আন্তর্জাতিকে অস্ট্রেলিয়ার বিপক্ষে অভিষেক ঘটে জো ডেনলির। তবে, গোল্ডেন ডাক লাভ করেন। দ্বি-শতক টুয়েন্টি২০ খেলায়ও দক্ষিণ আফ্রিকার বিপক্ষে একই ফলাফল করেন তিনি। ২০০৯ সালে অস্ট্রেলিয়ার বিপক্ষে খেলার পূর্বে ফুটবল অনুশীলনকালে হাঁটুতে আঘাত পেলে ওডিআই সিরিজের তিনটি খেলায় অংশগ্রহণ করা থেকে বঞ্চিত হন। ২০১০ সালে ইংল্যান্ড দলের সদস্যরূপে বাংলাদেশ গমন করেন। একই বছরে চ্যাম্পিয়ন্স ট্রফ্রি প্রতিযোগিতায় অংশ নেন। প্রতিযোগিতায় তার দল সেমি-ফাইনাল পর্যন্ত অগ্রসর হয়েছিল। ২০১০ সালের বিশ্ব টি২০ প্রতিযোগিতায় প্রাথমিক দলে রাখা হলেও পরবর্তীতে তাকে বাদ দেয়া হয়েছিল। == শ্রীলঙ্কা গমন, ২০১৮-১৯ == সেপ্টেম্বর, ২০১৮ সালে স্বাগতিক শ্রীলঙ্কার বিপক্ষে টেস্ট সিরিজে অংশ নেয়ার জন্য ইংল্যান্ডের সদস্যরূপে দলে অন্তর্ভূক্তকরণে নাম প্রকাশ করা হয়। শ্রীলঙ্কা সফরে লিয়াম ডসন আঘাতপ্রাপ্ত হলে ডেনলিকে ইংল্যান্ডের সীমিত ওভারের দলে খেলার জন্য রাখা হয়। তবে, ওডিআই সিরিজ খেলার সৌভাগ্য হয়নি তার। সফরে একমাত্র টি২০আই খেলায় অংশগ্রহণের মাধ্যমে আন্তর্জাতিক ক্রিকেট অঙ্গনে পুণঃপ্রবেশ করেন। সর্বশেষ আন্তর্জাতিক খেলায় অংশগ্রহণের ৩,১০২ দিন পর খেলেন তিনি। এর মাঝে গত হয়ে যায় ৩৮৪টি খেলা। খেলায় তিনি ২০ রান সংগ্রহ করেন। এছাড়াও, বল হাতে নিয়ে চার উইকেট দখল করেন। ফলশ্রুতিতে ম্যান অব দ্য ম্যাচের পুরস্কার লাভ করেন। তন্মধ্যে, তার সংগৃহীত ৪/১৯ বোলিং পরিসংখ্যানটি ইংল্যান্ডের টি২০আইয়ে দ্বিতীয় সেরা বোলিং পরিসংখ্যানের মর্যাদা পায়। খেলায় তার দল ৩০ রানে জয় তুলে নেয়। == ফ্রাঞ্চাইজ ক্রিকেট == ২০১২-১৩ মৌসুমে বাংলাদেশ প্রিমিয়ার লীগে বরিশাল বার্নার্সের পক্ষে খেলেন। এরপর দেশ থেকে ফিরে ২০১৪ সালে ঘরোয়া সীমিত ওভারের ক্রিকেটে ব্রাদার্স ইউনিয়নে যোগ দেন। ২০১৭ সালে বাংলাদেশ প্রিমিয়ার লীগে বিদেশী খেলোয়াড়ের খসড়া তালিকায় ছিলেন ঢাকা ডায়নামাইটসের প্রতিনিধিত্ব করেন। ২০১৭-১৮ মৌসুমে নভেম্বরের শেষদিকে চিটাগং ভাইকিংসের বিপক্ষে অভিষেক খেলায় ৪৪ রান তুলেন। প্রতিযোগিতার শেষ ছয় খেলায় অংশ নিয়ে দলকে চূড়ান্ত খেলায় নিয়ে যান। তবে, রংপুর রাইডার্সের পক্ষে ক্রিস গেইলের অপরাজিত ১৪৬ রান দলকে শিরোপা বঞ্চিত করে। ২০১৮ সালে সিডনি সিক্সার্সে যোগ দেন। ২০১৭-১৮ মৌসুমের বিগ ব্যাশ লীগে যোগদানকারী জেসন রয় জাতীয় দলে যোগদান করলে তিনি তার স্থলাভিষিক্ত হন। চার খেলায় অংশ নিয়ে বেশ ভালো ফলাফল করেন। ৭৩.০০ গড়ে ১৪৬ রান তুলেন তিনি। তন্মধ্যে, সর্বোচ্চ রান করেন অপরাজিত ৭২। প্রতিযোগিতার চূড়ান্ত খেলায় মেলবোর্ন স্টার্সের বিপক্ষে ম্যান অব দ্য ম্যাচের পুরস্কার পান। ৪৫ বলে ৭২ রান সংগ্রহের পাশাপাশি এক উইকেটও দখল করেছিলেন জো ডেনলি। ক্যারিবীয় আঞ্চলিক সুপার৫০ প্রতিযোগিতায় কেন্টের অধিনায়কত্ব করার পর ২০১৮ সালের পাকিস্তান সুপার লীগে করাচী কিংসের পক্ষে ১২ খেলায় অংশগ্রহণ করেছেন। প্রতিযোগিতা শেষে ৩২৩ রান তুলে চতুর্থ সর্বোচ্চ রান সংগ্রহকারীর মর্যাদা পান। সেপ্টেম্বর, ২০১৮ সালে সিডনি সিক্সার্স কর্তৃপক্ষ ঘোষণা করে যে, ২০১৮-১৯ মৌসুমের জন্যে জো ডেনলির সাথে পুণরায় চুক্তিতে আবদ্ধ হয়েছে। == অর্জনসমূহ == সেপ্টেম্বর, ২০১৮ সাল পর্যন্ত জো ডেনলি ২৭টি প্রথম-শ্রেণীর সেঞ্চুরি করেছেন। তন্মধ্যে, দুইবার দ্বি-শতক একবার ১৯৯ রানে আউট হয়েছিলেন। জুন, ২০১৭ সালে নিউ রোডে বিপক্ষে ২২৭ রানের ব্যক্তিগত সর্বোচ্চ ইনিংস খেলছেন। পূর্বেকার মৌসুমে নর্দান্টসের বিপক্ষে প্রথম দ্বি-শতক রান করেন। এরফলে, ২০১১ সালে ডার্বিশায়ারের বিপক্ষে ১৯৯ রানের ইনিংস থেকে নিজেকে উত্তরণ ঘটান। প্রথম-শ্রেণীর প্রথম সেঞ্চুরিটি অপরাজিত ১১৫ রানের ছিল। ২০০৭ সালে প্রথম পূর্ণাঙ্গ মৌসুমে হ্যাম্পশায়ারের বিপক্ষে ইনিংস শুরু থেকে শেষ পর্যন্ত অপরাজিত অবস্থায় থাকে। জুলাই, ২০১৭ সালে শন ডিকসনের সাথে জুটি গড়ে দ্বিতীয় উইকেটে ৩৮২ রান তুলেন। বেকেনহামে অনুষ্ঠিত খেলাটিতে নর্দান্টসের বিপক্ষে ১৮২ রান করেন প্রথম-শ্রেণীর ক্রিকেটে কেন্টের পক্ষে যে-কোন উইকেটে নতুন রেকর্ড সৃষ্টি করেন। এরফলে, ১৯৯০ সালের সৃষ্ট ৩৬৮ রানের রেকর্ডটি ভঙ্গ হয়ে যায়। এরপর লিস্ট ক্রিকেটে আরও আটটি এবং টুয়েন্টি২০ খেলায় চারটি সেঞ্চুরির সন্ধান পেয়েছেন। জুলাই, ২০১৭ সালে ওভালে সারের বিপক্ষে অনুষ্ঠিত টুয়েন্টি২০ খেলায় অপরাজিত ১১৫ রান তুলে ব্যক্তিগত সর্বোচ্চ রান তোলাসহ কেন্ট রেকর্ড স্থাপন করেন। একই খেলায় ড্যানিয়েল বেল-ড্রুমন্ডের সাথে প্রথম উইকেটে ১৬৩ রানের জুটি গড়েন কাউন্টি দলটির পক্ষে যে-কোন উইকেটে সর্বোচ্চ রানের রেকর্ড গড়েন। আগস্ট, ২০১৭ সালে চেমসফোর্ডে এসেক্সের বিপক্ষে ১২৭ রান তুলে নিজের রেকর্ড ভেঙ্গে ফেলেন। উল্লেখযোগ্য বিষয় ছিল খেলায় ডেনলি বেল-ড্রুমন্ড প্রথম উইকেটে ২০৭ রানের জুটি গড়ে পুণরায় কাউন্টি দলের পক্ষে যে-কোন উইকেটে সর্বোচ্চ রানের রেকর্ড গড়েছিলেন। এছাড়াও, সংগ্রহটি তৎকালীন টুয়েন্টি২০ ক্রিকেটে উদ্বোধনী জুটিতে বিশ্বরেকর্ডরূপে বিবেচিত ছিল। এছাড়াও, বৈশ্বিক পর্যায়ে যে-কোন উইকেটে তৃতীয় সর্বোচ্চ সংগ্রহের মর্যাদা পায়। মে, ২০১৮ সালে ক্যান্টারবারিতে গ্ল্যামারগনের বিপক্ষে লিস্ট ক্রিকেটের খেলায় অপরাজিত ১৫০ রান তুলে কেন্টের নতুন রেকর্ড সৃষ্টি করেন। জো ডেনলি মাঝেমধ্যে লেগ স্পিন বোলিং করে থাকেন। সীমিত ওভারের ক্রিকেটে তার বোলিংয়ের উপযোগিতা লক্ষ্য করা গেছে। উচ্চতার আধিক্য বলকে ব্যাটসম্যানের পায়ের কাছে ফেলা এবং ব্যাটের ফাঁকে ফেলে সফলতা পেয়েছেন তিনি। ২০১৮ মৌসুমে প্রথম-শ্রেণীর ক্রিকেটে নিজস্ব সেরা বোলিং ৪/৩৬ করেন। ডার্বিতে ডার্বিশায়ারের বিপক্ষে প্রথম-শ্রেণীর খেলায় প্রথমবারের মতো চার উইকেট পান। মৌসুমের সূচনালগ্নে টানব্রিজ ওয়েলসে বিপক্ষে ৩/২৪ পান। বিপক্ষে শেষ ওভারটিতে ছয় বলে উইকেটগুলো লাভ করে কেন্টকে জয় এনে দেন তিনি। মৌসুমের জুন মাসে টি২০ খেলার প্রথমটিতে হ্যাট্রিক লাভের ন্যায় সৌভাগ্যের অধিকারী হন তিনি। খেলায় কেন্টের ইনিংসে সেঞ্চুরি করাসহ নিজস্ব চতুর্থ সেঞ্চুরি করেছিলেন জো ডেনলি। পেশাদার টি২০ ক্রিকেটে এটিই প্রথম ঘটনা ছিল যেখানে একই খেলায় সেঞ্চুরিসহ হ্যাট্রিক হয়েছে। অক্টোবর, ২০১৮ সালে শ্রীলঙ্কা সফরে যান। ইংল্যান্ড দলে ফিরে টি২০ খেলায় চার উইকেট পান ১৯ রান খরচায়। সময়ে যে-কোন ইংরেজ বোলারের দ্বিতীয় সেরা বোলিং এটি স্পিন বোলারদের মধ্যে সেরা। == পরিসংখ্যান == ''২৭ অক্টোবর, ২০১৮ তারিখ অনুযায়ী'' ব্যাটিং বোলিং (ইনিংস) রান খেলা মাঠ মৌসুম পরিসংখ্যান খেলা মাঠ মৌসুম এফসি ২২৭ কেন্ট ওরচেস্টারশায়ার ওরচেস্টার ২০১৭ ৪/৩৬ কেন্ট ডার্বিশায়ার (ইং সমস্যা) ডার্বি ২০১৮ এলএ ১৫০* কেন্ট গ্ল্যামারগন ক্যান্টারবারি ২০১৮ ৪/৩৫ কেন্ট জ্যামাইকা নর্থ সাউন্ড, অ্যান্টিগুয়া ২০১৭-১৮ টি২০ ১২৭ কেন্ট এসেক্স চেমসফোর্ড ২০১৭ ৪/১৯ ইংল্যান্ড শ্রীলঙ্কা কলম্বো ২০১৮-১৯ == তথ্যসূত্র == == বহিঃসংযোগ == জন্ম ব্যক্তি ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার কিংসের ক্রিকেটার ক্রিকেটার বুলসের ক্রিকেটার ক্রিকেটার ক্রিকেট ক্লাবের ক্রিকেটার
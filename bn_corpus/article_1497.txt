২০১২ সালে বরিস আকুনিন '''বরিস আকুনিন''' (জন্ম মে ২০, ১৯৫৬) সাম্প্রতিক কালের একজন নামকরা রুশ সাহিত্যিক। উনিশ শতকের রুশ সাম্রাজ্যের প্রেক্ষাপটে লেখা তার রহস্য ডিটেক্‌টিভ উপন্যাস সমূহ দেশে বিদেশে ব্যাপক পাঠক জনপ্রিয়তা লাভ করেছে। ছাড়াও তিনি একাধারে প্রাবন্ধিক, অনুবাদক এবং বিশিষ্ট জাপান-বিশেষজ্ঞ। == জীবনী == বরিস আকুনিনের আসল নাম গ্রিগরী চ্‌খারতিশ্‌ভিলি (Grigory তিনি ১৯৫৬ সালে জর্জিয়ার রাজধানী তিবিলিসি-তে জন্মগ্রহণ করেন। কিন্তু দু'বছর বয়সে মস্কোতে চলে আসেন এবং এখনো সেখানেই থাকেন। কাবুকি নাট্যের প্রভাবে তিনি জাপান বিষয়ে আগ্রহী হয়ে পড়েন এবং মস্কো সরকারী বিশ্ববিদ্যালয়ে জাপান-বিশারদ হন। ২০ খন্ডে রচিত এক জাপানী সাহিত্য সংকলনের প্রধান সম্পাদক হিসেবে তিনি দায়িত্ব পালন করেছেন। তবে 'বরিস আকুনিন' ছদ্মনামেই তার বেশি সুখ্যাতি। কারো মতে আকুনিন শব্দটি জাপানী ভাষা থেকে নেয়া। আবার কারো মতে শব্দটি বিখ্যাত নৈরাজ্যবাদী মিখাইল বাকুনিনের নামের সাথে সম্পৃক্ত। আকুনিনের সবচেয়ে উল্লেখযোগ্য সৃষ্টি ডিটেক্‌টিভ এরাস্ত্‌ ফান্দোরিন (Erast Fandorin)। ২০০৬ সাল পর্যন্ত তিনি ফান্দোরিনকে নিয়ে ১১টি রহস্য উপন্যাস লিখেছেন। উপন্যাসগুলো রাশিয়াতে বিপুল জনপ্রিয়তা পেয়েছে। আকুনিন নিজদেশে বেশ কয়েকটি সাহিত্য পুরস্কার জিতেছেন। তদুপরি ফান্দোরিন উপন্যাসগুলো ইংরেজি, ফরাসী, জাপানী, জার্মান ইতালীয় সহ নানান ভাষায় অনুদিত হয়েছে। যুক্তরাজ্যের রহস্য-সাহিত্যিক সমিতিও আকুনিনের লেখাকে স্বীকৃতি দিয়েছে। কয়েকটি ফান্দোরিন উপন্যাস চলচ্চিত্রে রূপায়ন পেয়েছে। এর মধ্যে ২০০৫ সালে নির্মিত দুটি চলচ্চিত্র ''টার্কিশ গ্যাম্বিট্‌'' ''দ্য কাউন্সিল অফ স্টেট্‌'' বক্স-অফিস রেকর্ড ভঙ্গ করে। পেলাগিয়া নামক এক সন্ন্যাসিনী ডিটেক্‌টিভকে নিয়েও আকুনিন তিনটি বই লিখেছেন। বিষয়শ্রেণী:রুশ সাহিত্যিক জন্ম
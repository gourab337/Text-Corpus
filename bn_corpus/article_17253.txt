'''জলপীড়ন''' () এক ধরনের নিপীড়ন পদ্ধতি। যে ব্যক্তির উপর এই নিপীড়ন চালানো হয়, তাকে চিৎ করে শুইয়ে বেঁধে রাখা হয় এবং মাথা পিছনের দিকে হেলিয়ে দেওয়া হয়। এরপর বন্দীর মুখের উপর অনবরত পানি ঢালা হয়। এর ফলে বন্দীর মধ্যে স্তন্যপায়ী ঝাঁপ প্রতিবর্ত ক্রিয়া (mammalian diving reflex) চালু হয় এবং সে ডুবে যাওয়ার অনুভূতি অনুভব করে। বন্দীর মনে হয় যেন সে পানিতে ডুবে মারা যাচ্ছে। বন্দীর মাথা ধরে মুখ পানিতে ঠেসে ধরার তুলনায় এই পদ্ধতি ব্যবহার করলে বন্দীর মধ্যে প্রায় সাথে সাথে কণ্ঠরোধ প্রতিবর্ত ক্রিয়া (gag reflex) (অর্থাৎ ওয়াক ওয়াক করে বমি করার ভাব) সৃষ্টি হয়। জলপীড়নের কারণে বন্দীর ভয়াবহ যন্ত্রণা, শুষ্ক নিমজ্জনের অনুভূতি, অক্সিজেনের অভাবের ফলে ফুসুফুস মস্তিষ্কের ক্ষতি, এবং বাঁধনের বিরুদ্ধে লড়াইয়ের ফলে হাড়গোড় ভাঙার সম্ভাবনা থাকে। বন্দীর মনে যে মানসিক ক্ষত সৃষ্টি হয়, তা তার সমগ্র জীবদ্দশায় থেকে যেতে পারে। বেশিক্ষণ জলপীড়ণ চালালে বন্দী মারাও যেতে পারে। নিপীড়ণের ফলে সৃষ্ট শারীরিক ক্ষতি মাসখানেক পরেও আবির্ভূত হতে পারে। জলপীড়ণের ইংরেজি পরিভাষা "waterboarding" ২০০৪ সালে প্রথম ব্যবহার করা হয়। ২০০৭ সালে গণমাধ্যমগুলিতে প্রকাশিত হয় যে মার্কিন গোয়েন্দা সংস্থা সিআইএ তাদের বিচার-বহির্ভূত (extrajudicial) বন্দীদের উপর জলপীড়ণ চালাচ্ছিল। মার্কিন রাষ্ট্রপতি জর্জ ডব্লিউ বুশের সময় মার্কিন সরকারি কর্মকর্তারা বেশ কয়েকবার বলেন যে জলপীড়ণকে তারা নিপীড়ণ হিসেবে গণ্য করেন না। ২০০৯ সালের জানুয়ারি মাসে মার্কিন রাষ্ট্রপতি বারাক ওবামা জলপীড়ণের ব্যবহার নিষিদ্ধ ঘোষণা করেন। == তথ্যসূত্র ==
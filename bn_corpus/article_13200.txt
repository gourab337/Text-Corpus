'''বিহারীনাথ''' পশ্চিমবঙ্গের বাঁকুড়া জেলার উচ্চতম পাহাড়। এই অঞ্চলটি জেলার অন্যতম গভীর বনাঞ্চলও বটে। এই পাহাড়ের উচ্চতা ৪৫১ মিটার (১,৪৮০ ফুট)। বিহারীনাথ বাঁকুড়া শহর থেকে ৬০ কিলোমিটার (৩৭ মাইল) এবং শালতোড়া শহর থেকে ১৪ কিলোমিটার (৯ মাইল) দূরে অবস্থিত। বিহারীনাথ এলাকায় কিছু প্যালিওলিথিক প্রত্নসামগ্রী উদ্ধার হয়। এর পর থেকেই এই পাহাড় তার পার্শ্ববর্তী অঞ্চলগুলি পুরাতাত্ত্বিক মহলে বিশেষ আগ্রহ সৃষ্টি করেছে। বিহারীনাথ পাহাড়ের পাদদেশ অংশটি একটি জনপ্রিয় পর্যটন কেন্দ্র। ০.৫০ হেক্টর আয়তনের একটি ছোটো জলাধারকে কেন্দ্র করে এই পর্যটন কেন্দ্র গড়ে উঠেছে। বিহারীনাথের নিকটে একটি প্রাচীন জৈন মন্দিরও আছে। এই অঞ্চলে ভূগর্ভে কয়লা সঞ্চিত রয়েছে। বিহারীনাথ ব্লক দামোদরোত্তর অঞ্চলের রানিগঞ্জ কয়লাক্ষেত্রের দক্ষিণ মধ্য অংশে অবস্থিত। পুরো অঞ্চলটিই পলিমাটিতে ঢাকা। == তথ্যসূত্র == পাহাড় ভূগোল জেলা
নিউজিল্যান্ডে প্রচলিত অনেকগুলি ভাষার মধ্যে ইংরেজি ভাষা প্রধান এবং এটি কার্যত প্রধান সরকারি ভাষা। বেশির ভাগ নিউজিল্যান্ডীয় এই ভাষাতে কথা বলেন। দেশটিতে আইনত দুইটি সরকারী ভাষা আছে। এগুলি হল মাওরি ভাষা এবং নিউজিল্যান্ড প্রতীকী ভাষা (New Zealand Sign Language, সংক্ষেপে NZSL)। ২০০৬ সালের ১০ এপ্রিল বিশ্বের প্রথম দেশ হিসেবে নিউজিল্যান্ড একটি প্রতীকী ভাষাকে সরকারী ভাষার মর্যাদা দেয়। বর্তমানে এটি আদালতে সরকারি সেবাতে আইনত ব্যবহারযোগ্য। নিউজিল্যান্ডে প্রায় লক্ষ মাওরি জাতির লোক বাস করে। এদের মধ্যে প্রায় ৭০ হাজারের মাতৃভাষা মাওরি। নিউজিল্যান্ডের প্রায় ৪০ লক্ষ লোকের মধ্যে লক্ষ ৬১ হাজার লোক মাওরি ভাষাতে কথা বলতে পারে। নিউজিল্যান্ডে ইউরোপীয়দের আগমনের আগে মূল দ্বীপগুলিতে প্রায় সবাই মাওরি ভাষাতে কথা বলত। এগুলির বাইরে অবস্থিত দ্বীপগুলিতে বিভিন্ন স্থানীয় ভাষা প্রচলিত। এদের মধ্যে আছে: কুক দ্বীপপুঞ্জ মাওরি ভাষা, যা কুক দ্বীপপুঞ্জের সরকারি ভাষা। নিউয়েয়ান ভাষা, যা ইংরেজির পাশাপাশি নিউয়ে দ্বীপের সরকারি ভাষা। তোকেলাউয়ান, যা তোকেলাউ দ্বীপের সরকারি ভাষা। মোরিওরি ভাষা, যা এক সময় চ্যাথাম দ্বীপপুঞ্জের ভাষা ছিল। এছাড়াও নিউজিল্যান্ডে সাম্প্রতিক অভিবাসী সম্প্রদায়ে অনেকগুলি ভাষা প্রচলিত আছে। এদের মধ্যে আছে সামোয়ান ভাষা, হিন্দি অন্যান্য ভারতীয় ভাষা, ইউয়ে চীনা ভাষা এবং আরবি ভাষা। == তথ্যসূত্র == == বহিঃসংযোগ == নিউজিল্যান্ডের ভাষার উপর এথনোলগ রিপোর্ট ভাষা
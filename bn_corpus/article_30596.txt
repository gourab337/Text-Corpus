'''অ্যালেক জেমস স্টুয়ার্ট''', ওবিই (; জন্ম: এপ্রিল, ১৯৬৩) মার্টন পার্ক এলাকায় জন্মগ্রহণকারী ইংল্যান্ডের সাবেক আন্তর্জাতিক ক্রিকেট তারকা। ইংল্যান্ড ক্রিকেট দলে ডানহাতি ব্যাটসম্যান উইকেট-রক্ষক ছিলেন। এছাড়াও তিনি দলের অধিনায়কত্ব করেন। ‘দ্য গফার’ ডাকনামে পরিচিত '''অ্যালেক স্টুয়ার্ট''' ইংল্যান্ড দলে সর্বাধিকসংখ্যক টেস্ট খেলায় অংশগ্রহণের গৌরব অর্জন করেন। কাউন্টি ক্রিকেটে সারে দলে প্রতিনিধিত্ব করেন তিনি। == প্রারম্ভিক জীবন == ইংল্যান্ডের সাবেক টেস্ট ক্রিকেটার মিকি স্টুয়ার্টের কনিষ্ঠ সন্তান অ্যালেক স্টুয়ার্ট টেমস নদীর উপকূলে অবস্থিত কিংসটনের টিফিন স্কুলে অধ্যয়ন করেন। ১৯৮১ সালে কাউন্টি ক্রিকেটে সারে দলের পক্ষে অভিষেক ঘটে তার। আক্রমণাত্মক ভঙ্গীমার অধিকারী স্টুয়ার্ট ব্যাটিং উদ্বোধনে নামতেন মাঝে-মধ্যে উইকেট-রক্ষকের দায়িত্ব পালন করেন। == খেলোয়াড়ী জীবন == ১৯৮৯-৯০ মৌসুমে ওয়েস্ট ইন্ডিজ সফরে অনুষ্ঠিত প্রথম টেস্টের মাধ্যমে তার টেস্ট অভিষেক ঘটে। নাসের হুসেনও তার সাথে অভিষিক্ত হয়েছিলেন। পরবর্তীকালে অ্যালেক স্টুয়ার্টের কাছ থেকেই অধিনায়কের দায়িত্বভার পান নাসের। খেলোয়াড়ী জীবনের শুরুতে ইংল্যান্ডের বিশেষজ্ঞ উদ্বোধনী ব্যাটসম্যান হিসেবে দায়িত্ব পান। তিনি নিয়মিত উইকেট-রক্ষক জ্যাক রাসেলের স্থলাভিষিক্ত হন। কিন্তু দলের ভারসাম্য রক্ষার্থে রাসেলকে প্রায়শঃই দলের বাইরে থাকতে হতো। ফলে ১৯৯৮ সালে আন্তর্জাতিক ক্রিকেট থেকে রাসেল অবসর নিলে তিনিই দলে স্থায়ীভাবে অবস্থান করেন। জুন, ১৯৯২ তারিখে এজবাস্টনে অনুষ্ঠিত ড্র হওয়া প্রথম টেস্টে সফরকারী পাকিস্তানের বিপক্ষে সর্বোচ্চ ১৯০ রান সংগ্রহ করেন। সেঞ্চুরিটি ছিল পাঁচ টেস্টের মধ্যে চতুর্থ সেঞ্চুরি। ১৯৯৪ সালে কেনসিংটন ওভালে সপ্তম ইংরেজ ক্রিকেটার হিসেবে টেস্টের উভয় ইনিংসে সেঞ্চুরি করার কৃতিত্ব অর্জন করেন। ১১৮ ১৪৩ রান করায় ওয়েস্ট ইন্ডিজ দল ১৯৩৫ সালের পর মাঠে প্রথমবারের মতো পরাজিত হয়। == অধিনায়কত্ব == অধিনায়ক গ্রাহাম গুচের সহকারী হিসেবে ভারত শ্রীলঙ্কার বিপক্ষে ১৯৯৩ সালে চার টেস্টে নেতৃত্ব দেন। পরবর্তীতে গুচ অবসর নিলে মাইক অ্যাথারটনকে তার স্থলে দলের দায়িত্বভার দেয়া হয়। ১৯৯৮ সালে অ্যাথারটন পদত্যাগ করলে অবশ্যম্ভাবী হিসেবে স্টুয়ার্টকে অধিনায়ক মনোনীত করা হয়। ৩৫ বছর বয়সে দলের অধিনায়কত্ব লাভকারী স্টুয়ার্টের অধিনায়কের মেয়াদকাল ছিল মাত্র ১২ মাস। == তথ্যসূত্র == == আরও দেখুন == মিকি স্টুয়ার্ট ইংল্যান্ড ক্রিকেট দল উইজডেন বর্ষসেরা ক্রিকেটার == বহিঃসংযোগ == অ্যালেক স্টুয়ার্টের সর্বকালের সেরা একদিনের একাদশ '''ক্রিকেট বিশ্বকাপে অ্যালেক স্টুয়ার্ট''' জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার থেকে ২০০০ সময়কালীন ইংরেজ ক্রিকেটার অব দ্য ব্রিটিশ এম্পায়ার পদক বিজয়ী ক্রিকেটার টেস্ট ক্রিকেটার টেস্ট ক্রিকেট অধিনায়ক একদিনের আন্তর্জাতিক ক্রিকেটার উইকেট-রক্ষক ক্রিকেট কোচ বর্ষসেরা ক্রিকেটার পার্কের ব্যক্তিত্ব ক্রিকেটার ক্রিকেট অধিনায়ক
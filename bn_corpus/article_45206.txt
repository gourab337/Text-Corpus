'''বীরেন্দ্রনাথ বিশ্বাস''' (১ অক্টোবর, ১৯২৭ ২৩ মার্চ, ১৯৯২) একজন বাঙালি শিক্ষক খ্যাতনামা রবীন্দ্র গবেষক। == প্রারম্ভিক জীবন == বীরেন্দ্রনাথ বিশ্বাসের জন্ম হয়েছিল নদিয়া জেলার তেহট্ট মহকুমার অন্তর্গত শিবপুর গ্রামে। পিতা ছিলেন মালদহ জমিদারের কাছারির নায়েব ব্রজরাজ বিশ্বাস। পিতার কর্মস্থল মালদহ অধুনা বাংলাদেশের রাজশাহীতে ছাত্রজীবন কাটে। ১৯৫২ সালে বাংলায় এম.এ পরে বি.টি পাশ করে শিক্ষকতার কাজে যোগ দেন নিজের গ্রাম শিবপুরের জনকল্যাণ সংঘ উচ্চ বিদ্যালয়ে। একজন সহ শিক্ষক হিসেবে কাজ করতেন। == রবীন্দ্র গবেষক == শিক্ষকতার পাশাপাশি গভীর নিষ্ঠায় রবীন্দ্রনাথের লেখাপত্র নিয়ে গবেষনা করেছেন তিনি। নানা পত্রপত্রিকায় রবীন্দ্রনাথ সম্পর্কিত প্রবন্ধ প্রকাশিত হয়েছে। ১৯৭১ সালে প্রকাশিত হয় তার লেখা আভিধানিক আকর গ্রন্থ ''রবীন্দ্র শব্দকোষ''। ১৯৭২ খ্রিষ্টাব্দে কলকাতা বিশ্ববিদ্যালয় তাকে ডি লিট উপাধিতে সম্মানিত করে এই বইটির জন্যে। বইটিতে রবীন্দ্রনাথের প্রচলিত, অপ্রচলিত, নিজস্ব সৃষ্ট শব্দের সমাহার ব্যাখ্যা করা হয়েছে। == মৃত্যু == বীরেন্দ্রনাথ বিশ্বাস ২৩ মার্চ, ১৯৯২ সালে মারা যান। == তথ্যসূত্র == জন্ম মৃত্যু লেখক
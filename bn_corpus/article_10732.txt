'''লিস্প''' () একটি প্রোগ্রামিং ভাষা পরিবারের নাম যেটি সমৃদ্ধ ইতিহাস বন্ধনী-বিশিষ্ট সিনট্যাক্সের জন্য পরিচিত। ১৯৫৮ সালে প্রথম তৈরি এই ভাষাটি বর্তমান বহু ব্যবহৃত উচ্চ-স্তরের ভাষাগুলির মধ্যে দ্বিতীয় প্রাচীনতম; কেবল ফোরট্রান এর চেয়ে বেশি পুরনো। ফোরট্রানের মতই লিস্পও তার অতীতের রূপের চেয়ে অনেক পাল্টেছে, এবং এর অনেকগুলি উপভাষারও সৃষ্টি হয়েছে। বর্তমানে সবচেয়ে বেশি ব্যবহৃত লিস্প উপভাষাগুলির মধ্যে আছে কমন লিস্প স্কিম। মূলত কম্পিউটার প্রোগ্রামকে আলোন্‌জো চার্চের ল্যাম্‌ডা ক্যালকুলাসের উপর ভিত্তি করে ব্যবহারিক গাণিতিক নোটেশনে প্রকাশ করার জন্য লিস্প উদ্ভাবন করা হয়েছিল এটা খুব দ্রুতই কৃত্রিম বুদ্ধিমত্তা গবেষকদের পছন্দের প্রোগ্রামিং ভাষা হয়ে উঠে। প্রথম দিককার প্রোগ্রামিং ভাষাগুলির মধ্যে একটি ছিল বলে লিস্প কম্পিউটার বিজ্ঞানের অনেক ধারণাকে প্রাথমিকভাবে এগিয়ে নিয়ে গেছে, যার মধ্যে রয়েছে ট্রি ডেটা স্ট্রাকচার, এটমিক তথ্য ব্যবস্থাপনা, ডাইনামিক টাইপিং, অবজেক্ট ওরিয়েন্টেড প্রোগ্রামিং এবং সেলফ-হোস্টিং কম্পাইলার। == ইতিহাস == জন ম্যাকার্থি ১৯৫৮ সালে এম. আই. টি তে অধ্যাপনা করা অবস্থায় লিস্প আবিস্কার করেন। সি এম কমিউনিকেশন জার্নালে তিনি এটার কাঠামো একটা প্রবন্ধ হিসাবে প্রকাশ করেন। জন ম্যাকার্থি স্টিভ রাসেল সর্বপ্রথম একটা আইবিএম ৭০৪ কম্পিউটারে লিস্প কোড চালান। ১৯৬২ সালে টিম হার্ট এবং মাইক লেভিন লিস্প সর্বপ্রথম সম্পূর্ণ কম্পাইলার তৈরি করেন। এই কম্পাইলারে লিস্পের ক্রমবর্ধমান কম্পাইলেশন মডেল প্রবর্তন করা হয়। এখানে কম্পাইল করা এবং ইন্টারপ্রেট করা ফাংশনগুলো একত্রে সহাবস্থান করতে পারে। ==তথ্যসূত্র== প্রোগ্রামিং ভাষা
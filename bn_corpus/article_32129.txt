'''পূরণ কস্সপ''' () বা '''পূর্ণ কাশ্যপ''' () গৌতম বুদ্ধের সমসাময়িক একজন ভারতীয় অক্রিয়াবাদী দার্শনিক ছিলেন। == সংক্ষিপ্ত জীবনী == দীঘনিকায়ের সামঞ্ঞফলসুত্ত অনুসারে, পূরণ কস্সপ মগধের রাজা অজাতশত্রুর সমসাময়িক ছিলেন, কিন্তু ধম্মপদ অনুসারে, তিনি গৌতম বুদ্ধের জন্মের ষোল বছর পরে, কোশলের রাজধানী সাবত্থীর নিকটবর্তী কোন এক স্থানে জলে ডুবে আত্মহত্যা করেন, সেই দিক থেকে হিসেব করলে তিনি অজাতশত্রুর সময়ের পূর্বের দার্শনিক ছিলেন। টীকাকার বুদ্ধঘোষ তাকে অচেলক বা নগ্ন সন্ন্যাসী বলে বর্ণনা করেছেন। == দর্শন == সামঞ্ঞফলসুত্ত বুদ্ধঘোষের বর্ণনা অনুসারে, পূরণ কস্সপ অক্রিয়াবাদের প্রচারক ছিলেন। সূত্রকৃতাঙ্গ নামক জৈন গ্রন্থ অনুসারেও জানা যায় যে, পূরণ কস্সপ কর্মের নিষ্ক্রিয়তার তত্ত্বের শিক্ষাপ্রদান করতেন। টীকাভাষ্যকার শীলংকার তাকে অকারকবাদী বলে অভিহিত করেছেন। পূরণ কস্সপের মতানুসারে, দান ধ্যান, যজ্ঞ, দয়া, সত্যবাচন, সংযম প্রভৃতি সৎকার্য্যে যেমন পুণ্য হয় না, তেমনি মিথ্যাচার, প্রাণী হত্যা, চুরি, লুন্ঠন, পরস্ত্রীগমন ইত্যাদি মন্দ কাজেও তেমনি মানুষের পাপ হয় না। তার মতে এই সমস্ত কাজ দেহ করে দেহই তার ফলভোগ করে, সুকর্ম বা দুষ্কর্মে আত্মার কোনরকম কর্মফল হয় না। শীলংকার তার মতবাদকে সাংখ্য দর্শনের সঙ্গে তুলনা করলেও এই মতের সঙ্গে নচিকেতা ভরদ্বাজের আত্মার নিষ্ক্রিয়তা তত্ত্বের অধিক মিল রয়েছে। গৌতম বুদ্ধ কার্য্য-কারণ তত্ত্বের সমর্থক ছিলেন বলে এই মতকে সমর্থন করেননি। গৌতম বুদ্ধের অন্যতম প্রধান শিষ্য আনন্দ মক্খলি গোসালের অহেতুবাদ তত্ত্বকে পূরণ কস্সপের তত্ত্ব বলে উল্লেখ করেছেন। == তথ্যসূত্র == == আরো পড়ুন == Ñāṇamoli, Bhikkhu (trans.) and Bhikkhu Bodhi (ed.) (2001). ''The Middle-Length Discourses of the Buddha: Translation of the Majjhima Nikāya''. Boston: Wisdom Publications. Walshe, Maurice O'Connell (trans.) (1995). ''The Long Discourses of the Buddha: Translation of the Dīgha Nikāya''. Somerville: Wisdom Publications. দার্শনিক
'''মুথুথান্থরিগ বিশ্ব থিলিনা ফার্নান্দো''' (জন্ম: ১৮ সেপ্টেম্বর, ১৯৯১) কলম্বোয় জন্মগ্রহণকারী শ্রীলঙ্কান ক্রিকেটার। শ্রীলঙ্কা ক্রিকেট দলের অন্যতম সদস্য তিনি। দলে তিনি মূলতঃ বোলার হিসেবে ভূমিকা রাখছেন। ডানহাতে ব্যাটিংয়ের পাশাপাশি বামহাতে মিডিয়াম-ফাস্ট বোলিংয়ে পারদর্শী তিনি। ঘরোয়া প্রথম-শ্রেণীর ক্রিকেটে ব্লুমফিল্ড ক্রিকেট অ্যাথলেটিক ক্লাবের পক্ষে খেলছেন '''বিশ্ব ফার্নান্দো'''। এরপূর্বে মোরাতুয়া স্পোর্টস ক্লাব, শ্রীলঙ্কা দল, শ্রীলঙ্কা এমার্জিং প্লেয়ার্স শ্রীলঙ্কা ক্রিকেট ডেভেলপম্যান্ট একাদশের প্রতিনিধিত্ব করেন। == প্রারম্ভিক জীবন == মোরাতুয়ার সেন্ট সেবাস্টিয়ান্স কলেজে অধ্যয়ণ করেন তিনি। ১৮ জানুয়ারি, ২০১২ তারিখে কলম্বোয় কোল্টস ক্রিকেট ক্লাবের বিপক্ষে প্রথম-শ্রেণীর ক্রিকেটে অভিষেক ঘটে তার। প্রথম মৌসুমেই ২৬ উইকেট দখল করে তিনি সংশ্লিষ্ট সকলের নজর কাড়তে সক্ষম হন। এরফলে ২০১৪ সালে সংযুক্ত আরব আমিরাতে অনুষ্ঠিত টেস্ট সিরিজে খেলার জন্য শ্রীলঙ্কা দলের সদস্যরূপে তাকে নেয়া হয়। এরপূর্বে তিনি বাংলাদেশ সফরেও দলের সদস্য ছিলেন। কিন্তু উভয় ক্ষেত্রেই তার আন্তর্জাতিক ক্রিকেটে অভিষেক ঘটেনি। এরপর সফরকারী ইংল্যান্ড দলের বিপক্ষে খেলেন। ২০১৪-১৫ মৌসুমে প্রিমিয়ার লীগের প্রতিযোগিতায় ২১.৯৭ গড়ে ৪০ উইকেট দখল করে পুণরায় জাতীয় দলে ডাক পান। আগস্ট, ২০১৫ সালে সফরকারী ভারতীয় একাদশের বিপক্ষে আর. প্রেমাদাসা স্টেডিয়ামে অনুষ্ঠিত প্রস্তুতিমূলক খেলায় শ্রীলঙ্কা বোর্ড সভাপতি একাদশের সদস্য হিসেবে অংশগ্রহণ করেন বিশ্ব ফার্নান্দো। খেলাটি ড্রয়ে পরিণত হয়। এরপূর্বে আগস্ট, ২০১৫ তারিখে ভারত ক্রিকেট দলের বিপক্ষে টেস্ট খেলার জন্য ১৫-সদস্যের শ্রীলঙ্কা দলের সদস্য হিসেবে তাকে অন্তর্ভুক্ত করা হয়। == তথ্যসূত্র == == আরও দেখুন == চামিন্দা ভাস শ্রীলঙ্কা জাতীয় ক্রিকেট দল ২০১৫ ভারত ক্রিকেট দলের শ্রীলঙ্কা সফর == বহিঃসংযোগ == ক্রিকেটার জন্ম ব্যক্তি ক্রিকেট অ্যাথলেটিক ক্লাবের ক্রিকেটার
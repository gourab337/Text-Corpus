'''লেভি জর্জ রাইট''' (; জন্ম: ১৫ জানুয়ারি, ১৮৬২ মৃত্যু: ১১ জানুয়ারি, ১৯৫৩) অক্সফোর্ডে জন্মগ্রহণকারী বিখ্যাত প্রথম-শ্রেণীর ইংরেজ ক্রিকেট তারকা ফুটবলার ছিলেন। ১৮৮৩ থেকে ১৯০৯ সময়কালে ঘরোয়া প্রথম-শ্রেণীর কাউন্টি ক্রিকেটে ডার্বিশায়ার দলে অংশগ্রহণ করেছিলেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, মাঝে-মধ্যে উইকেট-রক্ষকের ভূমিকায় অবতীর্ণ হয়েছিলেন '''লেভি রাইট'''। ১৯০৬-০৭ মৌসুমে ডার্বিশায়ার দলের অধিনায়কত্ব করেছিলেন তিনি। ক্রিকেটের পাশাপাশি ফুটবল খেলায়ও সমধিক দক্ষতা ছিল তার। উনিশজন খেলোয়াড়ের একজনরূপে ডার্বিশায়ারের পক্ষে ক্রিকেট ফুটবলে অংশগ্রহণের গৌরবময় অধ্যায়ের সাথে যুক্ত রেখেছেন। ডার্বি কাউন্টি নটস কাউন্টির পক্ষে ফুটবল খেলায় অংশ নিয়েছিলেন। == প্রথম-শ্রেণীর ক্রিকেট == অক্সফোর্ডে জন্মগ্রহণকারী লেভি রাইট ১৮৮১ সালে ডার্বিতে চলে যান। সেখানে তিনি সেন্ট অ্যানিস স্কুলে শিক্ষকতা করতেন। শুরুতে ডার্বিভিত্তিক স্যার চার্লস নেপিয়ারে মদের দোকান কর্তৃক পরিচালিত নেপিয়ার ক্রিকেট ক্লাবে প্রথম খেলতে শুরু করেন। এরপর ডার্বি মিডল্যান্ড ক্লাবের পক্ষে খেলেন। ১৮৮৩ থেকে ১৯০৯ সাল পর্যন্ত ডার্বিশায়ারের পক্ষে কাউন্টি ক্রিকেটে নিয়মিত খেলেছেন। তন্মধ্যে, ১৮৮৮ থেকে ১৮৯৪ সালে অবধি দলটি দূর্বল ফলাফলের কারণে প্রথম-শ্রেণীর মর্যাদা থেকে বিচ্যুত হয়ে পড়ে। ১৮৯৪ সালে দলটি পুণরায় মর্যাদা ফিরে পায়। ১৮৯৫ সালে কাউন্টি চ্যাম্পিয়নশীপে অংশগ্রহণ করে। == অধিনায়ক == ১৯০৬-০৭ মৌসুম থেকে পরবর্তী দেড় মৌসুম দলের অধিনায়কের দায়িত্ব পালন করেছিলেন। ১৯০৬ সালের দ্বিতীয়ার্ধ ১৯০৭ সালের পুরো মৌসুম দলকে নেতৃত্বে দিয়েছিলেন লেভি রাইট। তবে, উভয় মৌসুমেই দলটি পয়েন্ট তালিকার তলানীতে অবস্থান করেছিল। == স্বর্ণালী অধ্যায় == শেষ বয়সে নিজস্ব সেরা মৌসুমগুলো খেলেন তিনি। ছয় মৌসুমে সহস্রাধিক রানের মাইলফলক স্পর্শ করেন। প্রথমটি আসে ৩৭ বছর বয়সে। ১৯০৫ সালের মৌসুমে ৪২-এর অধিক গড়ে ব্যক্তিগত সেরা ১৮৫৫ রান তুলেন। ফলশ্রুতিতে ১৯০৬ সালের উইজডেন সংস্করণে বর্ষসেরা ক্রিকেটারের সম্মাননায় ভূষিত হন। প্রসঙ্গে উইজডেনে উল্লেখ করা হয় যে, ৪৩ বছর বয়সে এসেও শুধুমাত্র রান সংগ্রহের দিকেই তিনি ধাবিত হননি; বরং ফিল্ডার হিসেবেও যথেষ্ট চৌকুষতা দেখিয়েছেন লেভি রাইট। সমগ্র প্রথম-শ্রেণীর খেলোয়াড় জীবনে পনেরো হাজারেরও অধিক প্রথম-শ্রেণীর রান তুলেছিলেন। ইনিংসপ্রতি ২৬ গড়ে রান তুলেছিলেন। মাঝে-মধ্যে উইকেট-রক্ষকের দায়িত্ব পালন করে ২৩৭টি ক্যাচ তালুবন্দী করেছেন লেভি রাইট। লেভি রাইট ডানহাতি ব্যাটসম্যান দৃষ্টিনন্দন ফিল্ডারের ভূমিকায় অবতীর্ণ হতেন। তিনি অনেকগুলো দর্শনীয় ক্যাচ তালুবন্দী করার সক্ষমতা দেখিয়েছেন। ব্যাটের চার কিংবা পাঁচ গজ দূরে দণ্ডায়মান থেকে এবং এক পর্যায়ে আরও কাছে অবস্থান করে ক্যাচ নিয়েছেন। ১১ জানুয়ারি, ১৯৫৩ তারিখে প্রায় ৯১ বছর বয়সে ডার্বিশায়ারের নরম্যান্টন এলাকায় লেভি রাইটের দেহাবসান ঘটে। == ফুটবলে অংশগ্রহণ == ১৮৮৭ থেকে ১৮৮৮ সাল পর্যন্ত স্থানীয় ডার্বি মিডল্যান্ড ক্লাবের পক্ষে ফুটবল খেলায় অংশ নিতেন। সেপ্টেম্বর, ১৮৮৮ সালের উদ্বোধনী ফুটবল লীগে শুরুর পূর্বে ডার্বি কাউন্টির পক্ষে খেলার জন্যে চুক্তিবদ্ধ হন। লেভি রাইট সেন্টার-হাফ অবস্থানে খেলতেন। ২৯ সেপ্টেম্বর, ১৮৮৮ তারিখে ডার্বি কাউন্টির পক্ষে নিজ মাঠ কাউন্টি গ্রাউন্ডে লীগের খেলায় অভিষেক ঘটে। অতিথি দল প্রেস্টন নর্থে এন্ডের বিপক্ষে স্বাগতিকরা ৩-২ ব্যবধানে পরাভূত হয়েছিল। লীগ ফুটবলের খেলায় একমাত্র গোল করেছিলেন। দ্বিতীয় গোল করে ২-০ ব্যবধানে এগিয়ে নিয়েছিলেন। ১৩ অক্টোবর, ১৮৮৮ তারিখে উইলিয়াম চ্যাটারটনের বয়সকে অতিক্রম করে সর্ববয়োজ্যেষ্ঠ ডার্বি কাউন্টি লীগ খেলোয়াড়ের মর্যাদাপ্রাপ্ত হন। ১৮৮৮-৮৯ মৌসুমে ২২টি লীগ খেলার মধ্যে চারটি খেলায় অংশ নিয়েছিলেন। ডার্বি কাউন্টির পক্ষে চারটি লীগ খেলার একটিতে খেলে একটি গোল করেন ১৮৮৯-৯০ মৌসুমে আর খেলেননি। নটস কাউন্টির পক্ষে চুক্তিবদ্ধ হলেও আর দলের পক্ষে খেলেননি শীর্ষস্তরের ফুটবলে আর খেলতে দেখা যায়নি। == ফুটবল পরিসংখ্যান == উৎস: ক্লাব মৌসুম বিভাগ লীগ এফএ কাপ সর্বমোট অংশগ্রহণ গোল অংশগ্রহণ গোল অংশগ্রহণ গোল ডার্বি কাউন্টি ১৮৮৮-৮৯ ফুটবল লীগ নটস কাউন্টি ১৮৮৯-৯০ ফুটবল লীগ == তথ্যসূত্র == == আরও দেখুন == লুক রাইট জো ভাইন ওয়াল্টার লিস ডেভিড ডেন্টন উইজডেন বর্ষসেরা ক্রিকেটার == বহিঃসংযোগ == Run Crazy Derbyshire Cricket Record জন্ম মৃত্যু ফুটবলার ক্রিকেটার ক্রিকেটার বর্ষসেরা ক্রিকেটার ক্রিকেটার ক্রিকেট অধিনায়ক ভার্সাস সাউথের ক্রিকেটার
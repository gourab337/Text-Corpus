'''মোহাম্মদ মিঠুন আলী''' (জন্ম: ১৩ ফেব্রুয়ারি ১৯৯১) বাংলাদেশের একজন ক্রিকেটার। বাংলাদেশ জাতীয় ক্রিকেট দলের অন্যতম সদস্য মিঠুন আলী’র টুয়েন্টি২০ আন্তর্জাতিক ক্রিকেট খেলায় অভিষেক ঘটে সফরকারী শ্রীলঙ্কা ক্রিকেট দলের বিপক্ষে। ১২ ফেব্রুয়ারি, ২০১৪ তারিখে চট্টগ্রামের জহুর আহমেদ চৌধুরী স্টেডিয়ামে অনুষ্ঠিত ১ম টি২০আইয়ে তিনি অভিষিক্ত হন। প্রথম-শ্রেণীর ক্রিকেটে ২০০৬/০৭ মৌসুমে সিলেট বিভাগের হয়ে ক্রিকেটে তার প্রথম অংশগ্রহণ। খেলায় তিনি মূলতঃ উইকেট-রক্ষক হিসেবে অংশগ্রহণ করে থাকেন। পাশাপাশি ডানহাতে ব্যাটিং করে থাকেন। বাংলাদেশ প্রিমিয়ার লীগে (বিপিএল) তিনি বরিশাল বার্নার্সের হয়ে খেলেন। == খেলোয়াড়ী জীবন == ২০০৮ সালের আইসিসি অনূর্ধ্ব-১৯ ক্রিকেট বিশ্বকাপে উইকেট-রক্ষক হিসেবে দলের সদস্য মনোনীত হন। অ্যাডাম গিলক্রিস্টকে তিনি তার আদর্শ মনে করেন, যিনি আক্রমণাত্মক ব্যাটিংয়ে অগ্রসর হন। ২০০৮-০৯ মৌসুমে ঘরোয়া ক্রিকেটে সীমিত ওভারের খেলায় ১০৫ গড়ে ২৮৫ রান করেন। সাফল্যে আক্রমণাত্মক ব্যাটিংয়ের দরুন তাকে ইংল্যান্ডে অনুষ্ঠিত আইসিসি বিশ্ব টুয়েন্টি২০ প্রতিযোগিতায় দলের সদস্য মনোনীত করা হয়। ২০১০ সালের নভেম্বরের শেষদিকে চীনের গুয়াংজুতে অনুষ্ঠিত এশিয়ান গেমসের ক্রিকেটে ১৩-সদস্যবিশিষ্ট বাংলাদেশ ক্রিকেট দলের অন্যতম সদস্য ছিলেন তিনি। চূড়ান্ত খেলায় আফগানিস্তান ক্রিকেট দলের বিপক্ষে বাংলাদেশ পাঁচ উইকেটে জয়লাভ করে। এরফলে বাংলাদেশ দল এশিয়ান গেমসে প্রথম স্বর্ণপদক লাভ করে। == তথ্যসূত্র == == আরও দেখুন == বাংলাদেশ জাতীয় ক্রিকেট দল জহুর আহমেদ চৌধুরী স্টেডিয়াম এশিয়ান গেমসে ক্রিকেট ২০১০ এশিয়ান গেমসে বাংলাদেশ ২০১৩-১৪ শ্রীলঙ্কা ক্রিকেট দলের বাংলাদেশ সফর ক্রিকেটার জন্ম ব্যক্তি টুয়েন্টি২০ আন্তর্জাতিক ক্রিকেটার বিভাগের ক্রিকেটার গেমসে বাংলাদেশের প্রতিযোগী এশিয়ান গেমসের ক্রিকেটার গেমসে বাংলাদেশের স্বর্ণপদক বিজয়ী গেমসের ক্রিকেটে পদক বিজয়ী রয়েল বেঙ্গলসের ক্রিকেটার বার্নার্সের ক্রিকেটার ক্রিকেট বিশ্বকাপের ক্রিকেটার
'''তনু হত্যাকাণ্ড''' বলতে বাংলাদেশের শিক্ষার্থী সোহাগী জাহান তনুর ধর্ষণ হত্যাকাণ্ডের ঘটনাকে বুঝানো হয়। ==ইতিহাস== ১৯ বছর বয়সী তনু কুমিল্লা সরকারি ভিক্টোরিয়া কলেজের শিক্ষার্থী ছিলেন। তনুর বাবা কুমিল্লা ক্যান্টনমেন্ট বোর্ডে চাকরিরত ছিলেন। ২০১৬ সালের ২০শে মার্চ তনুর মৃতদেহ কুমিল্লা ক্যান্টনমেন্টের ভিতরে পাওয়া যায়। প্রাইভেট টিউটরের কাছে এক বাসায় পড়তে গিয়ে তিনি নিখোঁজ হয়েছিলেন। ===তদন্ত=== কুমিল্লা শহরের কোতোয়ালী মডেল থানায় অজ্ঞাত আসামীর বিরূদ্ধের তনুর বাবা ইয়ার হোসেন একটি মামলা দায়ের করেন। পুলিশ মামলাটি গোয়েন্দাদের কাছে হস্তান্ত করে। ২০১৬ সালের পহেলা এপ্রিল মামলাটি সিআইডির কাছে হস্তান্তরিত করা হয়। ৪ই এপ্রিলে প্রকাশিত ময়নাতদন্তে বলা হয়, তনুকে ধর্ষণ কিংবা হত্যার কোন আলামত পাওয়া যায় নি। উক্ত ময়নাতদন্তে বিতর্কের সৃষ্টি করলে, বাংলাদেশের উচ্চ আদালত পুনরায় ময়নাতদন্তের রায় দেন। প্রাথমিকভাবে চট্টগ্রাম মেডিকেল কলেজে তনুর মৃতদেহের ময়নাতদন্ত করা হয়। কুমিল্লার মির্জাপুরে তনুর লাশ দাফন করা হয়। আদালতের রায়ে দ্বিতীয় ময়নাতদন্ত কুমিল্লা মেডিকেল কলেজে করা হলে ধর্ষনের আলামত পাওয়া যায়। ২০১৬ সালের মে মাসে সিআইডির তত্ত্বাবধানে তনুর পরিহিত অন্তর্বাসে প্রাপ্ত বীর্যের ডিএনএ পরীক্ষা করা হয়। সিআইডি নিজস্ব গবেষণাগারে তিনজন পুরুষের বীর্যের অস্তিত্ব তনুর অন্তর্বাসে পাওয়া যায়। ==প্রতিবাদ== "'''তনু হত্যাকাণ্ড'''" সমগ্র বাংলাদেশে আলোড়ন তুলে এবং সামাজিক মাধ্যমে নিয়ে প্রচন্ড আলোচনা হয়। সমগ্র বাংলাদেশে শিক্ষার্থীরা নিজেদের ক্যাম্পাসে বিচারের দাবীতে আন্দোলন করে এবং ছাত্র ইউনিয়নের নেতৃত্বে শিক্ষার্থীদের একটি দল প্রধানমন্ত্রীর কার্যালয়ের সামনে প্রতিবাদ মিছিল করে। শাহবাগ চত্বরের একটি প্রতিবাদ সমাবেশে গণজাগরন মঞ্চের মুখপাত্র ইমরান এইচ সরকার দাবী করেন ব্লগার নাজিমুদ্দীন সামাদকে হত্যা করে তনু হত্যাকাণ্ড থেকে সাধারণ মানুষের মনোযোগ সরিয়ে দেয়ার চক্রান্ত করা হচ্ছে। ==বিচার== তনু হত্যা সগঠনের এক বছর পরেও এই মামলার তদন্ত চলছে। তিনজন পুরুষের বীর্যের ডিএনএ পাওয়া গেলেও তা অনুযায়ী কোন আসামীকে সনাক্ত করা সম্ভব না হওয়ায় এখন অব্দি কোন আসামী গ্রেফতার হয়নি। ==তথ্যসূত্র== সংঘটিত অপরাধ বাংলাদেশ ধর্ষণ অপরাধ নারীর প্রতি সহিংসতা
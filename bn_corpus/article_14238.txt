'''ওলন্দাজ বিদ্রোহ''' (১৫৬৮—১৬৪৮) ছিল স্পেনীয় সাম্রাজ্যের বিরুদ্ধে নিম্ন দেশসমূহের সফল বিদ্রোহ। এর সূত্র ধরে স্বাধীন ওলন্দাজ প্রজাতন্ত্রের জন্ম হয়। স্বাধীন প্রজাতন্ত্রের প্রথম নেতা ছিলেন ভিলেম ভান ওরানিয়ে (Willem van Oranje)। পরবর্তীতে তার বংশধর আত্মীয়েরা এই প্রজাতন্ত্রের নেতৃত্ব দেন। ওলন্দাজ বিদ্রোহের ফলে উদ্ভূত প্রজাতন্ত্রটি ছিল ইউরোপের সবচেয়ে প্রথম একটি, যদিও পরে এটি একটি রাজতন্ত্রে পরিণত হয়। স্পেন শুরুর দিকে বিদ্রোহটি দমিয়ে রাখতে সক্ষম হয়েছিল। কিন্তু ১৫৭২ সালে বিদ্রোহীরা ব্রিয়েল শহর দখল করে এবং এর ফলে বিদ্রোহ আবার মাথাচাড়া দিয়ে ওঠে। উত্তরের ওলন্দাজ প্রদেশগুলি প্রথমে কার্যত, পরে ১৬৪৮ সালে আইনত স্বাধীন হয়। এই বিপ্লব চলাকালীন সময়ে ওলন্দাজ প্রজাতন্ত্র সামুদ্রিক বাণিজ্যের বদৌলতে একটি ঔপনিবেশিক বিশ্ব শক্তিতে পরিণত হয় এবং দেশটিতে অর্থনৈতিক, বৈজ্ঞানিক সাংস্কৃতিক সমৃদ্ধি ঘটে। দক্ষিণের ওলন্দাজ প্রদেশগুলি (বর্তমানে বেলজিয়াম, লুক্সেমবুর্গ উত্তর ফ্রান্সে পড়েছে) স্পেনীয় শাসনের অধীনে থাকে। স্পেনীয়দের কঠোর শাসনের কারণে দক্ষিণের অনেক অর্থনৈতিক, বুদ্ধিবৃত্তিক সাংস্কৃতিক ব্যক্তিত্ব পালিয়ে উত্তরে চলে যান। ১৬৪৮ সালে বিদ্রোহের অবসানের পর দক্ষিণ নেদারল্যান্ডের বেশির ভাগ এলাকা ফ্রান্সের অধীনে চলে যায়। == তথ্যসূত্র == ইতিহাস
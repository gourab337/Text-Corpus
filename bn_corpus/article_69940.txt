একটি আসন্ন বাংলাদেশী প্রণয়ধর্মী চলচ্চিত্র। নিয়ামুল মুক্তার কাহিনীর ভিত্তিতে চলচ্চিত্রটির চিত্রনাট্য লিখেছেন মুহাম্মদ তাসনিমুল হাসান তাজ। 'চিলেকোঠা ফিল্মস' এর প্রযোজনায় চলচ্চিত্রটি পরিচালনা করেছেন নিয়ামুল মুক্তা নিজেই। কাঠবিড়ালী'র কেন্দ্রীয় চরিত্রে অভিনয় করেছেন অর্চিতা স্পর্শিয়া এবং চলচ্চিত্রে অভিষিক্ত আসাদুজ্জামান আবীর। পরিচালক হিসেবে এটা নিয়ামুল মুক্তা'র প্রথম চলচ্চিত্র। চলচ্চিত্রটি কলাকুশলীদের ব্যক্তিগত অর্থায়নে নির্মাণ করা হয়। == নির্মাণ == === চিত্র গ্রহণ অন্যান্য সম্পাদনা === ০২ মার্চ, ২০১৭ তারিখে চলচ্চিত্রটির চিত্র গ্রহণ শুরু হয়। সম্পূর্ণ চলচ্চিত্রটি পাবনা জেলার ভাঙ্গুড়া উপজেলার গজারমারা গ্রামে চিত্রায়িত হয়। চিত্রগ্রহণ সম্পন্ন করতে দুই বছর সময় চলে যায়। মার্চ, ২০১৯-এ ডাবিং এর কাজ সম্পন্ন হয়। === সঙ্গীত আয়োজন === চলচ্চিত্রটির টিজারে সুর সঙ্গীত পরিচালক হিসেবে ইমন চৌধুরী এবং গীতিকার হিসেবে সেলিম আল দীন, নয়ন চান্দ আল-আমিন হাসান নির্ঝরের নাম প্রকাশ করা হয়। == কুশীলব == === অভিনয় শিল্পী === এই চলচ্চিত্রের প্রধান দুইটি চরিত্র কাজল হাসু'র ভূমিকায় রয়েছেন অর্চিতা স্পর্শিয়া আসাদুজ্জামান আবীর। ২০১৬ সালে স্পর্শিয়াকে এই চলচ্চিত্রে অভিনয়ের প্রস্তাব দেয়া হয়। অভিনয়ের পাশাপাশি এই চলচ্চিত্রের সহকারী পরিচালকের কাজ করেছেন তিনি। কাঠবিড়ালী'তে প্বার্শ চরিত্র রূপদান করেছেন সাইদ জামান শাওন, শিল্পী সরকার অপু, একে আজাদ সেতু, শাহরিয়ার ফেরদৌস সজীব, হিন্দোল রায়, তানজিনা রহমান তাসনিম প্রমুখ অভিনয়ের জন্য শিল্পীরা কোন পারিশ্রমিক নেননি। চলচ্চিত্রে অভিনয়ের সময় আসাদুজ্জামান আবীর জাহাঙ্গীরনগর নাট্যতত্ত্ব বিভাগের শিক্ষার্থী ছিলেন। === অন্যান্য কলাকুশলী === আদিত্য মনির 'কাঠবিড়ালী'র চিত্র গ্রহণ করেছেন। সম্পাদনা করেছেন রাশাদুজ্জামান সোহাগ। আদেল ইমাম অনুপ শিল্প নির্দেশনা দিয়েছেন। কামরুল জিন্নাহ, কল্লোল কবির উইলসন তালুকদার এই চলচ্চিত্রের প্রধান সহকারী পরিচালকের কাজ করেছেন। লোগো পোস্টার তৈরী করেছেন লিটন কর। == প্রচারণা == মার্চ, ২০১৯-এ চিলেকোঠা ফিল্মস মুক্তির আগ পর্যন্ত প্রতি শুক্রবার এই চলচ্চিত্রের ফেসবুক পাতায় প্রচারণা চালানোর ঘোষণা দেয়। পর্যায়ক্রমে চলচ্চিত্রটির লোগো কিছু ছবি প্রকাশ করা হয়। ১৭ অক্টোবর, ২০১৯ তারিখে চিলেকোঠা ফিল্মস তাদের 'অফিসিয়াল ইউটিউব' চ্যানেলে এক মিনিট আঠারো সেকেন্ডের একটি 'টিজার' প্রকাশের মাধ্যমে চলচ্চিত্রটির আনুষ্ঠানিক প্রচারণা শুরু করে। == তথ্যসুত্র == == বহিঃসংযোগ == ফেসবুকে কাঠবিড়ালী চলচ্চিত্র *কাঠবিড়ালী নিয়ে যমুনা টিভিকে দেয়া নিয়ামুল মুক্তার সাক্ষাৎকার কাঠবিড়ালী নিয়ে যমুনা টিভিকে দেয়া অর্চিতা স্পর্শিয়ার সাক্ষাৎকার চলচ্চিত্র
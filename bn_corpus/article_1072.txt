'''হরিপুর উপজেলা''' বাংলাদেশের ঠাকুরগাঁও জেলার একটি প্রশাসনিক এলাকা। == অবস্থান আয়তন== এর পূর্বে রানীশংকাইল উপজেলা, পশ্চিমে ভারতের পশ্চিমবঙ্গ, উত্তরে রানীশংকাইল উপজেলা এবং দক্ষিণে ভারত। এই উপজেলার মোট আয়তন ২০১.০৬ বর্গ কিলোমিটার। == প্রশাসনিক এলাকা == এই উপজেলা ছয়টি ইউনিয়ন নিয়ে গঠিত। ইউনিয়নগুলো হল ১. গেদুড়া ২. আমগাও ৩. বকুয়া ৪. ডাঙ্গীপাড়া ৫. হরিপুর ৬. ভাতুরিয়া। == ইতিহাস == ১৮৭২ থেকে ১৮৮৬ সালের মধ্যে হরিপুর অবিভক্ত দিনাজপুর জেলার থানা হিসেবে গঠিত হয়। রাণীশংকৈল থানা থেকে বিছিন্ন হয়ে জন্ম নেয়া হরিপুর উপজেলা প্রাকৃতিক মাত্র ৭৬ বর্গ মাইল আয়তন বিশিষ্ট উপজেলাটি পূর্বে পশ্চিমে দুই উপনদী কুলিক নাগরের মেখলা বেষ্টিত এবং উঁচু বেলে দোঁ-আশ মাটি বন্যরেখা বর্হিভূত জেলা মৃত্তিকা স্তরে বিভক্ত। পৌরণিক হরিপুর ছিল অরণ্যক আর অপেক্ষাকৃত অনুর্বর, এর জনগোষ্ঠী ছিল আয়েশী, শ্রমবিমুখ উদ্বেগহীন। ভূতাত্তিক উৎপত্তি গুণাগুণের নিরীখে তিস্তার পল্লী অঞ্চল হিসেবে পরিগণিত হলেও বিহারের শুষ্ক মরু অঞ্চলের সঙ্গে এর ভূ-প্রাকৃতিক সাদৃশ্য চমকপ্রদ। হরিপুরের মাটি অধিকাংশ স্থানেই বেলে এবং দো-আশ। আবহাওয়া নাতিশীতোষ্ণ। বনাঞ্চল নেই বলে বৃষ্টিপাত স্বল্প। অঞ্চলটি খোলড়া পরগনার অন্তর্গত ছিল। অঞ্চলের নামকরণ হিসেবে যে লোকশ্রুতি আছে তা নিম্নরুপ- শালবাড়ি পরগণার জামুন গ্রামে নাশকি জমিদার ছিলেন কামরুন নাহার নামের এক মহিলা। তিনি ছিলেন বিধবা অপুত্রক। তার জমিদারি দেখাশুনার জন্য পার্শ্ববর্তী ভৈষা গ্রামের হরিমোহন ছিলেন তার নায়েব। এই হরিমোহন পরে উক্ত নাশকি জমিদারির মালিক হন এবং নতুন জমিদারি স্টেটের নামকরণ করেন হরিমহন স্টেট। পরবর্তীতে হরিমোহনপুর থেকে হরিপুর নাম পরিচিতি লাভ করে। ১৮৬৫ সালে ব্রিটিশ সরকার হরিপুরকে থানা এবং ১৯৮৩ সালে উপজেলায় রূপান্তরিত হয়। ==মুক্তিযুদ্ধ== ১৯৭১ সালে মুক্তিযুদ্ধের সময় হরিপুর অঞ্চল ছিল নং সেক্টরের অধীন। সময় হরিপুরের কামার পুকুরে, ভাতুরিয়ায়, ডাঙ্গীপাড়ায় গেদুড়ায় মুক্তিযোদ্ধাদের সাথে পাকসেনাদের লড়াই সংঘটিত হয়। মুক্তিযুদ্ধে উপজেলার মোঃ ইসমাইল, ডাঃ ইসমাইল, ডাঃ আজিজসহ ২০ জন মুক্তিযোদ্ধা শহীদ হন এবং ২৩ জন আহত হন। ডিসেম্বর উপজেলা শত্রুমুক্ত হয়। == জনসংখ্যার উপাত্ত == ১,৪৬,৭২৬জন (২০১১আদমশুমারী অনুযায়ী)। পুরুষ- ৭৩,৫২০ জন; মহিলা-৭৩,২০৬ জন।১৯৯১ সালের আদমশুমারি অনুযায়ী লোকসংখ্যা ১০১,৬৫৮ জন। == শিক্ষা == গড় হার ৩৪.১%; পুরুষ ৪০.৩%, মহিলা ২৭.৫%। সরকারী প্রাথমিক বিদ্যালয় ৩৮টি; নিম্ন মাধ্যমিক বিদ্যালয় ০৮টি; মাধ্যমিক বিদ্যালয় ৩২টি; কলেজ ১০টি; মাদ্রাসা ১৫টি। == অর্থনীতি == কৃষিই অর্থনীতির প্রধান চালিকাশক্তি। কৃষকদের মধ্যে ভূমিমালিক ৫৮.১২%, ভূমিহীন ৪১.৮৮%। প্রধান কৃষি ফসল ধান, গম, ভুট্টা, আলু, ডাল, শাকসবজি। প্রধান ফল-ফলাদি আম, কাঁঠাল, লিচু, পেয়ারা, তরমুজ, সুপারি, কলা, পেঁপে। বিলুপ্ত বা বিলুপ্তপ্রায় ফসলাদি কাউন, খেসারি, ছোলা, আউশ ধান, অড়হর, মাষকলাই। মৎস্য, গবাদিপশু হাঁস-মুরগির খামার -গবাদিপশু ৮, হাঁস-মুরগি ৪৮, হ্যাচারি ১। ক্ষুদ্র কুটির শিল্পের মধ্যে রয়েছে হস্তচালিত-৩৩টি, ধানমারাই কল-৩৮৭টি, এবং কুমর-২২টি। বৃহৎ শিল্প নেই। ব্যবসা বাণিজ্য পরিচালনায় হরিপুরে গড়ে উঠেছে অসংখ্য ছোট-বড় ক্ষুদ্র শিল্প। এসব ক্ষুদ্র শিল্পের সংখ্যা প্রায় ১২৪টি (চাতালসহ ধানের মিল)। এছাড়া ক্ষেত্রে হরিপুর উপজেলায় ইজারাকৃত ছোট-বড় হাট-বাজার সর্বমোট ১৮(আঠার)টি রয়েছে। ==নদীসমূহ== হরিপুর উপজেলায় বাংলাদেশ ভারতের সীমান্তে নাগর নদী। হরিপুর উপজেলায় চারটি নদী রয়েছে। সেগুলো হচ্ছে নাগর নদী, কুলিক নদী, নোনা নদী এবং গন্দর নদী। == চিত্তাকর্ষক স্থান == হরিপুর উপজেলায় অবস্থিত ভগ্নপ্রায় হরিপুর রাজবাড়ির পেছনভাগ। হরিপুর রাজবাড়ি সীমান্ত দিয়ে প্রবাহিত নাগর নদী আমগাঁও, ডাঙ্গীপাড়া হরিপুর ইউনিয়নে প্রবাহিত নোনা নদী, আমগাও, ডাঙ্গীপাড়া, ভাতুরিয়া এবং হরিপুর ইউনিয়নে প্রবাহিত গন্দর নদী, যাদুরাণী বাংলাদেশের ৪র্থ বৃহত্তম হাট, (বসে প্রতি মঙ্গলবার), আমগাঁও ইউনিয়ন; হযরত শাহ মখদুম জালাল-এর মাজার বহরমপুর, বকুয়া ইউনিয়ন; মেদনীসাগর জামে মসজিদ; গেদুড়া জামে মসজিদ; বীর গড় (বিলুপ্ত প্রায়); গড় ভবানীপুর আমাই দীঘি উপজেলা পরিষদ চত্বরের পার্শ্বে ফিশারিজ প্রকল্প পাহারগাও, চৌরঙ্গী, ডাঙ্গীপাড়া ইউনিয়ন; পশর গুটলিয়া বিল হলদিবাড়ী, ডাঙ্গীপাড়া ইউনিয়ন; সাপের খামার চৌরঙ্গী, ডাঙ্গীপাড়া ইউনিয়ন; সাঁওতালদের গ্রাম ডাঙ্গীপাড়া ইউনিয়নের শিহিপুর দামোল এবং আমগাও ইউনিয়নের কামারপুকুর। == কৃতি ব্যক্তিত্ব == রাজা গণেশ (পঞ্চদশ শতাব্দী, শাসনকাল ১৪১৫) বাংলার একজন হিন্দু শাসক, তিনি বাংলার ইলিয়াস শাহি রাজবংশকে ক্ষমতাচ্যুত করে ক্ষমতায় আসেন। == বিবিধ == এই উপজেলায় ধর্মীয় প্রতিষ্ঠানের ভেতর আছে মসজিদ ৩৩১টি, মন্দির ২৩টি, গির্জা ২টি, পুরাতন মাযার ৫টি। সাংস্কৃতিক প্রতিষ্ঠানের ভেতর আছে লাইব্রেরি ১টি, সিনেমা হল ১টি, ক্লাব ৩০টি, মহিলা সংগঠন ৯৬টি এবং খেলার মাঠ ১০টি। == আরও দেখুন == == তথ্যসুত্র == == গ্যালারি == Image:Amai Pond.JPG|হরিপুর উপজেলা চত্বরে অবস্থিত আমাই দীঘি। Image:Haripur Rajbari 3.JPG|হরিপুর উপজেলায় অবস্থিত হরিপুর রাজবাড়ির একটি ইমারত। Image:Haripur Pilot High উপজেলায় অবস্থিত হরিপুর পাইলট উচ্চ বিদ্যালয়। Image:Haripur Girls উপজেলার হরিপুর দ্বিমুখী বালিকা উচ্চ বিদ্যালয়। ==বহিঃসংযোগ== উপজেলার তথ্য বাতায়ন। জেলার উপজেলা উপজেলা
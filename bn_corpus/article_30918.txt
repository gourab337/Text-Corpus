'''জেদ্দার যুদ্ধ''' বা '''জেদ্দা অবরোধ''' ১৯২৫ সালে সংঘটিত হয়। এটি আবদুল আজিজ ইবনে সৌদ কর্তৃক হেজাজ জয়ের অভিযানের অংশ ছিল। জেদ্দা ছিল আল সৌদের বিরুদ্ধে হাশিমিদের শেষ প্রধান শক্ত অবস্থান। ==তথ্য== ১৯২৪ সালের ডিসেম্বরের প্রথমদিকে রাজা আবদুল আজিজ ইবনে সৌদের হাতে মক্কার পতনের পর হেজাজের রাজা আলি বিন হুসাইন জেদ্দায় সরে যান। তিনি নজদ সেনাদের হাত থেকে এর প্রতিরক্ষায় সচেষ্ট হন। তার অবশিষ্ট সেনারা শহরের চারপাশে প্রতিরক্ষা মজবুত করে মাইন স্থাপন করে। আলি তার ভ্রাতৃদ্বয় ট্রান্সজর্ডানের রাজা আবদুল্লাহ এবং ইরাকের রাজা ফয়সালের কাছে সাহায্য চেয়ে পাঠান। তারা দুজনেই অস্ত্র লোকবল পাঠিয়ে সাহায্য করেন। আলির কাছে থাকে দুটি পুরনো যুদ্ধবিমান আসন্ন যুদ্ধের উপযুক্ত ছিল না তাই তিনি ইটালির কাছ থেকে পাঁচটি যুদ্ধবিমান জার্মানির কাছ থেকে কয়েকটি ট্যাংক কেনেন। আলির পক্ষে বেশিদিন টিকে থাকা সম্ভব ছিল না। নিকটবর্তী গোত্রগুলো ইবনে সৌদের মিত্র ছিল। আকাবা থেকে জেদ্দায় সরবরাহও ধীরগতিতে হচ্ছিল। এছাড়া তার মাত্র দুজন পাইলট ছিল। তাদের মধ্যে একজন যুদ্ধে নিহত হন। ফলে জেদ্দার প্রধানরা ইবনে সৌদের কাছে আত্মসমর্পণের সিদ্ধান্ত নেন। অন্যদিকে রাজা আলি বিন হুসাইন লোহিত সাগর পথে বাগদাদ পালিয়ে যান। ১৯২৫ সালের ১৭ ডিসেম্বর অবরোধ সমাপ্ত হয়। এরপর ইবনে সৌদকে হেজাজের নতুন রাজা ঘোষণা করা হয়। পরের বছর তিনি হেজাজ নজদকে এক রাষ্ট্র হিসেবে একত্রিত করেন। ==আরও দেখুন== *জেদ্দার যুদ্ধ (১৮১৩) *সৌদি আরবের ইতিহাস ==তথ্যসূত্র== *Al-Harbi, Dalal: ''King Abdulaziz and his Strategies to deal with events: Events of Jeddah''. 2003, King Abdulaziz national library. আরবের ইতিহাস আরব সম্পর্কিত যুদ্ধ সৌদি আরব
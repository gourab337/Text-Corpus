'''কাসিম খান চিশতি''' মুঘল সম্রাট জাহাঙ্গীরের রাজত্বকালে বাংলার সুবাহদার ছিলেন। তিনি ছিলেন ইসলাম খান চিশতির ছোট ভাই তার উত্তরাধিকারী। তার উপাধি ছিল মুহতাসিম খান। ১৬১৩ সালে কাশিম খানকে নিয়োগ করা হলেও তিনি ১৬১৪ সালের মে মাসে দায়িত্ব গ্রহণ করেন। তিনি প্রতিবেশী অঞ্চলের বিরুদ্ধে বেশ কয়েকটি ব্যর্থ সামরিক অভিযান পরিচালনা করেছিলেন। ১৬১৬ সালে তিনি বীরভুম, পাচেট, হিজলি চন্দ্রকোনার জমিদার, বীর হামির, শামস্ খান, বাহাদুর খান বীর বাহুর বিরুদ্ধে শাস্তিমূলক অভিযান প্রেরিত হয়েছিল। তার সময়ে আরাকান পর্তুগিজরা বাংলা আক্রমণ করেছিল। আরাকানিরা প্রথমে সফলতা পেলেও, তাদের বাহিনীর অন্ত্যঃ দ্বন্দ্বের কারণে কাসিম খান এই অভিযানটি ব্যর্থ করতে পেরেছিলেন। কাসিম খান আসাম আক্রমণ করলে তার শোচনীয় পরাজয় ঘটে এবং এতে তার সৈন্য সম্পদের বিপুল ক্ষয়ক্ষতি হয়। এরপর চট্টগ্রামকে প্রথম লক্ষ্য করে কাসিম খান আরাকানিদের বিরুদ্ধে আর একটি অভিযান প্রেরণ করেছিলেন। কিন্তু তার সে প্রচেষ্টাও ব্যর্থ হয়। ক্রমাগত সামরিক ব্যর্থতার কারণে সম্রাট জাহাঙ্গীর বাংলা থেকে কাসিম খানকে প্রত্যাহার করতে নেন এবং তার স্থলে নতুন সুবাহদার ইবরাহিম খানকে প্রেরণ করেন। ==তথ্যসূত্র== ==বহিঃসংযোগ== সুবাহদার
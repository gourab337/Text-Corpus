'''টালসা''' () হচ্ছে মার্কিন অঙ্গরাজ্য ওকলাহোমার দ্বিতীয় বৃহত্তম শহর এবং জনসংখ্যার ভিত্তিতে যুক্তরাষ্ট্রের ৪৬তম বৃহত্তম শহর। ২০১০ সালের আদমশুমারী অনুযায়ী শহরটি মোট জনসংখ্যা ৩,৯১,৯০৬। এটি টালসা মেট্রোপলিটান এলাকার মূল পৌরসভা। ২০১০ সালের হিসাব অনুযায়ী টালসা মেট্রোপলিটান এলাকার জনসংখ্যা ৯,৩৭,৪৭৮ মেট্রোপলিটান এলাকার বাইরে বর্ধিত অংশের জনসংখ্যা হচ্ছে ৯,৮৮,৪৫৪। ধারণা করা হচ্ছে টালসা শহরের বর্ধিত অংশের জনসংখ্যা ২০১২-এর মধ্যে ১০ লক্ষ ছাড়িয়ে যাবে। শহরটি প্রশানিকভাবে একটি কাউন্টি সিট হিসেবেও ভূমিকা পালনা করে যা টালসা কাউন্টি নামে পরিচিত। ওকলাহোমার কাউন্টিগুলোর মধ্যে টালসার জনসংখ্যার ঘনত্ব সবচেয়ে বেশি, এবং পরবর্তীতে এটি রজার্স, ওসাজে, এবং ওয়াগোনার কাউন্টিতে ভাগ করা হয়। ১৮২৮ থেকে ১৮৩৬ খ্রিষ্টাব্দের মধ্যে ক্রিক নেটিভ আমেরিকান গোত্রের লোচাপোকা ব্যান্ডের অধিবাসীরা এই শহরের গোড়াপত্তন করেন। ১৯২১ সালে এখানেই সংঘটিত হয়েছিলো টালসা বর্ণবাদী দাঙ্গা, যা যুক্তরাষ্ট্রের ইতিহাসে অন্যতম বড় ধ্বংসাত্মক বর্ণবাদী সহিংসতাগুলোর একটি। বিশ শতকের বেশিরভাগ সময় জুড়ে এই শহরটি ডাক নাম ছিলো ‘বিশ্বের তেল রাজধানী’, এবং এটি ছিলো মার্কিন তেল শিল্পের অন্যতম গুরুত্বপূর্ণ কেন্দ্রস্থল। আরও কয়েকটি শহরের সাথে মিলে টালসা মার্কিন যুক্তরাষ্ট্রের অন্যতম বিখ্যাত মহাসড়ক ইউ.এস. রুট ৬৬-এর জনক। এছাড়াও শহরটি তার ওয়েস্টার্ন সুইং সঙ্গীতের জন্যও বিখ্যাত। টালসার অর্থনীতি খুব বেশিমাত্রায় তেলশিল্পের ওপর নির্ভরশীল হলেও অর্থনৈতিক গতিপরিবর্তন বৈচিত্রের রেশ ধরে শহরটিতে শক্তি, অর্থসংস্থান, বিমান, টেলিযোগাযোগ প্রযুক্তি ক্ষেত্রেও বিভিন্ন শিল্প গড়ে উঠেছে। আরকানস রিভার নেভিগেশন সিস্টেমের শুরুতে অবস্থিত টালসা পোর্ট অফ ক্যাটুসা হচ্ছে যুক্তরাষ্ট্রের অন্যতম গুরুত্বপূর্ণ অভ্যন্তরীণ নদীবন্দর যার সাথে আন্তর্জাতিক জলভাগের যোগাযোগ রয়েছে। শহরের অভ্যন্তরে অবস্থিত দুইটি উচ্চশিক্ষা প্রদানকারী প্রতিষ্ঠান পরিচালিত হয় ন্যাশনাল কলেজিয়েট অ্যাথলেটিক অ্যাসোসিয়েশনের ১ম ডিভিশন, ওরাল রবার্টস বিশ্ববিদ্যালয় টালসা মাধ্যমে। মার্কিন যুক্তরাষ্ট্রের অন্যতম টর্নেডো প্রবণ এলাকা টর্নেডো অ্যালের অন্তর্গত টালসার আবহাওয়া যথেষ্ট গোলযোগপূর্ণ। অবস্থানগত দিক থেকে শহরটি আরকানস’ নদীর পাশে উত্তরপূর্ব ওকলাহোমায় অবস্থিত ওজার্ক পর্বতমালার পাদদেশে অবস্থিত। ওকলাহোমার এই অংশটি ‘গ্রিন কান্ট্রি’ নামেও সমধিক পরিচিত। টালসা শহরকে ওকলাহোমার সাংস্কৃতিক কলা কেন্দ্র হিসেবে অভিহিত করা হয়। টালসায় রয়েছে দুইটি বিশ্বখ্যাত শিল্পকলা জাদুঘর, পূর্ণকালীন অপেরা ব্যালে প্রতিষ্ঠান, এবং যুক্তরাষ্ট্রের অন্যতম বৃহৎ আর্ট ডেকো ধাঁচের স্থাপত্যশিল্প। পার্টনার্স ফর লিভেবল কমিউনিটিস, ফোর্বস, এবং রিলোকেট অ্যামেরিকার মানদণ্ডে শহরটি যুক্তরাষ্ট্রের বাসযোগ্য অন্যতম বড় শহরগুলোর একটি হিসেবে বিবেচিত হয়েছে। টালসার অধিবাসীরা ‘টালসান’ নামে পরিচিত। ==তথ্যসূত্র== == বহিঃসংযোগ == শহরটি সরকারি ওয়েবসাইট টালসা চেম্বার অফ কমার্স টালসা কনভেনশ অ্যান্ড ভিজিটর্স ব্যুরো টালসা পুলিশের সরকারি ওয়েবসাইট ভিশন ২০২৫ টালসার পার্ক টালসার নদী পার্ক টালসা ফাউন্ডেশন ফর আর্কিটেকচার গ্রিস কান্ট্রি বিজনেস অ্যান্ড ইভেন্ট শোকেস শহর
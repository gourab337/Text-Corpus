'''কালোনাক হাঙর''' (; দ্বিপদ নাম ''Carcharhinus acronotus'' রেকিয়েম হাঙ্গরদের একটি প্রজাতি। এটি কারকারিনিডি গোত্রের অন্তর্গত। সাধারণত পশ্চিম আটলান্টিক মহাসাগরের গ্রীষ্মমন্ডলীয় এবং এলাকায় এদেরকে দেখা যায়। এই প্রজাতির সাধারণত উপকূলবর্তী ঘাস, বালি, বা পাথরকুঁচিতে এবং প্রাপ্তবয়স্করা গভীর জলে বসবাস করতে পছন্দ করে। একটি ছোট হাঙ্গর সাধারণত ১.৩ মিটারের (৪.১ ফুট) মত লম্বা হয়। এদের খাবারের তালিকায় বড় অংশ জুড়ে রয়েছে মাঝারি আকারের মাছ মলাস্ক। কারকারিনিডি গোত্রের অন্য সব সদস্যদের মত কালোনাক হাঙ্গরও সরাসরি প্রসব করে। স্ত্রী হাঙ্গর দুই থেকে তিন বছরের মধ্যে বয়ঃপ্রাপ্ত হয়। বসন্ত কালে বা গ্রীষ্মের প্রথম দিকে বাচ্চা দেয়। এদের গর্ভধারনকাল সাধারণত এগারো মাস। == শ্রেণীবিন্যাস == কালোনাক হাঙর তার উপরের পাটির একটি দাঁত (অঙ্কিত চিত্র) তীরচিহ্ন আর আনুভূমিক রেখাগুলো দিয়ে এর সনাক্তকরণ বৈশিষ্ট্যগুলো নির্দেশ করা হয়েছে। ১৮৬০ সালে কিউবার প্রাকৃতিকবিদ ফেলিপে পোই তার ''মেমোরিয়াস সোব্রে লা হিস্টোরিয়া নাতুরাল দে লা ইস্লা দে কুবা'' বইয়ে ''Squalus acronotus'' হিসেবে প্রথম কালোনাক হাঙ্গরের বর্ণনা উল্লেখ করেন। পরে তিনি প্রজাতিটিকে কারকারিনাস (Carcharhinus) গণের অন্তর্ভুক্ত করেন। এর আদর্শ নমুনাটি একটি পুরুষ এটি কিউবার সমুদ্রতীর থেকে সংগ্রহ করা হয়েছে। দৈর্ঘ্যে এটি ছিল ৯৮ সেন্টিমিটার (৩.২ ফুট) লম্বা। কিন্তু ওই একই বছর এই নাম পরিবর্তিত করে ''Carcharhinus acronotus'' নাম রাখা হয়। এখন পর্যন্ত নামটিই প্রচলিত রয়েছে। শব্দটি এসেছে গ্রিক "karcharos"যার অর্থ তীক্ষ্ণ এবং "rhinos" যার অর্থ নাক। ইংরেজি ভাষাভাষী দেশ জুড়ে একে Blacknose shark নামে ডাকা হয়। অন্য যেসব নামে এদের ডাকা হয়: cação (পর্তুগীজ), cazon AMARILLO (স্প্যানিশ), hanagurozame (জাপানি), lombo-preto (স্প্যানিশ), requin nez noir (ফরাসি), sarda (স্প্যানিশ), tiburon AMARILLO (স্প্যানিশ), এবং zwartsnuithaai (ডাচ)। == বিচরণস্থল == কালোনাক হাঙ্গরের প্রধান বিচরণক্ষেত্র পশ্চিম আটলান্টিক মহাসাগর উত্তর ক্যারোলিনা (যুক্তরাষ্ট্র)। দক্ষিণ ক্যারিবিয়ান সাগর, বাহামা, এবং মেক্সিকো উপসাগর সহ দক্ষিণ ব্রাজিলেও এদের দেখতে পাওয়া যায়। এছাড়া হাঙ্গর উপকূলবর্তী গ্রীষ্মমন্ডলীয় এবং উষ্ণ পশ্চিম আটলান্টিক মহাসাগরের নাতিশীতোষ্ণ জলের মধ্যে বিচরণ করে। উপকূলবর্তী একটি প্রজাতি হিসাবে এরা প্রবালপ্রাচীরের মধ্যে ঘুরে বেড়ায় শিকার করে। == জীববিজ্ঞান == কালো নাক হাঙ্গর ধূসর রংয়ের হয় এদের দ্বিতীয় পৃষ্ঠীয় পাখনা এবং এদের পৃষ্ঠদেশীয় লেজের উপর সবুজাভ ধূসর রংয়ের টিপ থাকে। এই হাঙ্গরের আর একটা বিষয় জানা যায় এর নাম থেকে। এর নাকে কালো ধূসর রংয়ের একটা টিপ থাকে যার কারণে এই কালোনাক হাঙ্গর সহজেই চেনা যায়। কালোনাক হাঙ্গরের উপরের চোয়াল ১২-১৩ সারি দাঁত আছে এবং নিচের চোয়ালে ১১-১২ সারি দাঁত আছে। একটি কালোনাক হাঙ্গরের গড় দৈর্ঘ্য প্রায় ৪.১ ফুট (১২৫ সেমি)। তবে এটি ৪.৬ ফুট (১৪০ সেমি) পর্যন্ত সর্বোচ্চ বাড়তে পারে। ভৌগলিক অবস্থানে নারী কালোনাক হাঙ্গর বাচে ১০-১৬ বছর এবং পুরুষ বাচে ৪.৫-৯ বছর। একটি সাম্প্রতিক গবেষনায় দেখা গেছে মেক্সিকো উপসাগরের নারী হাঙ্গর সর্বোচ্চ বাচে ১১.৫ বছর পুরুষ হাঙ্গর বাচে ৯.৫ বছর। সঠিক আকারের হাঙ্গর সাধারণত ২২ পাউন্ড (১০ কেজি) হয়ে থাকে। এদের খাবার তালিকায় আছে নানা রকমের ছোট মাছ। যেমন- pinfish, croakers, porgies, anchovies anchovies, spiny boxfishes, and porcupine fish তবে এরা অনেক সময় অক্টোপাসও খায়। == প্রজনন == মে/জুন মাসের প্রথম দিকে এরা প্রজনন শুরু করে। এই সময়ে নারী-পুরুষ জোড়া মিলিতো হয়। এদের গর্ভকালীন সময়সীমার মেয়াদ ১০-১১ মাস। বর্তমানে হাঙ্গর নর্থওয়েস্টার্ন আটলান্টিক এবং মেক্সিকো উপসাগরে মধ্যে দুটি পৃথক প্রজনন স্থানে প্রজনন করতে আসে। নারী হাঙ্গর একবারে ৩-৬ টি বাচ্চা দেয় কিন্তু স্বাভাবিক সংখ্যা হল টি। জন্মের সময় তরুণ হাঙ্গরের দৈর্ঘ্য হয় ১৭-২০ ইঞ্চি (৪৩-৫১ সেমি)। সাউথ ক্যারোলিনা (যুক্তরাষ্ট্র) এই হাঙ্গরের নার্সারী এলাকা হিসাবে পরিচিত। == বিপদ == এই ছোট হাঙ্গর মানুষের উপর খুব বেশি বিপদের কারণ না। এখনো এমন কোনো রিপোর্ট পাওয়া যায়নি যেখানে কালোনাক হাঙ্গর কোনো মানুষের উপর হামলা চালিয়েছে। তবে মানুষের মুখোমুখি হলে অনেক সময় এরা হুমকি দেয়। মানুষের উচিত এদের এড়িয়ে চলা। == গুরত্ব == এই হাঙ্গর জেলেরা ধরে থাকে, কারণ অনেক দেশেই এর ফিন বা পাখনা খাওয়া হয়। তাই মানুষের কাছে এটি একটি শিকারযোগ্য মাছ। এমন অনেক বাজার আছে যেখানে এই মাছের খুবই চাহিদা। == সংরক্ষণ == কালোনাক হাঙ্গর বর্তমানে ওয়ার্ল্ড কনসারভেশন ইউনিয়ন (IUCN) এর বিপন্ন হুমকির ভেতর থাকা হাঙ্গরের ভিতরে আছে। এর কারণ হল এই মাছের শিকার করা। IUCN এই মাছ সংরক্ষণের নীতি নিয়েছে। যারা এই মাছ শিকারের সাথে জড়িত আছে তাদেরও একাজে এগিয়ে আসতে হবে। == তথ্যসূত্র == প্রজাতি
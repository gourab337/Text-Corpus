রাজা '''জগৎকিশোর আচার্য চৌধুরী''' () (২৪ মার্চ, ১৮৬৪ ২১ ডিসেম্বর, ১৯৩৮) ছিলেন ভারতীয় উপমহাদেশের একজন জমিদার এবং শিক্ষার পৃষ্ঠপোষক। পূর্ববঙ্গের বিভিন্ন স্থানে শিক্ষা বিস্তারের জন্য বহু অর্থ দান করে "দানবীর" হিসেবে খ্যাতিলাভ করেন। ময়মনসিংহে "বিদ্যাময়ী বালিকা বিদ্যালয়" প্রতিষ্ঠাকল্পে ৫০,০০০ টাকা ব্যয় করেন। কাশীতে বার্ষিক ১০,০০০ টাকা ব্যয় করে সত্র চালাতেন। সংগীত সাহিত্যে অনুরাগী এবং দক্ষ শিকারি ছিলেন। ==জন্ম== জগৎকিশোর আচার্য চৌধুরীর জন্ম বাংলাদেশের ময়মনসিংহ জেলার মুক্তাগাছায়। তার জন্ম জমিদার পরিবারে। ==মুক্তাগাছা জমিদারবাড়ি== মুক্তাগাছা জমিদারবাড়ির অভ্যন্তরে একটি রঙমহল নির্মাণ করেন জগৎকিশোর এবং তার কনিষ্ঠ পুত্রের নামে স্থাপনাটির নামকরণ করেন ‘ভূপেন্দ্র রঙ্গপীঠ’। চারকোণাকার এই রঙমহলের ডান পাশে রাজরাজেশ্বরী মন্দির। বাম দিকে দর্শক উপবেশনের স্থান। রঙমহলের পূর্বপ্রান্তে ১৯৪৫ সালে ঘূর্ণায়মান মঞ্চ স্থাপন করেন নাট্যামোদি জমিদার জীবেন্দ্রকিশোর আচার্য চৌধুরী। ==তথ্যসূত্র== জন্ম মৃত্যু শিক্ষানুরাগী জেলার ব্যক্তি
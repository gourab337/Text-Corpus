প্যারিসে লুই ভুইতোঁ-র কার্যালয় ভবনের অভ্যন্তরভাগ '''লুই ভুইতোঁ মালতিয়ে''' (), যা সাধারণভাবে '''লুই ভুইতোঁ''' নামে পরিচিত, ফ্রান্সের একটি পোষাকশৈলী খুচরা বিলাসদ্রব্য বিক্রেতা ব্যবসা প্রতিষ্ঠান। ১৮৫৪ সালে ফরাসি পোষাকশৈলী নকশাবিদ লুই ভুইতোঁ প্রতিষ্ঠানটি চালু করেন। প্রতিষ্ঠানটির বেশির ভাগ পণ্যের গায়েই "LV" মার্কাটি মুদ্রিত থাকে। প্রতিষ্ঠানটি বিলাসবহুল অন্তর্বাস চামড়ার পণ্য, তৈরি পোষাক, জুতা, ঘড়ি, গয়না, আনুষাঙ্গিক পণ্য, রোদচশমা বই বিক্রি করে থাকে। লুই ভুইতোঁ বর্তমানে বিশ্বের অগ্রগণ্য পোষাকশৈলীঘর বা ফ্যাশন হাউজগুলির একটি। প্রতিষ্ঠানটি নিজস্ব একক দোকানে কিংবা উচ্চমানের বিপণীবীথির অংশবিশেষ ভাড়া নিয়ে এবং ইন্টারনেটে নিজস্ব ওয়েবসাইটের ইলেক্ট্রনিক বাণিজ্য পাতার মাধ্যমে তাদের পণ্যগুলি বিক্রয় করে থাকে। ২০০৬ থেকে ২০১২ সাল পর্যন্ত টানা ছয় বছর লুই ভুইতোঁকে বিশ্বের সবচেয়ে মূল্যবান মার্কার মর্যাদা দেওয়া হয়। ২০১৩ সালে প্রতিষ্ঠানটির বাজারমূল্য ছিল ২৮৪০ কোটি মার্কিন ডলার এবং আয় ছিল ৯৪০ কোটি মার্কিন ডলার। প্রতিষ্ঠানটি বিশ্বের ৫০টি দেশের ৪৬০টি দোকানে ব্যবসা পরিচালনা করে। ==তথ্যসূত্র== ব্যবসা প্রতিষ্ঠান
'''১৮১৪ এর ইংরেজ-ওলন্দাজ চুক্তি''' ('''লন্ডন সম্মেলন''' নামেও পরিচিত) হচ্ছে লন্ডনে ইউনাইটেড কিংডম অফ গ্রেট ব্রিটেইন এন্ড আয়ারল্যান্ড এবং সভারেইন প্রিন্সিপালিটি অফ দি ইউনাইটেড নেদারল্যান্ডস এর মধ্যে ১৮১৪ সালের ১৩ আগস্টে সাক্ষরিত একটি চুক্তি। এই চুক্তিটিতে সাক্ষর করেছিলেন ব্রিটিশদের হয়ে রবার্ট স্টুয়ার্ট, ভিসকাউন্ট ক্যাস্টলেরেই এবং ডাচদের হয়ে হেন্ড্রিক ফাগেল। == চুক্তির শর্ত == এই চুক্তি ওলন্দাজদেরকে আমেরিকা অঞ্চল (উত্তর দক্ষিণ আমেরিকা সম্মিলিতভাবে), আফ্রিকা এবং এশিয়ায় তাদের ঔপনিবেশিক দখলগুলোকে ফিরিয়ে দেয় যা নেপলীয় যুদ্ধ শুরু হবার পূর্বে ১৮০৩ সালের জানুয়ারিতে তাদের অধিকারে ছিল। ব্যতিক্রম হিসেবে ডাচরা আফ্রিকার উত্তমাশা অন্তরীপ, এবং দক্ষিণ আমেরিকা এর দেমেরারা, এসেকুইবো এবং বারবিসকে (যা পরবর্তিতে একত্রিত হয়ে ব্রিটিশ গায়ানা নামে পরিচিত হয়) ইংরেজদের কাছে ছেড়ে দেয়, পূর্বে যেগুলোতে ওলন্দাজদের বাণিজ্যিক অধিকার ছিল। এছাড়াও ইংরেজরা ওলন্দাজদের কাছে সুমাত্রা দ্বীপের কিছু অংশ এবং এর বাংকা দ্বীপ ছেড়ে দেয়, এবং বিনিময়ে তারা ভারতের কোচিন এবং মালাবার উপকুলে এর অধীনে থাকা সব কিছু নিয়ে নেয়। ডাচরা একটি বার্ষিক মজুরির বিনিময়ে কলকাতার নিকটস্থ বরানগর জেলাও ছেড়ে দেয়। এই চুক্তিতে ওলন্দাজদের দ্বারা দেয়া ১৮১৪ সালের ১৫ জুনের একটি ঘোষণার কথাও উল্লেখ ছিল। সেটা হচ্ছে, দাস বাণিজ্যের জন্য কোন জাহাজ কোন ইংরেজ বন্দরে আর অনুমোদিত হবে না, এবং এখানে ওলন্দাজ নাগরিকদের জন্য দাস বাণিজ্যে জড়িত থাকার নিষেধাজ্ঞা পর্যন্ত এই সীমাবদ্ধতাকে বর্ধিত করা হবে চুক্তিতে উল্লেখ করা হয়। গুয়াদলুপ এর ক্যারিবীয় দ্বিপপুঞ্জের দাবি মেটানোর জন্য (''দেখুন গুয়াদলুপ তহবিল'' সুইডেনকে ১০ লক্ষ পাউন্ড পরিষোধ করতে রাজি হয়। ইংরেজরা এবং ওলন্দাজরা নিচু ভূমির দেশগুলোর (যার মধ্যে নেদারল্যান্ডস একটি) প্রতিরক্ষার উন্নয়নের জন্য ২০ লক্ষ পাউন্ড খরচ করতে রাজি হয়। "হল্যান্ডের সাথে জোটবদ্ধ হয়ে নিচু ভূমির দেশগুলোর জন্য সর্বশেষ এবং সন্তোষজনক বন্দোবস্ত" এর জন্য আরও ৩০ লক্ষ পাউন্ড এর মত তহবিল এর কথার উল্লেখ করা হয়। এই চুক্তি থেকে তৈরি হওয়া বিবাদ ১৮২৪ এর ইংরেজ-ওলন্দাজ চুক্তির বিষয়বস্তুতে পরিণত হয়। == আরও দেখুন == ইংরেজ-ওলন্দাজ দাস বাণিজ্য চুক্তি (১৮১৮) *১৮২৪ এর ইংরেজ-ওলন্দাজ চুক্তি ১৮৭০-৭১ এর ইংরেজ-ওলন্দাজ চুক্তি সম্পর্ক == তথ্যসূত্র == L.J.P.J. Jeekel. Dissertatie. ''Het (P. Somerwil, Leiden 1881); en E.S. de Klerck. ''De Atjeh-Oorlog. Het ontstaan van de oorlog.'' Deel (Martinus Nijhoff, Den Haag 1912). ইতিহাস এর চুক্তিসমূহ যুদ্ধ সংক্রান্ত চুক্তিসমূহ ইতিহাস ইতিহাস ইতিহাস পূর্ব এশিয়ার ইতিহাস চুক্তিসমূহ
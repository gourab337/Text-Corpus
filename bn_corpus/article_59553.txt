'''জর্জ আলেকজান্ডার''' (; জন্ম: ২২ এপ্রিল, ১৮৫১ মৃত্যু: নভেম্বর, ১৯৩০) ব্রিটওয়েল স্যালোম এলাকায় জন্মগ্রহণকারী ইংরেজ বংশোদ্ভূত প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৮৮০ থেকে ১৮৮৪ সময়কালে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়ান বুশর‍্যাঞ্জার্স দলের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। == খেলোয়াড়ী জীবন == আক্রমণাত্মক ভঙ্গীমায় ব্যাটিংসহ ফাস্ট বোলিং করতেন জর্জ আলেকজান্ডার। ১৮৮০ ১৮৮৪ সালে বিলি মারডকের নেতৃত্বাধীন অস্ট্রেলিয়া দলের ইংল্যান্ড সফর ব্যবস্থাপনার সার্বিক দায়িত্বে ছিলেন তিনি। এছাড়াও, ১৮৮২-৮৩ মৌসুমে ইভো ব্লাইয়ের নেতৃত্বাধীন ইংরেজ দলের ব্যবস্থাপনার দায়িত্বে ছিলেন। সফরেই ইংল্যান্ড দল অস্ট্রেলিয়া থেকে অ্যাশেজ পুণরুদ্ধার করতে সমর্থ হয়েছিল। ১৮৮০ সালে ব্যবস্থাপকের দায়িত্ব পালনের পাশাপাশি জর্জ আলেকজান্ডার দলের অন্যতম বোলার হিসেবে যুক্ত ছিলেন। বিভিন্ন উপনিবেশে গমনের পাশাপাশি ইংল্যান্ডও গমন করেন। সামগ্রিকভাবে সফরে নয় রান গড়ে ১০৯ উইকেট পেয়েছিলেন। ইংরেজ ভূমিতে অনুষ্ঠিত ওভালের প্রথম টেস্টে তিনি খেলেছিলেন। খেলায় তিনি দুই উইকেট পান নবম উইকেট জুটিতে দলীয় অধিনায়কের সাথে ৫২ রান তুলেন। ফলে সফরকারী দল কোনক্রমে ইনিংস পরাজয় এড়াতে সমর্থ হয়। চার বছর বাদে অ্যাডিলেড ওভালে নিজস্ব দ্বিতীয় টেস্টে অংশগ্রহণের সুযোগ পান। তবে, এবার অবশ্য কোন উইকেটের সন্ধান পাননি তিনি। == তথ্যসূত্র == == আরও দেখুন == জোই পালমার পার্সি ম্যাকডোনেল ভিক্টোরিয়া ক্রিকেট দল অস্ট্রেলীয় টেস্ট ক্রিকেটারদের তালিকা টেস্ট ক্রিকেট অভিষেকে উইকেট লাভকারী ইংরেজ ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার উপনিবেশে ইংরেজ অভিবাসনকারী ক্রিকেটার ক্রিকেট ক্লাবের ক্রিকেটার
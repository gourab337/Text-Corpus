অণুবীক্ষ্ণণ যন্ত্রে ক্লোরোপ্লাস্ট। সবুজ রঙের এই প্লাস্টিডগুলিতে সালোকসংশ্লেষ প্রক্রিয়া ঘটে। এদের স্ট্রোমার মধ্যে ক্লোরোফিল অণুর উপস্থিতির জন্যেই এদের সবুজ রঙ হয়। ক্লোরোপ্লাস্ট মূলত থাকে গাছের পাতায়, কচি কান্ডের ত্বকে, ফুলের বৃতিতে এবং কচি ফলের ত্বকে। সাধারণত যে সমস্ত কোষকলাতে সালোকসংশ্লেষ হয়, সেই সব কলার কোষে প্রচুর পরিমাণে ক্লোরোপ্লাস্ট থাকে। এছাড়াও বীজের মধ্যে ভ্রূণে আর বড় গাছের প্যারেনকাইমা কলার কোষে ক্লোরোপ্লাস্ট পাওয়া যায়। ==নামকরণ== ক্লোরোপ্লাস্ট শব্দটি এসেছে গ্রিক শব্দ "ক্লোরোস" এবং "প্লাস্টেস" থেকে। ক্লোরোস (χλωρός) অর্থ '''সবুজ''' এবং প্লাস্টেস (πλάστης) অর্থ যা গঠিত হয়। ১৮৮৩ সালে Andreas Schimper এর নামকরণ করেন। ==কাজ== শর্করা জাতীয় খাবার প্রস্তুত করা। সৌর শক্তিকে জৈবনিক শক্তিতে রূপান্তর করা। ফটোফসফোরাইলেশন অর্থাৎ, সূর্যের আলোর সহায়তায় ADPকে ATPতে রূপান্তর। ফটোরেসপিরেশন বা আলোক শ্বসন ঘটায়। "গ্রানা"য় সালোকসংশ্লেষণের আলোক পর্যায় এবং "স্ট্রোমা"য় অন্ধকার পর্যায়ের বিক্রিয়া হয়। এরা নিজ প্রয়োজনে প্রোটিন নিউক্লিক এসিড তৈরি করে। কিছু RNA ফ্যাটি এসিড এর সংশ্লেষণও ঘটে। ক্লোরোপ্লাস্ট থেকে ক্রোমোপ্লাস্ট লিউকোপ্লাস্ট গঠিত হতে পারে। এতে নিজস্ব রাইবোজোম থাকে যা কিছু প্রোটিন সংশ্লেষণ করে। এতে নিজস্ব DNA থাকায় সাইটোপ্লাজমিক ইনহেরিটেন্স অংশ নেয়।
মাথাপিছু জিডিপি অণুযায়ী আফ্রিকার দেশসমূহ (ডলারে, ২০০২) '''আফ্রিকার অর্থনীতি''' বলতে আফ্রিকা মহাদেশের জনগণের বাণিজ্য, শিল্প সম্পদকে বোঝায়। বর্তমানে আফ্রিকাতে ৫৪টি ভিন্ন রাষ্ট্রে প্রায় ৮৯ কোটি লোক বাস করছে। আফ্রিকা বিশ্বের দরিদ্রতম মহাদেশ। যদিও মহাদেশটির অংশবিশেষ বিগত বছরগুলিতে উল্লেখযোগ্য প্রবৃদ্ধি অর্জন করতে সক্ষম হয়েছে, এখানকার ২৫টি দেশ জাতিসংঘের মানব উন্নয়ন রিপোর্টে ১৭৫টি দেশের মধ্যে সর্বনিম্ন স্থানে অবস্থান করছে। এর কারণ মূলত ঐতিহাসিক অস্থিরতাজনিত। আফ্রিকার পর মহাদেশটিতে ভারসাম্যহীনতার সৃষ্টি হয় এবং ঠান্ডা যুদ্ধের সময় তা আরও খারাপের দিকে মোড় নেয়। রাজনৈতিক অঙ্গণে ব্যাপক দুর্নীতি এবং স্বজনপ্রীতি আফ্রিকার অর্থনীতির দৈন্যতায় ইন্ধন জুগিয়েছে। এশিয়া এবং লাতিন আমেরিকার দেশগুলির তুলনায় আফ্রিকা আন্তর্জাতিক বাণিজ্য, বিনিয়োগ, মাথাপিছু আয় এবং অন্য সমস্ত অর্থনৈতিক প্রবৃদ্ধিমূলক সূচকে হয় থেমে আছে নয় পিছিয়ে পড়েছে। দরিদ্রতার কারণে আয়ু কমে গেছে, সহিংসতা অস্থিরতা বেড়ে গেছে এবং এই দোষ্টচক্রে পড়ে অর্থনীতি আরও পিছিয়ে পড়ছে। বিগত বছরগুলিতে বিচ্ছিন্নভাবে আফ্রিকান দেশগুলির উন্নতির বহু উদ্যোগ নেওয়া হলেও সেগুলি ব্যর্থ হয়েছে। তবে সাম্প্রতিক তথ্য থেকে দেখা যায়, মহাদেশের অংশবিশেষ, বিশেষ করে সাহারা-নিম্ন আফ্রিকা, বাকী বিশ্বের সাথে তাল মিলিয়ে প্রবৃদ্ধি অর্জন শুরু করেছে। আফ্রিকার সবচেয়ে দ্রুত প্রবৃদ্ধিশীল অর্থনীতিগুলির প্রবৃদ্ধির হার বিশ্ব গড়ের চেয়ে উল্লেখযোগ্য পরিমাণে বেশি। ২০০৭ সালে সবচেয়ে দ্রুত প্রবৃদ্ধিশীল অর্থনীতিগুলির মধ্যে আছে মোরিতানিয়া (১৯.৮%), অ্যাঙ্গোলা (১৭.৬%), মোজাম্বিক (৯.৬%) এবং মালাউই (৭.৮%)। == তথ্যসূত্র ==
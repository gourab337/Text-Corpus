সাতগাঁও শ্রীমঙ্গল উপজেলার একটি প্রাচীন জনপদ সপ্তগ্রাম বা সাতগাঁও। পাহাড় আর হাওরের মধ্যবর্তী সমতল ভূমি মিলেই সাতগাঁও এর অবয়ব। প্রখ্যাত রচয়িতা চক্রপানি দত্তের পুত্র মহিপতি দত্ত যিনি চিত্রদত্ত নামে পরিচিত, তিনি ছিলেন এর ক্ষেত্রাধিকারী। সাতগাঁও বাজার শ্রীমঙ্গল উপজেলার ভুনবীর ইউনিয়নের প্রধানতম সাতগাঁও বাজারটি মাধবপাশা গ্রামে অবস্থিত। সীমানা পুর্বে নতুন বাজার উত্তরে কামাই ছড়া ব্রীজ পশ্চিমে গান্ধী ছড়া রোড দক্ষিণে সাতগাঁও রেলষ্টেশন। চারদিকে ছোট ছোট নদী বেষ্টিত সাতগাঁও বাজার ঠিক কবে প্রতিষ্ঠিত হয়েছিল তার সঠিক কোন তথ্য কোথাও পাওয়া যায়নি। তৎকালীন সময়ে ত্রিপুরা রাজ্যের অন্তর্গত অঞ্চল সাতগাঁও পরগনা নামে এক‌টি পরগনা ছিল। ১৮৯৫ সালে মতিগঞ্জ বাজার প্রবল ভূমিকম্পে ক্ষতিগ্রস্ত হলে মতিগঞ্জ থেকে সরিয়ে এনে সাতগাঁও এর বীরেন্দ্র গঞ্জ বাজার যা নতুন বাজার নামক স্থানে মতিগঞ্জের হাট বসতে শুরু করে। এটি ভুনবীর ইউনিয়ন, আশিদ্রোন ইউনিয়ন, সিন্দুরখান ইউনিয়ন সাতগাঁও ইউনিয়নের মানুষের একমাত্র প্রানকেন্দ্র ছিলো এক সময়ে। বিট্রিশ সরকার ১৯০২ সালে আসাম রেলপথ নির্মাণের ফলে সাতগাঁও এক‌টি রেলওয়ে ষ্টেশন তৈরী করে দিলে এই বাজারের গুরুত্ব বহুগুণে বেড়ে যায়। মুলত রেল ষ্টেশন কে ঘিরেই এই বাজারের আধিপত্য ছিলো। ষ্টেশনে ইস্পাহানি সহ অন্যান্য চা বাগানের জন্য চা গুদাম নির্মাণ করে। এই ষ্টেশন দিয়ে চায়ের পাতা চট্টগ্রাম নদী বন্দর সহ দেশের বিভিন্ন স্থানে প্রেরণ করা হতো। সাতগাঁও রেলষ্টেশন থেকে রেল গাড়িতে পানি সরবরাহ করার ব্যবস্থা ছিলো। বিশেষত চাঁদপুর থেকে সরাসরি রেল গাড়ি যোগে সাতগাঁও ইলিশ মাছ খালাস করে শ্রীমঙ্গল সহ সিলেটের বিভিন্ন স্থানে পাঠানো হতো। লোকাল ট্রেন দিয়ে এই অঞ্চলের মানুষের দেশের বিভিন্ন স্থানে যাওয়া আসার অন্যতম মাধ্যম ছিলো। সাতগাঁও বাজারের উত্তরে শ্রীমঙ্গলের রোডে পাকিস্তানী শাসনামলে বিদ্যুৎ উন্নয়ন বোর্ড ওয়াবদা পাওয়ার ষ্টেশন করার জন্য জমি লীজ নিয়েছিল। যার জন্য জায়গার নাম ওয়াবদা হিসেবে সবার কাছে পরিচিত। অবশ্য পরবর্তীতে আর পাওয়ার ষ্টেশন তৈরী করেনি এখন জায়গাটি পরিত্যক্ত অবস্থায় রয়েছে। সাতগাঁও বাজার থেকে এক কিলোমিটার উত্তরে ঢাকা সিলেট মহাসড়কের সাতগাঁও চৌমুহনীতে বাস ষ্টেশন রয়েছে। সাতগাঁও বাজারের পাশেই মাধবপাশা গ্রামে বিট্রিশ সরকার কতৃক স্থাপিত সাতগাঁও সাবপোষ্ট অফিস রয়েছে যার শাখা সিক্কা, ভুনবীর, মির্জাপুর, সমশেরগঞ্জ বাজার সাতগাঁও চা বাগান। বাজারে রয়েছে সোনালী ব্যাংক লিমিটেডের শাখা অফিস। শিক্ষা প্রতিষ্ঠানের মধ্যে উচ্চ শিক্ষা প্রতিষ্ঠান আব্দুস সামাদ হাজী প্রতিষ্ঠিত সাতগাঁও সামাদিয়া আলিয়া মাদ্রাসা, সাতগাঁও বাজার প্রাথমিক বিদ্যালয় মাধবপাশা সরকারি প্রাথমিক বিদ্যালয়, মেরী গোল্ড জুনিয়র কিন্ডার গার্ডেন। বাজারের মধ্যভাগে সৌন্দর্য মন্ডিত গনি মিয়া হাজী প্রতিষ্ঠিত সাতগাঁও বাজার জামে মসজিদ, রেলষ্টেশনে রেলওয়ে জামে মসজিদ সামাদিয়া আলিয়া মাদ্রাসা মসজিদ নতুন বাজার দু তলা জামে মসজিদ রয়েছে। বাজারের নতুন বাজার নামক স্থানে রয়েছে এক‌টি বৃহৎ খেলার মাঠ এক‌টি কবরস্থান। বাজারের পাশেই সিন্দুরখান রোডে হযরত খাজা ইউনুছ পাগলা রহঃ মাজার যেখানে শতশত ভক্তবৃন্দের অংশ গ্রহণের মাধ্যমে বাৎসরিক উরস অনুষ্ঠিত হয়ে থাকে এবং গরু জবাই করে শিরনি করা হয়ে থাকে। ভুনবীর ইউনিয়ন পরিষদ কতৃক ইজারা দিয়ে পরিচালিত অসংখ্য দোকান পাট নিয়ে পরিপূর্ণ বাজারটি প্রতিদিন বসে সাপ্তাহিক হাট শুক্রবার বসে একদিন। সাতগাঁও বাজারের চতুর্দিকে ছোট ছোট নদী থাকায় ভৌগলিক কারণে নির্দিষ্ট সীমানার গন্ডী অতিক্রম করে সবরকমের যোগাযোগ ব্যবস্থা ভালো থাকা সত্ত্বেও বাজারটি প্রসার লাভ করতে পারেনি। তা না হলে হয়তো প্রাচীন এই বাজারটি আজ পৌরসভায় রুপান্তর হতে পারতো। শ্রীমঙ্গল উপজেলা সদর থেকে দশ কিলোমিটার দুরত্বে এই বাজার থেকে সিএনজি দিয়ে খুব সহজেই শ্রীমঙ্গল হয়ে দেশের যেকোন স্থানে যাতায়াত করা যায় অনায়াসেই। সাতগাঁও বাজারের ঐতিহ্য এই বাজারে অগ্রীকন্যা খ্যাত মতিয়া চৌধুরী এসেছিলেন জনসভায়, দীগন্দ্র বাবুর বড়ঘর, ওয়াসিত মেম্বারের বাসা, গনি খান সাহেবের মার্কেট, আব্দুস সামাদ হাজীর বাসা,লালোর বাপের ঘর,জহুর আলীর ঘর,নুর হোসেন মেম্বারের ঘর, ধনীর মার বাড়ি,সুফি সাহেবের ডাক্তার, মনিলাল হালই এর জিলিপির দোকান,মনহর হাজীর দোকান, প্রতাপশালী দুই ভাই আরিফ উল্লা আমজাদ উল্লা,প্যারি ডাক্তার, সরবিন্দুর দক্ষিণে মাধবপাশার দীঘি,ভটের বাড়ি ইত্যাদি।
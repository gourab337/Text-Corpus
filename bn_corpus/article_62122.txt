'''হেনড্রিক ইরাসমাস ফন ডার ডাসেন''' (; জন্ম: ফেব্রুয়ারি, ১৯৮৯) ট্রান্সভাল প্রদেশের প্রিটোরিয়ায় জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য তিনি। ঘরোয়া প্রথম-শ্রেণীর দক্ষিণ আফ্রিকান ক্রিকেটে হাইভেল্ড লায়ন্সের প্রতিনিধিত্ব করছেন। দলে তিনি মূলতঃ ব্যাটসম্যান হিসেবে খেলে থাকেন। এছাড়াও লেগ ব্রেক বোলিংয়ে পারদর্শী '''রাসি ফন ডার ডাসেন'''। == ঘরোয়া ক্রিকেট == মেনলোপার্কের হোরস্কুলে অধ্যয়ন করেছেন তিনি। আগস্ট, ২০১৭ সালে টি২০ গ্লোবাল লীগের উদ্বোধনী আসরে কেপ টাউন নাইট রাইডার্সের পক্ষে খেলার জন্যে মনোনীত হন। তবে, অক্টোবর, ২০১৭ সালে ক্রিকেট সাউথ আফ্রিকা কর্তৃপক্ষ প্রতিযোগিতাটি স্থগিত রাখে। এর পরই অবশ্য তা বাতিল হয়ে যায়। ২০১৭-১৮ মৌসুমের সানফয়েল সিরিজে দূর্দান্ত খেলা উপহার দেন। দশ খেলায় অংশ নিয়ে ৯৫৯ রান তুলে শীর্ষে রান সংগ্রাহকের ভূমিকায় অবতীর্ণ হয়েছিলেন রাসি ফন ডার ডাসেন। জুন, ২০১৮ তারিখে গ্লোবাল টি২০ কানাডা প্রতিযোগিতার উদ্বোধনী আসরে ভ্যাংকুভার নাইটসের পক্ষে খেলার জন্যে মনোনীত হন। ২০১৮ সালের গ্লোবাল টি২০ কানাডা প্রতিযোগিতায় ভ্যাংকুভার নাইটসের অবিচ্ছেদ্য অংশ ছিলেন তিনি। প্রতিযোগিতায় ভ্যাংকুভার নাইটস শিরোপা লাভ করেছিল। আট খেলায় অংশ নিয়ে ২৫৫ রান তুলে ভ্যাংকুভার নাইটসের পক্ষে প্রতিযোগিতায় সর্বোচ্চ রানের মালিক হন। এরপর ক্যারিবীয় প্রিমিয়ার লীগে সেন্ট কিটস নেভিস প্যাট্রিয়টসের পক্ষে খেলার জন্যে মনোনীত হন। একই মাসে ২০১৮-১৯ মৌসুমকে ঘিরে হাইভেল্ড লায়ন্সের পক্ষে খেলার জন্যে মনোনীত হন। অক্টোবর, ২০১৮ সালে মজান্সি সুপার লীগ টি২০ প্রতিযোগিতার উদ্বোধনী আসরে জজি স্টার্সের পক্ষে তাকে দলে খেলার জন্যে রাখা হয়। পর্যায়ে জজি স্টার্সের সদস্যরূপে ১৩৮.৭৫ গড়ে ৪৬৯ রান তুলে শীর্ষ রান সংগ্রহকারীর ভূমিকায় অবতীর্ণ হয়েছিলেন। প্রতিযোগিতায় তার দল শিরোপা জয় করেছিল। == আন্তর্জাতিক ক্রিকেট == সেপ্টেম্বর, ২০১৮ সালে সফরকারী জিম্বাবুয়ে দলের বিপক্ষে টি২০আই সিরিজ খেলার উদ্দেশ্যে দক্ষিণ আফ্রিকা দলে অন্তর্ভূক্ত করা হয়। অক্টোবর, ২০১৮ তারিখে পূর্ব লন্ডনে অনুষ্ঠিত সিরিজের প্রথম টি২০আইয়ে জিম্বাবুয়ের বিপক্ষে অভিষেক পর্ব সম্পন্ন হয় তার। আন্তর্জাতিক ক্রিকেটে অংশ নিয়েই জিম্বাবুয়ের বিপক্ষে টি২০আইয়ে অর্ধ-শতক করেন। জুন, ২০১৯ তারিখে সফরকারী পাকিস্তানের বিপক্ষে ওডিআই সিরিজ খেলার জন্যে দক্ষিণ আফ্রিকা দলে অন্তর্ভূক্ত করা হয়। ১৯ জানুয়ারি, ২০১৯ তারিখে সিরিজের প্রথম ওডিআইয়ে পাকিস্তানের বিপক্ষে প্রথমবারের মতো অংশগ্রহণ করেন। খেলায় তিনি ৯৩ রান তুলেন। এপ্রিল, ২০১৯ সালে ক্রিকেট সাউথ আফ্রিকা কর্তৃপক্ষ ইংল্যান্ডে অনুষ্ঠিতব্য ক্রিকেটে বিশ্বকাপকে ঘিরে ১৫-সদস্যবিশিষ্ট দক্ষিণ আফ্রিকা দলের তালিকা প্রকাশ করে। এতে তিনিও অন্যতম সদস্যের মর্যাদা লাভে সক্ষম হন। == খেলার ধরন == দক্ষিণ আফ্রিকা, ইংল্যান্ড, আয়ারল্যান্ড, নেদারল্যান্ডস, কানাডা ক্যারিবীয় দ্বীপপুঞ্জের ক্রিকেটে অংশ নেবার পরই কেবল জাতীয় দল নির্বাচকমণ্ডলীর দৃষ্টি আকর্ষণে সক্ষমতা দেখাতে পেরেছেন। অক্টোবর, ২০১৮ সালে জিম্বাবুয়ের বিপক্ষে টি২০আই সিরিজে অংশগ্রহণের পূর্বে বছরের শুরুতে দক্ষিণ আফ্রিকা দলের সদস্যরূপে ভারত গমন করেছিলেন। এরফলে বিভিন্ন পরিবেশে খেলে অভিজ্ঞতা লাভ করেন। এরপর থেকেই দলের শীর্ষসারিতে কিংবা মাঝারিসারিতে ব্যাটিংয়ে অভিজ্ঞ হয়ে উঠেন তিনি। সহজাত আক্রমণাত্মক ব্যাটিংয়ের অধিকারী তিনি। এছাড়াও, ক্রিকেটের দীর্ঘ আসরেরও উপযোগী করে তোলেন নিজেকে। ২০১৭-১৮ মৌসুমে দক্ষিণ আফ্রিকার প্রথম-শ্রেণীর ঘরোয়া ক্রিকেট প্রতিযোগিতায় শীর্ষ রান সংগ্রাহকে পরিণত হন। সময়ে তিনি লায়ন্সের সহঃ অধিনায়কের দায়িত্বে ছিলেন। তবে, ক্রিকেটের ক্ষুদ্র সংস্করণে তাকে অস্বীকার করার কোন উপায়ই ছিল না ক্রিকেট সাউথ আফ্রিকা কর্তৃপক্ষের। ২০১৮ সালের ‘সাউথ আফ্রিকান ক্রিকেটে অ্যানুয়েল’ কর্তৃক এইডেন মার্করাম, লুঙ্গি এনগিডি’র সাথে তিনিও অন্যতম বর্ষসেরা ক্রিকেটার হিসেবে মনোনীত হন। == তথ্যসূত্র == == আরও দেখুন == *আন্দ্রে নেল *ডোয়েন প্রিটোরিয়াস *দক্ষিণ আফ্রিকান একদিনের আন্তর্জাতিক ক্রিকেটারদের তালিকা *২০১৯ ক্রিকেট বিশ্বকাপ দলসমূহ == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার আফ্রিকান ক্রিকেটার আফ্রিকার একদিনের আন্তর্জাতিক ক্রিকেটার আফ্রিকার টুয়েন্টি২০ আন্তর্জাতিক ক্রিকেটার ক্রীড়াবিদ কিটস নেভিস প্যাট্রিয়টসের ক্রিকেটার ক্রিকেটার
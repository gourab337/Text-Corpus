'''আয়োডিন''' হচ্ছে একটি মৌলিক পদার্থ যার সংকেত '''I''' এবং পারমাণবিক সংখ্যা ৫৩।এটি একটি গ্রিক শব্দ ''ioeidēs'' থেকে এসেছে যার অর্থ বেগুনি বা রক্তবেগুনী। মৌল আয়োডিন বাষ্পের রঙ বেগুনি বা রক্তবেগুনী। আয়োডিন এবং তার যৌগসমূহ প্রাথমিকভাবে পুষ্টির জন্য এবং শিল্পে এসিটিক এসিড এবং নির্দিষ্ট পলিমার উত্পাদন করতে ব্যবহার করা হয়। আয়োডিন এর অপেক্ষাকৃত উচ্চ পারমাণবিক সংখ্যা, কম বিষাক্ততার এবং জৈব যৌগসমূহের সাথে সহজে সংযুক্তির কারণে এক্স-রে এর বিপরীত উপকরণ হিসাবে আধুনিক ঔষধ বিজ্ঞানে একটি অংশে পরিণত হয়েছে। আয়োডিনে শুধুমাত্র একটি স্থিতিশীল আইসোটোপ রয়েছে। আয়োডিনের কিছু সংখ্যক রেডিওআইসোটোপ চিকিৎসাবিদ্যায় ব্যবহৃত হয়। পৃথিবীতে আয়োডিন প্রধানত পাওয়া যায় মহাসাগর এবং সমুদ্রের পানিতে দ্রবণীয় অবস্থায় আয়োডিন আয়ন I− রূপে। অন্যান্য হ্যালোজেনের ন্যায় মুক্ত আয়োডিন মহাবিশ্ব তথা পৃথিবীতে আয়োডিন এর উচ্চ পারমাণবিক সংখ্যা জন্য এটি একটি অপেক্ষাকৃত বিরল মৌল। তবে সমুদ্রের পানিতে উপস্থিতির জন্য এটি জীববিদ্যায়ও ভূমিকা পালন করে। প্রাথমিক ভূত্বক-উপাদান হিসাবে আয়োডিনের কম প্রাচুর্য এবং বৃষ্টির পানি মাটিতে আয়োডিনের অভাব তৈরি করে যা পৃথিবীর মানুষ তথা পশুপাখির জন্য নানাবিধ সমস্যা সৃষ্টি করে। পৃথিবীতে আয়োডিনের অভাবে প্রায় দুই কোটি মানুষ প্রভাবিত এবং মানষিক প্রতিবন্ধী বিকলাঙ্গতা রোগে আক্রান্ত। == তথ্যসূত্র == পদার্থ
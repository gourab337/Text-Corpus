'''শিকল কালীমন্দির''' পশ্চিমবঙ্গের মুর্শিদাবাদ জেলার লালগোলা নামক স্থানে অবস্থিত একটি প্রাচীন ঐতিহ্যশালী কালী মন্দির। ==বিগ্রহ== লালগোলার রাজা তার প্রাসাদের নিকটে ঊনবিংশ শতাব্দীতে এই মন্দির নির্মাণ করেন। দারুকাঠ নির্মিত সসজ্জিতা কালীবিগ্রহ নৃত্যরতা শিবের বুকের ওপর দন্ডায়মানা অবস্থায় নির্মিত। মূর্তিতে কোন নরমুণ্ড নেই। নীচের হাতদুটি জোড়বদ্ধ। দুইপাশে লক্ষ্মী সরস্বতী, সামনে কামদেব রতিদেবী এবং চামর হাতে কিন্নর কিন্নরী মূর্তি প্রতিষ্ঠিত। == ইতিহাস == এই কালিমন্দির সংলগ্ন রাজবাড়ি অতি প্রাচীন ঐতিহ্যদীপ্ত। সাহিত্যসম্রাট বঙ্কিমচন্দ্র চট্টোপাধ্যায় ডেপুটি ম্যাজিস্ট্রেট থাকাকালীন এই রাজবাড়িতে এসেছিলেন, রাজবাড়িটি বর্তমানে মুক্ত সংশোধনাগার হিসেবে চালিত হচ্ছে। এও জানা যায় নির্বাক হয়ে যাওয়ার আগে কবি কাজী নজরুল ইসলাম এই মন্দিরে বসে বহুবার শাক্ত সাধনা করেছেন। কথিত আছে, বিগ্রহ প্রতিষ্ঠার সময় ১০৮টি ছাগল বলি দেওয়া হলে কালীমূর্তি বলিকাঠের দিকে যাওয়ার চেষ্টা করলে পুরোহিত বিগ্রহের দুইহাতে শিকল বেঁধে দেন। == তথ্যসূত্র == কালীমন্দির জেলার মন্দির
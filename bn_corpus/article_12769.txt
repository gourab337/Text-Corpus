২০১৫ সালে লেক্সিস্টন প্রাইড ফেস্টিভালে সমলিঙ্গ বিয়ে উদযাপন। '''সমকামিতা''' (ইংরেজি: বা '''সমপ্রেম''' বলতে সমলিঙ্গের ব্যক্তির প্রতি "রোমান্টিক আকর্ষণ, যৌন আকর্ষণ অথবা যৌন আচরণ"কে বোঝায়। যৌন অভিমুখীতা হিসেবে সমকামিতা বলতে বোঝায় মূলত সমলিঙ্গের ব্যক্তির প্রতি "আবেগীয়, রোমান্টিক ও/বা যৌন আকর্ষণের একটি স্থায়ী কাঠামোবিন্যাস"। এই ধরনের সম্পর্কের ভিত্তিতে গড়ে ওঠা ব্যক্তিগত বা সামাজিক পরিচিতি, এই ধরনের আচরণ এবং সমজাতীয় ব্যক্তিদের নিয়ে গঠিত কোনো সম্প্রদায়কেও এই শব্দটি দ্বারা নির্দেশ করা হয়।" উভকামিতা বিপরীতকামিতার সাথে সমকামিতা অনবচ্ছেদের অন্তর্গত যৌন অভিমুখীতার তিনটি প্রধান ভাগের অন্যতম বলে স্বীকৃত। বিজ্ঞানীরা সমকামিতার প্রকৃত কারণ জানেন না, কিন্তু তারা তাত্ত্বিকভাবে ধারণা করেন যে, জিনগত, হরমোনগত এবং পরিবেশগত কারণসমূহের এক জটিল আন্তঃক্রিয়ার ফলে এটি ঘটে থাকে এবং তাদের দৃষ্টিতে এটি কোন সচেতন বা নিজস্ব পছন্দ নয়। তারা তত্ত্বগুলোকে বেশি সমর্থন করে থাকেন, এর অন্তর্গত হল জিন, মাতৃগর্ভের পরিবেশ, এই দুই প্রভাবের মেলবন্ধন অথবা এই সব কিছুর সাথে সামাজিক প্রভাবের মেলবন্ধন। যৌন অভিমুখীতা নির্ধারণে যে সন্তানপালন বা শৈশবের অভিজ্ঞতার কোনো ভূমিকা আছে তার প্রমাণ পাওয়া যায়নি। কেউ কেউ সমকামী যৌন আচরণকে অপ্রাকৃতিক মনে করলেও বৈজ্ঞানিক গবেষণায় দেখা গেছে যে, সমকামিতা মানব যৌনতার একটি সাধারণ প্রাকৃতিক প্রকরণ, এবং অন্য কোনো প্রভাবকের অস্তিত্ব ছাড়া এটি কোনো নেতিবাচক মনস্তাত্ত্বিক প্রতিক্রিয়া তৈরি করে না। যৌন অভিমুখীতা পরিবর্তনের বিভিন্ন কর্মসূচীর কার্যকারিতা সম্পর্কে যথেষ্ট প্রমাণ নেই। মহিলা সমকামীদের বোঝাতে সবচেয়ে বেশি ব্যবহৃত শব্দটি হল লেসবিয়ান এবং পুরুষ সমকামীদের ক্ষেত্রে গে, যদিও গে কথাটি প্রায়শ সমকামী মহিলা পুরুষ উভয়কে বোঝাতেও সাধারণভাবে ব্যবহৃত হয়। নানা কারণে স্বঘোষিত সমকামীর সংখ্যা এবং মোট জনসংখ্যার মধ্যে সমলৈঙ্গিক সম্পর্কে আবদ্ধ মানুষের অনুপাত নির্ণয় করা দুঃসাধ্য। এই কারণগুলোর মধ্যে প্রধান হল সমকামভীতি বিপরীতকামবাদের সমর্থনজনিত বৈষম্যের কারণে অনেক সমকামী প্রকাশ্যে তাদের যৌনতা স্বীকার না করা। অন্যান্য প্রাণীদের মধ্যেও সমকামী আচরণের নিদর্শন নথিভুক্ত হয়েছে। অনেক সমকামী মানুষ স্থায়ী পারস্পরিক সম্পর্কে আবদ্ধ আছেন, যদিও আদমশুমারির ফর্ম, রাজনৈতিক পরিস্থিতি ইত্যাদির আনুকূল্যে তাদের আত্মপ্রকাশের পথ নিরাপদ হয়েছে একেবারে সাম্প্রতিক কালে। মূল মনস্তাত্ত্বিক গঠনের দিক দিয়ে এই সম্পর্কগুলো বিপরীতকামী সম্পর্কের সমান। নথিভুক্ত ইতিহাস জুড়ে সমকামী সম্পর্ক এবং কার্যকলাপের প্রশস্তি নিন্দা উভয়েরই নিদর্শন মেলে; কেবল প্রকাশের ভঙ্গিমা সংশ্লিষ্ট সংস্কৃতিজনিত তারতম্য দেখা যায়। ঊনবিংশ শতাব্দীর শেষভাগ থেকে সমকামীদের অধিকার প্রতিষ্ঠার উদ্দেশ্যে বিশ্বব্যাপী আন্দোলন শুরু হয়েছে, যার অন্তর্গত বিবাহ, দত্তক গ্রহণ সন্তানপালন, কর্মক্ষেত্রে সমানাধিকার, সামরিক পরিষেবা, স্বাস্থ্য পরিষেবায় সমানাধিকার, এবং অপ্রাপ্তবয়স্ক সমকামীদের নিরাপত্তার স্বার্থে অ্যান্টি-বুলিং আইন। == শব্দতত্ত্ব == বাংলা সমকামিতা শব্দটির গঠন সংস্কৃত-সঞ্জাত। সংস্কৃত শব্দ ‘সম’-এর অন্যতম অর্থ সমান অথবা অনুরূপ এবং ‘কাম’ শব্দের অন্যতম অর্থ যৌন চাহিদা, রতিক্রিয়া তথা যৌন তৃপ্তি। অতঃপর এই দুই শব্দের সংযোগে উৎপন্ন সমকামিতা শব্দ দ্বারা অনুরূপ বা সমান বা একই লিঙ্গের মানুষের (বা প্রাণীর ক্ষেত্রে অন্য প্রাণীর) প্রতি যৌন আকর্ষণকে বোঝায়। সমকামিতার ইংরেজি প্রতিশব্দ তৈরি হয়েছে গ্রিক ‘হোমো’ এবং ল্যাটিন ‘সেক্সাস’ শব্দের সমন্বয়ে। গ্রিক ভাষায় ‘হোমো’ বলতে বোঝায় সমধর্মী বা একই ধরনের। আর ‘সেক্সাস’ শব্দটির অর্থ হচ্ছে যৌনতা।। ১৮৬৯ সালে কার্ল মারিয়া কার্টবেরি সডোমি আইনকে তিরষ্কার করে ইংরেজিতে প্রথম শব্দটি ব্যবহার করেন। পরবর্তীতে জীববিজ্ঞানী গুস্তভ জেগার এবং রিচার্ড ফ্রেইহার ভন ক্রাফট ইবিং ১৮৮০’র দশকে তাদের সেক্সুয়ালিস'' গ্রন্থে হেটারোসক্সুয়াল হোমোসেক্সুয়াল শব্দ দুটো দ্বারা যৌন পরিচয়কে দুই ভাগে বিভক্ত করেন, যা পরবর্তীতে বিশ্বব্যাপী যৌন পরিচয়ের শ্রেণীবিভাজন হিসেবে ব্যাপক পরিসরে গৃহীত হয়। বর্তমানে হোমোসেক্সুয়াল শব্দটি বিদ্বৎসমাজে এবং চিকিৎসাবিজ্ঞানে ব্যবহৃত হলেও ‘গে’ এবং ‘লেসবিয়ান’ শব্দদুটি অধিক জনপ্রিয়। গে শব্দটির দ্বারা পুরুষ সমকামীদের বোঝানো হয় এবং নারী সমকামীদেরকে বোঝানো হয় লেসবিয়ান শব্দটির দ্বারা। পশ্চিমে ‘গে’ শব্দটি সমকামী অর্থে প্রথম ব্যবহৃত হতে দেখা যায় সম্ভবত ১৯২০ সালে। তবে সে সময় এটির ব্যবহার একেবারেই সমকামীদের নিজস্ব গোত্রভুক্ত ছিলো। মুদ্রিত প্রকাশনায় শব্দটি প্রথম ব্যবহৃত হতে দেখা যায় ১৯৪৭ সালে। লিসা বেন নামে এক হলিউড সেক্রেটারী ‘Vice Versa: America’s Gayest Magazine’ নামের একটি পত্রিকা প্রকাশের সময় সমকামিতার প্রতিশব্দ হিসেবে ‘গে’ শব্দটি ব্যবহার করেন। আর ‘লেসবিয়ান’ শব্দটি এসেছে গ্রিস দেশের ‘লেসবো’ নামক দ্বীপমালা থেকে। কথিত আছে, খ্রীষ্টপূর্ব ষষ্ঠ শতকে স্যাফো নামে সেখানকার এক কবি/শিক্ষিকা মেয়েদের সমকামী যৌন জীবন নিয়ে কাব্য রচনা করে ‘কবিতা উৎসব’ পালন করতেন। এইভাবে প্রথম দিকে লেসবিয়ান বলতে ‘লেসবো দ্বীপের অধিবাসী’ বোঝালেও, পরবর্তীতে নারীর সমকামিতার সাথে এটি যুক্ত হয়ে যায়। ==ইতিহাস== দেশ কালভেদে সমকামিতার প্রতি সামাজিক দৃষ্টিভঙ্গির বিভিন্ন স্তর পরিলক্ষিত হয়েছে। সমকামী সম্পর্ককে স্বাভাবিক বা অস্বাভাবিক বলে মনে করা, এর প্রতি সামাজিক উদাসীনতা, সাধারণ সহনশীলতা বা তীব্র অসহনশীলতা, একে একপ্রকার লঘু পাপ হিসেবে গণ্য করা থেকে শুরু করে আইন প্রণয়ন বিচারব্যবস্থার সাহায্যে এর অবদমন এবং মৃত্যুদণ্ড পর্যন্ত বিভিন্ন পর্যায়ে সমাজ সমকামিতাকে গ্রহণ বা বর্জন করেছে। সংস্কৃতিসমূহের ঐতিহাসিক জাতিতত্ত্বগত নমুনার একটি সুপরিকল্পিত সংকলনে উল্লিখিত তথ্য অনুযায়ী "সমীক্ষাধীন ৪২ টি সংস্কৃতির ৪১ শতাংশে সমকামিতার প্রবল বিরোধিতার নমুনা পাওয়া গেছে; ২১% এর পক্ষে বা বিপক্ষে অবস্থান নিয়েছে, আর ১২% জানিয়েছে তারা এমন কোনো ধারণার সঙ্গে পরিচিত নয়। সমীক্ষাধীন ৭০ টি জাতির মধ্যে ৫৯% জানয়েছে সমকামিতা তাদের মধ্যে অনুপস্থিত বা বিরল, এবং অবশিষ্ট ৪১% এর মতে তা উপস্থিত বা 'বিরল নয়'। আব্রাহামীয় ধর্মসমূহের দ্বারা প্রভাবিত সংস্কৃতিসমূহে আইন গির্জা কর্তৃক সডোমিকে ঐশ্বরিক বিধানের পরিপন্থী তথা 'প্রকৃতির বিরুদ্ধাচার' বলে অভিহিত করা হয়েছে। পুরুষদের মধ্যে পায়ুসঙ্গমের নিন্দা অবশ্য খ্রিস্টধর্মের চেয়েও প্রাচীন; প্লেটোর কাজকর্মেও "অপ্রাকৃতিক"-এর ধারণার প্রমাণ পাওয়া যায়। বহু ঐতিহাসিক ব্যক্তিত্ব, যেমন সক্রেটিস, লর্ড বায়রন, দ্বিতীয় এডওয়ার্ড, হাদ্রিয়ান-এর ক্ষেত্রে ''সমকামী'' বা ''উভকামী''র মত পরিভাষাগুলো মাঝেমধ্যে প্রয়োগ করা হয়। মিশেল ফুকোর ন্যায় কিছু দার্শনিকের মতে এই অভ্যাস ভুল, কারণ প্রাচীন বা মধ্যযুগীয় সমাজে যৌনতার উক্ত ধারণাগুলির অস্তিত্ব ছিল না, তাই আধুনিক যুগে নির্ণীত শব্দ দিয়ে তৎকালীন পরিস্থিতি ব্যাখ্যা করতে গেলে কালবিভ্রাটজনিত দোষের আশঙ্কা তৈরি হয়। অবশ্য অন্যান্য দার্শনিক এই বক্তব্যকে চ্যালেঞ্জ জানিয়েছেন। সমাজবিজ্ঞানে সমকামিতার প্রতি "আবশ্যকতাবাদী" "গঠনবাদী" দৃষ্টিভঙ্গীর মধ্যে মতভেদ আছে। প্রথম পক্ষের মতে "স্ট্রেট" (বিপরীতকামী), "গে" প্রভৃতি শব্দগুলি দেশ, কাল তথা সংশ্লিষ্ট যে কোনো ব্যক্তির ক্ষেত্রে ব্যবহার করা যায়; দ্বিতীয় পক্ষের সমর্থকেরা মনে করেন এই শব্দগুলি কেবল নির্দিষ্ট সামাজিক সাংস্কৃতিক পরিপ্রেক্ষিতেই প্রযোজ্য। বলেন, যৌন অভিমুখীতা হল স্বতঃস্ফূর্ত জৈবিক ক্রিয়াবিশেষ, কিন্তু "গঠনবাদীরা" বলেন তা অর্জিত বৈশিষ্ট্য। বিজ্ঞানের দার্শনিক মাইকেল রুজ বলেছেন যে ফুকো প্রভাবিত সামাজিক গঠনবাদী মতবাদটি ইতিহাসের বিশেষ কিছু নিদর্শনের উপর জোর দেওয়ার ফলে এতে সমকামীদের বাস্তব অবস্থার সাথে তাদের সম্পর্কে অবশিষ্ট জনসমাজের ভ্রান্তিকে গুলিয়ে ফেলার সম্ভাবনা তৈরি হয়। ===আফ্রিকা=== ২৪০০ খ্রিঃ পূঃ মিশরের খ্‌নুমহোটেপ ইতিহাসে নথিভুক্ত প্রথম সমকামী যুগল বলে গণ্য করা হয়। এরা পরস্পরের নাক চুম্বনরত অবস্থায় চিত্রিত হয়েছে; এই ভঙ্গি প্রাচীন মিশরীয় শিল্পে প্রদর্শিত সর্বাপেক্ষা ঘনিষ্ঠ ভঙ্গি। চিত্রে এই যুগলের চারদিকে আরও অনেক মানব-অবয়ব দেখতে পাওয়া যায়। এদেরকে উক্ত যুগলের উত্তরাধিকারী অনুমান করা হয়। নৃতত্ত্ববিদ স্টিফেন ও. মারে এবং উইল রস্কো প্রকাশিত প্রতিবেদন অনুযায়ী লেসোথোর মহিলারা সমাজ-কর্তৃক অনুমোদিত "দীর্ঘমেয়াদী যৌনসম্পর্কে" লিপ্ত হন। এই ব্যবস্থার স্থানীয় নাম "মৎসোয়ালে"। ই. ই. ইভান্স প্রিচার্ড পর্যবেক্ষণ করেছেন গণপ্রজাতন্ত্রী কঙ্গোর পুরুষ আজান্দে যোদ্ধারা নিয়মিত বারো থেকে কুড়ি বছর বয়স্ক প্রেমিক নির্বাচন করত। এই প্রেমিকেরা তাদের বয়োজ্যেষ্ঠ স্বামীদের বাড়ির কাজে সাহায্য করত উরুমৈথুনের মাধ্যমে তাদের সাথে শারীরিক সম্পর্ক করত। ===আমেরিকা=== ''বার্দাচের নাচ''দ্বৈত সত্তাবিশিষ্ট জর্জ ক্যাটলিনের (১৭৯৬-১৮৭২) স্মৃতি উদ্‌যাপনার্থে সাউক শিয়াল জাতির আনুষ্ঠানিক নাচ; স্মিথসোনিয়ান জাদুঘর, ওয়াশিংটন, ডি.সি.। আমেরিকায় ইউরোপীয় উপনিবেশ স্থাপনের আগে দ্বৈত সত্তাবিশিষ্ট মানুষদের কেন্দ্র করে সমকামিতার বিশেষ একটি প্রকারের স্বীকৃতি ছিল। সাধারণত এই ধরনের মানুষদের ছোটবেলাতেই শনাক্ত করা হত, তার মা-বাবা তাকে উক্ত স্বীকৃত পথে জীবন কাটানোর প্রস্তাব দিতেন, আর সন্তান সম্মত হলে তাকে সঠিক পদ্ধতিতে পালন করে তার নির্বাচিত লিঙ্গের জন্য নির্দিষ্ট আচারের শিক্ষা দেওয়া হত। দ্বৈত সত্তার মানুষেরা সাধারণত শামানের স্থান লাভ করত এবং সাধারণ শামানদের চেয়ে অধিক ক্ষমতাশালী বলে গণ্য হত। তাদের যৌনসঙ্গী হত গোষ্ঠীর অন্যান্য সমলিঙ্গের সদস্যেরা। লাতিন আমেরিকার বিভিন্ন সভ্যতা, যথা: আজটেক, মায়া, কেচুয়া, মোচে, জাপোটেক এবং ব্রাজিলের টুপিনাম্বা জনজাতির মধ্যে প্রকাশ্য সমকামী রূপান্তরকামী ব্যক্তিবর্গের বসবাস ছিল। স্পেনীয় বিজেতারা স্থানীয় সমাজে অবাধ "সডোমি" উদ্‌যাপন দেখে ভীত হয়ে তা নির্মূল করার বিশেষ চেষ্টা করে। এই চেষ্টার মধ্যে ছিল জনসমাগমে মৃত্যুদণ্ড, পুড়িয়ে মারা এবং অভিযুক্তকে কুকুর দিয়ে খাওয়ানো। ১৯৮৬ খ্রিঃ যুক্তরাষ্ট্রীয় সর্বোচ্চ আদালত বোয়ার বনাম হার্ডউইক মামলার রায়ে জানায়, রাষ্ট্র সডোমিকে শাস্তিযোগ্য অপরাধ হিসেবে গণ্য করতে পারে। ২০০৩ খ্রিঃ এই রায় বাতিল হয়। ১৯৯৮ খ্রিঃ হাওয়াই রাজ্য সমলৈঙ্গিক বিবাহের বিরুদ্ধে সংবিধান সংশোধন করে। ২০১৩ খ্রিঃ রাজ্যের অ্যাটর্নি জেনারেল সমলৈঙ্গিক বিবাহের স্বীকৃতি দিয়ে আইন পাশ করান। ===পূর্ব এশিয়া=== ====চীন==== পুরুষ প্রণয়ীযুগল মহিলা গুপ্তচর। চীন, মাঞ্চু রাজবংশ। পূর্ব এশিয়ায় ঐতিহাসিক বিবরণীর সূচনালগ্ন থেকেই সমপ্রেমের উল্লেখ আছে। চীনে সমকামিতাকে "কাটা পীচের প্রণয়" এবং আরও বিভিন্ন উপমার মধ্য দিয়ে কমবেশি খ্রিস্টপূর্ব ৬০০ অব্দ থেকেই ইতিহাসে স্থান দেওয়া হয়েছে। চীনা সাহিত্যের বহু বিখ্যাত কাজকর্মে সমকামিতার উল্লেখ পাওয়া যায়। বর্তমান পর্যালোচকদের কাছে ধ্রুপদী উপন্যাস ''লাল ঘরের স্বপ্ন''-তে বর্ণিত সমসাময়িক সমকামী বিপরীতকামী প্রেমের বর্ণনা সমান স্বতঃস্ফূর্ত বলে মনে হয়। কনফুসীয় ধর্ম মূলত একটি সামাজিক রাজনৈতিক দর্শন হওয়ার ফলে এতে সম বা বিপরীত কোনো রকম কাম সংক্রান্ত বিস্তৃত বিধিনিষেধ নেই। ''বিয়ান এর চাই'' (弁而釵/弁而钗) প্রভৃতি মিং সাহিত্যকীর্তিতে সমকামী প্রণয়কে বিপরীতকামী প্রণয় অপেক্ষা অধিক উপভোগ্য অধিক বলে বর্ণনা করা হয়েছে।লিউ সুং রাজবংশের আমলের লেখক ওয়াং শুনু দাবি করেছেন যে তৃতীয় শতাব্দীর শেষভাগে সমকামিতা বিপরীতকামিতার মতই বহুপ্রচলিত ছিল। মধ্যযুগে তাং বংশের শাসনকালে চীনে সমকামিতার প্রতি বিরূপতার সূচনা হয়। এর মূলে ছিল খ্রিস্ট ধর্ম ইসলামের আবির্ভাব। তবে এই বিরূপতা প্রাতিষ্ঠানিক চেহারা পায় মাঞ্চু আমলে পাশ্চাত্যকরণ গণপ্রজাতন্ত্রী চীনের প্রতিষ্ঠার মাধ্যমে। ====জাপান==== সাম্প্রতিক কালে নবলব্ধ সামাজিক সহনশীলতা এবং টোকিও, ওসাকা প্রভৃতি মহানগরে বিকল্প যৌনতার মানুষদের তথাকথিত "মুক্তাঞ্চল" জাপানে বাস্তবায়িত হয়েছে। কিন্তু একবিংশ শতাব্দীর শুরুতেও জাপানে সমকামীরা প্রায়ই তাদের যৌন পরিচয় গোপন রাখতেন; অনেকে বিপরীত লিঙ্গের সাথে বিবাহবন্ধনে সম্মতি দিতেন। সমলৈঙ্গিক বিবাহ জাপানে আইনসম্মত নয়। ''জাপান টাইম্‌স'' এর প্রতিবেদন অনুযায়ী এই বিষয়ে কোনো গুরুত্বপূর্ণ রাজনৈতিক বিতর্কও হয় না। ===দক্ষিণ-পূর্ব এশিয়া=== ২০১৪ এর জুন মাসে ২০,০০০ জনের একটি দল সমকামী অধিকারের সমর্থনে বিক্ষোভ দেখায়। বছরেরই ২৯ শে অক্টোবর সিঙ্গাপুর হাইকোর্ট সডোমি-বিরোধী একটি ধারা সংস্কারের দাবি বাতিল করে। ধারায় দোষীর বছর পর্যন্ত কারাদণ্ড হতে পারে। ইন্দোনেশিয়ায় প্রকাশ্যে সমকাম নিষিদ্ধ সমকামী বিয়ে অবৈধ তবে প্রতিবেশী দেশ মালয়েশিয়ার ন্যায় ইন্দোনেশিয়ায় কোন সডোমি আইন নেই এবং জাতীয় অপরাধ নীতিমালায় ব্যক্তিগত, অ-প্রাতিষ্ঠানিক সমকামী সম্পর্কের উপর কোন নিষেধাজ্ঞা নেই। ২০০৩ সালের একটি জাতীয় বিলে সমকামিতাকে অবৈবাহিক-বসবাস, ব্যাভিচার ডাকিনীবিদ্যা চর্চার সমান্তরালে অপরাধ হিসেবে সংজ্ঞায়িত করার একটি প্রকল্প ব্যর্থ হয় এবং এখন পর্যন্ত এর সমধর্মী কোন বিল পুনঃপ্রবর্তিত হয় নি। ইন্দোনেশীয় গে এবং লেসবিয়ান আন্দোলন দক্ষিণ-পূর্ব এশিয়ায় সবচেয়ে পুরোনো ব্যাপক। ১৯৮২ তে দেশে প্রথম সমকামী অধিকার সংগঠন প্রতিষ্ঠার সাথে সাথে এই লক্ষ্যে কাজকর্মের সূচনা হয়। ১৯৮০ এর দশকের শেষ ৯০ এর দশক জুড়ে "''ল্যামডা ইন্দোনেশিয়া''" এবং অন্যান্য অনুরূপ সংগঠন গড়ে ওঠে। বর্তমানে দেশের বৃহত্তম এলজিবিটি সংগঠনগুলোর মধ্যে "''গেয়া নুসান্তারা''" এবং "''আরুস পেলাঙ্গি''" উল্লেখযোগ্য। এই ধরনের সংগঠনের মোট সংখ্যা এখন ইন্দোনেশিয়ায় ত্রিশ ছাড়িয়েছে। ইন্দোনেশিয়ায়, যেখানে ধর্ম সমাজ ব্যবস্থায় একটি প্রভাবশালী ভূমিকা রাখে, এবং যেখানে মোট জনসংখ্যার ৯০ শতাংশসংখ্যা মুসলিম, সেখানে সমকামিতা আইনগতভাবে শাস্তিযোগ্য না হলেও ইসলামের পাশাপাশি অন্যান্য ধর্মের ধর্মীয় নেতাদের দ্বারাও সমকামিতার শাস্তির দাবি উত্থাপিত হয়েছে। ২০০২ সালে, ইন্দোনেশিয়ার সরকার উত্তরপশ্চিমের আচেহ প্রদেশকে ইসলামিক শরিয়া আইন প্রবর্তনের অধিকার দেয় যা মুসলিম অধিবাসীদের মধ্যে সমকামিতাকে অপরাধ হিসেবে সংজ্ঞায়িত করে। ২০১৪ এর সেপ্টেম্বরে আচেহ প্রদেশের সরকার একটি শরিয়াভিত্তিক সমকামিতা-বিরোধী আইন পাশ করে যা হল, যদি কেউ সমকামী যৌনাচারকৃত হিসেবে ধরা পড়ে তবে তাকে শাস্তিস্বরূপ ১০০ চাবুকাঘাত ১০০ মাসের কারাদণ্ড প্রদান করা হবে। ২০১৫ সালের শেষের দিকে আইনটি কার্যকর করা হয়। ===দক্ষিণ এশিয়া=== ====ভারত==== ভারতের ব্যাঙ্গালরুতে সমকামী গৌরব মিছিল (২০১৩)। ভারতের বৃহত্তম ধর্ম হিন্দুধর্মের প্রধান সমকামিতার সুস্পষ্ট উল্লেখ না থাকলেও, ধর্মগ্রন্থের কোনো কোনো ব্যাখ্যাকে সমকামিতার বিরোধী মনে করা হয়। তবে ভারতের প্রধান ধর্মবিশ্বাসে সমকামিতার অবস্থান কোথায়, তা নিয়ে গবেষকদের মধ্যে দ্বিমত আছে। কেউ কেউ মনে করেন প্রাচীন হিন্দু সমাজে সমকামিতা শুধু প্রাসঙ্গিকই ছিল না, বরং তা গ্রহণীয়ও ছিল। বর্তমানে ভারতে সমকামিতা বৈধতা পেয়েছে। অতীতে সমকামিতা ভারতীয় নাগরিক সমাজ সরকারের কাছে একটি নিষিদ্ধ বিষয় হিসেবে পরিচিত হলেও সম্প্রতি তা আইনি বৈধতা পেয়েছে ভারতে সমকামিতা নিয়ে সাধারণ আলোচনার সুযোগ কম। যদিও সাম্প্রতিক বছরগুলিতে সমকামিতার প্রতি ভারতীয়দের মনোভাবে কিছু পরিবর্তন লক্ষিত হয়েছে। বিশেষত, ভারতের সংবাদমাধ্যম বলিউডে সমকামিতার প্রদর্শন তৎসংক্রান্ত আলোচনা বৃদ্ধি পেয়েছে। ২০০৯ সালের জুলাই, দিল্লি হাইকোর্টের একটি রায়ে স্পষ্টত জানানো হয়েছে মধ্যে সম্মতিক্রমে সমকামিতার আচরণ অপরাধের আওতায় পড়ে না। এই রায়ে আরো বলা হয়েছে যে ভারতীয় দণ্ডবিধির ৩৭৭ ধারা ভারতীয় সংবিধানের মৌলিক অধিকার রক্ষা নীতির পরিপন্থী। ২০১৩ সালের ১১ই ডিসেম্বর পুনরায় সমকামিতাকে অবৈধ ঘোষণা করে ভারতের সুপ্রিম কোর্ট। বাংলাদেশে পহেলা বৈশাখের মঙ্গল শোভাযাত্রায় এলজিবিটি অধিকার শোভাযাত্রা (২০১৫)। বাংলাদেশে প্রকাশ্যে সমলিঙ্গের বন্ধুদের মধ্যে আবেগপ্রবণতা প্রচলিতভাবে স্বীকৃত, এবং নিয়ে কোন সমালোচনা না হলেও এর পাশাপাশি সমকামিতার প্রতি কঠোর নিষেধাজ্ঞা রয়েছে। উক্ত দেশের ৯০% ইসলাম ধর্মাবলম্বী জনসংখ্যার ধর্মীয় ঐতিহ্য বাংলাদেশী সমাজের মানসিকতার ফলে উক্ত বিরোধী মনোভাব দেখা যায়। পরিবারে বাইরের ব্যক্তিবর্গ যেমন পুলিশ, বিদ্বেষী মুসলিম মৌলবাদী দলসমূহ এলজিবিটি (হিজড়া ব্যতীত) সদস্যদের হয়রানি, নির্যাতন শারীরিকভাবে আক্রমণ করে থাকেন। এই নৈতিক মানদণ্ডে সরকার কোন অর্থায়ন না করলেও কোন প্রকার উদ্যোগ নিতে কোন প্রকার উৎসাহ বা সক্রিয়তাও কখনো তাদের মাঝে দেখা যায় না। বাংলাদেশের সংবিধানে সকল নাগরিকের ধর্মীয় সামাজিক অধিকার দেয়া হলেও নৈতিক অবক্ষয়ভিত্তিক বিধিনিষেধ রয়েছে। ৩৭৭ ধারা মোতাবেক সমকামিতা পায়ুমৈথুন শাস্তিযোগ্য ফৌজদারি অপরাধ, যার শাস্তি দশ বছর থেকে শুরু করে আজীবন কারাদণ্ড এবং সাথে জরিমানাও হতে পারে। ৩৭৭ ধারার ব্যাখ্যায় পায়ুসঙ্গমজনিত যে কোন যৌথ যৌন কার্যকলাপকে এর অন্তর্ভুক্ত করা হয়েছে। একারণে, পরস্পর সম্মতিক্রমে বিপরীতকামী মুখকাম পায়ুমৈথুনও উক্ত আইন অনুযায়ী শাস্তিযোগ্য অপরাধ বলে গণ্য হতে পারে। বাংলাদেশে প্রথম এলজিবিটি সংক্রান্ত জনসচেতনতা গড়ে তোলার বৃহত্তর উদ্যোগ শুরু হয় ১৯৯৯ এ। সময়ে রেংগ্যু নামক এক উপজাতীয় ব্যক্তি বাংলাদেশের সমকামীদের জন্য প্রথম অনলাইন গ্রুপ "গে বাংলাদেশ" সৃষ্টি করেন। বর্তমানে বয়েজ অফ বাংলাদেশ হল দেশের বৃহত্তম সমকামী সংগঠন। এটি ২০০৯ থেকে ঢাকায় এলজিবিটি সচেতনতাবর্ধক অনুষ্ঠান করে আসছে। এই দল বাংলাদেশে একটি সুসংহত এলজিবিটি সমাজ গড়তে চায়, এবং চায় ৩৭৭ ধারার অবসান। আর একটি গুরুত্বপূর্ণ প্রচেষ্টা হল মুক্তমনা ব্লগ, যাকে পরিচালকরা "বাঙালী মানবতাবাদী মুক্তচিন্তার সমর্থকদের জন্য একটি ধর্মনিরপেক্ষ স্থান" বলে বর্ণনা করে। ২০১০ এই ব্লগের অন্যতম অবদানকারী তথা গবেষক বিজ্ঞান-লেখক অভিজিৎ রায় ''সমকামিতা একটি বৈজ্ঞানিক এবং অনুসন্ধান'' নামে একটি বই প্রকাশ করেন। বাংলা ভাষায় এলজিবিটি জনগণ তাদের মানবাধিকার নিয়ে এই বইতে প্রথম স্পষ্ট আলোচনা করা হয়েছে। ===ইউরোপ=== ====ধ্রুপদী যুগ==== পাশ্চাত্য সভ্যতায় সমকামিতার সবচেয়ে পুরোনো নিদর্শন পাওয়া যায় সাহিত্য, শিল্পকীর্তি পুরাণের উপাদান থেকে। প্রাচীন গ্রিসের পেডেরাস্টি থেকে এই ধরনের নিদর্শনের ধারাবাহিকতা লক্ষ্য করা যায়। একটি বালকের সঙ্গে শাহ পারস্যের প্রথম আব্বাস। মুহাম্মদ কাশিম কর্তৃক অঙ্কিত। (১৬২৭)। ১৮০০ শতকের মাঝামাঝি সময়ে বহু আরব ভ্রমণকারী ইউরোপ সফর করেন।এদের মাঝে দুজন ভ্রমণকারী, রিফালাহ আল তাহতাভি মুহাম্মাদ আল সাফফার, এই ঘটনায় অবাক হন যে, ফরাসিগণ অনেক সময় তরুণ বালক সম্পর্কে ভালোবাসার কবিতাকে সামাজিক রীতিনীতি নৈতিকতা বজায় রাখার জন্য তাকে সুচিন্তিতভাবে ভুল অনুবাদ করে তার বদলে তরুণী বালিকার কথা লিখেছেন। ইসরাইলকে এশিয়া মধ্যপ্রাচ্যের মধ্যে সমকামীদের প্রতি সবচেয়ে সহনশীল দেশ বলে মনে করা হয়, এবং তেল আভিভকে একারণে "মধ্যপ্রাচ্যের পুরুষ সমকামী রাজধানী" নামে ডাকা হয়, যা বিশ্বের সমকামীদের প্রতি সবচেয়ে বন্ধুসুলভ শহরগুলোর মধ্যে অন্যতম হিসেবে বিবেচিত হয়। সমকামিতার সমর্থনে তেল আভিভে প্রতি বছর বার্ষিক গৌরব মিছিল অনুষ্ঠিত হয়। অন্যদিকে, মধ্যপ্রাচ্যের অনেক সরকার প্রায়শই সমকামিতাকে এড়িয়ে যায়, এর অস্তিত্বকে অস্বীকার করে এবং একে অপরাধ হিসেবে সংজ্ঞায়িত করে। মুসলিম দেশসমূহের সবগুলোতেই সমকামিতা অবৈধ। বহু মুসলিম দেশে সমলিঙ্গীয় যৌনসংগমের ফলে আইনগতভাবে মৃত্যুদণ্ডের সাজা প্রদান করা হয়, এরা হল: সৌদি আরব, ইরান, মোরিতানিয়া, উত্তর নাইজেরিয়া, সুদান, এবং ইয়েমেন। ইরানের রাষ্ট্রপতি মাহমুদ আহমেদিনেজাদ ২০০৭ সালে কলম্বিয়া বিশ্ববিদ্যালয়ে তার বক্তব্য প্রদানকালে বলেন যে, ইরানে কোন সমকামী লোকজন নেই। সম্ভবত, এর একটি কারণ হতে পারে যে, তারা সরকারি তহবিল না পাওয়া অথবা পরিবার কর্তৃক ত্যাজ্য হওয়ার ভয়ে তাদের যৌন পরিচয়কে লুকিয়ে রাখে। সময়কাল==== ==জনমিতি== ===জরিপ=== ২০০৮ সালের সমীক্ষা অনুযায়ী, ব্রিটিশ জনগণের ১৩% লোকের জীবনের কোন না কোন সময়ে সমলিঙ্গীয় যৌন অভিজ্ঞতা রয়েছে আর এদের মধ্যে ৬% নিজেদেরকে সমকামী বা উভকামী হিসেবে পরিচয় দিয়েছেন। একইভাবে, ২০১০ সালে যুক্তরাজ্যের অফিস ফোর ন্যাসন স্ট্যাটিস্টিকস করা এক সমীক্ষায় ৯৫% ব্রিটিশ ব্যক্তি নিজেদের বিপরীতকামী হিসেবে পরিচয় দিয়েছেন, ১.৫% বলেছেন যে "আমি জানি না", "অন্য কিছু" এথবা প্রশ্নের উত্তর দেন নি। বয়স/লিঙ্গ হ্যাঁ না জানেন নাপ্রত্যাখ্যান '''১৮-২৯''' ৬.৪% ৯০.১% ৩.৫% '''৩০-৪৯''' ৩.২% ৯৩.৬% ৩.২% '''৫০-৬৪''' ২.৬% ৯৩.১% ৪.৩% '''৬৫+''' ১.৯% ৯১.৫% ৬.৫% '''১৮-২৯, নারী''' ৮.৩% ৮৮.০% ৩.৮% '''১৮-২৯, পুরুষ''' ৪.৬% ৯২.১% ৩.৩% ==স্বাস্থ্য== ===শারীরিক=== ===মানসিক=== ==মনোবিজ্ঞান== বিগত শতাব্দীগুলোতে, মনোবিজ্ঞান ছিল সমকামিতাকে একটি স্বতন্ত্র দশা হিসেবে গবেষণা করার ক্ষেত্রে অন্যতম প্রধান পন্থা। বিংশ শতাব্দী জুড়ে, মনোবিজ্ঞানের সাধারণ মানদণ্ড অনুযায়ী রোগনির্ণয়ক আদর্শসমূহের পরিভাষায় সমকামিতাকে মানসিক অসুস্থতা হিসেবে দেখা হত। গবেষণায় এই সিদ্ধান্ত যাচাইকরণ শুরু হওয়ার পর, তা সমকামিতাকে অসুস্থতা হিসেবে যথেষ্ট প্রমাণাদি উদ্ভাবনে ব্যর্থ হয়। চিকিৎসাবিজ্ঞান, মানসিক স্বাস্থ্য এবং আচরণিক সামাজিক বিজ্ঞানের বহু অভিজ্ঞ বিশেষজ্ঞ একে মানসিক অসুস্থতা হিসেবে গ্রহণ করার মাঝে আবদ্ধ থাকেন। পরবর্তী বছরগুলোতে, অনেকেই এই সিদ্ধান্তকেই সঠিক বলে দাবি করতেন, এবং মানসিক অসুস্থতার ডিএসএম নির্দেশিকার সঙ্গায়নেও প্রচলিত প্রভাবশালী সামাজিক বিশ্বাস এবং পুনর্বাসন সংস্থা অপরাধমূলক আইনি প্রভাব পরিলক্ষিত হয়। ১৯৭০-র পর থেকে, বিশ্বজুড়ে বহু স্বাস্থ্য মানসিক স্বাস্থ্য বিশেষজ্ঞ এবং বিশেষজ্ঞ সমকামিতাকে মানব যৌন অভিমুখীতার একটি স্বাস্থ্যকর প্রকরণ হিসেবে দেখেন, এবং বাদবাকি বিশেষজ্ঞরা একে অসুস্থতা হিসেবে বহাল রাখেন। ১৯৭৩ সালে, সমকামী অধিকার সংগঠনগুলোর ব্যাপক লবিং-এর ফলশ্রুতিতে মার্কিন মনোচিকিৎসক সমিতি মানসিক অসুস্থতা হিসেবে সমকামিতার সংজ্ঞাকে বাতিল করে। মার্কিন মনোচিকিৎসক সমিতির প্রতিনিধি কাউন্সিল ১৯৯৫ সালে এবং এরপর অন্যান্য সংস্থাগুলো এই নতুন সংজ্ঞা অনুসরণ শুরু করে, যার মধ্যে বিশ্ব স্বাস্থ্য সংস্থা তা গ্রহণ করে ১৯৯০ সালে। ==কারণ== ===সাধারণ=== বিজ্ঞান সমকামিতার কারণ খোঁজার চেষ্টা করেছে, আর ফলস্বরূপ জৈবিক পরিবেশগত কারণগুলিই এর প্রধান কারণ হিসেবে উঠে এসেছে। যে সমস্ত জৈবিক কারণ সম্বন্ধে গবেষণা করা হয়েছে সেগুলো হল জিনগত হরমোনগত, বিশেষ করে ভ্রূণের পরিণতির সময় যে সমস্ত পরিবর্তনের ফলে মস্তিষ্কের গঠনগত কার্যগত পরিবর্তন ঘটে এবং ডান-হাতি বা বাঁ-হাতি হওয়ার প্রবণতা ইত্যাদি অন্য কোনো কোনো স্বভাবগত বৈশিষ্ট্যও নির্ধারিত হয়। পরিবেশের বহুসংখ্যক নিয়ামক প্রভাব (সামাজিক, মানসিক) এবং জৈবনিক বিষয় রয়েছে যা যৌন অভিমুখীতাকে প্রভাবিত করতে পারে; যদিও অনেক গবেষক মনে করেন মূলত প্রকৃতি প্রতিপালন এই দুইয়ের জটিল বোঝাপড়ার ফলেই বিষয়টি নির্ধারিত হয়। সমলিঙ্গের প্রতি যৌন আচরণের প্রভাবক হিসেবে এক পরিবেশে থাকার ভূমিকা মহিলাদের ক্ষেত্রে নগণ্য এবং পুরুষদের ক্ষেত্রে শূণ্য। মার্কিন শিশুরোগ বিশেষজ্ঞ আকাদেমি ২০০৪ বলে: মার্কিন মনোবিদ্যা সমিতি, মার্কিন মনোচিকিৎসক সমিতি এবং জাতীয় সমাজ সেবক সমিতি ২০০৬ একটি যৌথ বিবৃতিতে জানায়: ২০১৪ তে রয়াল কলেজ অব জানায়: মার্কিন মনোবিদ্যা সমিতির মতে "ব্যক্তিবিশেষের যৌন অভিমুখীতার অনেক সম্ভাব্য কারণ থাকতে পারে, যে কারণগুলো ভিন্ন ভিন্ন ব্যক্তির ক্ষেত্রে ভিন্ন ভিন্ন হতে পারে।" তারা এ'কথাও বলেন যে অধিকাংশ ক্ষেত্রে মানুষের যৌন অভিমুখীতা অল্প বয়সেই নির্ধারিত হয়ে যায়। পুরুষদের মধ্যে জিনগত বা জন্ম-পূর্ববর্তী অন্যান্য প্রভাবকের দ্বারা কিভাবে যৌন অভিমুখীতা নির্ধারিত হয়, সেই সংক্রান্ত গবেষণা সমকামিতার রাজনৈতিক সামাজিক বিতর্কে গুরুত্বপূর্ণ ভূমিকা পালন করে, এবং প্রিন্যাটাল ডায়াগ্‌নসিস সম্বন্ধেও নতুন করে ভাবায়। প্রফেসর মাইকেল কিং-এর মতে: "যে সমস্ত বিজ্ঞানী যৌন অভিমুখীতার উৎপত্তি স্থিতিশীলতা নিয়ে গবেষণা করেছেন তাঁদের সিদ্ধান্ত হল এই যে, যৌন অভিমুখীতা এমন একটি মানবীয় বৈশিষ্ট্য যা জীবনের প্রাথমিক পর্যায়ে নির্ধারিত হয় এবং যা অপরিবর্তনীয়। সমকামিতার উৎপত্তি সংক্রান্ত বৈজ্ঞানিক প্রমাণাদি ধর্মীয় সামাজিক বিতর্কের ক্ষেত্রে বিশেষ তাৎপর্যপূর্ণ, কারণ এর মাধ্যমে বোঝা যায় যে সমকামিতা ব্যক্তির সচেতন পছন্দ মাত্র নয়।" ===বিবর্তনীয় প্রেক্ষাপট=== ২০০৮ প্রকাশিত একটি গবেষণাপত্রে বিবৃতি দেওয়া হয়: "মানুষের যৌন অভিমুখীতা নির্ধারণে যে জিনের প্রভাব আছে সেই সম্পর্কে যথেষ্ট প্রমাণ পাওয়া গেছে। তাই বোঝা যায় না প্রজননগত সাফল্যের হার কমিয়ে দেওয়া সত্ত্বেও সমকামিতা কীভাবে জনসংখ্যার অপেক্ষাকৃত বেশি অংশে দেখা যায়।" তারা অনুমান করেন যে "সমকামিতার জিন সমকামীদের প্রজননগত সাফল্যের হার কমিয়ে দিলেও যে সমস্ত বিপরীতকামী জিনসমূহ বহন করেন তাঁদের নিশ্চয়ই কিছু সুবিধে করে দেয়।" এই গবেষণার ফলাফল থেকে ইঙ্গিত পাওয়া যায় যে "সমকামিতার জন্য দায়ী জিনসমূহ সম্ভবত বিপরীতকামীদের কোনো প্রজননগত সুবিধে দেয়, যার ফলে জনসংখ্যায় সমকামীদের বিবর্তন ধারাবাহিকতা সম্ভব হয়েছে।" ২০০৯ এর একটা গবেষণায় এ-ও দেখা যায় যে মায়ের দিক থেকে (বাবার দিক থেকে নয়) সমকামী ব্যক্তির সাথে সম্পর্কিত মহিলাদের যৌন ফলপ্রসূতা বেশি হয়। প্রাণীজগতে সমকামী যৌনাচরণ সম্পর্কিত বেইলি এবং জুকের একটি রিভিউয়ে সমকামিতার প্রজনন-হ্রাসের তত্ত্বটিকে চ্যালেঞ্জ জানানো হয়। সমকামী যৌনাচার কেমনভাবে অভিযোজিত হতে পারে তার অনেক সম্ভাব্য কারণ এখানে উল্লেখ করা হয়। প্রজাতিভেদে এই কারণগুলো আলাদা আলাদা হতে পারে। বেইলি এবং জুক আরও বলেন যে ভবিষ্যতে গবেষকদের শুধুমাত্র সমকামিতার উৎস অনুসন্ধান না করে তার বিবর্তনীয় পরিণতি সম্বন্ধে আরও গবেষণা করা উচিত। ===লেসবিয়ান অভিজ্ঞতা যৌন অভিমুখীতা সচেতনতা=== লেসবিয়ান নারীদের যৌনতার অভিজ্ঞতা প্রায়ই গে পুরুষদের থেকে আলাদা হয়, আর কার্যকারণগত দিক থেকেও শুধুমাত্র সমকামী পুরুষ সম্পর্কিত গবেষণা থেকে স্ত্রী সমকামিতার সঠিক ধারণা পাওয়া দুঃসাধ্য। শেরে হিতের তত্ত্বাবধানে মার্কিন যুক্তরাষ্ট্রে অনুষ্ঠিত ১৯৭০ এর একটি চিঠি-ভিত্তিক সমীক্ষায় লেসবিয়ানরা তাদের যৌনতার কারণের নিজস্ব ব্যাখ্যা দেন। ১৯৫৩ কিন্‌সির গবেষণার পর সেটাই ছিল নারী যৌনতার উপর প্রথম গবেষণা যেখানে নারীরা নিজেরা তাদের সমকামিত্বকে কীভাবে দেখেন, তা বোঝার চেষ্টা করা হয়েছে। পুরুষের তুলনায় অন্য নারীদের সাথে যৌন সংসর্গ করতে বেশি পছন্দ করার বিভিন্ন তত্ত্ব এই গবেষণায় উঠে আসে, যেমন অন্যের অনুভূতির প্রতি নারীদের বেশি সংবেদনশীলতা। তার গবেষণার পর শেরে হিতে স্বীকার করেন কোনো কোনো মহিলা রাজনৈতিকভাবে লেসবিয়ান পরিচিতি গ্রহণ করে থাকতে পারেন। ২০০৯ তেও যুক্তরাজ্যের সাংবাদিক জুলি বিন্ডেল পুনঃপ্রতিষ্ঠিত করেন যে "রাজনৈতিক প্রাসঙ্গিকতা অব্যাহত আছে, কারণ এর মাধ্যমে বোঝা যায় যৌনতা একটা মুক্ত সিদ্ধান্তের বিষয় আর আমরা ক্রোমোজোমের জন্য কোনো নির্দিষ্ট নিয়তিতে আবদ্ধ নই।" ===যৌন অভিমুখীতা পরিবর্তনের কর্মসূচী=== গবেষণায় এমন কোন যথাযথ বৈজ্ঞানিক প্রমাণ নেই যে, যৌন অভিমুখীতা পরিবর্তনের কর্মসূচি কোন ব্যক্তির যৌন অভিমুখীতা পরিবর্তনে কাজ করে। এই সকল কর্মসূচি প্রায়শই সমালোচিত হয়েছে কারণ এগুলোর মূলে ছিল একদিকে এই কর্মসূচি গ্রহণকারী কিছু ধর্মভিত্তিক সংগঠন এবং অন্যদিকে কিছু এলজিবিটি অধিকার সংগঠন, পেশাজীবী, এবং বৈজ্ঞানিক সংস্থা এবং কিছু অন্যান্য ধর্মভিত্তিক সংগঠনের মধ্যকার মূল্যবোধের পার্থক্য সংক্রান্ত অস্থিরতা। আচরণিক সমাজবিজ্ঞান এবং মানসিক স্বাস্থ্য পেশাজীবীদের দীর্ঘদিনের ঐকমত্য্য এই যে, "এসই" অনুসারে সমকামিতা একটি স্বাভাবিক ইতিবাচক যৌন অভিমুখীতা, এবং একারণে এটি কোন মানসিক বৈকল্য নয়। মার্কিন মনোচিকিৎসক সমিতির ভাষ্যমতে, "অধিকাংশ মানুষেরই তাদের যৌন অভিমুখীতা নির্বাচনের ক্ষেত্রে কোন সচেতন কারণ নেই অথবা থাকলে তা মুখ্য নয়।" কিছু ব্যক্তি দল সমকামিতার মতবাদটিকে বর্ধনকালীন অসম্পূর্ণতা বা আধ্যাত্মিক নৈতিক অপরিপক্বতার লক্ষণ হিসেবে প্রচার করেছেন এবং দাবি করেছেন যে, যৌন অভিমুখীতা পরিবর্তনের কর্মসূচি, যার অন্তর্গত হল মানসিক থেরাপি কিছু ধর্মীয় কর্মসূচি, এগুলো সমকামী অনুভূতি আচরণ পরিবর্তনে সক্ষম। এই সকল ব্যক্তি গোষ্ঠীর অনেককেই রক্ষণশীল ধর্মীয় রাজনৈতিক আন্দোলনের বিশাল পরিমণ্ডলের সঙ্গে যোগসূত্রে আবদ্ধ অবস্থায় দেখা যায় যারা রাজনৈতিক ধর্মীয় ক্ষেত্রে সমকামিতার নিষিদ্ধকরণকে সমর্থন দিয়েছে। কোন প্রধান মানসিক স্বাস্থ্যের পেশাগত সংস্থাই যৌন অভিমুখীতা পরিবর্তনের কর্মসূচিসমূহে অর্থায়ন করে নি এবং বাস্তবে তাদের সকলেই যৌন অভিমুখীতা পরিবর্তনকারী এসকল চিকিৎসা প্রদানে নিয়োজিত পেশা পেশাজীবীদের ব্যাপারে সাবধান করে নীতিগত বিবৃতি দিয়েছে। সকল প্রতিষ্ঠানগুলো হল মার্কিন মনোচিকিৎসা সমিতি, মার্কিন মনস্তত্ত্ব সমিতি, মার্কিন কাউন্সেলিং সমিতি, মার্কিন যুক্তরাষ্ট্রের জাতীয় সমাজকর্মী সমিতি, রয়্যাল কলেজ অব এবং অস্ট্রেলিয়ান সাইকোলজিক্যাল সোসাইটি। মার্কিন মনস্তত্ত্ব সমিতি এবং রয়্যাল কলেজ অব অভিমত ব্যক্ত করেছেন যে, ন্যাশনাল এ্যাসোসিয়েশন ফর রিসার্চ অ্যান্ড থেরাপি অব বা নার্থ বিজ্ঞান দ্বারা সমর্থিত নয় এবং এটি এমন একটি পরিবেশ সৃষ্টি করছে যাতে মতান্ধতা বৈষম্য বৃদ্ধি পেতে পারে। তবে মার্কিন মনোবিদ্যা সমিতি "মানসিক স্বাস্থ্য পেশাজীবীদেরকে নিজ বা অন্যের যৌন অভিমুখীতা নিয়ে হীনমন্যতায় ভোগা কোন ব্যক্তিকে সহায়তা প্রদানের সময় যৌন অভিমুখীতা পরিবর্তনের প্রতিশ্রুতি বা প্রচারণার মাধ্যমে যৌন অভিমুখীতা পরিবর্তনের কর্মসূচির ফলপ্রসূতাকে তার কাছে ভুলভাবে উপস্থাপন করাকে এড়িয়ে যেতে উৎসাহিত করে এবং এই সিদ্ধান্ত দেয় যে, যৌন অভিমুখীতা পরিবর্তন কর্মসূচিতে অংশগ্রহণকারী ব্যক্তিদের দেয়া তথ্য অনুযায়ী, সেই সকল পদক্ষেপের মাধ্যমে এই কর্মসূচির ফল অর্জন করা সম্ভব, যেগুলোতে যৌন অভিমুখীতা পরিবর্তনের কোন উদ্যোগ নেয়া হয় না।" ===অভিমুখীতার তারল্য=== মার্কিন মনোচিকিৎসক সমিতি (এপিএ)-র ভাষ্যমতে, "কিছু লোক বিশ্বাস করেন যে, যৌন অভিমুখীতা জন্মসূত্রে প্রাপ্ত স্থায়ী; তবে যেভাবেই হোক, কোন ব্যক্তির জীবদ্দশার পুরোটা সময় জুড়েই যৌন অভিমুখীতার উন্নয়ন ঘটে থাকে।" আসক্তি মানসিক স্বাস্থ্য কেন্দ্র-র একটি প্রতিবেদনে বলা হয়েছে: "কিছু লোকের ক্ষেত্রে, যৌন অভিমুখীতা হল তাদের সমস্ত জীবনকাল ব্যাপী চলমান নির্দিষ্ট। বাকিদের ক্ষেত্রে, যৌন অভিমুখীতা নমনীয় তা সময়ের সাথে সাথে পরিবর্তিত হয়।" অপর একটি গবেষণায় "উভকামী, পরিচয়বিহীন সমকামী নারীদের আকর্ষণ, আচরণ পরিচয়ে উল্লেখযোগ্যভাবে পরিবর্তনশীলতার" সম্ভাবনার কথা ব্যক্ত করা হয়েছে। ২০০২ সালের একটি গবেষণায় পাওয়া গেছে যে, ২৫৬০ জন প্রাপ্তবয়স্ক অংশগ্রহণকারীর একটি নমুনার ২% ১০ বছরের একটি সময়কালের পর তাদের যৌন অভিমুখীতার পরিচয়ে একটি পরিবর্তনের কথা তুলে ধরেছেন। পুরুষদের ক্ষেত্রে, ০.৭৮%-এ একটি পরিবর্তন এসেছে যারা বিপরীতকামী হিসেবে চিহ্নিত হয়েছিলেন, সমকামী হিসেবে চিহ্নিতদের মধ্যে ৯.৫২% এবং উভকামিদের মধ্যে ৪৭%। নারীদের ক্ষেত্রে, বিপরীতকামী হিসেবে চিহ্নিতদের মধ্যে ১.৩৬%, সমকামীদের মধ্যে ৬৩.৬% এবং উভকামীদের মধ্যে ৬৪.৭% নারীর মাঝে কোন একটি পরিবর্তন ঘটেছে। গবেষকগণ মনে করেন যে বিপরিতকামিতা হয়তো একটি অধিক স্থিতিশীল পরিচয় যার পেছনে কারণ হল সমাজে স্বাভাবিক হিসেবে বিপরিতকামিতার মর্যাদাগত অবস্থান। লিসা এম. ডায়মন্ড কর্তৃক ৮০ জন অ-বিপরীতকামী নারী কিশোরী(বয়স ১৬-২৩)র উপরে করা বছরের একটি গবেষণায় পেয়েছেন যে, এদের অর্ধেক অংশগ্রহণকারীই এই দুই বছরে একাধিকবার নিজেদের সংখ্যালঘু-যৌন পরিচয় পরিবর্তন করেছেন, এদের এক তৃতীয়াংশ পরবর্তী দুই বছরেও একই কাজ করেছেন। ডায়মন্ড এই সিদ্ধান্তে উপনীত হন যে, "যদিও যৌন আকর্ষণকে যথেষ্ট স্থিতিশীল বলে মনে হয়, যৌন পরিচয় এবং আচরণসমূহ এর চেয়েও বেশি পরিবর্তনশীল।" ২০০৪ সালের একটি গবেষণায়, বিভিন্ন অভিমুখীতার নারীগণকে (বিপরীতকামী সমকামী) বিপরীতকামী সমকামী যৌন উত্তেজক চলচ্চিত্র দেখানোর সময় তারা উভয় ক্ষেত্রেই যৌন উত্তেজনা লাভ করেছেন। তবে পুরুষদের মধ্যে, বিপরিতকামীগণ শুধুমাত্র নারীঘটিত উত্তেজক চলচ্চিত্রের মাধ্যমে পুলকিত হয়েছেন, আর সমকামীগণ পুরুষদের চলচ্চিত্রের মাধ্যমে। গবেষণার বয়োজ্যেষ্ঠ গবেষক বলেন যে, নারীদের যৌন আকাঙ্ক্ষা পুরুষদের তুলনায় কোন নির্দিষ্ট লিঙ্গের প্রতি কম দৃঢ়ভাবে পরিচালিত হয়, এবং সময়ের সাথে সাথে এটি আরও অধিক পরিবর্তনযোগ্য হয়।" == মানব সমাজে সমকামিতা == অনবচ্ছেদ অনুসারে যৌন অভিমুখীতার প্রধান তিনটি বর্গের অন্যতম হল সমকামিতা (অপর বর্গদুটি হল উভকামিতা বিপরীতকামিতা)। বিভিন্ন কারণে গবেষকেরা সমকামী রূপে চিহ্নিত ব্যক্তির সংখ্যা বা সমলৈঙ্গিক যৌন সম্পর্কে অনুপাত নির্ধারণ করতে সক্ষম হন নি।। আধুনিক পাশ্চাত্য জগতে বিভিন্ন প্রধান গবেষণার ফলে অনুমিত হয় সমকামী বা সমলৈঙ্গিক প্রণয় রতিক্রিয়ার অভিজ্ঞতাসম্পন্ন ব্যক্তিরা মোট জনসংখ্যার ২% থেকে ১৩%। ২০০৬ সালের একটি গবেষণায় দেখা যায়, জনসংখ্যার ২০% নাম প্রকাশ না করে নিজেদের মধ্যে সমকামী অনুভূতির কথা স্বীকার করেছেন; যদিও এই গবেষণায় অংশগ্রহণকারীদের মধ্যে খুব অল্পজনই নিজেদের সরাসরি সমকামীরূপে চিহ্নিত করেন। মানব ইতিহাসের বিভিন্ন স্তরে বিভিন্ন রুপে সমকামিতার অস্তিত্ব খুজে পাওয়া যায়। কোন কোন জায়গায় সমকামী যৌনাচরণের চর্চা হত গুপ্ত বিনোদন হিসেবে, আবার কোন কোন জায়গায় সমকামিতা উদযাপন করা হত সংস্কৃতির অংশ হিসেবে। প্রাচীন গ্রীসে কিংবা এরাস্তেস এবং এরোমেনোস-এর সম্পর্কগুলো উল্লেখযোগ্য। সমকামিতার প্রছন্ন উল্লেখ আছে প্রাচীন বহু সাহিত্যে। হোমারের বর্ণিত আকিলিস এবং পেট্রোক্লুসের সম্পর্ক, প্লেটোর দার্শনিক গ্রন্থ সিম্পোজিয়ামে ফায়াডেরাস, পসানিয়াস, এগাথন, এরিক্সিমাচুসের নানা বক্তব্য এবং সক্রেটিসের সাথে আলকিবিয়াডসের প্লেটোনিক সম্পর্ককে বহু বিশেষজ্ঞ সমকামিতার দৃষ্টান্ত হিসেবে হাজির করেন। খ্রীস্টপূর্ব ছয় শতকের গ্রিসের লেসবো দ্বীপের উল্লেখযোগ্য বাসিন্দা স্যাপো নারীদের নিয়ে, তাদের সৌন্দর্য নিয়ে কাব্য রচনা করেছেন এই লেসবো থেকেই ''লেসবিয়ান'' (নারী সমকামিতা) শব্দটি এসেছে। বহু রোমান সম্রাট যেমন জুলিয়াস সিজার, হাড্রিয়ান, কমোডাস, এলাগাবালাস, ফিলিপ দ্য এরাবিয়ান সহ অনেক সম্রাটেরই সমকামের প্রতি আসক্তি ছিলো বলে ইতিহাসে উল্লিখিত আছে। রেনেসাঁর সময় বহু খ্যাতনামা ইউরোপীয় শিল্পী যেমন, দোনাতেল্লো, বত্তিচেল্লী, লিওনার্দো দ্য ভিঞ্চি এবং মাইকেলেঞ্জেলোর সমকাম প্রবণতার উল্লেখ আছে। চৈনিক সভ্যতা এবং ভারতীয় সংস্কৃতিতেও সমকামিতার উল্লেখ পাওয়া যায়। যেমন বিষ্ণুর মোহিনী অবতাররূপে ধরাধামে এসে শিবকে আকর্ষিত করার কাহিনী এর একটি দৃষ্টান্ত। বিষ্ণু (হরি) এবং শিবের (হর) মিলনের ফসল অয়াপ্পানকে হরিহরপুত্র নামেও সম্বোধন করা হয়। ছাড়া অষ্টাবক্র, শিখন্ডী এবং বৃহন্নলার উদাহরণগুলো সমকামিতা এবং রূপান্তরকামিতার দৃষ্টান্ত হিসেবে প্রাচীন ভারতীয় সাহিত্যে উঠে এসেছে। এছাড়া আব্রাহামীয় ধর্মসমূহের প্রথাগত ইতিহাসেও লূত নবীর সম্প্রদায় সডোম গোমোরাহ নামক জাতির নেতিবাচক যৌনাচার হিসেবে ইঙ্গিত করে সমকামিতার কথা খুজে পাওয়া যায়, যেখানে সমকামিতা অজাচার ত্যাগ না করার অপরাধে ঐশী বিপর্যয় কর্তৃক তাদেরকে ধ্বংস করার ঘটনা বর্ণিত হয়েছে। === সামাজিকতা আইন === রক্ষণশীল খ্রিস্টান বিক্ষোভকারীগণ। ইংল্যান্ডের নটিংহ্যামে একটি এলজিবিটি গৌরব মিছিলে ইসলামী বিক্ষোভকারীগণ। মানবজাতির ইতিহাসের প্রায় সমগ্র সময়কাল জুড়ে সমকামী সম্পর্ক আচরণ নিন্দিত হয়ে এসেছে। তবে কখনো-কখনো সামাজিক ঔদার্য আনুকূল্যও পরিলক্ষিত হয়েছে। এই প্রশংসা নিন্দা নির্ভর করেছে স্থানভেদে সমকামিতার বহিঃপ্রকাশের রূপ, সমসাময়িক বিভিন্ন ধর্মবিশ্বাসের প্রভাব সাংস্কৃতিক মানসিকতার উপর। তবে অধিকাংশ সমাজে এবং সরকার ব্যবস্থায় সমকামী আচরণকে দণ্ডণীয় অপরাধ হিসেবে গণ্য হয়। উদাহরণস্বরূপ বাংলাদেশ (দশ বছরের থেকে শুরু করে আমরণ সশ্রম কারাদণ্ড) সহ দখন এশিয়ার টি দেশের সংবিধানে ৩৭৭ ধারা এবং ১৯টি দেশে সমপর্যায়ের ধারা এবং সম্পূরক ধারা মোতাবেক সমকামিতা পশুকামিতা প্রকৃতিবিরোধী যৌনাচার হিসেবে শাস্তিযোগ্য দন্ডনীয় ফৌজদারি অপরাধ। ২০১৫ সালে জুলাইয়ের একটি পরিসংখ্যান অনুযায়ী, পৃথিবীর মোট ৭২টি দেশে এবং পাঁচটি দেশের উপ-জাতীয় আইনি বিধিমালায় সমকামিতা সরকারীভাবে অবৈধ, যার অধিকাংশই এশিয়া আফ্রিকাতে অবস্থিত এবং এদের মধ্যে বেশ কিছু দেশে সমকামী আচরণের অপরাধে মৃত্যুদণ্ড দেওয়ার বিধান রাষ্ট্রীয়ভাবে চালু আছে। সমকামিতা আবহমানকাল ধরে অসামাজিক বিবেচিত হয়েছে যার প্রধান কারণ হলো, এটি এমন একটি যৌনাচরণ যার মাধ্যমে সন্তানের জন্মদান সম্ভব নয়, ফলে মানুষের বংশরক্ষা সম্ভব নয়। এছাড়া সকল প্রধান ধর্ম সমকামী যৌনাচরণ নিষিদ্ধ করেছে। বর্তমান সমাজেও অধিকাংশ ক্ষেত্রেই সমকামী যৌনাচরণ একপ্রকার যৌনবিকৃতি হিসাবে সাধারণভাবে পরিগণিত। তবে ১৯৭৩ খ্রিষ্টাব্দে পাশ্চাত্য মনস্তাত্ত্বিকরা 'সমকাম প্রবণতাকে' মনোবিকলনের তালিকা থেকে বাদ দেন। ১৯৭৫-এ যুক্তরাষ্ট্রের আন্তর্জাতিক মনস্তত্ত্ব ফেডারেশন 'সমকাম প্রবণতাকে' স্বাভাবিক বলে দাবি করে। তবে পাশ্চাত্য উন্নত কিছু দেশ ছাড়া পৃথিবীর প্রায় সকল দেশে সমকামী যৌনাচারণের প্রতি সাধারণ মানুষের বৈরীভাব বহাল আছে। অধিকাংশ সমাজে সমকামী যৌনাচারণ একটি অস্বাভাবিক নেতিবাচক প্রবৃত্তি হিসেবে লজ্জার ব্যাপার এবং ধিক্কারযোগ্য। ধর্ম এবং আইনের বিধান এবং সামাজিক অনুশাসনের কারণে কার্যকলাপ তথা সমকামী যৌনসঙ্গম বিশ্বের অধিকাংশ স্থানেই একটি অবৈধ গুপ্ত আচরণ হিসাবেই সংঘটিত হয়। ==== বিংশ শতাব্দীর প্রেক্ষাপট ==== অ্যানিস পার্কার হুস্টন শহরের প্রকাশ্য লেসবিয়ান মেয়র (২০১০-২০১৬)। বিংশ শতাব্দীর দ্বিতীয় পদে ইউরোপ পাশ্চাত্যের বেশ কিছু দেশে সমকামী যৌনাচারণের অবৈধতা তুলে নেয়া হয়। কয়েকটি দেশ সমকামী ব্যক্তিদের বিবাহও আইনসিদ্ধ ঘোষণা করে। ২০১৫ সাল অনুযায়ী এই দেশসমূহের সংখ্যা ১৮ (পূর্ণ বা আংশিক, কিছু অঙ্গরাজ্য ব্যতীত), যার অধিকাংশই আমেরিকা, পশ্চিম ইউরোপ, যুক্তরাষ্ট্রে অবস্থিত। স্টোনওয়াল দাঙ্গার পর থেকে সমকামী ব্যক্তিরা এলজিবিটি সামাজিক আন্দোলনের সূচনা ঘটায়। এই আন্দোলনের উদ্দেশ্য ছিল সমকামীদের প্রতি সমাজের দৃষ্টি আকর্ষণ, স্বীকৃতি, আইনি অধিকারদান এবং একই সঙ্গে সমলিঙ্গের বিবাহ, দত্তকগ্রহণ, সন্তানপালন, বৈষম্যবিরোধী আইন প্রয়োগ, পরিষেবা স্বাস্থ্য পরিষেবায় বৈষম্যের বিরুদ্ধে অধিকার প্রদানের দাবি উত্থাপন। এছাড়া একই সময়ে ধর্ম রাজনীতি প্রভাবিত বেশ কিছু প্রাক্তন সমকামী বা এক্স-গে সংগঠনের সূচনা ঘটে যারা সমকামী অভিমুখীতা পরিবর্তনের মাধ্যমে মনোভাব দুরীকরণ সমকামী প্রবনতা প্রতিকারের জন্য উদ্যোগ গ্রহণ শুরু করে। == অন্যান্য প্রাণীতে সমকামিতা == অন্যান্য বহু প্রজাতির প্রাণিতে সমকামী, উভকামী এবং রূপান্তরকামী আচরণ সঙ্ঘটিত হয়ে থাকে। এসব আচরণের অন্তর্গত হল যৌন কর্মকাণ্ড, প্রেম, স্নেহ, যুগলবন্ধন সন্তানপালন, এবং এই আচরণগুলো প্রাণীদের মাঝে ব্যাপকভাবে বিস্তৃত; গবেষক ব্রুস ব্যাগমিলের ১৯৯৯-র একটি পর্যবেক্ষণে দেখা যায় যে, ফিতাকৃমি থেকে শুরু করে প্রাইমেট পর্যন্ত প্রায় পাঁচশ' প্রজাতিতে সমকামিতার অস্তিত্বের প্রমাণ পাওয়া গিয়েছে। প্রাণীর যৌন আচরণে বিভিন্ন রূপ পরিলক্ষিত হয়, এমনকি একই প্রজাতির প্রাণিদের মাঝেও তা দেখা যায়। এই আচরণগুলোর কারণ তা থেকে উপনীত সিদ্ধান্তগুলো এখনো সম্পূর্ণরূপে বোঝা যায় নি, কারণ এখনো অধিকাংশ প্রজাতির উপর পূর্ণ গবেষণা করার অনেক কিছু বাকি আছে। ব্যাগমিলের বক্তব্য অনুযায়ী, "পূর্বে অধিকাংশ বৈজ্ঞানিক সম্প্রদায় সমাজ যতটুকু স্বীকার করতে চাইত, প্রাণিজগৎ এই কাজটি তারচেয়েও ব্যাপক যৌন বিচিত্রের সঙ্গে করে থাকে যার অন্তর্ভুক্ত হল সমকামী, উভকামী এবং অ-প্রজননশীল যৌনতা।" == আরও দেখুন == সডোমি আইন পায়ুসঙ্গম প্রাক-সমকামী আন্দোলন ''পুরুষ সমকামী'' জিন (Xq28) বিপরীতকামিতা যৌন অভিমুখিতা রূপান্তরকামিতা রূপান্তরিত লিঙ্গ তৃতীয় লিঙ্গ হিজড়া (দক্ষিণ এশিয়া) বিভিন্ন ধর্মে সমকামিতা মেয়েলী পুরুষত্ব অযৌনকামিতা উভকামিতা সর্বকামিতা বালকপ্রীতি সমকামভীতি যৌনবিকৃতি == তথ্যসূত্র == ==টীকা== == আরও পড়ুন == === গ্রন্থ === Kenneth J. Dover, ''Greek Gerald Duckworth Co. Ltd. 1979, (hardcover), (paperback) John d'Emilio, ''Sexual Politics, Sexual Communities: The Making of Homosexual Minority in the United States, 1940-1970'', University of Chicago Press 1983, Norman Roth. ''The care and feeding of gazelles Medieval Arabic and Hebrew love poetry.'' IN: Lazar Lacy. ''Poetics of Love in the Middle Ages'', George Mason University Press 1989, Allan Bérubé, ''Coming out under Fire: The History of Gay Men and Women in World War Two'', New York: MacMillan 1990, Bret Hinsch, ''Passions of the Cut Sleeve: The Male Homosexual Tradition in China'', The University of California Press, 1990, Dynes, Wayne R. (ed.) ''The Encyclopedia of Homosexuality'' New York and London, Garland Publishing 1990, Foucault, Michel, ''The History of Sexuality'' vol. 1: ''An Introduction'', p. 43. Trans. Robert Hurley. New York: Vintage 1990 George Rousseau, ''Perilous Enlightenment: Pre- and Post-Modern Historical'', Manchester University Press 1991, Lillian Faderman, ''Odd Girls and Twilight Lovers: History of Lesbian Life in Twentieth Century America'', Penguin 1992 Arno Schmitt Jehoeda Sofer (eds). ''Sexuality and Eroticism Among Males in Moslem Societies''. Haworth Press, 1992 George Chauncey, ''Gay New York: Gender Urban Culture and the Making of the Gay Male World'', New York: Basic Books, 1994 Juanita Ramos ''Compañeras: Latina Lesbians An Anthology'', Routledge 1994 Johansson, Warren and Percy, William A., (1994), ''Outing: Shattering the Conspiracy of Silence,'' Harrington Park Press Robert T. Michael, John H. Gagnon, Edward O. Laumann, and Gina Kolata. Sex in America: definitive survey. Boston: Little, Brown, 1995. Percy, William ''Pederasty and Pedagogy in Archaic Greece.'' University of Illinois Press, 1996 Lester G. Brown, ''Two Spirit People'', 1997, Harrington Park Press, Bullough et al. (eds.) (1996). Handbook of Medieval Sexuality. Garland Publishing. Jennifer Terry, ''An American Obsession: Science, Medicine, and Homosexuality in Modern Society'', University of Chicago Press 1999, Bullough, Vern L. ''Before Stonewall: Activists for Gay and Lesbian Rights in Historical Context,'' Harrington Park Press 2002 Ruth Vanita, ''Queering India: Same-Sex Love and Eroticism in Indian Culture and Society'', Routledge 2002 Joanne Meyers, ''Historical Dictionary of the Lesbian Liberation Movement: Still the Rage'', Scarecrow Press 2003 David K. Johnson, ''The Lavender Scare: The Cold War Persecution of Gays and Lesbians in the Federal Government'', Chicago: University of Chicago Press, 2004 === পত্রিকা প্রবন্ধ === Bowman, Karl M.; Eagle, Bernice '' The Problem of Journal of Social Hygiene 1953 Norton, Rictor and Crew, Louis '' The Homophobic Imagination'', College English 1974 Simon LeVay, ''A difference in hypothalamic structure between homosexual and heterosexual men'', Science Magazine 1991 Christopher Bagley and Pierre Tremblay, ''On the Prevalence of Homosexuality and Bisexuality, in Random Community Survey of 750 Men Aged 18 to 27'', Journal of Homosexuality, Volume 36, Number 2, pages 1–18, 1998 === অনলাইন প্রবন্ধ === BBC News (Feb 1998): Fingerprints Study BBC News (Apr 1999): Doubt cast on 'gay gene' WebMD (March 2000): Pointing the Finger at Androgen as Cause of Homosexuality BBC News (Oct 2004): Genetics of homosexuality James Davidson, ''London Review of Books'', June 2, 2005, "Mr and Mr and Mrs and Mrs" detailed review of ''The Friend'', by Alan Bray, history of same-sex marriage and other same-sex formal bonds Murray, Stephen; ''Homosexuality in traditional Sub-Saharan Africa'' == বহিঃসংযোগ == Stanford Encyclopedia of Philosophy Homosexuality
হাংচৌ উপসাগরের মানচিত্র; সাথে হাংচৌ উপসাগর সেতু। হাংচৌ উপসাগর সেতু '''হাংচৌ উপসাগর''' (; হাংচৌ ভাষায়: Han-tsei uae) পূর্ব চীন সাগরের একটি খাঁড়ি। এটি গণচীনের চচিয়াং প্রদেশ এবং সাংহাই পৌরসভা দ্বারা বেষ্টিত। ছিয়েনথাং নদীটি এই উপসাগরে পতিত হয়েছে। উপসাগরটি সাংহাইয়ের দক্ষিণে অবস্থিত। উপসাগরটির শেষ মাথায় হাংচৌ শহরটি অবস্থিত। হাংচৌ উপসাগরের অনেকগুলি ক্ষুদ্র ক্ষুদ্র দ্বীপ আছে, যেগুলিকে একত্রে চৌশান দ্বীপপুঞ্জ নামে ডাকা হয়। হাংচৌ উপসাগরটি বিশ্বের সর্বোচ্চ জোয়ারকালীন জলোচ্ছ্বাসের কারণে বিখ্যাত, যার উচ্চতা প্রায় ৩০ ফুট বা মিটার উঁচু হতে পারে এবং যা ঘন্টায় প্রায় ৪০ কিলোমিটার বেগে অগ্রসর হতে পারে। উপসাগরটির উপর দিয়ে হাংচৌ উপসাগর সেতুটি অতিক্রম করেছে। সেতুটি ২০০৮ সালের ১লা মে উদ্বোধন করা হয়। সেসময় এটি বিশ্বের ২য় বৃহত্তম সেতু ছিল। সেতুটির সুবাদে সাংহাই শহর থেকে চচিয়াং প্রদেশের পূর্বাংশের বিভিন্ন শহর পর্যন্ত যাত্রাপথের দৈর্ঘ্য ৮০ থেকে ৪০০ কিলোমিটার পর্যন্ত হ্রাস পায়। সমগ্র উপসাগর এলাকাটিই অগভীর। এর গভীরতা সর্বোচ্চ ১৫ মিটার। == বহিঃসংযোগ == Zhejiang.gov.cn উপসাগর জলাশয়
'''অম্বর খিরিদ রায়''' (; জন্ম: জুন, ১৯৪৫ মৃত্যু: ১৯ সেপ্টেম্বর, ১৯৯৭) তৎকালীন ব্রিটিশ ভারতের বাংলা প্রদেশের কলকাতায় জন্মগ্রহণকারী প্রথিতযশা ভারতীয় আন্তর্জাতিক ক্রিকেটার ছিলেন। ভারত ক্রিকেট দলের অন্যতম সদস্য ছিলেন তিনি। ১৯৬৯ সালে সংক্ষিপ্ত সময়ের জন্যে ভারতের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ভারতীয় ক্রিকেটে বাংলা দলের প্রতিনিধিত্ব করেন। দলে তিনি মূলতঃ বামহাতি ব্যাটসম্যান হিসেবে খেলতেন। এছাড়াও, দলের প্রয়োজনে ডানহাতে মিডিয়াম বোলিংয়ের পাশাপাশি উইকেট-রক্ষণে দক্ষতা দেখিয়েছেন '''অম্বর রায়'''। == প্রথম-শ্রেণীর ক্রিকেট == ১৯৬০-৬১ মৌসুম থেকে ১৯৭৭-৭৮ মৌসুম পর্যন্ত অম্বর রায়ের প্রথম-শ্রেণীর খেলোয়াড়ী জীবন চলমান ছিল। লড়াকু চিত্তের অধিকারী ছিলেন তিনি। তরুণ অবস্থায় অন্যতম প্রতিশ্রুতিশীল ব্যাটসম্যান হিসেবে পরিচয় পেয়েছিলেন। বামহাতে স্ট্রোকের ফুলঝুড়ি ছোটাতেন। রঞ্জী ট্রফিতে দূর্দান্ত প্রতাপে অংশ নেন। দুই দশকের অধিক সময় খেলেন। সময় তিনি বাংলা দলের সেরা বামহাতি ব্যাটসম্যান ছিলেন। জাতীয় দল থেকে উপেক্ষিত হলেও ষাট সত্তুরের দশকে বাংলা দলের প্রধান মেরুদণ্ডকারীর ভূমিকায় অবতীর্ণ হয়েছিলেন। বেশ কয়েক বছর দলের শীর্ষস্থানীয় ব্যাটসম্যান ছিলেন। শুধুমাত্র রঞ্জি ট্রফিতেই ৪৯.৫৭ গড়ে ৩,৮১৭ রান তুলেছিলেন। প্রায় দুই দশকব্যাপী প্রথম-শ্রেণীর খেলোয়াড়ী জীবনে ১৮ সেঞ্চুরি সহযোগে ৪৩.১৫ গড়ে ৭,১৬৩ রান তুলেন। == আন্তর্জাতিক ক্রিকেট == সমগ্র খেলোয়াড়ী জীবনে চারটিমাত্র টেস্টে অংশগ্রহণ করেছেন অম্বর রায়। অক্টোবর, ১৯৬৯ তারিখে নাগপুরে সফরকারী নিউজিল্যান্ড দলের বিপক্ষে টেস্ট ক্রিকেটে অভিষেক ঘটে তার। ১২ ডিসেম্বর, ১৯৬৯ তারিখে কলকাতায় সফরকারী অস্ট্রেলিয়া দলের বিপক্ষে সর্বশেষ টেস্টে অংশ নেন তিনি। নাগপুরে অভিষেক ঘটা খেলায় নিউজিল্যান্ডের বিপক্ষে প্রথম ইনিংসে ৪৮ রান তুলেছিলেন। ইনিংসে দশটি বাউন্ডারির মার ছিল। পর্যায়ে ফারুক ইঞ্জিনিয়ারের সাথে অষ্টম উইকেট জুটিতে ৭৩ রানের ইনিংস খেলেন। তাসত্ত্বেও, তার দল পরাজিত হয়েছিল। তবে, পরবর্তী খেলাগুলোয় তেমন সুবিধে করতে পারেননি। মৌসুমের শেষদিকে সফরকারী অস্ট্রেলিয়া দলের বিপক্ষে দিল্লি কলকাতা টেস্টে অংশ নেন। কলকাতায় নিজ শহরে ১৮ ১৯ রান তুলেছিলেন। এটিই তার সর্বশেষ টেস্টে অংশগ্রহণ ছিল। খেলাগুলোয় তেমন ভালোমানের রান সংগ্রহে ব্যর্থ হন। ফলশ্রুতিতে, দলের বাইরে রাখা হয়। এরপর আর তাকে আন্তর্জাতিক ক্রিকেটে অংশ নিতে দেখা যায়নি। == অবসর == ক্রিকেট খেলা থেকে অবসর গ্রহণের পর ১৫ বছর বাংলা দলের নির্বাচকমণ্ডলীর সদস্য হিসেবে দায়িত্ব পালন করেছেন। সময়েই সৌরভ গাঙ্গুলী’র ন্যায় সেরা খেলোয়াড় বাছাইয়ে ব্যাপক ভূমিকা রেখেছিলেন। এছাড়াও, ১৯৮৪ থেকে ১৯৮৬ সময়কালে জাতীয় দল নির্বাচকেরও দায়িত্বে ছিলেন। ভারতের অন্যতম সুপরিচিত উদ্বোধনী ব্যাটসম্যান পঙ্কজ রায়ের ভাইপো তিনি। জীবনের শেষদিকে ম্যালেরিয়া রোগে আক্রান্ত হন। অতঃপর ১৯ সেপ্টেম্বর, ১৯৯৭ তারিখে ৫২ বছর বয়সে কলকাতায় অম্বর রায়ের দেহাবসান ঘটে। == তথ্যসূত্র == == আরও দেখুন == চেতন চৌহান এ. জি. মিল্খা সিং বাংলা ক্রিকেট দল ভারতীয় টেস্ট ক্রিকেটারদের তালিকা আন্তর্জাতিক ক্রিকেটে অংশগ্রহণকারী পরিবারের তালিকা == বহিঃসংযোগ == জন্ম মৃত্যু ইউনিভার্সিটিজের ক্রিকেটার অঞ্চলের ক্রিকেটার ক্রিকেটার সুলতান টোব্যাকোর ক্রিকেটার ক্রিকেটার টেস্ট ক্রিকেটার ব্যাংক অব ইন্ডিয়ার ক্রিকেটার
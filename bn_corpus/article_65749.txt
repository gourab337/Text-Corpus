ভারত বর্ষের পশ্চিম বঙ্গের পুরুলিয়া জেলার কাশীপুর থানার অন্তর্গত আগরডি অঞ্চলাধীন চির সবুজ একটি গ্রাম মুদিডি। মুদিডি নামটির উৎপত্তি আদিবাসী গোষ্ঠী মুদি বা কোড়া থেকে। ব্রিটিশ আমলে এই গ্রামে মুদিদের বাসস্থান ছিল কিন্তু বর্তমানে তারা তাদের সমস্ত সম্পত্তি বিক্রি করে অনত্র চলে যান। এখন তাদের নামানুসারে মুদি বাড়ি রয়েছে। আসলে এই গ্রামটি মাহাত প্রধান গ্রাম। এই গ্রামের আদি মাহাত হল আগরডির মাহাতোদের এক ভাই রাম মাহাত গোত্র- ডুংরিআ ।যিনি মুদিডি গ্রামে নিজ বসতি স্থাপন করেন। বর্তমানে তার বংশোদ্ভূত রাই গ্রামের মাহাত নামে পরিচিত। এদের মধ্যে অন্যতম দীনু, গিরি, জয়রাম মাহাত। এই গ্রামটি সবুজ দ্বারা পরিবেষ্টিত একটি ছোট গ্রাম জনসংখ্যা প্রায় সাতশোর মতো। জীবিকা একমাত্র কৃষিকাজ।: বর্তমানে শিক্ষাক্ষেত্রে অনেক টাই পিছিয়ে রয়েছে এই গ্রাম। পানীয় জলের সমস্যা একটা নিত্য নৈমিত্তিক ঘটনা। এমনকি বড় পুষ্করিনীও নেই। সরকারের উদাসীনতায় এই গ্রামের মানুষ অতিকষ্টে জীবনযাপন করে চলেছে।
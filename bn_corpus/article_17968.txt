একটি লিনাক্স ডিস্ট্রিবিউশন। এটি উবুন্টুর উপর ভিত্তি করে তৈরী করা হয়েছে। উবুন্টুর মত ব্যবহারবান্ধব করে তৈরী করা হলেও এখানে ফ্রি নয় এমন সফটওয়্যারসমূহ এবং বাইনারি ব্লব অন্তর্ভুক্ত করা হয়নি। ফ্রি সফটওয়্যার ফাউন্ডেশন এটিকে এমন একটি লিনাক্স ডিস্ট্রিবিউশন হিসাবে তৈরী করছে যেখানে শুধুমাত্র ফ্রি সফটওয়্যার ব্যবহার করা হয়েছে। ফ্রি নয় এমন ক্ষেত্রে জিনিউসেন্স অপেক্ষাকৃত কঠিন অবস্থান নিয়ে থাকে। উদাহারণস্বরূপ বলা যায়, যে সকল ডকুমেন্টেশনে ফ্রি নয় এমন কোন সফটওয়্যার ইনস্টলের নির্দেশনা দেয়া থাকে সেগুলোও এই ওএস থেকে অপসারণ করা হয়ে থাকে। ফ্রি সফটওয়্যার ফাউন্ডেশনের প্রতিষ্ঠাতা এবং প্রেসিডেন্ট রিচার্ড স্টলম্যান জানুয়ারী ২০১০ থেকে নিয়মিতভাবে জিনিউসেন্স অপারেটিং সিস্টেমটি ব্যবহার করছেন। ব্রেইন ব্রাজিল এবং পল ও'ম্যালি ২০০৬ সালে এই প্রকল্পটি শুরু করেন। ১.০ সংস্করণ থেকেই ফ্রি সফটওয়্যার ফাউন্ডেশন এই প্রকল্পে সহায়তা করছে। == কারিগরী দিক == জিনিউসেন্স ডিফল্ট ডেক্সটপ পরিবেশ হিসাবে গ্নোম ব্যবহার করে থাকে। গনোম গ্নু প্রকল্পের ডিফল্ট ডেস্কটপ পরিবেশ। ব্যবহারকারীর পছন্দ অনুযায়ী গ্রাফিক্যাল ইউজার ইন্টারফেস কাস্টমাইজ করা যায়। এক্স ডিসপ্লে ম্যানেজার, উইন্ডো ম্যানেজার, এবং অন্যান্য ডেক্সটপ পরিবেশ হোস্ট রিপোজিটরি থেকে ইন্সটল করা যায়। ইউবিকুইটি ইনস্টলারের মাধ্যমে লাইভ সিডি থেকে সরাসরি হার্ডডিস্কে ইনস্টল করা যায়। এবং সম্পূর্ণ ইনস্টল হওয়ার পূর্বে কম্পিউটার রিস্টার্ট করার প্রয়োজন হয় না। প্রয়োজনীয় সাধারণ সিস্টেম টুলের পাশাপাশি জিনিউসেন্স অতিরিক্ত কিছু সফটওয়্যার ইনস্টল করে। এই তালিকায় রয়েছে অফিস স্যুট ওপেন অফিস ডট অর্গ, ইপিফ্যানি ইন্টারনেট ব্রাউজার, তাৎক্ষনিক বার্তা আদানপ্রদানের জন্য পিজিন, ছবি সম্পাদনার জন্য গিম্প। এছাড়া সফটওয়্যার ডেভেলপমেন্টের জন্য কিছু টুল যেমন জিসিসি এবং গ্নু ইম্যাকস টেক্সট এডিটর ডিফল্টভাবে ইনস্টল হয়ে যায়। === ইন্সটল করা === লাইভ সিডি থেকে সরাসরি ব্যবহার করা যায় এবং এবং সাথে এই লাইভ সিডি থেকে কম্পিউটারের হার্ডডিস্কে ইনস্টল করা যায়। সিডি ইমেজসমূহ ওয়েবসাইট থেকে ডাউনলোড করা যায়। === সংস্করণসমূহ === সংস্করণ ১.০, "ডেলটাড" প্রকাশ করা হয়েছিল নভেম্বর ২০০৬ তারিখে। সে সময় এটি উবুন্টু ৬.০৬ "ডেপার ডেক" এর উপর ভিত্তি করে তৈরী করা হয়েছিল। ৩০ এপ্রিল, ২০০৮ তারিখে প্রকাশিত হয় ২.০ সংস্করণটি। উবুন্টু ৮.০৪ "হার্ডি হ্যারণ" এর উপর ভিত্তি করে এই সংস্করণটি প্রকাশিত হয়েছিল। ২.১ সংস্করণে কিছু মাইনর আপডেট করা হয়। যেখানে মুক্ত নয় এমন কিছু সফটওয়্যার অপসারণ করা হয় এবং হার্ডওয়্যার সমর্থন বাড়ানো হয়। ৩.০ সংস্করনটি প্রকাশ করা হবে ডেবিয়ান এর উপর ভিত্তি করে। যদিও পূর্বের সংস্করণগুলো উবুন্টু এর উপর ভিত্তি করে। == সীমাবদ্ধতা == জিনিউসেন্স তৈরীর সময় মূল উবুন্টু লিনাক্স কার্নেল থেকে বেশ কিছু সংখ্যক মুক্ত নয় এমন ফার্মওয়্যার অপসারণ করা হয়েছে। এই ধরনের অপসারণের ফলে বেশ কিছু ওয়্যারলেস নেটওয়ার্ক কার্ড ড্রাইভারও অপসারণ করা হয়। যার ফলে অন্যান্য গ্নু/লিনাক্স ডিস্ট্রিবিউশন থেকে কম সংখ্যক ওয়্যারলেস নেটওয়ার্ক কার্ড সমর্থন করে। মে, ২০০৮ এর মধ্যে থ্রিডি গ্রাফিক্স এবং এর অ্যাপলিকেশন সফটওয়্যারও মেসা থ্রিডি অপসারণ করা হয় লাইসোন্স সংক্রান্ত জটিলতার কারণে ১৩ জানুয়ারি ২০০৯ তারিখের পর এই সমস্যার সমাধান করা হয় এবং ২.২ সংস্করণ থেকে পূর্ণনাঙ্গভাবে থ্রিডি সমর্থন করা হয়। === কাস্টমাইজড্‌ ডিস্ট্রিবিউশন তৈরী করা === ব্রেইন ব্রাজিল, বিল্ডার নামে একটি টুল তৈরী করেছেন যেটি ব্যবহার করে উবুন্টু থেকে জিনিউসেন্স তৈরী করা যায়। এটি এমনভাবে তৈরী করা হয়েছে যেন যে কেউ এটি ব্যবহার করে তাদের পছন্দ অনুযায়ী গ্নু/লিনাক্সের ফ্রি সফটওয়্যার ডিস্ট্রিবিউশন তৈরী করতে পারেন। == তথ্যসূত্র == == বহিঃসংযোগ == জিনিউসেন্স ওয়েবসাইট সফটওয়্যার ডিস্ট্রিবিউশন
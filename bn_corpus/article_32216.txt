'''গ্যাভিন মার্ক হ্যামিল্টন''' (জন্ম: ১৬ সেপ্টেম্বর, ১৯৭৪) পশ্চিম লোথিয়ানের ব্রক্সবার্ন এলাকায় জন্মগ্রহণকারী সাবেক স্কটল্যান্ডীয় ক্রিকেটার। ইংল্যান্ড ক্রিকেট দলের পক্ষে টেস্ট স্কটল্যান্ডের পক্ষে একদিনের আন্তর্জাতিকে অংশ নিয়েছেন। এছাড়াও, '''গ্যাভিন হ্যামিল্টন''' স্কটল্যান্ডের অধিনায়কের দায়িত্ব পালন করেছেন। দলে তিনি মূলতঃ অল-রাউন্ডার ছিলেন। কাউন্টি ক্রিকেটে ইয়র্কশায়ার দলের প্রতিনিধিত্ব করেন। == কাউন্টি ক্রিকেট == ১৯৯৩ সালে প্রথম-শ্রেণীর ক্রিকেটে অভিষেক ঘটে তার। স্কটল্যান্ডের বার্ষিক খেলা হিসেবে আয়ারল্যান্ডের বিপক্ষে অনুষ্ঠিত প্রথম ইনিংসেই ৫/৬৫ লাভ করেন। বছরেই ইয়র্কশায়ারের দ্বিতীয় একাদশের পক্ষে কয়েকটি খেলায় অংশ নেন। পরে ১৯৯৪ সালে কাউন্টির প্রথম একাদশে তার অভিষেক হয়। কিন্তু দলে সাফল্যলাভের জন্য তাকে কয়েক বছর অপেক্ষা করতে হয়। ১৯৯৮ সালে দলের অন্যতম সদস্যের মর্যাদা পান তিনি। গ্রীষ্মে ২০.৫৪ গড়ে ৫৯টি প্রথম-শ্রেণীর উইকেট লাভ করেন। পাশাপাশি ছয়টি অর্ধ-শতক করেন। এছাড়াও, ৩৪টি একদিনের খেলায় ১৮.৯৪ গড়ে উইকেট নেন। == খেলোয়াড়ী জীবন == ১৯৯৯ সালের ক্রিকেট বিশ্বকাপে স্কটল্যান্ড দলের প্রতিনিধিত্ব করেন। ইংল্যান্ড দলে অংশগ্রহণের সমূহ সম্ভাবনা না থাকায় দলে শেষ মুহুর্তে তাকে অন্তর্ভুক্ত করা হয়। ৫টি একদিনের আন্তর্জাতিকে সর্বমোট ২১৭ রান সংগ্রহ করেন। বিশ্বকাপে স্কটল্যান্ড দলে থাকা অবস্থায় ইংল্যান্ডের তার প্রতি দৃষ্টিপাত করে। ফলে, ১৯৯৯-২০০০ মৌসুমে দক্ষিণ আফ্রিকা সফরে ইংল্যান্ড দলে তার অন্তর্ভুক্তি ঘটে। জোহানেসবার্গে অনুষ্ঠিত প্রথম টেস্টে দক্ষিণ আফ্রিকার বিপক্ষে তার টেস্ট অভিষেক ঘটে। খেলায় তিনি উভয় ইনিংসেই শূন্য রান পান ৬৩ রানে কোন উইকেট পাননি। এছাড়াও কোন ক্যাচও পাননি। টেস্টে ইংল্যান্ড দল ইনিংসের ব্যবধানে পরাজিত হয়। ফলে দ্বিতীয় টেস্ট থেকে বাদ পড়েন আর কখনো তিনি ইংল্যান্ড দলে ডাক পাননি। ২০০৮ সালে আয়ারল্যান্ডের বিপক্ষে তিনি তার প্রথম সেঞ্চুরি করেন। ২০০৯ সালে বিশ্বকাপ বাছাইপর্বে স্কটল্যান্ডের দূর্বল খেলা প্রদর্শনের প্রেক্ষিতে অধিনায়ক হিসেবে রায়ান ওয়াটসনের পদত্যাগ করলে স্কটল্যান্ড দলের অধিনায়কের দায়িত্ব পান তিনি। জুলাই, ২০০৯ সালে স্কটিশ অধিনায়ক হিসেবে প্রথম খেলায় কানাডার বিপক্ষে মাঠে নামেন। খেলায় তিনি তার দ্বিতীয় সেঞ্চুরি করেন। তা স্বত্ত্বেও তার দল পরাজিত হয়। পরের দিনই তিনি অর্ধ-শতক করেন স্কটল্যান্ডের জয়ে ভূমিকা রাখেন। এরফলে সিরিজটি ১-১ ব্যবধানে ড্র হয়। == অবসর == আগস্ট, ২০১০ সালে অবসর গ্রহণ করেন। এরপর ব্রাডফোর্ড ক্রিকেট লীগে ইস্ট বিয়ার্লি সিসি দলের পক্ষে উদ্বোধনী ব্যাটসম্যান শৌখিন ক্রিকেটার হিসেবে অংশগ্রহণ করছেন। == তথ্যসূত্র == == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার জাতীয় ক্রিকেট দলের অধিনায়ক ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার টুয়েন্টি২০ আন্তর্জাতিক ক্রিকেটার আন্তর্জাতিক দলে অংশগ্রহণকারী ক্রিকেটার ক্রিকেটার ক্রিকেটার একদিনের আন্তর্জাতিক ক্রিকেটার
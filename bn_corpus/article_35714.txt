'''জলপান্না''' (বৈজ্ঞানিক নাম: ''Graphium এক প্রজাতির বড় আকারের প্রজাপতি, যার মূল শরীরটা কালচে খয়েরী বর্ণের এবং ডানায় বেগুনী নীল রঙের পটি দেখা যায়। এরা ‘প্যাপিলিওনিডি’ পরিবারের এবং 'প্যাপিলিওনিনি' উপগোত্রর সদস্য। == আকার == প্রসারিত অবস্থায় জলপান্নার ডানার দৈর্ঘ্য ৮৫-৯৫ মিলিমিটার হয়। == উপপ্রজাতি == ভারতে প্রাপ্ত জলপান্না এর উপপ্রজাতি হল- ''Graphium cloanthus cloanthus'' Westwood, 1841 Himalayan Glassy Bluebottle == বিস্তার == এই প্রজাপতিটি ভারতের জন্মু-কাশ্মীর থেকে অরুণাচল প্রদেশ, উত্তর-পূর্ব ভারত এবং হিমালয়ের ৯০০০ফুট উচ্চতা পর্যন্ত দেখা যায়। এছাড়া নেপাল, ভূটান, বাংলাদেশ, মায়ানমার এবং পাকিস্তানেও এদের পাওয়া যায়। == বর্ণনা == এই প্রজাপতিটির দুই ডানার আঁচলে সবজে-নীল রঙের পটি দেখা যায়। ডানার এই অংশের স্বচ্ছতা দেখলে মনে হয় যেন নীলচে সবুজ পাতলা কাঁচ বসানো আছে। পিছনের ডানার নীচের পিঠে কয়েকটা কালো বিন্দু যুক্ত লাল ছোট ছোপ দেখা যায়। == আচরণ == স্ত্রী এবং পুরুষ উভয় জলপান্নাদের লেজ দেখা যায়। এরা ওড়ে দ্রুত গতিতে। ফুলের মধুর প্রতি আকর্ষণ দেখা যায়। পুরুষ জলপান্নাদের ভিজে বালিতে অন্যান্য প্রজাতির প্রজাপতিদের সাথে জলপান করতে দেখা যায়। এরা গাছের চারিপাশে চক্রাকারে দ্রুত উড়ান দিতে পছন্দ করে। == বৈশিষ্ট্য == === শূককীট === শূককীটগুলি সবুজ বর্ণের এবং মাথার বর্ণ হয় সবজেটে হলুদ। ১৩ নং দেহখন্ডে নীলচে-সবুজ রঙের হয়। দেহের দৈর্ঘ্য বরাবর পিঠের উপর একটু পাশ ঘেঁষে একটি হলুদ-সাদা রঙ মেশানো রেখা দেখা যায়। ==== আহার্য উদ্ভিদ ==== এই শূককীট Anonaceae পরিবারভুক্ত Miliusa velutina, Lauraceae এবং Magnoliaceae ইত্যাদি গাছের পাতার রসালো অংশ আহার করে। === মূককীট === জলপান্নার মূককীট উজ্জ্বল সবুজ বর্ণের হয়। এদের পিঠের দিকে হলুদ রঙের উঁচু অংশ দেখা যায়। == চিত্রশালা == Image:Graphium cloanthus kuge.jpg| ফুলের মধু পান করছে একটি জলপান্না == তথ্যসূত্র == == বহিঃসংযোগ == প্রজাপতি প্রাপ্ত প্যাপিলিওনিডি গোত্রের প্রজাপতি প্রাপ্ত প্যাপিলিওনিডি গোত্রের প্রজাপতি‎
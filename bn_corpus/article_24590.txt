'''নারানগোদা থিসারা চিরান্থা পেরেরা''' (; জন্ম: এপ্রিল, ১৯৮৯) কলম্বোয় জন্মগ্রহণকারী শ্রীলঙ্কান ক্রিকেটার। তিনি শ্রীলঙ্কা জাতীয় ক্রিকেট দলের হয়ে টেস্ট, একদিনের আন্তর্জাতিক এবং টুয়েন্টি২০ আন্তর্জাতিক পর্যায়ে ক্রিকেট খেলছেন। এছাড়াও, ওয়েয়াম্বা উল্ভস এবং কোল্টস ক্রিকেট ক্লাবের পক্ষ হয়ে প্রথম-শ্রেণীর ক্রিকেটে অংশ নিয়ে থাকেন। একজন অল-রাউন্ডার হিসেবে বামহাতে আগ্রাসী ব্যাটিং ডানহাতে মিডিয়াম ফাস্ট বোলিংয়ের জন্য পরিচিত হয়ে আছেন। অস্ট্রেলিয়ায় তিনি ''পাণ্ডা'' ডাকনামে ভূষিত হন। বিগ ব্যাশ লীগে ব্রিসবেন হিটে সতীর্থ জর্জ বেইলি তাকে নামকরণ করেছিলেন। কিন্তু, তিনি 'টিপি' নামেই নিজেকে পরিচিতি ঘটাতে স্বাচ্ছন্দ্যবোধ করেন। ২০১৪ সালের আইসিসি বিশ্ব টুয়েন্টি২০ প্রতিযোগিতায় শিরোপা বিজয়ী শ্রীলঙ্কা ক্রিকেট দলের অন্যতম সদস্য ছিলেন তিনি। ১২ ফেব্রুয়ারি, ২০১৬ তারিখে ভারত সফরে অনুষ্ঠিত টুয়েন্টি২০ প্রতিযোগিতায় স্বাগতিক ভারতের বিপক্ষে হ্যাট্রিক করেন যা টি২০ আন্তর্জাতিকের ইতিহাসে চতুর্থ। == প্রারম্ভিক জীবন == কলম্বোর মর্যাদাসম্পন্ন সেন্ট জোসেফ’স কলেজে পড়াশোনা করেন থিসারা পেরেরা। কলেজ থেকেই চামিন্দা ভাস, অ্যাঞ্জেলো ম্যাথিউস, দিমুথ করুণারত্নের ন্যায় শ্রীলঙ্কান ক্রিকেটাররা জাতীয় দলে প্রতিনিধিত্ব করেছেন। বয়সভিত্তিক যুবদের বিভিন্ন স্তরের ক্রিকেটে শ্রীলঙ্কার হয়ে খেলেছেন তিনি। তন্মধ্যে ২০০৮ সালের আইসিসি অনূর্ধ্ব-১৯ ক্রিকেট বিশ্বকাপেও তিনি খেলেন। নভেম্বর, ২০০৯ সালে কোল্টস ক্রিকেট ক্লাবের হয়ে প্রথম-শ্রেণীর ক্রিকেটে অভিষেক ঘটে পেরেরা’র। == খেলোয়াড়ী জীবন == ২০০৯ সালে পেরেরা’র আন্তর্জাতিক ক্রিকেটে শ্রীলঙ্কার পক্ষে অভিষেক ঘটে। কলকাতায় অনুষ্ঠিত একদিনের আন্তর্জাতিকে ভারত ক্রিকেট দলের বিপক্ষে খেলার জন্য শেষদিকে তার দলে ডাক পড়ে। এর পরের মাসে ২০১০ সালের ইন্ডিয়ান প্রিমিয়ার লীগে খেলার জন্য চেন্নাই সুপার কিংস তাকে ৫০,০০০ মার্কিন ডলারের বিনিময়ে দলে অন্তর্ভুক্ত করে। মে, ২০১০ সালে ওয়েস্ট ইন্ডিজের বিপক্ষে ২০১০ সালে অনুষ্ঠিত আইসিসি বিশ্ব টুয়েন্টি২০ প্রতিযোগিতায় টুয়েন্টি২০ ক্রিকেটে অভিষেক ঘটে তার। আগস্ট, ২০১০ সালে তিনি আন্তর্জাতিক ক্রিকেটে তার প্রথম পাঁচ-উইকেট প্রাপ্তি ঘটে। এরফলে ভারতের বিপক্ষে দলের জয়ের পাশাপাশি ম্যাচের সেরা খেলোয়াড় হিসেবে মনোনীত হন। অক্টোবর, ২০১০ সালে শ্রীলঙ্কা দলের সদস্যরূপে অস্ট্রেলিয়া সফর করেন। টুয়েন্টি২০ আন্তর্জাতিকে অস্ট্রেলিয়ার নিজ মাঠে পরাজয় ঘটে মূলতঃ তার শেষ তিন বলে ১৬ রান সংগ্রহের ফলে। একই সফরে তিনি পাঁচ উইকেট লাভ করেছিলেন। == বিশ্বকাপ ক্রিকেট == বাংলাদেশ, ভারত শ্রীলঙ্কায় যৌথভাবে অনুষ্ঠিত ২০১১ সালের ক্রিকেট বিশ্বকাপে শ্রীলঙ্কা দলের অন্যতম সদস্য ছিলেন। প্রতিযোগিতার চূড়ান্ত খেলায় ভারতের বিপক্ষে নেমে দশ বলে অপরাজিত ২২ রান বোলিংয়ে নেমে কেবলমাত্র গৌতম গম্ভীরের উইকেট লাভ করেন। খেলায় শ্রীলঙ্কা দল পরাজিত হওয়ায় রানার্স-আপ নিয়েই সন্তুষ্ট থাকতে হয়। == অর্জনসমূহ == ১২ ফেব্রুয়ারি, ২০১৬ তারিখে স্বাগতিক ভারতের বিপক্ষে অনুষ্ঠিত টুয়েন্টি২০ আন্তর্জাতিকে হ্যাট্রিক করার বিরল কৃতিত্ব অর্জন করেন। ব্রেট লি, টিম সাউদি জ্যাকব ওরামের পর টুয়েন্টি২০ আন্তর্জাতিকের ইতিহাসে চতুর্থ বোলার হিসেবে প্রথম শ্রীলঙ্কান হিসেবে সফলতা পান। কিন্তু ব্যাটিংয়ে শূন্য রানে আউট হন ৬৯ রানে পরাজিত হয় তার দল। এছাড়াও, ব্রেট লি'র পর দ্বিতীয় খেলোয়াড় হিসেবে একদিনের আন্তর্জাতিক টুয়েন্টি২০ আন্তর্জাতিকে হ্যাট্রিক করার গৌরবগাঁথা রচনা করেন তিনি। == তথ্যসূত্র == == বহিঃসংযোগ == Thisara Perera articles, videos and photos ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার আন্তর্জাতিকে হ্যাট্রিক লাভকারী টুয়েন্টি২০ আন্তর্জাতিক ক্রিকেটার সুপার কিংসের ক্রিকেটার ইন্ডিয়ান্সের ক্রিকেটার হায়দরাবাদের ক্রিকেটার তুস্কার্স কেরালার ক্রিকেটার ক্রিকেটার ক্রিকেটার ওয়ারিয়র্সের ক্রিকেটার হিটের ক্রিকেটার ক্রিকেট ক্লাবের ক্রিকেটার আন্তর্জাতিকে হ্যাট্রিক লাভকারী আমাজন ওয়ারিয়র্সের ক্রিকেটার ক্রুসেডার্সের ক্রিকেটার পুনে ক্রিকেটার ইলাভেন পাঞ্জাবের ক্রিকেটার কিটস নেভিস প্যাট্রিয়টসের ক্রিকেটার স্পোর্টিং ক্লাবের ক্রিকেটার রাইডার্সের ক্রিকেটার ক্রিকেটার ক্রীড়াবিদ ক্রিকেট বিশ্বকাপের ক্রিকেটার
'''কারুবকী''' বা '''চারুবকী''' () মৌর্য্য সম্রাট অশোকের পত্নী ছিলেন। == সংক্ষিপ্ত জীবনী == ইতিহাসবিদ এম. এন. দাসের মতে, কারুবকী ছিলেন একজন জেলের কন্যা যিনি বৌদ্ধ ধর্মে ধর্মান্তরিত হয়ে ভিক্ষুণী হয়েছিলেন। মৌর্য্য সম্রাট অশোক বৌদ্ধ ধর্মে ধর্মান্তরিত হওয়ার পর তাকে বিবাহ করেন। কারুবকী অশোককে ধর্মের পথে চালিত করেন। ধার্মিক হওয়ার সাথে সাথে কারুবকী দান ধ্যানের জন্যেও বিখ্যাত ছিলেন। একটি অশোক স্তম্ভে খোদিত শিলালিপিতে উৎকীর্ণ রয়েছে যে, কারুবকীর উপদেশে অশোক তার জীবনধারা পরিবর্তন করেন জনগণের কল্যাণের জন্য বিভিন্ন পদক্ষেপ গ্রহণ করেন। এই শিলালিপিতে কারুবকীকে রাজকুমার তিবলের মাতা হিসেবে উল্লেখ করা হয়েছে। অশোকের কোন শিলালিপিতে অন্য পত্নী সন্তানদের নাম উল্লেখ না থাকায় মনে করা হয় যে, কারুবকী তিবল সম্রাটের প্রিয় ছিলেন, কিন্তু সম্ভবতঃ অশোকের পূর্বে মৃত্যু হওয়ায় তিবল তার উত্তরাধিকারী হতে পারেননি। == জনপ্রিয় মাধ্যমে == ২০০১ খ্রিষ্টাব্দে নির্মিত অশোকা নামক হিন্দি চলচ্চিত্রে কারিনা কাপুর কারুবকির চরিত্রে অভিনয় করেন। == তথ্যসূত্র == সম্রাজ্ঞী
'''প্রদ্যোত''' () বা '''পজ্জোত''' (), যিনি '''চণ্ডপ্রদ্যোত মহাসেন''' নামেও পরিচিত ছিলেন, প্রদ্যোত রাজবংশের প্রতিষ্ঠাতা রাজা হিসেবে অবন্তী শাসন করেন। == রাজত্ব == প্রদ্যোত গৌতম বুদ্ধের সমসাময়িক নৃপতি ছিলেন। তিনি বৎসরাজ উদয়নকে পরাজিত করেন, কিন্তু পরে উদয়ন প্রদ্যোতের কন্যা বাসবদত্তাকে বিবাহ করেন। মগধের হর্য্যঙ্ক রাজবংশীয় রাজা অজাতশত্রু প্রদ্যোতের আক্রমণ থেকে তার রাজধানী রাজগৃহকে রক্ষা করার জন্য প্রতিরক্ষা ব্যবস্থা গড়ে তোলেন। তিনি তক্ষশিলার রাজা পুষ্করসারিনির সঙ্গেও যুদ্ধে লিপ্ত হন। == বৌদ্ধ ধর্মের পৃষ্ঠপোষকতা == ব্রাহ্মণ্য ধর্মের পৃষ্ঠপোষক প্রদ্যোত তার রাজপুরোহিত গৌতম বুদ্ধের শিষ্য মহাকচ্চায়নের প্রভাবে বৌদ্ধ ধর্মে আকৃষ্ট হন। মহাকচ্চায়নের উপদেশে তিনি যাগযজ্ঞ বলিদান ত্যাগ করে নৈতিক উৎকর্ষ সাধনে মনোনিবেশ করেন। তিনি গৌতম বুদ্ধকে অবন্তী রাজ্যে ধর্মপরচারের আমন্ত্রণ জানান। তার নির্দেশে মহাকচ্চায়ন বহু মানুষকে বৌদ্ধ ধর্মে দীক্ষিত করেন। প্রদ্যোত তার রাজ্যের কুবরঘর, পপাত পব্বত এবং মক্করকট নামক স্থানে বেশ কয়েকটি বৌদ্ধবিহার স্তূপ স্থাপন করেন। == তথ্যসূত্র == রাজবংশ
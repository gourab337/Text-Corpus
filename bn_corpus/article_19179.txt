সঙ্গীতে '''ঐকতান''' (ইংরেজি ভাষায়: Harmony) বলতে একসাথে বাজে এমন দুই বা ততোধিক সুরকে বোঝায়। এর সাথে মেলোডি বা সুতানের মৌলিক পার্থক্য রয়েছে। সুতানও কয়েকটি সুর বা টোনের সমষ্টি যা বাজতে পারে। ঐকতান বাজে সুতানের পটভূমিতে বা সুতানের সাথে। এজন্যই ঐকতান বলতে এমন কিছু বোঝায় যা অন্য কিছুর সাথে মিলে আছে। একই সুতানের সাথে একেক ধরনের (সুখ, দুঃখ বা ভয়ের) ঐকতান বাজালে মানুষের একেক রকমের অনুভূতির হতে পারে। ঐকতান ছাড়াও সুতান এবং ছন্দের অস্তিত্ব থাকতে পারে। পৃথিবীর অধিকাংশ দেশের সঙ্গীতে ঐকতান নেই। যেমন, ভারতীয় চৈনিক সঙ্গীতে কোন ঐকতান নেই, আছে কেবল সুতান এবং ছন্দ বা রিদম। ইউরোপেও এক সময় ঐকতান ছিল না, এক হাজার বছরেরও কম সময় আগে ঐকতানের জন্ম হয় এবং এর বিস্তার বেশ ছোট একটি অঞ্চলেই সীমাবদ্ধ থাকে। একটির পর আরেকটি সুর বেজেও অনেক সময় ঐকতানের জন্ম দিতে পারে। একের পর আরেক সুর বেজে যদি একটি পরিচিত কর্ডের মত হয়ে ওঠে তাহলে মনে এক ধরনের অবিচ্ছিন্নতার ধারণা তৈরি হয়, ঠিক যেমন চলচ্চিত্র অনেকগুলো স্থির ছবির ক্রমান্বয়িক চলন মনে অবিচ্ছিন্ন চিত্রের অনুভূতি জাগায়। অর্থাৎ একটির পর আরেকটি সুর বাজলে যেমন ঐকতানের জন্ম হতো এক্ষেত্রেও তেমনি ঐকতানের অনুভূতি হয়। সূক্ষ্ণ অর্থে বলা যায়, ঐকতান বলতে অনেক জটিল পরিপূর্ণভাবে গড়ে তোলা একটি কর্ড ব্যবস্থা এবং এক কর্ডের সাথে আরেকটির সম্পর্ক থাকা না থাকার নীতিকে বোঝায়। সঙ্গীতের শব্দে অনুভূমিক উল্লম্ব দুই ধরনের উপাদানই আছে বলে ধরে নেয়া যায়। যে উপাদানগুলো সময়ের সাথে সাথে অতিবাহিত হয় সেগুলো অনুভূমিক, যেমন, সুতান, কাউন্টারপয়েন্ট (একে অপরের সাথে জড়িয়ে থাকা সমসাময়িক সুতানের সমষ্টি) এবং ছন্দ (রিদম)। একটি নির্দিষ্ট সময়ে যা কিছু ঘটে তা হল উল্লম্ব উপাদান, যেমন, একই সাথে বাজে এমন সুর, সুরকার সুতানের প্রধান সুরগুলোর ভিত্তি হিসেবে যে কর্ড জুড়ে দেন তা। এই হিসেবে ঐকতান একটি উল্লম্ব উপাদান। অবশ্য এর একটি অনুভূমিক অংশও রয়েছে, যেহেতু সুরকার একটি নির্দিষ্ট ঐকতান তৈরি করেই ক্ষান্ত হন না, বরং একাধিক ঐকতানকে একের পর এক বাজিয়ে একটি অবিচ্ছিন্নতার জন্ম দেন যা সঙ্গীতের ব্যক্তিত্ব তৈরি করে। == তথ্যসূত্র == == পরিভাষা == Harmony ঐকতান Melody সুতান Note সুর Tone স্বর Pitch গ্রাম Chord কর্ড Measure তাল তত্ত্ব
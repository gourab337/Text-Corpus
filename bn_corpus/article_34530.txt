'''এয়ার বার্লিন''' বা এয়ারবার্লিন () হল লুফতানজা এর পরেই জার্মানির দ্বিতীয় বৃহত্তম এ্যায়ারলাইন এবং ইউরোপের অষ্টম বৃহত্তম এ্যায়ারলাইন মোট যাত্রির সংখ্যার বিচারে। বিমানসংস্থাটির বিচরন এলাকার মধ্য আছে ১৭ টি জার্মান নগরী, কিছু ইউরোপীয়ান শহর এবং ভুমধ্যসাগরীয় এলাকার অনেকগুলি অবকাশ যাপন কেন্দ্র যেমন, মাদেরিয়া, কানারি দ্বীপপুঞ্জ এবং উত্তর আফ্রিকা, সাথে সাথে ক্যারাবিয়ান দ্বীপপুঞ্জের আন্তমহাদেশীয় ঠিকানা সমূহ এবং অবশ্যই মূলকেন্দ্র হলো বার্লিন-টেজেল এ্যায়ারপোর্ট এবং ডুজেলডোর্ফ এ্যায়ারপোর্ট। এর বিমানবন্দর বুর‍্যো সেন্টারে এটির প্রধান কার্যালয় অবস্থিত, যা কিনা ওয়ানঅয়ার্ল্ড এ্যালা্‌ইন্সের সদস্য এবং অস্ট্রিয়াতে তাদের সহোযোগী প্রতিষ্ঠান নিকি এবং সুইজারল্যান্ডের বিলেয়ার মালিকানা আছে। এয়ার বার্লিন বেশ কয় বছর ব্যাপী ক্ষতিবহনকারি প্রতিষ্ঠান হিসাবে চালু আছে। এটার মূল প্রতিষ্ঠান এয়ার বার্লিন পিএলসি এর শেয়ার উন্মুক্তভাবে কেনাবেচা হয় এবং ২০১১ সালে এটার ২৯.২১% মালিকানা ইতিহাদ এ্যায়ারওয়েজ অধিগ্রহণ করে নিয়েছে। ==ইতিহাস== প্রাথমিকভাবে এয়ার বার্লিন ইউএসএ নামে নিবন্ধিত কোম্পানিটি ১৯৭৮ সালে লেল্কো-যা কিনা একটি আমেরিকান এগ্রিকালচারাল প্রতিষ্ঠান যার প্রধান কার্যালয়ের অবস্থান ছিল ওরেগন -এর একটি পরিপূর্ন মালিকানাধীন সহোযোগী প্রতিষ্ঠান হিসাবে প্রতিষ্ঠা লাভ করে, এবং জার্মান ট্যুর অপারেটরস এর পক্ষ হয়ে বিমান ভাড়া করতো প্রধানত বার্লিন টেজেল বিমানবন্দর থেকে, ভূমধ্যসাগরীয় অবকাশ যাপন কেন্দ্রগুলোতে বিমান পরিচালনার জন্য। একটি আমেরিকান বিমানসংস্থা হিসাবে, এয়ার বার্লিন সহজেই পশ্চিম বার্লিন বাজারে ঢুকতে পেরেছিল। শীতল যুদ্ধের সময়ে, বার্লিনের বিশেষ রাজনৈতিক পরিস্থিতির কারনে তেজেল বিমানবন্দর থেকে সেসকল বিমানসংস্থার বিমান আসা এবং যাওয়া করতে পারতো যেসকল বিমানসংস্থা ফ্রান্স, যুক্তরাজ্য অথবা যুক্তরাষ্ট্র এর সহিত নিবন্ধিত ছিল। বিমানসংস্থাটির প্রাথমিকভাবে সদরদপ্তর তেজেল বিমানবন্দরে ছিল।লিওনার্ডো লান্ডগ্রীন ছিলেন প্রতিষ্ঠানের প্রথম চেয়ারম্যান। কোম্পানী যখন এ্যায়ারলাইন্স লাইসেন্স পায় এবং দুইটি বোয়িং ৭০৭ জেট বিমান অধিগ্রহণ করে যা কিনা পুর্বে ট্রান্স ওয়ার্ল্ড এ্যায়ারলাইন্স এর মালিকানধীন ছিল, তখন ২৮শে এপ্রিল ১৯৭৯ সালে এয়ার বার্লিন ইউএসএ তাদের আয়মূখী সেবা কার্যক্রম শুরু করে যেখানে তাদের একটি বিমান বার্লিন-তেজেল থেকে পাল্মা দি মায়োর্কা পর্যন্ত বিমানযাত্রা করেছিল। বিশাল দুরত্বের বহরের পরিকল্পনা করা হয়েছিল পশ্চিম পথে, সহোযোগিতায় ছিল এ্যায়ার ফ্লোরিডা (একটি সহযোগিতা চুক্তি স্বাক্ষর করা হয়েছিল ১৯৭৯ সালের ফেব্রুয়ারি মাসে)। ১৯৮০ সালে, এয়ার বার্লিন যুক্তরাষ্ট তাদের বহর বড় করে ফেলে যখন বোয়িং ৭৩৭-২০০ যুক্ত হয়, এবং যখন এ্যায়ার ফ্লোরিডার নিকট হতে এধরনের আরো দুটি বিমান ধার নেয়া হয়। ১৯৮২ সালে, ৭০৭ বহর থেকে বিদায় করে দেয়া হয় এবং ৮০ এর দশকের সিংহভাগ সময়ে এয়ার বার্লিন ইউএসএ একটি মাত্র ৭৩৭-২০০ দিয়ে পরিচালিত হয়েছিল (১৯৮৬ এর পর)। ১৯৯১ সালে যখন এ্যায়ার বার্লিনের মাত্র ৯০ জন কর্মাচারী ছিল তখন জোয়াকিম হুনোল্ড এটাকে কিনে নেয় এবং একে পুনর্গঠন করে এয়ার বার্লিন জিএমবিএইচ এন্ড কো: লুফ্টভার্কাস কেজি হিসাবে একটি জার্মান প্রতিষ্ঠান হিসাবে নিবন্ধন প্রক্রিয়া সম্পন্ন করেন ২০০৪ সালের জানুয়ারি মাসে এয়ার বার্লিন ভিয়েনা এ্যায়ারলাইন্স নিকি এর সাথে ব্যবসায়িক চুক্তিতে আবদ্ধ হয় এবং এটার ২৪% শেয়ার ক্রয় করে নেয়। ২০০৭ সালে, এয়ার বার্লিন জার্মান লিয়েজার এ্যায়ারলাইন এলটিইউ কে কিনে নেয় এবং ইউরোপের চতুর্থ বৃহত্তম বিমান সংস্থাতে পরিনত হয় যাত্রি পরিবহনের বিচারে। ==বহরের বিবরন== বর্তমানে এ্যায়ার বার্লিনের বহরে রয়েছে ১৩১ টি বিমান যার মধ্যে এ্যায়ারবাস আছে ৭৯ টি এবং বোয়িং আছে ৩৫ টি এবং অন্য ১৭ টি হলো বোম্বার্ডিয়ার। ==তথ্যসূত্র== বিমান পরিবহন সংস্থা
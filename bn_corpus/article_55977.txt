'''উবাং''' হল নাইজেরিয়ার একটি বেন্ডি ভাষা। এই ভাষাটি নারী এবং পুরুষের জন্যে ভাষাগত পার্থক্যের কারণে পরিচিত। এই ভাষার পার্থক্য ব্রিটিশ এবং অ্যামেরিকান ইংরেজির চেয়েও বেশি ভিন্ন। তবে নারী-পুরুষ উভয়েই এসব ভিন্ন ভিন্ন শব্দগুলো বুঝতে পারে। কারণ, সন্তানরা ছোটবেলা মায়ের কাছেই থাকেন। ফলে মেয়েদের ব্যবহৃত শব্দগুলোই তারাও ব্যবহার করে। কিংবা এগুলো শিখে ফেলে। কিন্তু ১০ বছর পূর্ণ হওয়ার পর থেকে ছেলেরা ছেলেদের ভাষা শেখে। কোনো ছেলে সঠিক বয়স থেকে পুরুষদের ভাষা ব্যবহার না করতে থাকলে তাকে ''অস্বাভাবিক'' বলে ধরে নেয়া হয়। উবাং গোত্রের লোকেরা তাদের ভাষা বৈচিত্র্য নিয়ে গর্ব বোধ করে। এবং একে তারা নিজেদের অনন্য বৈশিষ্ট্যের পরিচায়ক জ্ঞান করে। ভাষাকে ''ঈশ্বরের আশীর্বাদ'' বলে গন্য করা হয়। নারী-পুরুষ উভয়ে উভয়ের ভাষা বুঝলেও তারা কেবল নিজেদের লিঙ্গ অনুযায়ী কথা বলে থাকে। এমনকি এটি পরিষ্কার নয় যে, তাদের ভাষায় কোন অংশটি নারী জন্য বা পুরুষের জন্য আলাদা করা হয়েছে। আবার অনেক বিষয়ের ক্ষেত্রে ঐতিহ্যগতভাবে নারী-পুরুষের ভিন্ন ভিন্ন ভূমিকার ভিত্তিতে শব্দগুলো তৈরি হয়েছে কিনা তাও জানা নেই। নৃতত্ত্ববিদ চি চি উন্দি, যিনি এই গোষ্ঠীকে নিয়ে অধ্যয়ন করছেন, বলেন: "এই জনগোষ্ঠী নারী-পুরুষের জন্যে সম্পূর্ণ ভিন্ন দুটি অভিধান ব্যবহার করছে।… তবে এমন অনেক শব্দই আছে যেগুলো সবাই একইভাবে ব্যবহার করে। অন্যগুলোর ব্যবহার নির্ভর করে লিঙ্গের ওপর। একই জিনিস বোঝায় এমন শব্দ দুটো পুরোপুরি ভিন্ন। উচ্চারণেও পার্থক্য আছে।" ==তথ্যসূত্র== ভাষা
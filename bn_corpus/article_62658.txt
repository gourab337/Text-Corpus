'''মিতা সালিম আল শামসী''' হচ্ছেন একজন রাজনীতিবিদ এবং সংযুক্ত আরব আমিরাত সরকারের মন্ত্রী। তিনি একজন প্রতিমন্ত্রী। মধ্যপ্রাচ্যের সবচেয়ে প্রভাবশালী আরব নারীর তালিকাতে ফোর্বস মিডিল ইস্ট তাকে তালিকায় ১৩তম স্থান দেয়। মিতা সালিম আল শামসী ==শিক্ষা== মিতা সৌদি আরবের কিং সৌদ বিশ্ববিদ্যালয় থেকে ১৯৮০-এ তার ব্যাচেলর অফ আর্টস সম্পন্ন করেন। তিনি মিশরের আলেকজান্দ্রিয়া বিশ্ববিদ্যালয় থেকে ১৯৮৮ সালে মাস্টার্স ডিগ্রী অর্জন করেন। মিতা সমাজবিজ্ঞানে পোস্ট ডক্টরেট সম্পন্ন করেছেন। ==কর্মজীবন== তিনি বেশ কয়েকটি বই লিখেছেন, যেমন: ''উপসাগরীয় সহযোগিতা পরিষদের রাষ্ট্রগুলোতে প্রবাসী অভিবাসন: বর্তমান সমস্যা এবং ভবিষ্যত সম্ভাবনা'', ''জাতির জননী: ফাতিমা বিনতে মুবারক'', এবং ''নীতিসমূহ এবং শিক্ষাদীক্ষা''। তিনি আবুধাবি ট্রাস্টি বোর্ডে নিযুক্ত ছিলেন। তিনি শিক্ষা বৈজ্ঞানিক গবেষণার ক্ষেত্রে আরব রাষ্ট্রগুলির জন্য ইউনেস্কোর বৈজ্ঞানিক কমিটিতে বসেছিলেন। ২০০৩ সালে তিনি আরব ব্যবস্থাপনার জন্য শেখ মোহাম্মদ বিন রশিদ আল মাকতুম পুরস্কার লাভ করেন। ২০০৮ সালে তিনি প্রতিমন্ত্রী হিসেবে সংযুক্ত আরব আমিরাতের ফেডারেল সরকারে যোগদান করেন। ২০০৮ সালে তিনি আবুধাবিতে সোর্বনে বিশ্ববিদ্যালয় স্থাপন করতে সহায়তা করেছিলেন। ফেব্রুয়ারী ২০১৬ পর্যন্ত তিনি বিবাহ তহবিলের চেয়ারপার্সন ছিলেন। তিনি পরিবার উন্নয়ন সংস্থার চেয়ারপার্সন। তিনি সংযুক্ত আরব আমিরাতের জেনারেল উইমেন্স ইউনিয়নের চেয়ারপারসন। তিনি মাতৃত্ব এবং শৈশব বিষয়ক সুপ্রিম কাউন্সিলের চেয়ারম্যান। তিনি মিয়ানমারের রোহিঙ্গাদের বিরুদ্ধে হওয়া অত্যাচারের সমালোচনা করেছেন এবং বাংলাদেশে রোহিঙ্গা শরণার্থীদের সহায়তার জন্য বাংলাদেশ সরকার কর্তৃক গৃহীত পদক্ষেপের প্রশংসা করেছেন। অক্টোবর ২০১৭-এ তিনি জেনেভায় জাতিসংঘের সম্মেলনে রোহিঙ্গা শরণার্থীদের সহায়তায় সাত মিলিয়ন ডলার প্রদানের প্রতিশ্রুতি দেন। ==তথ্যসূত্র== ব্যক্তি বিষয়শ্রেণী:আরব আমিরাাতের নারী রাজনীতিবিদ
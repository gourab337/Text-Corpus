== আকার == গ্রেট সুইফট এর প্রসারিত অবস্থায় ডানার আকার ৫০-৬০ মিলিমিটার দৈর্ঘের হয়। == বিস্তার == এই প্রজাতিকে ভারত মহারাষ্ট্র, মধ্যপ্রদেশ, হিমাচল প্রদেশ থেকে অরুণাচল প্রদেশ), নেপাল, ভূটান, বাংলাদেশ, মায়ানমার এবং সিঙ্গাপুর এর মান্ডাই অঞ্চলেও এদের দেখা মেলে। জানুয়ারি এবং আগষ্ট থেকে নভেম্বর অবধি সাধারনত এদের দেখা যায়। == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- এই প্রজাতির স্কিপারদের আকার অন্যান্য স্কিপারদের তুলনায় বৃহৎ হয়। ডানার উপরিতল কালচে এবং হালকা বাদামী বর্নের। '''সামনের ডানার উপরিতল''', সেল এর মধ্যে দুটি বৃহদাকার এবং লাগোয়া সাদা ছোপ দেখা যায়। একসারি করে সাদা প্রায় স্বচ্ছ ডিসকাল এবং এপিকাল ছোপ বিদ্যমান। '''সামনের ডানার নিম্নতল''', উপরিতলের অনুরূপ। এছাড়াও ১খ নং ইন্টারস্পেসে দুটি অস্বচ্ছ সাদা ছোপ চোখে পড়ে। '''পিছনের ডানার উপরিতল''', নং ইন্টাওস্পেসে একটি সাদা লম্বাটে ছোপ বর্তমান। '''পিছনের ডানার নিম্নতল''', কালচে এবং কমলা-হলুদ রোয়া দ্বারা আচ্ছাদিত। অনেক নমুনাতে সেল এবং নং ইন্টারস্পেসে একসারি ডিসকাল ছোপ দেখা যায়। শুঙ্গ এর শীর্ষভাগে মুগুর সদৃশ্য অংশের গোড়ায় তলদেশে সাদা পটিযুক্ত। == আচরণ == এই প্রজাতি জঙ্গলে আবদ্ধ থাকতেই পছন্দ করে। হিমালয় এর ১৭০০মিটার উচ্চতা পর্যন্ত জঙ্গল ভূমিতে এদের বিচরণ নথিভুক্ত রয়েছে। এরা খুব দ্রুত উড়তে পারে। আংশিকভাবে ডানা খোলা অবস্থায় এদের রৌদ্র পোহাতে দেখা যায়। == তথ্যসূত্র == প্রজাপতি প্রাপ্ত হেসপেরায়িডি গোত্রের প্রজাপতি
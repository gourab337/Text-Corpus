'''মুক্তার আলী''' (জন্ম: ১০ অক্টোবর, ১৯৮৯) রাজশাহীতে জন্মগ্রহণকারী বাংলাদেশের বিশিষ্ট আন্তর্জাতিক ক্রিকেটার। ডানহাতি ব্যাটিং ডানহাতি মিডিয়াম ফাস্ট বোলিং করে থাকেন। বাংলাদেশ ক্রিকেট দলে খেলার পাশাপাশি রাজশাহী বিভাগের হয়ে খেলছেন। এছাড়াও, বাংলাদেশ ক্রিকেট বোর্ড একাডেমি, বরিশাল বিভাগ, দূরন্ত রাজশাহী, মোহামেডান স্পোর্টিং ক্লাবে খেলেছেন। == প্রারম্ভিক জীবন == ২০০৬-০৭ মৌসুমে বরিশাল বিভাগের পক্ষে প্রথম-শ্রেণীর ক্রিকেটে তার অভিষেক ঘটে। খুলনা বিভাগের বিপক্ষে অনুষ্ঠিত খেলায় তিনি তেমন ক্রীড়াশৈলী প্রদর্শন করতে পারেননি। বাংলাদেশ এনসিএল (জাতীয় ক্রিকেট লীগ) টুয়েন্টি২০ প্রতিযোগিতার ইতিহাসে তিনি সর্বাধিক ১২ উইকেট নিয়ে বর্তমানে শীর্ষস্থানে রয়েছেন। তার সুন্দর ফলেই রাজশাহী র‌্যাঞ্জার্স চ্যাম্পিয়ন হয়েছিল। ২০১৩-১৪ মৌসুমে প্রথম-শ্রেণীর ক্রিকেটে সর্বাধিক ১৬ ছক্কা হাঁকান তিনি। এরফলে অ্যান্ড্রু সাইমন্ডস, জেসি রাইডার গ্রাহাম নেপিয়ারের সমকক্ষ হন। জাতীয় ক্রিকেট লীগে তার ১৬৮ রানের কল্যাণে রাজশাহী বিভাগ ৪০৩ রানের বিশাল ব্যবধানে চট্টগ্রাম বিভাগকে পরাজিত করে। == আন্তর্জাতিক ক্রিকেট == ২০১৪ সালে দক্ষিণ কোরিয়ার ইনছনে অনুষ্ঠিত এশিয়ান গেমসে ১৫-সদস্যের বাংলাদেশ ক্রিকেট দলের অন্যতম সদস্যরূপে মনোনীত হন মুক্তার আলী। দলে তিনিই একমাত্র ক্যাপবিহীন খেলোয়াড় ছিলেন। এরপূর্বে আগস্ট, ২০১৪ সালে ওয়েস্ট ইন্ডিজ সফরে ২৫-সদস্যের প্রাথমিক তালিকায় বাংলাদেশ জাতীয় ক্রিকেট দলের অন্যতম সদস্যরূপে তার নামও ঘোষণা করেছিল বাংলাদেশ ক্রিকেট বোর্ড। ২০ জানুয়ারি, ২০১৬ তারিখে সফরকারী জিম্বাবুয়ের বিপক্ষে টুয়েন্টি২০ আন্তর্জাতিকে অভিষেক ঘটে তার। খুলনার শেখ আবু নাসের স্টেডিয়ামে অনুষ্ঠিত ৩য় টি২০আইয়ে তার সাথে মোসাদ্দেক হোসেন, আবু হায়দার মোহাম্মাদ শহীদেরও অভিষেক হয়েছিল। কিন্তু অভিষেক পর্বটি তেমন সুখকর হয়নি। খেলায় তার দল ৩১ রানে পরাজিত হয়। == তথ্যসূত্র == == আরও দেখুন == তাইজুল ইসলাম বাংলাদেশ জাতীয় ক্রিকেট দল ২০১৪ এশিয়ান গেমসে ক্রিকেট পুরুষ == বহিঃসংযোগ == ক্রিকেটার জন্ম ব্যক্তি বিভাগের ক্রিকেটার বিভাগের ক্রিকেটার বিভাগের ক্রিকেটার রাজশাহীর ক্রিকেটার টুয়েন্টি২০ আন্তর্জাতিক ক্রিকেটার বিষয়শ্রেণী:শেখ জামাল ধানমণ্ডি ক্লাবের ক্রিকেটার রাইডার্সের ক্রিকেটার দলেশ্বর স্পোর্টিং ক্লাবের ক্রিকেটার উত্তরাঞ্চলের ক্রিকেটার বিভাগের ব্যক্তিত্ব
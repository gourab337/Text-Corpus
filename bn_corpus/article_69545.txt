'''ওপরের চিত্র: ১৮৯৭-১৮৯৯ খ্রিষ্টাব্দ:''' '''দ্য কুইন্স এম্পায়ার,''' '''খণ্ড ২।''' '''ক্যাসেল অ্যান্ড কোম্পানি, লন্ডন:''' 'চৌরাস্তা', দার্জিলিং। ওপরের দৃশ্যে দার্জিলিঙে পুষ্পশোভিত শিশুদের দেখা যাচ্ছে। শিশুরা ঝোপঝাড়ের আগে চৌরাস্তা বা 'চার রাস্তা'য় সমবেত হচ্ছে। দুটো মলের সঙ্গে 'কলকাতা অ্যান্ড অকল্যাণ্ড রোডস'-এর সংযোগস্থলকে চৌরাস্তা নাম দেওয়া হয়েছিল। শৈল শহর দার্জিলিংয়ের কেতাদুরস্ত মোহিনী রূপে আকৃষ্ট হয়ে স্থানীয় বাসিন্দা এবং পর্যটক দর্শনার্থীরা এই জায়গায় সমবেত হয়। দার্জিলিং পাহাড় বর্তমানে ন্যারো গেজ রেলপথের মাধ্যমে সমভূমি অঞ্চলের সঙ্গ যুক্ত। যারা কলকাতা শহরের গরম আবহাওয়ার মধ্যে কার্যালয়গুলোতে কাজ করে পরিশ্রান্ত অথবা নিরাশ হয়ে পড়েছে তাদের জন্য এই দার্জিলিং শুধু জায়গাই নয়, অন্যদিকে এই উন্নয়নমুখী জেলায় বিখ্যাত দার্জিলিং চা প্রস্তুত হচ্ছে। ছবিতে ভিড়ের মধ্যে সূর্য শিরস্ত্রাণধারী ব্রিটিশ সৈন্যদের এবং প্রতিবেশী রাষ্ট্র নেপাল থেকে কিছু সংখ্যক গুরখা সৈন্য নিয়োগ করা হয়েছিল, তাদের দেখা যাচ্ছে। ''উপরিলিখিত ছবির বর্ণনা এই উইকিপিডিয়া নিবন্ধের লেখক দ্বারা সম্পাদিত হয়নি এবং ছবিটার সঙ্গে এখানে আসায় প্রদর্শিত হয়েছে।'' '''চৌরাস্তা''' (অর্থাৎ ''যে জায়গায় চারদিক থেকে চারটে রাস্তা এসে মিলে যায়'') হল ভারতের পশ্চিমবঙ্গ অঙ্গরাজ্যের দার্জিলিং শৈল শহরের ভিক্টোরীয় যুগের একটা ঐতিহাসিক প্রকাশ্য চৌমাথা। এটা শহরের কেন্দ্রস্থলে অবস্থিত আঠারো শতক থেকে স্থানীয় অধিবাসী এবং পরিদর্শকদের কাছে কেতাদুরস্ত মিলিত হওয়ার জায়গা। দার্জিলিংয়ের চৌরাস্তাটা এক শৈলশিরার মাঝে অধিষ্ঠিত; সেজন্যে এই জায়গাটা বর্তমানে পর্যটক আকর্ষণের কেন্দ্রবিন্দু এবং স্থানীয় অধিবাসীদের মিলিত হওয়া, অবসর যাপন অথবা শুধুমাত্র পাহাড়ি অঞ্চলের যে অংশটা প্রশান্তিতে পদচারণা করার জন্য এক অতি জনপ্রিয় স্থান হিসেবে প্রতিষ্ঠিত। == ভূপ্রকৃতি == চৌরাস্তা উচ্চতায় অবস্থিত এবং এক পরিষ্কার সূর্যকরোজ্জ্বল দিনে যেকোনো একজন মানুষ পৃথিবীর তৃতীয় সর্বোচ্চ পর্বতশৃঙ্গ কাঞ্চনজঙ্ঘাকে এবং যেগুলো -এর ওপরে অবস্থান করছে এরকম হিমালয় পর্বতমালার বারোটা অন্যান্য শৃঙ্গও এখান থেকে দেখতে পাবেন। আঠারো শতকের মধ্যবর্তী সময়কালে অর্থাৎ ভিক্টোরীয় যুগে দার্জিলিংয়ের ঠান্ডা আবহাওয়ার কারণে এই অঞ্চল অস্তিত্বে এসেছিল, যে আবহাওয়া লন্ডনের সঙ্গে সমান ছিল, ব্রিটিশরা সেখানে তাদের আধিকারিকদের জন্যে একটা হিল স্টেশন প্রতিষ্ঠা করেছিল। চৌমাথা একাধারে রেখাঙ্কিত হয়ে আছে: পশ্চিম দিকে ঐতিহ্যবাহী দোকান (প্রাচীনতম অক্সফোর্ড বুক অ্যান্ড স্টেশনারি) এবং পূর্ব দিকে রয়েছে ঘূর্ণায়মান পাহাড়ের বীথি, বরফে আবৃত চূড়া এবং ছায়াঘন এক উপত্যকার মহল; সকল অংশই ঘন নীল আকাশের নিচে আর খুব পুরোনো পাইন গাছ দিয়ে ঘেরা জনগণের বসা এবং 'চলমান জীবন' চাক্ষুষ করার জন্যে চৌরাস্তার বিহার ভূমির চারিদিকে অসংখ্য সারিবদ্ধ বেঞ্চ রয়েছে (ভারতে ব্রিটিশ শাসনকালে এই বেঞ্চগুলিতে স্থানীয় অথবা দেশীয় অধিবাসীদের বসতে দেওয়া হোতনা)। যদিও এখানে সব রকম যানবাহনের প্রবেশ নিষেধ, তবুও চৌরাস্তা দার্জিলিং শহরের সঙ্গে সাবলীলভাবে যুক্ত এবং দার্জিলিং পাহাড়ি রেঞ্জের সকল অংশ থেকেই সহজ নৈকট্য বজায় আছে। শহরের দুই প্রধান সড়কপথের যোগাযোগ, নেহরু রোড এবং ডা. জাকির হুসেন রোড চৌরাস্তায় এসে শেষ হয় এবং ম্যাল রোডের দুই কিনারা যেগুলো অবজারভেটরি হিল এবং মহাকাল মন্দিরের চতুর্দিকে মিলে যায় ম্যাল রোডের উভয় কিনারা উত্তর দিক দিয়ে চৌরাস্তায় এসে মিলিত হয়। আরো কয়েকটা সংকীর্ণ রাস্তা এবং ফুটপাত ওখানে আছে যেগুলো চৌরাস্তায় শেষ হয় এবং শুরু হয়। == সামাজিক ভ্রমণ বৈশিষ্ট্য == চৌরাস্তাকে দার্জিলিঙের হৃদয় বলা যায়, যে জায়গা বছরভর সামাজিক, সাংস্কৃতিক, শিক্ষা বিষয়ক এবং রাজনৈতিক কর্মকাণ্ডের সাক্ষী হয়ে থাকে। এর চারিদিকে ব্যাঙের ছাতার মতো কফি শপ রেস্তোরাঁ গজিয়ে উঠেছে এবং চৌমাথায় চলমান বিক্রেতারা পায়ে হেঁটে চা জলখাবার বিক্রি করেন। পর্যটন ঋতুতে যেকোনো ব্যক্তি ব্যস্ততাহীনভাবে ম্যাল রোডের ওপর টাট্টু ঘোড়ায় চাপা উপভোগ করতে পারেন। == মূর্তি, স্মৃতিস্তম্ভ এবং উন্নয়নসমূহ == === ভানু ভক্তের মূর্তি === চৌমাথার অনেকটা উত্তরে নেপালি কবি শ্রী ভানুভক্ত আচার্যের দাঁড়ানো অবস্থার সোনালি কংক্রিটের প্রমাণ সাইজের মূর্তি আছে যেটা বাদামি গ্রানাইট পাথরের স্তম্ভের ওপর এমনভাবে আটকানো যে, যারা ওখানে পরিদর্শনে আসে তাদের মন ছুঁয়ে যায়। প্রথমে আচার্যের একটা আবক্ষ মূর্তি ১৯৪৯ খ্রিষ্টাব্দের ১৭ জুন স্থাপন করা হয়েছিল এবং ১৯৯৬ খ্রিষ্টাব্দের ১৩ জুলাই নেপালি সাহিত্য সম্মেলনের অনুমোদনে তার একটা পূর্ণাবয়ব মূর্তি পুনর্প্রতিষ্ঠিত হয়। ২০১৪ খ্রিষ্টাব্দে মূর্তির পিছনে অর্থাৎ উত্তর দিকের নবায়ন করে ধাপে ধাপে সর্বজনীন কার্যক্রমে এক কংক্রিটের প্ল্যাটফর্মে পরিণত করা হয়। === জলের ফোয়ারা হাওয়া ঘর === চৌরাস্তার দক্ষিণ প্রান্তে নেহরু রোডে প্রবেশের মুখেই সলিড সোনালি রঙের আলংকারিক মাছ (সম্ভবত কইমাছ) এবং পেলিকানসহ এক জলের ফোয়ারা আছে, যদিও দার্জিলিঙে জলের দুষ্প্রাপ্যতার জন্যে অনেকদিন থেকে ফোয়ারা চালানো স্থগিত এবং জল বন্ধ করা হয়েছে। হাওয়া ঘর হল চৌরাস্তার পূর্ব প্রান্তে একটা স্থায়ী কংক্রিটের মঞ্চের মতো কাঠামো যেখানে সাংস্কৃতিক অনুষ্ঠান, প্রদর্শন এবং সময় বিশেষে রাজনৈতিক বক্তৃতাসমূহ চলে (ঐতিহাসিকভাবে স্থানীয় রাজনৈতিক বক্তৃতাগুলো শহরের একটু কম আকর্ষক জায়গা চকবাজারে সীমাবদ্ধ থাকে)। == পায়রার ঝাঁক == অন্যান্য শহরের চৌমাথার মতো চৌরাস্তাতেও একঝাঁক পায়রার আনাগোনা আছে এবং বয়স্ক মানুষ পর্যটকদের পায়রাকে দানা খাওয়ানো এক জনপ্রিয় কাজের মধ্যে পড়ে। তাদের বিষ্ঠা ভানুভক্ত এবং অন্যান্য পাথরের মূর্তিকে মলিন করে দেয়, যদিও এই পাখিরা স্বাস্থ্য জনতার বিপত্তির কারণ ঘটায়না। চৌরাস্তায় ভানুভক্তের মূর্তি। == আরো দেখুন == মহাকাল মন্দির দার্জিলিং অবজার্ভেটরি হিল, দার্জিলিং == ছবির গ্যালারি == == তথ্যসূত্রসমূহ ==
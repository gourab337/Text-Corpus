'''ভারতীয় জাতীয় কংগ্রেস (আর)''' ছিল ভারতীয় জাতীয় কংগ্রেস ভেঙে সৃষ্ট ভারতের একটি রাজনৈতিক দল। ১৯৬৭ সালে সংযুক্ত বিধায়ক দলের ব্যানারে একটি সম্মিলিত বিরোধী শক্তি হিন্দি বলয়ের বিভিন্ন রাজ্যে ক্ষমতা দখল করার পর ইন্দিরা গান্ধী এই দলটি প্রতিষ্ঠা করেন। সেই সময় জওহরলাল নেহেরুর কন্যা তথা কংগ্রেস সভানেত্রী ইন্দিরা গান্ধী দলীয় নেতৃত্বের সংখ্যাগরিষ্ঠ অংশের বিরোধিতার সম্মুখীন হয়েছিলেন। প্রথম দিকে এই দলটি কংগ্রেস (আর) নামে পরিচিত হলেও পরে এটি নতুন কংগ্রেস নামে পরিচিত হয়। ইংরেজি ‘আর’ (R) শব্দটির অর্থ ছিল ‘রিকুইজিশন’। ১৯৬৭ সালে সংযুক্ত বিধায়ক দলের ব্যানারে একটি নতুন জোট হিন্দি বলয়ের বিভিন্ন রাজ্যে ক্ষমতা দখল করে। সেই সময় ইন্দিরা গান্ধী দলের সংখ্যাগরিষ্ঠ নেতার বিরোধিতার সম্মুখীন হন। এর ফলে দল ভেঙে যায়। ইন্দিরা গান্ধী নতুন দল গঠন করেন। প্রথম দিকে এই দলের নাম ছিল কংগ্রেস (আর)। পরে তা নতুন কংগ্রেস নামে পরিচিত হয়। কামরাজের নেতৃত্বে আদি কংগ্রেস দলটি ভারতীয় জাতীয় কংগ্রেস (অর্গানাইজেশন) বা কংগ্রেস (ও) নামে পরিচিত হয়। এই দলটিকে পুরনো কংগ্রেসও বলা হত এবং এই দলই নির্বাচন কমিশন কর্তৃক কংগ্রেসের সেই সময়কার নির্বাচনী প্রতীক ভারবাহী জোড়া বদল চিহ্নটি পেয়েছিল। ১৯৭১ সালের সাধারণ নির্বাচনে লোকসভায় ৫১৮টি আসনের মধ্যে ৩৫২টি আসন পেয়ে কংগ্রেস (আর) সংখ্যাগরিষ্ঠতা অর্জন করে। সেই সঙ্গে পাঁচটি বিধানসভা নির্বাচনেও এই দল ভাল ফল করে। এর ফলে নির্বাচন কংগ্রেস এই দলকেই প্রকৃত কংগ্রেসের স্বীকৃতি দিয়ে কোনো উপসর্গ ছাড়াই ‘ভারতীয় জাতীয় কংগ্রেস’ নামটি ব্যবহারের অনুমতি দেয় এবং কংগ্রেসের প্রতীক চিহ্নটি এই দলকে দেওয়া হয়। == আরও দেখুন == *ভারতীয় জাতীয় কংগ্রেস ভেঙে সৃষ্ট রাজনৈতিক দলসমূহ ==পাদটীকা== জাতীয় কংগ্রেস অবস্থা (ভারত)
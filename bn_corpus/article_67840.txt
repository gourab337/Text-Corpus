'''ইহসানুল করিম''' (জন্ম জানুয়ারি ১৯৫১) একজন বাংলাদেশি সাংবাদিক যিনি বর্তমানে প্রধানমন্ত্রীর প্রেস সচিব হিসেবে দায়িত্ব পালন করছেন। এরপূর্বে তিনি বাংলাদেশের জাতীয় সংবাদ সংস্থা বাসস-এর প্রধান সম্পাদক ব্যবস্থাপনা পরিচালক এবং রাষ্ট্রপতির প্রেস সচিব হিসেবে দায়িত্ব পালন করেন। ==প্রারম্ভিক জীবন== ইহসানুল ১৯৫১ সালের জানুয়ারি জন্মগ্রহণ করেন। শিক্ষাজীবনে তিনি ঢাকা অর্থনীতি বিভাগ থেকে স্নাতকোত্তর ডিগ্রি লাভ করেন। ১৯৭১ সালে তিনি বাংলাদেশের স্বাধীনতা যুদ্ধে অংশগ্রহণ করেন এবং মুক্তি বাহিনীর হয়ে পশ্চিম রণাঙ্গনে যুদ্ধে অংশ নেন। ==কর্মজীবন== ইহসানুল ১৯৭২ সালে বাংলাদেশ সংবাদ সংস্থায় নিজস্ব প্রতিবেদক হিসেবে কর্মজীবন শুরু করেন। এসময় তিনি সংবাদ সংস্থাটির বিভিন্ন পদে কর্মরত ছিলেন। ১৯৯৭ থেকে ২০০১ সাল পর্যন্ত তিনি ভারতের নয়া দিল্লিতে সংস্থাটির ব্যুরো প্রধান ছিলেন। এছাড়াও তিনি আন্তর্জাতিক সংবাদ সংস্থা বিবিসি, পিটিআই এবং ভারতের দ্য স্ট্যাটমেন্ট ইন্ডিয়া টুডেসহ বিভিন্ন পত্রিকায় বাংলাদেশী প্রতিবেদক হিসেবে সাংবাদিকতা করেন। ২০১৩ সালের ১২ ফেব্রুয়ারি বাসসের প্রধান সম্পাদক ব্যবস্থাপনা পরিচালক হিসেবে চার বছর দায়িত্ব পালনের পর অবসর গ্রহণ করেন। তিনি বাসস থেকে অবসর গ্রহণের পর একই বছরের ২০ মে বাংলাদেশের জনপ্রশাসন মন্ত্রণালয় তাকে রাষ্ট্রপতি আবদুল হামিদের প্রেস সচিব হিসেবে নিয়োগ প্রদান করেন। ২১ মে তিনি প্রেস সচিব হিসেবে রাষ্ট্রপতির কার্যালয়ে দায়িত্ব গ্রহণ করেন এবং ২০১৫ সালের জুন পর্যন্ত দায়িত্ব পালন করেন। ২০১৫ সালের ১৫ জুন তাকে প্রধানমন্ত্রী শেখ হাসিনার প্রেস সচিব হিসেবে প্রথমে এক বছরের জন্য নিয়োগ প্রদান করা হয়। পরবর্তীতে তার চুক্তির মেয়াদ দুই বার- তিন বছর করে বৃদ্ধি করা হয়। ==তথ্যসূত্র== জন্ম ব্যক্তি কর্মকর্তা সচিব সাংবাদিক
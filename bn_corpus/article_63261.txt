'''''ভবিষ্যতের ভূত''''' হল ২০১৯ সালের একটি বাংলা ভাষার একটি ব্যঙ্গাত্মক চলচ্চিত্র যেটি পরিচালনা করেছেন অনীক দত্ত। চলচ্চিত্রটি ২০১৯ সালের ১৫ ফেব্রুয়ারি মুক্তি পায়। নামের সাথে মিল থাকলেও চলচ্চিত্রটি অনীক দত্ত পরিচালিত ''ভূতের ভবিষ্যৎ'' এর সিকুয়েল নয়। মুক্তি পাবার পরদিন প্রেক্ষাগৃহগুলো চলচ্চিত্রটির প্রদর্শনী বন্ধ করে দেয়। কারণ হিসেভে তারা 'ওপর মহলের নির্দেশ আছে' বলে অভিহিত করে। বিভিন্ন সংবাদপত্রে অসমর্থিত সূত্রের বরাত দিয়ে বলা হয় যে, পশ্চিমবঙ্গ পুলিশ চলচ্চিত্রটি প্রদর্শন করতে মানা করেছে। ==অভিনয়ে== পরাণ বন্দ্যোপাধ্যায় স্বস্তিকা মুখোপাধ্যায় সব্যসাচী চক্রবর্তী বরুণ চন্দ মুনমুন সেন খরাজ মুখোপাধ্যায় কৌশিক সেন সুমন্ত মুখার্জি অরুণাভ দত্ত চন্দ্রায়ী ঘোষ দেবপ্রসাদ হালদার সিদ্ধার্থ চ্যাটার্জি বাদশাহ মৈত্র প্রদীপ মিত্র সঞ্জয় বিশ্বাস সিদ্ধার্থ বসু রায় ==সমালোচনা== মুক্তির পাওয়ার পরদিন চলচ্চিত্রটিকে প্রেক্ষাগৃহ থেকে সরিয়ে নেওয়া হয়। এই কর্মকাণ্ড "ফ্যাসিস্ট" (অভিনেতা সৌমিত্র চট্টোপাধ্যায় অপর্ণা সেন কর্তৃক), "নিন্দনীয় (পরিচালক সৃজিত মুখোপাধ্যায় কর্তৃক), "পুরোপুরি অগণতান্ত্রিক" (অর্থনীতিবিদ মৈত্রীশ ঘটক কর্তৃক), এবং "একজনের চলচ্চিত্র দেখার স্বাধীনতায় হস্তক্ষেপ" (''দ্য স্টেটসম্যান'' পত্রিকার সম্পাদকীয়তে) বলে সমালোচিত হয়। চলচ্চিত্রটির উপর দেওয়া নিষেধাজ্ঞা "অসাংবিধানিক" বলে অন্যান্য বিশ্লেষকগণ মন্তব্য করেন। ''ভবিষ্যতের ভূত'' চলচ্চিত্রটি যারা দেখেছেন তারা বলছেন যে, চলচ্চিত্রটিতে এমন বেশ কিছু বিষয় রয়েছে, যেখানে নাম না করে পশ্চিমবঙ্গের ক্ষমতাসীন দল সর্বভারতীয় তৃণমূল কংগ্রেস এবং পশ্চিমবঙ্গের মুখ্যমন্ত্রী মমতা সমালোচনা করা হয়েছে। চলচ্চিত্রটির নিষেধাজ্ঞার ব্যাপারে প্রশ্ন করা হলে মমতা বন্দ্যোপাধ্যায় বলেন, "এ নিয়ে আমাকে কিছু জিজ্ঞাসা করবেন না। ওটা সম্পূর্ণ আলাদা ব্যাপার।" চলচ্চিত্রটির প্রদর্শন বন্ধের প্রতিবাদে রাস্তায় পথবিক্ষোভ অনুষ্ঠিত হয়। চলচ্চিত্রটি প্রদর্শনের জন্য কলকাতা হাইকোর্টে রিট পিটিশন করা হয়। চলচ্চিত্রটির প্রদর্শনী বন্ধের জন্য কলকাতা হাইকোর্ট রাজ্য সরকারকে বিশ লাখ টাকা ক্ষতিপূরণ প্রদানের নির্দেশ দেন। কলকাতা হাইকোর্টের হস্তক্ষেপে এপ্রিল থেকে চলচ্চিত্রটির প্রদর্শনী পুনরায় শুরু হয়। ==তথ্যসূত্র== ==বহিঃসংযোগ== চলচ্চিত্র ভাষার ভারতীয় চলচ্চিত্র দশকের হাস্যরসাত্মক চলচ্চিত্র হাস্যরসাত্মক চলচ্চিত্র
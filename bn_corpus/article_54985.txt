'''শ্রীমৎ খুসী কৃষ্ণ ত্রিপুরা বলংরায় সাধু''' (১৮৯৪-১৯৯৩) বাংলাদেশের পার্বত্য চট্টগ্রাম তথা ভারতের ত্রিপুরা রাজ্যসহ বিভিন্ন জায়গায় একজন সর্বজন পরম পূজনীয় আধ্যাত্মিক মহাসাধক পুরুষ হিসেবে ত্রিপুরাসহ অন্যান্য হিন্দু ধর্মাবলম্বী মানুষের জীবনে সত্য ন্যায়ের পথ দেখিয়ে মহামানবরূপে আবির্ভূত হয়েছিলেন আঠারো শতকের মাঝামাঝি সময়কালের দিকে। তিনি ছিলেন একাধাারে আধ্যাত্মিক মহাসাধক, বাংলাদেশের ককবরক সাহিত্যের পথিকৃত, লোক সঙ্গীত শিল্পী, গীতিকার, রিয়াং বিদ্রোহী নেত দার্শনিক। তিনি বাংলা ককবরক ভাষায় আধ্যাত্ম জাগরণীমূলক ভক্তিমূলক যোগসঙ্গীত রচনা, সুর, গ্রন্থণা এবং কন্ঠ দিয়ে সুমধুর সুরে গাইতেন এবং প্রচার করতেন ধর্মীয় বাণী। তিনি নিজ মহিমায় সন্ন্যাসব্রতী হয়ে মহাসাধকরূপে আবির্ভূত হয়েছিলেন পাহাড়, ঝর্ণা গহীণ অরণ্যের জনপদ পার্বত্য চট্টগ্রামে। তবে তিনি শুধু পার্বত্য চট্টগ্রামেই ঈশ্বরের বাণী প্রচার করেননি। তিনি প্রচার করেছেন ভারতের ত্রিপুরা রাজ্যের ত্রিপুরা অধ্যুষিত বিভিন্ন অঞ্চলে এবং বিভিন্ন তীর্থস্থানে। তিনি এক অরণ্য থেকে আরেক অরণ্যে ঘুরে ঘুরে দীর্ঘসময় ধরে ধ্যান-সাধনায় মগ্ন থেকেছেন বলে তাকে শিষ্যগণ ডেকেছেন ‘বলংরায়’ নামে। ককবরক ভাষায় বলং শব্দটির বাংলা অর্থ অরণ্য। আর অরণ্যে দীর্ঘসময় ধ্যান করেছেন বলেই তাকে নামে ডাকা হয়। তিনি বিভিন্ন জায়গায় ধর্মীয় বাণী প্রচারের পাশাপাশি প্রতিষ্ঠা করেছিলেন আশ্রম মন্দির। == জন্ম বংশ পরিচয় == পরম পূজনীয় শ্রীমৎ খুসী কৃষ্ণ ত্রিপুরা তৎকালীন পার্বত্য চট্টগ্রামের রামগড় মহকুমার বর্তমান খাগড়াছড়ি পার্বত্য জেলার গাছবান বাঙ্গালকাটি মৌজার সীমানা পাহাড়ের উপর মানদুইলক্ষীফা পাড়ায় (মতান্তরে মাটিরাঙ্গা উপজেলাধীন কাপতলা ত্রিপুরা পাড়ায়) একটি মনোরম পরিবেশে ১৮৯৪ খ্রিষ্টাব্দের ১১ এপ্রিল ত্রিপুরা জাতির নাইতং দফার লীগা উপদফায় জন্মগ্রহণ করেন। তার পিতার নাম শ্রী লক্ষীপদ ত্রিপুরা মাতার নাম শ্রীমতি সুরভী ত্রিপুরা। তার পিতামহের নাম শ্রী ভানুরাম ত্রিপুরা পিতামহীর নাম শ্রীমতি ভানুমতি ত্রিপুরা। তার প্রপিতামহের নাম ভাগ্যরাম ত্রিপুরা প্রপিতামহীর নাম ভাগ্যবতী ত্রিপুরা। == প্রাথমিক সন্ন্যাস জীবন == প্রাথমিক জীবনে তিনি বেড়ে উঠেছিলেন পাহাড়ের লোকলেয়ে শহর জীবন থেকে অনেক দূরের একটি ত্রিপুরা গ্রামে, যেখানে চোখে পড়ে সারি সারি পাহাড় যেন মিশে গেছে রাশি রাশি মেঘেদের দলে। আর কান পাতলেই বেজে উঠে ঝর্ণাধারার পাহাড়ীগোনের সুমধুর ধ্বনি। ছোটবেলা থেকেই ধর্মের বিভিন্ন বিষয়ে জানার আগ্রহ খুব বেশি ছিল তার। পাশাপাশি ধর্মের নিয়ম কানুনতো আছেই। কখনো একাদশী পালন কখনো উপবাস থেকে পূজা পার্বনের মাধ্যমে প্রার্থনা এবং কখনোবা বড়জনদের সাথে ধর্মীয় আসরে অংশগ্রহণ যেন তার নিত্য নৈমিত্তিক ব্যাপার। খুবই মিষ্টভাষী খুসী কৃষ্ণ ত্রিপুরার অমায়িক ব্যবহারে সবাই মুগ্ধ। তাই এলাকার সকলের নিকট খুব অল্প বয়সেই তিনি খুব স্নেহের পাত্র হয়ে উঠেন। বাল্যকালে গ্রামের সবাই তাকে খুসী কৃষ্ণ ভক্ত নামেই ডাকতেন। পাহাড় জীবনে মদ একটি অপরিহার্য পানীয় হলেও তিনি তা পান করা থেকে বিরত থাকতেন। মাছ-মাংস অর্থাৎ আমীষ জাতীয় আহার গ্রহণেও বেশ অনীহা ছিল তার। তিনি ছোটকাল থেকেই বহু শাস্ত্র গ্রন্থ পাঠ করতেন এবং ধর্মীয় জ্ঞান লাভের চেষ্টা করতেন। ধর্মীয় ভাবনায় বিভোর খুসী কৃষ্ণ ছোটকাল থেকেই একটু উদাসীন ছিলেন। বোধহয় কোন কিছু জানার আগ্রহই তাবক বেশি বেশি ভাবতে শিখিয়েছিল। যেন অনুসন্ধিৎসু মন বরাবরই কোন কিছুর সন্ধানে বেড়িয়ে পড়ে তার। পাহাড়ের মনোরম পরিবেশে সহজ সরলভাবে বেড়ে উঠা খুসী কৃষ্ণ যুবক বয়সে আর বসে থাকতে পারলেন না। সন্ধান করতে লাগলেন সৎগুরুর। বিভিন্ন জায়গায় ঘুরতে লাগলেন ধর্মীয় জ্ঞানের অন্বেষণে। প্রথমে তিনি শ্রিীমৎ চিত্রসেন সান্নিধ্য লাভ করেছিলেন। কিন্তু তিনি তার নিকট ধর্মের গভীর জ্ঞান লাভ করতে পারেননি বিধায় পুনরায় ঘুরে বেড়ান সৎ গুরুর সন্ধানে। ভারতের ত্রিপুরা রাজ্যসহ বিভিন্ন জায়গায় গমণ করার পরও সৎগুরুর সন্ধান না মিললে তিনি গাছবান এলাকায় ফিরে আসেন এবং এখানে কিছু সময় অতিবাহিত হওয়ার পর ঘুরতে ঘুরতে হঠাৎ কোন এক শুভক্ষণে সাক্ষাৎ পান শ্রীমৎ রত্ন মনি সাধুর। তিনি ফেনী নদী এলাকায় বর্তমান খাগড়াছড়ি জেলার মাটিরাঙ্গা উপজেলার রামশিরা গ্রামে শ্রীমৎ রত্ন মনি সাধুর সংস্পর্শে থেকে ধর্মের গভীর জ্ঞান অর্জনের চেষ্টা করেন। শিষ্যত্ব গ্রহণের কিছু সময় অতিবাহিত হওয়ার পর পরই শ্রীমৎ রত্ন মনি সাধু ভারতের ত্রিপুরা রাজ্যের ডুম্বুর নামক এলাকায় সপরিবারে স্থানান্তরিত হলে শ্রীমৎ খুসী কৃষ্ণ ত্রিপুরাও সপরিবারে ডুম্বুর তীর্থধামে গিয়ে বসবাস শুরু করেন। বন জঙ্গলে ঘেরা এই অঞ্চলটি জুম চাষের জন্য খুবই উপযোগী ছিল তাই ধর্ম চর্চার পাশাপাশি শুরু করেন জুম চাষও। খাগড়াছড়ি সদরস্থ চেঙ্গী ব্রীজ সংলগ্ন পাড়ায় শ্রীমৎ খুসী কৃষ্ণ ত্রিপুরা বলংরায় সাধুর সমাধি === পরিবার-পরিজন পরবর্তী প্রজন্ম === === কবরক সাহিত্য সংগীতে অবদান === ত্রিপুরা খা কাচাংমা খুম্বার বই চৌত্রিশ পদাবলী ধর্মের ভক্তিতত্ত্ব প্রাণ কাচাংমা ত্রিপুরা গান রামায়ন কীত্তন === রিয়াং বিদ্রোহে অবদান === কবকতদ === ধর্মীয় দর্শন === === মৃত্যু === শ্রীমৎ খুসী কৃষ্ণ ত্রিপুরা বলংরায় সাধু খাগড়াছড়ি সদরের চেঙ্গী ব্রীজ সংলগ্ন নাতনী শ্রীমতি শেফালিকা ত্রিপুরা নাতনী জামাই শ্রী অলিন্দ্র লাল ত্রিপুরার বাড়িতে ১৯৯৩ সালের জুন, ১৪০০ বাংলার ২৫ শে জ্যৈষ্ঠ রোজ মঙ্গলবার সকাল ঘটিকার সময় পরিবার-পরিজন, আত্মীয়-স্বজন ভক্তবৃন্দকে রেখে ইহধ্যাম ত্যাগ করেন। ==তথ্যসূত্র==
'''অমিতাভ রেজা চৌধুরী '''বিশিষ্ট বাংলাদেশী বিজ্ঞাপন নির্মাতা চলচ্চিত্র পরিচালক। তিনি প্রায় হাজার খানেক টেলিভিশন বিজ্ঞাপন বা টিভিসি নির্মাণ করেছেন। এছাড়া তিনি প্রচুর টিভি নাটকও নির্মাণ করেন। আয়নাবাজি চলচ্চিত্রের মাধ্যমে তিনি চলচ্চিত্র পরিচালক হিসেবে আত্মপ্রকাশ করেন। ==প্রাথমিক জীবন== অমিতাভ রেজার পৈতৃক বাড়ি কিশোরগঞ্জে। তিনি ১৯৭০ সালের ১লা অক্টোবর বাংলাদেশের তার নানাবাড়িতে জন্মগ্রহণ করেন। তিনি ছোটবেলা থেকেই প্রচুর চলচ্চিত্র দেখতেন এবং বড় হয়ে চিত্র পরিচালক হওয়ার স্বপ্ন দেখতেন। কিন্তু পরিবারে চাপে তিনি পড়াশোনার উদ্দেশ্যে ভারতের ফার্গুসন কলেজে অর্থনীতি বিভাগে ভর্তি হয়েছিলেন। চলচ্চিত্রের প্রতি প্রচন্ড আগ্রহের কারণে তিনি অর্থনীতির পাঠ চুকিয়ে দেশে ফিরে আসেন। ==ব্যক্তিগত জীবন== ২০০৭ সালে ভালোবেসে বিয়ে করেছিলেন অভিনেত্রী জেনিকে। চার বছর সংসার করার পর তাদের বিচ্ছেদ ঘটে। পরবর্তিতে ২০১৪ সালে দীর্ঘদিনের বন্ধু সহকর্মী মিম রশিদকে বিয়ে করেন। ২০১৬ সালে মিম রশিদের সাথে তার বিবাহ বিচ্ছেদ হয়। ==কর্মজীবন== 'হাওয়া ঘর' নাটক নির্মাণের মাধ্যমে অমিতাভ রেজার পরিচালক হিসেবে কর্মজীবন শুরু হয়। এরপর তিনি অসংখ্য বিজ্ঞাপনচিত্র এবং নাটক নির্মাণ করেছেন। ২০১৬ সালে তার নির্দেশনায় প্রথম চলচ্চিত্র 'আয়নাবাজি' মুক্তি পায় এবং রেকর্ডসংখ্যক ব্যবসা করে বর্তমানে তিনি 'ঢাকা মেট্রো গ-৯১০৬' নামের একটি ওয়েব সিরিজ নির্মাণ নিয়ে ব্যস্ত আছেন। জাজ মাল্টিমিডিয়ার চলচ্চিত্র "মাসুদ রানা"য় ক্রিয়েটিভ প্রযোজক হিসেবে দায়িত্ব পালন করবেন তিনি। == তথ্যসূত্র == জন্ম ব্যক্তি ব্যক্তি চলচ্চিত্র পরিচালক পরিচালক
'''রাউতারা জমিদার বাড়ি''' বাংলাদেশ এর সিরাজগঞ্জ জেলার শাহজাদপুর উপজেলায় অবস্থিত এক ঐতিহাসিক জমিদার বাড়ি। ==ইতিহাস== জমিদার রুধেষ বাবু পোতাজিয়া ইউনিয়নের বড়াল নদীর তীরে এই জমিদার বাড়িটি প্রতিষ্ঠিত করেছেন। প্রায় ১০ একর জায়গা নিয়ে তিনি এই জমিদার বাড়িটি নির্মাণ করেন। বাড়িটির অবস্থান নদীর তীরে হওয়ায় কুমিরের ভয়ে বাড়ির চারপাশে ১০ ফুট উচু করে দেয়াল তৈরি করা হয়েছিল। কারণ প্রায় সময় কুমির বাড়িটিতে প্রবেশ করত। এছাড়াও বাড়িটি নদীর তীরে হওয়ায় জমিদারের বাড়ির বাইরে যাতায়াতের ব্যবস্থা ছিল নৌকা দিয়ে। জমিদার রুধেষ বাবু ছিলেন একজন অত্যাচারী জমিদার। যা এখনো এখানের লোকমুখে রচিত আছে। ১৯৫৭ সালের জমিদারী প্রথা বিলুপ্তির মধ্য দিয়েই এই জমিদার বাড়ির জমিদারীরও সমাপ্তি ঘটে। আর তখনই জমিদার রুধেষ বাবু তার বংশধরদের নিয়ে পার্শ্ববর্তী দেশ ভারতে চলে যান। ==অবকাঠামো== এখানে এখনো একটি পাঁচতলা বিশিষ্ট বাসভবন রয়েছে। যাতে প্রায় ২৫টিরও বেশি কক্ষ রয়েছে। এছাড়াও জলসা ঘর, কাছারিঘর, সুড়ঙ্গপথ নদীর তীরে গোসল করতে যাওয়ার জন্য একটি সুন্দর নকশার সিঁড়ি রয়েছে। ==বর্তমান অবস্থা== অযত্ন অবহেলার কারণে জমিদার বাড়িটির প্রায় প্রত্যেকটি স্থাপনাই এখন ধ্বংসের মুখে। সবগুলো স্থাপনাতেই এখন গাছগাছালি লতাপাতায় জরাজীর্ণ হয়ে রয়েছে। বর্তমানে স্থানীয়রা এটিকে গরুছাগলের আবাসস্থল হিসেবে ব্যবহার করতেছে। ==তথ্যসূত্র== জেলার দর্শনীয় স্থান স্থান জেলার প্রত্নতাত্ত্বিক স্থাপনা স্থাপত্য প্রাসাদ
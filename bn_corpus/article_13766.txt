'''পশ্চিম বড় ভেওলা''' বাংলাদেশের কক্সবাজার জেলার অন্তর্গত চকরিয়া উপজেলার একটি ইউনিয়ন। == আয়তন == পশ্চিম বড় ভেওলা ইউনিয়নের আয়তন ৬৪১৫ একর (২৫.৯৬ বর্গ কিলোমিটার)। == জনসংখ্যা == ২০১১ সালের পরিসংখ্যান অনুযায়ী পশ্চিম বড় ভেওলা ইউনিয়নের লোকসংখ্যা ১৭,৮৬৯ জন। এর মধ্যে পুরুষ ৯,৩০২ জন এবং মহিলা ৮,৫৬৭ জন। == অবস্থান সীমানা == চকরিয়া উপজেলার পশ্চিমাংশে পশ্চিম বড় ভেওলা ইউনিয়নের অবস্থান। চকরিয়া উপজেলা সদর থেকে ইউনিয়নের দূরত্ব প্রায় ১৩ কিলোমিটার। ইউনিয়নের পশ্চিমে ঢেমুশিয়া ইউনিয়ন বদরখালী ইউনিয়ন; দক্ষিণে বদরখালী ইউনিয়ন সাহারবিল ইউনিয়ন; পূর্বে সাহারবিল ইউনিয়ন এবং উত্তরে পূর্ব বড় ভেওলা ইউনিয়ন, ভেওলা মানিকচর ইউনিয়ন কোনাখালী ইউনিয়ন অবস্থিত। == নামকরণ == প্রাচীন মতবাদ অনুযায়ী ভেওলা (বেহুলা) লক্ষ্মিন্দরের নাম থেকে পশ্চিম বড় ভেওলা নামের উৎপত্তি হয়েছে। বেহুলার (ভেওলা) সর্পদংশিত স্বামী ভেলায় ভেসে বর্তমান পশ্চিম বড় ভেওলা নামে পরিচিত উপকূলীয় এলাকায় আটকে ছিল। তবে আধুনিক গবেষণায় দেখা যায়, বর্তমান ভেওলা মানিকচর ইউনিয়নের মুরুং উপজাতির সামন্ত শাসক পুরুত্যার কনিষ্টা কন্যা ভেওলার বিয়ের সময় উপহারস্বরূপ বর্তমান পূর্ব বড় ভেওলা, পশ্চিম বড় ভেওলা ভেওলা মানিক চর নামে পরিচিত এলাকাটি তার মেয়েকে প্রদান করেন। তখন থেকেই ভেওলার নাম অনুসারে অবস্থানগত কারণে পশ্চিম বড় ভেওলা ইউনিয়নের নামকরণ করা হয়। == প্রশাসনিক কাঠামো == পশ্চিম বড় ভেওলা ইউনিয়ন চকরিয়া উপজেলার আওতাধীন ১৩নং ইউনিয়ন পরিষদ। ইউনিয়নের প্রশাসনিক কার্যক্রম চকরিয়া থানার আওতাধীন। ইউনিয়ন জাতীয় সংসদের ২৯৪নং নির্বাচনী এলাকা কক্সবাজার-১ এর অংশ। ওয়ার্ডভিত্তিক ইউনিয়নের গ্রামগুলো হল: ওয়ার্ড নং গ্রামের নাম ১নং ওয়ার্ড দরবেশকাটা পশ্চিমপাড়া, মেইন্নাপাড়া ২নং ওয়ার্ড মধ্যম পশ্চিমপাড়া, টেকপাড়া, হায়দার আলী পাড়া ৩নং ওয়ার্ড মসজিদপাড়া, জমিদারপাড়া ৪নং ওয়ার্ড দক্ষিণপাড়া, মনিকপাড়া ৫নং ওয়ার্ড নাপিতপাড়া, মনুল্যাপাড়া, পূর্বপাড়া, ছড়াপাড়া, সাতগড়, বড়দিয়াপাড়া ৬নং ওয়ার্ড উত্তরপাড়া ৭নং ওয়ার্ড নাপিতপাড়া, বাজারপাড়া, ৮নং ওয়ার্ড কাইন্দাকাটা পাড়া, টেকচিরাপাড়া, মঝেরপাড়া ৯নং ওয়ার্ড ১৮ নম্বর পাড়া, পশ্চিমপাড়া, পোকখালী লাল ব্রীজ, দক্ষিণপাড়া == শিক্ষা ব্যবস্থা == পশ্চিম বড় ভেওলা ইউনিয়নের সাক্ষরতার হার ২৯.৭২%। ইউনিয়নে ২টি মাধ্যমিক বিদ্যালয় ৪টি প্রাথমিক বিদ্যালয় রয়েছে। == শিক্ষা প্রতিষ্ঠান == ;মাধ্যমিক বিদ্যালয় ইলিশিয়া জমিলা বেগম উচ্চ বিদ্যালয় দরবেশকাটা উচ্চ বিদ্যালয় ;প্রাথমিক বিদ্যালয় ইলিশিয়া সরকারি প্রাথমিক বিদ্যালয় দরবেশকাটা সরকারি প্রাথমিক বিদ্যালয় পশ্চিম দরবেশকাটা সরকারি প্রাথমিক বিদ্যালয় পোকখালী রেড ক্রিসেন্ট সরকারি প্রাথমিক বিদ্যালয় == যোগাযোগ ব্যবস্থা == পশ্চিম বড় ভেওলা ইউনিয়নে যোগাযোগের প্রধান সড়ক হল চিরিঙ্গা-পশ্চিম বড় ভেওলা সড়ক। প্রধান যোগাযোগ মাধ্যম সিএনজি চালিত অটোরিক্সা টমটম। == খাল নদী == পশ্চিম বড় ভেওলা ইউনিয়নের পূর্ব পাশ দিয়ে বয়ে চলেছে বড় মাতামুহুরী নদী। এছাড়া রয়েছে গোঁয়ারফাড়ী খাল। == হাট-বাজার == পশ্চিম বড় ভেওলা ইউনিয়নের প্রধান প্রধান হাট/বাজারগুলো হল ইলিশিয়া বাজার দরবেশকাটা বাজার। == দর্শনীয় স্থান == ইলিশিয়া জমিদার বাড়ি == কৃতী ব্যক্তিত্ব == খান সাহেব মকবুল আলী চৌধুরী; ইলিশিয়ার জমিদার, শিক্ষানুরাগী প্রজাহিতৈষি ব্যক্তিত্ব। == জনপ্রতিনিধি == বর্তমান চেয়ারম্যান: আলহাজ্ব সিরাজুল ইসলাম চৌধুরী বাবলা == আরও দেখুন == চকরিয়া উপজেলা চকরিয়া থানা কক্সবাজার জেলা == তথ্যসূত্র == == বহিঃসংযোগ == উপজেলার ইউনিয়ন
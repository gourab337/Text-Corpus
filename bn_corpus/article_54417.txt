'''নখ ছুটের ব্রত''' বাংলার হিন্দুসমাজের অশাস্ত্রীয় বা মেয়েলি ব্রতগুলির অন্তর্গত একটি সধবা ব্রত। গ্রামীণ বাংলার বাঙালি হিন্দুঘরের মহিলারা সৌন্দর্য সাধনা, স্বামী সোহাগী, পতি পুত্রের মঙ্গলকামনায় এই ব্রত পালন করেন। এটি চৈত্র মাসের চতুর্থী তিথিতে পালন করা হয়। পরপর চার বছর ব্রতটি উদযাপন করতে হয়। ==ব্রতের নিয়ম== নখ ছুটের ব্রত পালনের প্রথম পর্যায়ে প্রয়োজনীয় উপকরণ অর্থাৎ ১টি গামছা, ৫টি হলুদ, কড়া কড়ি, ৫টি পান, মধু, পটল, কলা, ৫টি সুপুরি, দুধে আলতা, কালো রঙে ছোপানো পাট সংগ্রহ করতে হয়। দ্বিতীয় পর্যায়ে ব্রত পালনের অংশ হিসাবে মাঘ মাসের সংক্রান্তি থেকে হাত-পায়ের নখ কাটা যায় না এবং ব্রত উদযাপন পর্যন্ত মাথায় তেল দেওয়া যায় না। ব্রতের দিন উপকরণ সহযোগে পূজা করতে হয়। একেবারে শেষে নাপিতানিকে দিয়ে নখ কেটে ব্রত সমাপন করা হয়। ==তথ্যসূত্র== সংস্কৃতি হিন্দু
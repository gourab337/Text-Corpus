'''বেগমপেট''' (তেলুগু ভাষায় অর্থঃ "বেগম এর স্থান") দক্ষিণ ভারতের হায়দ্রাবাদ মহানগরীর সেকেন্দ্রাবাদের একটি অঞ্চল। বেগমপেট অঞ্চলটির নামকরণ ষষ্ঠ নিজাম (মাহবুব আলী খান, আসফ জাহ ষষ্ঠ) এর কন্যা, বশির উন্নিসা বেগম এর নামানুসারে হয়, যখন তিনি ''পাইগাহ-র'' দ্বিতীয় আমির, ''শামস উল উমরা আমির-ই-কবির'' এর সাথে বিবাহবন্ধনে আবদ্ধ হন তথা মহরে এই বেগমপেট অঞ্চলটি তিনি পান। ==বাণিজ্য== হুসেন সাগর হ্রদের উত্তরে অবস্থিত, বেগমপেট হায়দ্রাবাদের এক অন্যতম প্রধান বাণিজ্যিক আবাসিক অঞ্চল। গ্রিনল্যান্ডস উড়াল-পথটি বেগমপেটকে পাঞ্জাগুট্টার সঙ্গে সংযুক্ত করে। এককালে, এই জায়গাটি ট্যুইন-শহর হায়দ্রাবাদ সেকেন্দ্রাবাদ নগরগুলির মধ্যে একটি ছোট শহরতলি মাত্রই ছিল। হায়দ্রাবাদের পুরনো বিমানবন্দর, বেগমপেট বিমানবন্দর। এখন এটি সামরিক কাজে ব্যবহার করা হয়। বেগমপেট বিমানবন্দর হলো মহানগরীর একটি প্রধান বৈশিষ্ট্যস্থল। হায়দ্রাবাদের নতুন রাজীব গান্ধী আন্তর্জাতিক বিমানবন্দর উদ্বোধনের পরবর্তী সময় থেকেই এই বিমানবন্দরটি অসামরিক বিমান পরিষেবার জন্য বন্ধ রয়েছে এবং কেবল বিমান প্রশিক্ষণ, চার্টার্ড ফ্লাইট সামরিক কাজের জন্য এটি চালু রয়েছে। পাইগাহ প্রাসাদ, গীতাঞ্জলি সিনিয়র স্কুল, বেগমপেট স্প্যানিশ মসজিদ, হায়দ্রাবাদ পাবলিক স্কুল এবং স্যার রোনাল্ড রস ইনস্টিটিউট এই অঞ্চলে অবস্থিত কয়েকটি তাৎপর্যপূর্ণ স্থান। সাঞ্জিভাইয়া পার্ক, হুসেন সাগরের তীরে অবস্থিত একটি পাবলিক পার্ক। গ্রিনল্যান্ডস এলাকাটিতে ১৯৯৭ সাল পর্যন্ত অবস্থিত ছিলো রাজা জিতেন্দ্র পাবলিক বিদ্যালয়। ==চিকিৎসা কেন্দ্র== *পেস্ হাসপাতাল *ম্যাক্সভিশন চক্ষু হাসপাতাল ==পরিবহণ ব্যবস্থা== বেগমপেট রেলওয়ে স্টেশনটি অঞ্চলে রেল যোগাযোগ প্রদান করে। আশেপাশের অন্যান্য এমএমটিএস স্টেশনগুলির মধ্যে আছে সাঞ্জিভাইয়া পার্ক এবং জেমস স্ট্রিট রেলওয়ে স্টেশন। রাষ্ট্রীয় মালিকানাধীন টিএসআরটিসি বাস পরিষেবা পরিচালনা করে, বেগমপেটকে মহানগরীর প্রধান অংশগুলিতে সংযুক্ত করে। এছাড়াও, হায়দ্রাবাদ মেট্রোর দুইটি মেট্রো স্টেশন, বেগমপেট মেট্রো স্টেশন প্রকাশ নগর মেট্রো স্টেশন বেগমপেট অঞ্চলে মেট্রো সংযোগ প্রদান করছে। ==তথ্যসূত্র== == বহিঃ সংযোগ == অঞ্চল
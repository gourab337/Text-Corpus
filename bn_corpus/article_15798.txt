'''কেন্দ্রীয় মাধ্যমিক শিক্ষা বোর্ড''' বা '''সেন্ট্রাল বোর্ড অফ সেকেন্ডারি এডুকেশন''' (ইংরেজি: '''Central Board of Secondary Education''') ভারতের একটি কেন্দ্রীয় সরকারি বিদ্যালয় শিক্ষা পর্ষদ। এই বোর্ড '''সিবিএসই''' নামে সমধিক পরিচিত। ১৯২১ সালে প্রতিষ্ঠিত "ইউনাইটেড প্রভিন্স বোর্ড অফ হাইস্কুল অ্যান্ড ইন্টারমিডিয়েট এডুকেশন" ছিল ভারতের প্রথম বিদ্যালয় শিক্ষা বোর্ড। সেই সময় রাজপুতানা, মধ্য ভারত গোয়ালিয়র এই বোর্ডের অধিভুক্ত ছিল। ১৯২৯ সালে সরকার "বোর্ড অফ হাইস্কুল অ্যান্ড ইন্টারমিডিয়েট এডুকেশন, রাজপুতানা" নামে একটি যুগ্ম বোর্ড স্থাপন করে। এই বোর্ডের অন্তর্ভুক্ত হয় অজমের, মারোয়াড়, মধ্য ভারত গোয়ালিয়র। পরে শুধুমাত্র অজমের, ভোপাল বিন্ধ্যপ্রদেশে এই বোর্ড সীমাবদ্ধ হয়। ১৯৫২ সালে এটি "কেন্দ্রীয় মাধ্যমিক শিক্ষা বোর্ড"-এ পরিণত হয়। বর্তমানে সকল জওহর নবোদয় বিদ্যালয়, কেন্দ্রীয় বিদ্যালয় এবং জাতীয় রাজধানী অঞ্চল দিল্লি বিদেশে ভারতীয় স্কুলগুলি এই বোর্ডের অনুমোদন প্রাপ্ত। অল ইন্ডিয়া সেকেন্ডারি স্কুল একজামিনেশন (দশম শ্রেণী) অল ইন্ডিয়া সিনিয়র স্কুল সার্টিফিকেট একজামিনেশন সহ অল ইন্ডিয়া ইঞ্জিনিয়ারিং এন্ট্রান্স সার্ভিস পরীক্ষাও এই বোর্ড নিয়ে থাকে। বর্তমানে বোর্ডের আটটি আঞ্চলিক কার্যালয় দিল্লি, চেন্নাই, গুয়াহাটি, অজমের, পঞ্চকুলা, ইলাহাবাদ, পটনা ভূবনেশ্বরে অবস্থিত। == আরও দেখুন == কাউন্সিল ফর ইন্ডিয়ান স্কুল সার্টিফিকেট একজামিনেশন == বহিঃসংযোগ == Official website শিক্ষাব্যবস্থা
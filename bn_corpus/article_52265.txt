'''আলফ্রেড ফিলিপ আলফি বিন্স''' (; জন্ম: ২৪ জুলাই, ১৯২৯ মৃত্যু: ২৯ ডিসেম্বর, ২০১৭) জ্যামাইকার কিংস্টনে জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার ছিলেন। ১৯৫৩ থেকে ১৯৫৬ সময়কালে ওয়েস্ট ইন্ডিজ ক্রিকেট দলের অন্যতম সদস্য ছিলেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকার প্রতিনিধিত্ব করেছেন তিনি। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে ব্যাটিং করতেন '''আল্ফি বিন্স''' নামে পরিচিত '''আলফ্রেড বিন্স'''। == প্রারম্ভিক জীবন == জ্যামাইকার সেন্ট জর্জেস কলেজে অধ্যয়ন করেছেন আলফ্রেড বিন্স। ১৯৫০ থেকে ১৯৫৭ সময়কালে জ্যামাইকার পক্ষে প্রথম-শ্রেণীর ক্রিকেটে অংশ নিয়েছেন। ১৯৫২-৫৩ মৌসুমে ব্রিটিশ গায়ানার বিপক্ষে নিজস্ব সর্বোচ্চ ১৫৭ রানের ইনিংস খেলেন। এছাড়াও, ১৯৫৪-৫৫ মৌসুমে সফরকারী অস্ট্রেলিয়া একাদশের বিপক্ষে ১৫১ রান তুলেছিলেন। জ্যামাইকার সংগ্রহ ৮১/৫ হবার পর কোলি স্মিথের সাথে ষষ্ঠ উইকেট জুটিতে ২৩০ মিনিটে ২৭৭ রান সংগ্রহ করেছিলেন। == টেস্ট ক্রিকেট == সমগ্র খেলোয়াড়ী জীবনে টেস্টে অংশগ্রহণের সুযোগ হয় তার। সবগুলো টেস্টেই উইকেট-রক্ষকের দায়িত্ব পালন করেছেন। ২১ জানুয়ারি, ১৯৫৩ তারিখে টেস্ট অভিষেক ঘটে আলফ্রেড বিন্সের। == ব্যক্তিগত জীবন == খেলোয়াড়ী জীবন থেকে সরে এসে মার্কিন যুক্তরাষ্ট্রে অভিবাসিত হন। বোস্টনের নর্থইস্টার্ন বিশ্ববিদ্যালয় থেকে স্নাতক ডিগ্রি সম্পন্ন করেন। এরপর ম্যাসাচুসেটসে শিক্ষকতা পেশায় মনোনিবেশ ঘটান। ১৯৫৯ সালে বোস্টনে হেনরিটা এলিজাবেথ হ্যারিসন নাম্নী এক রমণীর পাণিগ্রহণ করেন। দম্পতির দুই কন্যা রয়েছে। ১৯৮৫ সালে তারা ফ্লোরিডায় চলে যান। ২৯ ডিসেম্বর, ২০১৭ তারিখে ৮৮ বছর বয়সে মার্কিন যুক্তরাষ্ট্রের ফ্লোরিডার ওয়েস্টনে আলফ্রেড বিন্সের দেহাবসান ঘটে। == তথ্যসূত্র == == আরও দেখুন == স্যামি গুইলেন ত্রিনিদাদ টোবাগো জাতীয় ক্রিকেট দল ওয়েস্ট ইন্ডিয়ান টেস্ট ক্রিকেটারদের তালিকা == বহিঃসংযোগ == জন্ম মৃত্যু ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার
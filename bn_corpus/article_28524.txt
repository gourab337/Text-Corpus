'''হাতিশুঁড়''' একপ্রকার একবর্ষজীবি আগাছা জাতীয় উদ্ভিদ। একে হাতিশুঁড়ি, হাতিশুণ্ডি, হস্তীশুণ্ডী, শ্রীহস্তিনী, মহাশুণ্ডী ইত্যাদি নামেও ডাকা হয়। এর বৈজ্ঞানিক নাম ''Heliotropium indicum'', এবং ইংরেজি নাম 'Indian heliotrope'। এটি এশিয়া মহাদেশের উদ্ভিদ। == বর্ণনা == হাতিশুঁড় একবর্ষজীবি, দৃঢ়, শাখান্বিত উদ্ভিদ যা ১৫ থেকে ৫০ সেমি পর্যন্ত লম্বা হয়ে থাকে। এর কান্ড রোমযুক্ত, যাতে একান্তর বিন্যস্ত ডিম্বাকার পাতা থাকে। পাতা গাঢ় সবুজ। পত্রপিঠ অমসৃণ, খসখসে। কিনারা ঢেউ খেলানো। উটকো গন্ধও পাওয়া যায়। কাণ্ডের শীর্ষে লম্বা বাঁকানো পুষ্পদণ্ড জুড়ে ছোট ছোট সাদা ফুল ফোটে। বাঁকা পুষ্পদন্ড দেখতে হাতির শুঁড়ের মত বলেই এর নাম হাতিশুঁড়। ফুলের রঙ সাধারণত সাদা, তবে হালকা বেগুনিও হতে পারে। আকৃতি অনেকটা মাইক এর মতো। এর পাপড়ি একটি, তাতে ৫টি খাঁজ থাকে; অনেকটা কলমি ফুলের মতো। সারা বছর ফুল ফোটে তবে বর্ষাকালে বেশি ফুটতে দেখা যায়। গর্ভাশয় চারখন্ডিত। ফল বীজ ক্ষুদ্র। এই গাছে নানারকম জৈব উপদান পাওয়া গেছে। যেমন ইনডিসিন, পাইরোলিজিডিন এলকালয়েড্‌স, হেলিওট্রিন ইত্যাদি। শিকড়ে আছে এসট্রাডিওল। হাতিশুঁড় == অন্যান্য নাম == *Indian heliotrope (ইংরেজি) *Indian turnsole (ইংরেজি) *Erysipela plant (ইংরেজি) *Bigotitos (স্পেনীয়) *Trompa elefante (স্পেনীয়) *Lengua de Sapo (স্পেনীয়) *Elepante (সেবুয়ানো) *Kambra-kambra (সেবুয়ানো) *Buntot-leon (তাগালোগ) *Trompa ng elepante (তাগালোগ) (তাগালোগ) (ইলোকানো) *Uladulad (কাপাম্পাঙ্গান) *Vòi voi (ভিয়েতনামীয়) *Siriyari বা Hathsura (हथसुरा/ہتھسرا) (হিন্দি এবং উর্দু) *Thel kodukku (তামিল) *Chelukondi Gida (কন্নড়) == বিস্তার == এর আদিনিবাস এশিয়া মহাদেশ। ঝোপঝাড়ে বা রাস্তার ধারে, একটু উঁচু জায়গায় অযত্নে এই আগাছা বেড়ে ওঠে। == অর্থনৈতিক গুরুত্ব == ভেষজ চিকিৎসায় এর অনেক ব্যবহার হয়ে থাকে। এর পাতার রস ক্ষত, ফোঁড়া, চোখের চিকিৎসায় ব্যবহৃত হয়। == বিষাক্ততা == হাতিশুঁড়ে 'পাইরোলিজিডিন এলকালয়েড' (pyrrolizidine alkaloids) বিষ থাকে। এই বিষের প্রভাবে মানবদেহে টিউমার সৃষ্টি হতে পারে। ==চিত্রশালা== Heliotropium indicum IMG 9955.jpg Blue Tiger (Tirumala limniace) on Heliotropium indicum IMG 9939.jpg Heliotropium indicum DSC 0676.JPG == তথ্যসূত্র == উদ্ভিদ বিষয়শ্রেণী:গাছ বর্ণিত উদ্ভিদ উদ্ভিদ
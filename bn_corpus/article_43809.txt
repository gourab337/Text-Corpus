আরওয়াইবি রঙ মডেলে পরিপূরক রঙসমূহ। '''পরিপূরক রঙ''' হলো এক জোড়া রঙ যাদের একত্র করলে একটি অপরটিকে নিষ্ক্রিয় করে দেয়। অর্থাৎ রঙদুটো মেশালে তা সাদা বা কালো বর্ণ ধারণ করে। আর পাশাপাশি বসালে রঙদুটোর মধ্যে তীব্রতম বৈপরিত্য দেখা যায়। এরকম তীব্র বর্ণ দ্বন্দ্বের কারণে মাঝেমধ্যে এদের জন্যে '''বিপরীত রঙ''' শব্দবন্ধটি বেশি উপযুক্ত মনে করা হয়। কোন রঙ যুগলকে পরিপূরক বলা হবে তা রঙতত্ব বা মডেলের উপর নির্ভর করে: আধুনিক রঙতত্বে ব্যবহৃত আরজিবি সংযোজী মডেল বা সিএমওয়াইকে বিভাজক মডেলে পরিপূরক যুগল হলো লাল-সায়ান, সবুজ-ম্যাজেন্টা এবং নীল-হলুদ ঐতিহ্যবাহী আরওয়াইবি রঙ মডেলে পরিপূরক রঙ যুগলসমূহ হলো লাল-সবুজ, হলুদ-পার্পল এবং নীল-কমলা। তবে এরা পরিপূরক রঙের আধুনিক সংজ্ঞায় পড়ে না, কারণ মিশ্রিত করলে এরা বাদামি বর্ণ ধারণ কথে। অপোনেন্ট প্রসেস তত্বানুসারে সবচেয়ে বৈসাদৃশ্যপূর্ণ বা বিষম রঙযুগল হলো লাল-সবুজ এবং নীল-হলুদ। ==ব্যবহারিক প্রয়োগ== আনন্দদায়ক শিল্প এবং গ্রাফিক নকশায় পরিপূরক রঙের ব্যবহার একটি গুরুত্বপূর্ণ বিষয়। এছাড়া অন্যান্য ক্ষেত্রে যেমন লোগো বা দোকানের সাইনবোর্ডেও এর প্রয়োগ হয়। পাশাপাশি রাখলে পরিপূরক রঙদ্বয় পরস্পরকে আরো বেশি উজ্জ্বলভাবে ফুটিয়ে তোলে। পরিপূরক রঙের অন্যরকম ব্যবহারিক প্রয়োগও আছে। কমলা নীল পরিপূরক রঙ হওয়ায় লাইফবোট বা ভেলাগুলো সবসময়ই কমলা রঙ করা হয়, যাতে জাহাজ বা বিমান থেকে নীল সমুদ্রের বুকে নৌকাটি স্পষ্টভাবে দেখা যায়। অ্যানাগ্লিফ থ্রিডি সিস্টেমে কম্পিউটার পর্দায় ত্রিমাত্রিক ছবি তৈরি করতে লাল সায়ান রঙের কাচ ব্যবহার করা হয়। File:US Navy Members of U.S. Joint Special Operations Task Force Philippines (JSOTF-P) check life rafts for survivors Sept. 6, 2009 following the sinking of Philippine super ferry.jpg|কমলা রঙের লাইফবোট নীল পানিতে তীব্র বৈসাদৃশ্যের কারণে স্পষ্টভাবে দৃশ্যমান হয়। File:Anaglyph বা ছাপায় অ্যানাগ্লিফ থ্রিডি ত্রিমাত্রিক ছধি অংএখার জন্যে লাল সায়ান চশমা ব্যবহৃত হয়। File:3D dusk on Desert.jpg|এই ছবিটি লাল সায়ান অ্যানাগ্লিফ থ্রিডি চশমা দিয়ে তাকালে ত্রিমাত্রিক দেখা যাবে। ==আরো দেখুন== পরিপূরক তরঙ্গদৈর্ঘ্য ==টীকা উদ্ধৃতি== ==গ্রন্থপঞ্জী== *Isabelle Roelofs and Fabien Petillion, ''La couleur expliquée aux artistes'', Editions Eyrolles, (2012), *John Gage, ''Couleur et Culture, Usages et significations de la couleur de l'Antiquité (1993), Thames and Hudson *Philip Ball, Histoire vivante des couleurs (2001), Hazan Publishers, Paris, *Goethe, ''Theory of Colours'', trans. Charles Lock Eastlake, Cambridge, MA: MIT Press, 1982. বিষয়শ্রেণী:রঙ
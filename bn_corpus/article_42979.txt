'''আব্দুল আজিজ বিন আব্দুল্লাহ ইবনে বায''' () (নভেম্বর ২১, ১৯১০ মে ১৩, ১৯৯৯) সৌদি আরবের বিখ্যাত ইসলামী পন্ডিত এবং সালাফি মতাদর্শের নেতৃস্থানীয় ব্যক্তি। ১৯৯৩ সাল থেকে তার মৃত্যুর পূর্ব পর্যন্ত তিনি সৌদি আরবের প্রধান মুফতির পদে অধিষ্ঠিত ছিলেন। বিন বায সোভিয়েত বিরোধী জিহাদের সময় একটি ফতোয়া প্রদান করেছিলেন। সেই ফতোয়ায় বলা হয় প্রত্যেকের সম্পদের কর যুদ্ধক্ষেত্রে মুজাহিদিনদের সমর্থনের জন্য দিতে হবে। আব্দুল্লাহ আযযামের "মুসলিম ভূমির প্রতিরক্ষা" নামক ফতোয়ায় বিন বাযের অনুমোদন সোভিয়েত বিরোধী জিহাদে অংশগ্রহণ করার আহবানকে প্রচন্ড প্রভাবিত করেছিলো। তখন এটা বলা হত যে, আধুনিক যুগে একটি রাষ্ট্রের বিরুদ্ধে অপর কোন রাষ্ট্রের এটাই প্রথম অফিসিয়ালি যুদ্ধের আহবান। ইবনে বায এর অনেক মতামত বিধি-বিধান সৌদি আরবের ভেতর এবং বাহিরে বিতর্কিত হয়েছলো। বিশেষ করে সৃষ্টিতত্ত্ব, নারী অধিকার, অসলো চুক্তিতে সৌদি আরবের সমর্থন এবং মক্কা মদীনার দুই পবিত্র মসজিদে অমুসলিম সৈন্যদের অবস্থান গালফ যুদ্ধের আগে পরে) ইত্যাদি সম্পর্কিত তার ফতোয়া প্রচন্ড বিতর্কের জন্ম দেয়। সৌদি আরবের পররাষ্ট্র নীতি এবং পশ্চিমা দেশগুলোর সাথে সৌদি জোটে সমর্থনের জন্য ওসামা বিন লাদেন বিন বাযের প্রচন্ড নিন্দা করতেন। == প্রাথমিক জীবন যৌবনকাল == ইবন বায ১৯১০ সালে হিজরী জ্বিলহজ্জ মাসে সৌদি আরবের রিয়াদ শহরে জন্মগ্রহণ করেন। তার পরিবার ইসলাম ধর্ম পালনের জন্য বিখ্যাত ছিলো। তিন বছর বয়সে বিন বায তার বাবাকে হারান। তেরো বছর বয়সে তিনি তার ভাইদের সাথে বাজারে গিয়ে কাপড় বিক্রি করতেন। একই সাথে তিনি কোরান, হাদিস, ফিকহ এবং তাফসীরের ওপর জ্ঞানার্জন শুরু করেন। তার শিক্ষক ছিলেন মুহাম্মদ ইবনে ইবরাহীম আল আশ-শেখ। ১৯২৭ সালে যখন তার বয়স মাত্র ষোল বছর, তখন তার চোখে একটি গুরুতর সংক্রমণ হয় এবং তিনি তার দৃষ্টিশক্তি হারানো শুরু করেন। বিশ বছর বয়সে তিনি সম্পূর্ণ দৃষ্টিশক্তি হারিয়ে একদম অন্ধ হয়ে যান। === শিক্ষা === সে সময়ে সৌদি আরবে আধুনিক বিশ্ববিদ্যালয় বলতে গেলে ছিলো না। ইবনে বায বিভিন্ন ইসলামী পণ্ডিতদের কাছে কোরান, হাদিস, ফিকহ, তাফসীর এবং ইসলামী সাহিত্যের ওপর জ্ঞানার্জন করেন। == কর্মজীবন == তিনি অনেক গুরুত্বপুর্ণ পদ এবং দায়িত্বপ্রাপ্ত হয়েছিলেন। যেমন: ১৯৩৮ সাল থেকে ১৯৫১ সাল পর্যন্ত তিনি আল খারজ জেলার বিচারক হিসেবে কাজ করেছেন। মুহাম্মদ ইবনে আব্দুল লতিফ আশ শেখ তার জন্য উক্ত পদের সুপারিশ করেছিলেন। ১৯৯২ সালে তিনি সৌদি আরবের গ্র্যান্ড মুফতি হিসেবে নিযুক্ত হন। একই সাথে তিনি 'কাউঞ্চিল অফ সিনিয়র স্কলার' এর প্রধান হন। মুসলিম ওয়ার্ল্ড লীগ এর সংবিধান পরিষদের প্রেসিডেন্ট সদস্য। ১৯৮১ সালে তিনি ''বাদশাহ ফয়সাল আন্তর্জাতিক পুরস্কার'' লাভ করেন। ইসলাম ধর্মে বিশেষ অবদান রাখার জন্য তাকে এই পুরস্কার দেওয়া হয়। সৌদি আরবের তিনিই একমাত্র গ্র্যান্ড মুফতি যিনি আল আশ-শেখ পরিবারের সদস্য নন। == কাজ == ইবনে বায বিভিন্ন অনেক দাতব্য এবং অন্যান্য কার্যক্রমের সাথে যুক্ত ছিলেন। যেমন: বিশ্বের বিভিন্ন দেশে ইসলাম প্রচারকারী সংগঠন এবং ইসলামিক সেন্টার তৈরীতে তার সমর্থন ছিলো। জনপ্রিয় রেডিও প্রোগ্রাম নুরুন আলা দার্ব ("আলোর পথ"), যেখানে তিনি বর্তমান বিষয় নিয়ে আলোচনা করতেন এবং শেওতাদের বিভিন্ন প্রশ্নের উত্তর দিতেন। বিন বায আফগান তালেবানদের অর্থ দেওয়ার আহ্বান জানান, যারা বিংশ শতাব্দীর শেষ দশকে আফগানিস্থানে সোভিয়েত ইউনিয়নের বিরুদ্ধে যুদ্ধ করছিলো। সেই যুদ্ধে অনেক সৌদি নাগরিককে 'শুদ্ধ,তরুন সালাফি যোদ্ধা' হিসেবে দেখা গিয়েছিলো। ইবনে বায একজন সুবক্তা হিসেবে পরিচিত ছিলেন। তিনি তার মসজিদে নিয়মিত বক্তব্য দিতেন। তার বক্তব্য শোনার জন্য অনেক মানুষ ভীড় জমাতো। মাঝে মাঝে তিনি লোকজনদের এশার নামাযের পর তার সাথে খাওয়ার নিমন্ত্রণ দিতেন।. ইবনে বায সেই সমস্ত মুসলিম পন্ডিতদের একজন ছিলেন, যারা বিশ্বাস করতেন যে সহিংসতার মাধ্যমে সরকার পরিবর্তন করা ইসলাম সমর্থন করেনা। সে জন্য তিনি জনগণকে সরকারের আনুগত্য করার আহবান জানান, যতক্ষণ না সরকার অনৈসলামিক কাজ করতে বাধ্য করে। == লেখা == ইবনে বাযের লেখা বইয়ের সংখ্যা প্রায় ৬০টি। তার বইয়ের বিষয়বস্তু হলো কুরআন, হাদিস, ফিকহ, ফারযিয়াত, নামায, জাকাত, দাওয়াত, হজ্জ্ব, ওমরাহ্‌ ইত্যাদি। এছাড়াও তিনি জাতীয়তাবাদের সমালোচনা করে বই লিখেছেন। == ব্যক্তিগত জীবন == বিন বাযের সকল স্ত্রী এবং সন্তানেরা রিয়াদের অদূরে ''শুমায়ছি ''তে "আধুনিক দুই তলা ভবন" বসবাস করতেন। অন্যান্য সৌদি অভিজ্ঞ পন্ডিতদের মত তার বাসাও ধনী ব্যক্তি বা ধর্মীয় ফাউন্ডেশন এর উপহার ছিলো। == মৃত্যু == বৃহস্পতিবার সকালে, ১৩ মে ১৯৯৯, ইবনে বায ৮৮ বছর বয়সে মারা যান। মক্কার আল আদিল কবরস্থানে তাকে কবর দেওয়া হয়। বাদশাহ ফাহাদ একটি ডিক্রি জারির মাধ্যমে বিন বাযের স্থলে নতুন গ্র্যান্ড মুফতি হিসেবে আব্দুল আজিজ ইবনে আব্দুল্লাহ আল আশ শেখ কে নিয়োগ প্রদান করেন। সৌদি আরবের গ্র্যান্ড মুফতি হিসেবে তার কর্মজীবনে সৌদি ক্ষমতাসীন পরিবারের শাসনকে বৈধতা দিতে এবং সালাফি আদর্শের আলোকে মুসলিমদের সংস্কারের জন্য চেষ্টা করেছেন। রাজবংশকে সমর্থন করার জন্য অনেকে তার সমালোচনাও করেছে। সালাফি আন্দোলনে তার প্রভাব ছিল অনেক। বর্তমানে সৌদি আরবের বিভিন্ন এলাকার বিশিষ্ট বিচারক ধর্মীয় পণ্ডিতরা ইবনে বাযের সাবেক ছাত্র। == বিতর্ক == The Independent পত্রিকায় বলা হয় "তার মতামত এবং ফতোয়া (ধর্মীয় বিধি-বিধান) ছিল বিতর্কিত, যা একই সাথে জঙ্গি, উদারপন্থী এবং প্রগতিশীলদের নিন্দা করে।" এছাড়াও ১৯৯১ সালে সৌদি আরবে মার্কিন সৈন্যদের অবস্থান করতে সমর্থন করায় কট্টরপন্থী সালাফি এবং জিহাদিরা তার বিরুদ্ধে সমালোচনার ঝড় তুলেছিলো। === সৃষ্টিতত্ব === ১৯৬৬ সালে যখন বিন বায ইসলামী বিশ্ববিদ্যালয়, মদিনার ছিলেন, তখন তিনি রিয়াদ নিন্দামূলক একটি নিবন্ধ লিখেছিলেন। সেই নিবন্ধে তিনি বলেন যে রিয়াদ বিশ্ববিদ্যালয় 'পৃথিবী সূর্যকে কেন্দ্র করে ঘুরছে' এইরূপ মিথ্যা তথ্য শিক্ষা দিচ্ছে। লেখক রবার্ট লেসি বিন বাযের একটি ফতোয়া উল্লেখ করে বলেন,আমেরিকানরা চাঁদে অবতরণ করেছে এই তথ্যের ওপর তিনি মুসলিমদের আহবান জানিয়ে বলেন, "আমরা অবশ্যই সতর্কতা অবলম্বন করব যখন কাফের এবং ফাসেকরা আমাদের কোন তথ্য জানাবে। আমরা তাদের বিশ্বাস বা অবিশ্বাস কোন কিছুই করব না যতক্ষন না মুসলিমরা নির্ভর করতে পারে এমন তথ্যসূত্র পাই।" উক্ত লেখক আরো বলেন যে বিন বাযের ফতোয়া "ব্যাপক গবেষণা" করে তিনি তার এক ফতোয়া খুঁজে পেতে সক্ষম হয়েছেন যার বিষয় ছিলো "পৃথিবী সমতল।" == আরও দেখুন == ইসলাম সৌদি আরবে সালাফি মুহাম্মদ ইবনে আল উসাইমীন মুহাম্মদ নাসিরুদ্দীন আল-আলবানী == তথ্যসূত্র == == গ্রন্থপঞ্জী == == বহিসংযোগ == The Official Site of 'Abd al-'Aziz ibn Baaz (আরবি) Ar icon BURKE'S REDEMPTIVE CYCLE OF RHETORIC APPLIED TO EIGHT FATWAS ISSUED BY SAUDI ARABIA REGARDING SAUDI PARTICIPATION IN THE FIRST GULF WAR, BY SYDNEY PASQUINELL; see Appendix for English language texts of the Eight Fatwas. ভাষার বহিঃসংযোগ থাকা নিবন্ধসমূহ জন্ম মৃত্যু আরবের গ্র্যান্ড মুফতি
'''রবিনা জালালি''', বা '''রবিনা মুকিমার''' (জন্ম ৩রা জুলাই, ১৯৮৬ কাবুল, আফগানিস্তানে) একজন প্রাক্তন অলিম্পিক প্রতিযোগী যিনি ২০০৪ ২০০৮ অলিম্পিক গেমস ছাড়াও আরও ৩০টি আন্তর্জাতিক প্রতিযোগিতায় ১০০মিটার দৌড়ে আফগানিস্তানের প্রতিনিধিত্ব করেন। খেলো্য়াড় জীবনে তিনি '''মুকিমার''' পদবী ব্যবহার করতেন। তবে তিনি আফগান সংসদের নিম্নকক্ষ উলেসি জিরগাতে সদস্য আসনের জন্য নির্বাচন লড়েছেন তার পারিবারিক পদবী '''জালালি''' নিয়ে। মুসলিম মহিলাদের চিরাচরিত মস্তকআবরণী হিজাব পরে তিনি দৌড়ে অংশনিতেন, যা আন্তর্জাতিক ঔৎসুক্যের কারণ হয়। আরও একটি কারণ হল তিনি প্রথম দুজন আফগান মহিলার একজন, যিনি অলিম্পিক গেমসে আফগানিস্তানের প্রতিনিধিত্ব করেন। তিনি জুডোকা ফারিবা রেজাঈ-এর সাথে এথেন্সে অনুষ্ঠিত ২০০৪ গ্রীষ্মকালীন অলিম্পিকে অংশগ্রহণ করেন। জালালিরা নয় ভাইবোন সাত বোন দুই ভাই)। তার পিতা কম্পিউটার ব্যবসায়ী ছিলেন। এখন তিনি আফগান মহিলাদের সেলাই শেখানোর অলাভজনক সংস্থা চালান। তালিবান জমানায় জালালি বাড়িতেই পড়াশোনা করেন, কারণ সে সময় মেয়েদের বিদ্যালয় যাওয়া নিষিদ্ধ ছিল। ২০০১ সালের পর তিনি বিদ্যালয়ে ভর্তি হন। তালিবান শাসনকালের সম্পর্কে তিনি বলেন: "তালিবান শাসনে মহিলাদের কিছুই করার ছিলনা। বিদ্যালয়ে যাওয়া যেত না। খেলা যেত না, কিছুই করা করা যেত না। সর্বদা শুধু বাড়িতে থাকতে হত।" == ২০০৪ অলিম্পিকস == মুকিমার মহিলাদের ১০০মিটারে করেন। হিটে আটজনের মধ্যে সপ্তম হয়ে তিনি প্রতিযোগিতা শেষ করেন ১৪.১৪সেকেন্ড সময়ে সোমালিয়ার ফার্তুন আবুকর ওমরের থেকে ০.১৫ সেকেন্ড আগে। প্রতিযোগিতাটিতে ১১.১৭সেকেন্ড সময়ে জয়ী হন জামাইকার ভেরোনিকা ক্যাম্পবেল। এই সময় মুকিমারের বয়স ছিল মাত্র ১৭ বছর। বাকি প্রতিযোগীদের মত এরোডাইনামিক পোষাকের বদলে তিনি "টি-শার্ট লম্বা সবুজ রঙের ট্র্যাক প্যান্ট" পরে দৌড়েছিলেন। == ২০০৮ অলিম্পিক == বেইজিং-এ অনুষ্ঠিত ২০০৮ অলিম্পিকে প্রথমে তার অংশগ্রহণ করার কথা ছিল না, কিন্তু জুন মাসে মেহবুবা আদিয়ার অনুশীলন কেন্দ্র ছেড়ে নরওয়েতে রাজনৈতিক আশ্রয় চাইলে, মুকিমার আফগান দলের সদস্যপদ গ্রহণ করেন। ২০০৮ অলিম্পিকে তিনি ১০০মিটার দৌড়ে করেন, প্রথম রাউন্ডে ১৪.৮০সেকেন্ড সময়ে অষ্টম স্থান অধিকার করেন। ফলে আর অগ্রসর হতে পারেননি। ''গার্ডিয়ান'' তাকে অলিম্পিক আদর্শের সত্যিকারের প্রতিভূ বলে বর্ণনা করে বলে: :''"অলিম্পিক বলয়গুলি এই গ্রহের সবচেয়ে পরিচিত চিহ্ন এবং সমস্ত ব্যবসায়ীক প্রতিষ্ঠান একে নরম পানীয় ক্রেডিট কার্ডের বিজ্ঞাপন করে তুলতে বধ্যপরিকর। উপরন্তু ড্রাগ কেলেঙ্কারি চূড়ান্ত বাহুল্য থাকা সত্বেও এখনো কিছু প্রতিযোগী আছেন যাঁরা অলিম্পিক আদর্শের সত্যিকারের প্রতিভূ। যেমন এই আফগান প্রতিযোগী যাকে তালিবানদের থেকে লুকিয়ে থাকতে হত, যেমন এই বস্তি থেকে উঠে আসা ব্রাজিলীয় জিমন্যাস্ট, যেমন এই ইকুয়েডোরিয়ান ওয়াকার যিনি প্রথম স্বর্ণপদক জয়ের পর ৪৫৯কিমি হেঁটে তীর্থ করতে গেছিলেন। এঁরা হয়ত জিতবেন না, কিন্তু এঁরা সবাই আমাদের প্রশংসার যোগ্য।" == রাজনৈতিক জীবন == তিনি যুব মহিলা সমাজের অধিকারের দাবীতে নির্দল হিসাবে নির্বাচনে করেন। তার প্রতিশ্রুতি ছিল নির্বাচনে জিতলে আফগানিস্তানে বিদ্যালয়স্তরে খেলাধুলার উন্নতিসাধন। যদিও তিনি নির্বাচনে পরাজিত হন। == আরও দেখুন == লিমা আজিমি ফারিবা রেজাঈ মরিনা করিম মেহবুবা আধিয়ার == তথ্যসূত্র == == বহিঃসংযোগ == Official website Afghan woman runs for parliament (Slide show) Afghanistan Online "A Run to The Future", ''Time'', April 11, 2004 "Athlete Biography", Beijing 2008 official website জন্ম ব্যক্তি ক্রীড়াবিদ দৌড়বিদ মহিলা ক্রীড়াবিদ অলিম্পিক ক্রীড়াবিদ মহিলা রাজনৈতিক গ্রীষ্মকালীন অলিম্পিকে দৌড়বীর (ট্র্যাক অ্যান্ড ফিল্ড)
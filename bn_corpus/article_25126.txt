'''জেফ্রি জন ক্রো''' (; জন্ম: ১৪ সেপ্টেম্বর, ১৯৫৮) অকল্যাণ্ডে জন্মগ্রহণকারী নিউজিল্যান্ডের সাবেক ক্রিকেটার। তিনি ডেভ ক্রো’র পুত্র এবং বিখ্যাত নিউজিল্যান্ডীয় ব্যাটসম্যান পুরোধা মার্টিন ক্রো’র বড় ভাই। এছাড়াও, অস্কার পুরস্কার বিজয়ী অভিনেতা রাসেল ক্রো তার আত্মীয়। ছোট ভাই মার্টিন ক্রো’র এক বছর পর ১৯৮২-৮৩ মৌসুমে '''জেফ ক্রো''' টেস্ট ক্রিকেটে অভিষেক ঘটে। ১৯৭৭ থেকে ১৯৮২ সাল পর্যন্ত দক্ষিণ অস্ট্রেলিয়ার পক্ষে ঘরোয়া ক্রিকেট খেলেন। অস্ট্রেলিয়ার নির্বাচকমণ্ডলী তাকে দলের সদস্য হিসেবে আগ্রহী হলেও তিনি নিজ দেশের পক্ষে খেলার জন্য ফিরে যান। এরপর তিনি নিউজিল্যান্ড দলের বিশ্বস্ত ফিল্ডারের পরিচয় দেন মাঝে-মধ্যে উইকেট-রক্ষকের দায়িত্ব পালন করতেন। == খেলোয়াড়ী জীবন == ১৯৮৪-৮৫ মৌসুমে ওয়েস্ট ইন্ডিজ ক্রিকেট দলের বিপক্ষে চমকপ্রদ ক্রীড়ানৈপুণ্য প্রদর্শন করে স্বীয় দক্ষতা প্রদর্শন করেন। ক্যারিবীয় দ্বীপপুঞ্জের সাবিনা পার্কে অনুষ্ঠিত টেস্টে প্রথম উইকেট পতনের পর ওয়েস্ট ইন্ডিয়ান ফাস্ট বোলারদের বিপক্ষে লড়াই করে ১১২ রানের দূর্দান্ত সেঞ্চুরি করে দলকে ফলো অন থেকে রক্ষা করেন। জেরেমি কোনি’র পরিবর্তে তিনি নিউজিল্যান্ড ক্রিকেট দলকে ছয় টেস্টে নেতৃত্ব দেন তিনি। ১৯৯০-৯১ মৌসুমে অকল্যাণ্ডে আর্থিক সুবিধাপ্রাপ্তির খেলায় অংশগ্রহণ শেষে আরও একটি ঘরোয়া মৌসুম অতিবাহিত করার পর ১৯৯১-৯২ মৌসুম শেষে পেশাদারী ক্রিকেট থেকে অবসর গ্রহণ করেন। == অবসর-পরবর্তী জীবন == একসময় নিউজিল্যান্ড ক্রিকেট দলের ম্যানেজারের দায়িত্ব পালন করেন। ১৯৯৯ থেকে ২০০৩ সাল পর্যন্ত দায়িত্বে ছিলেন। এক পর্যায়ে ফ্লোরিডায় গল্ফিং হলিডে বিজনেস পরিচালনা করেন। ২০০৪ সাল থেকে আন্তর্জাতিক ক্রিকেট কাউন্সিল (আইসিসি)’র ম্যাচ রেফারি হিসেবে আন্তর্জাতিক ক্রিকেট অঙ্গনে খেলা পরিচালনা করছেন। ক্রিস ব্রড রঞ্জন মাদুগালের পর তিনজনের একজন হিসেবে ৭৫ বা ততোধিক টেস্টে এবং চারজনের একজন হিসেবে (অন্যরা হচ্ছেন ব্রড, মাদুগালে রোশন মহানামা) ২২০-এরও অধিক ওডিআইয়ে রেফারির দায়িত্ব পালন করেছেন। জানুয়ারি, ২০১৭ সালে অ্যাডিলেড ওভালে মধ্যকার পঞ্চম ওডিআইয়ে নিজস্ব ২৫০তম ওডিআই খেলা পরিচালন করেন। == বিতর্ক == ২০০৭ সালের ক্রিকেট বিশ্বকাপে আম্পায়ার স্টিভ বাকনার, আলীম দার, রুডি কোয়ের্তজেন এবং বিলি বাউডেনসহ তিনি অভিযুক্ত হয়েছিলেন। আইসিসি’র খেলার অবস্থা অনুযায়ী ডাকওয়ার্থ-লুইস পদ্ধতিতে ফলাফল আসা স্বত্ত্বেও তিনি বেশ কয়েকটি ওভারের খেলা চালিয়েছিলেন। অস্ট্রেলিয়া শ্রীলঙ্কার মধ্যকার খেলায় প্রায় অন্ধকার ঘনিয়ে আসায় তারা খেলা থেকে চলে আসতে চাচ্ছিলেন পরদিন খেলতে আগ্রহী ছিলেন। খেলার পর উভয় দলের কাছেই নিজ দোষ স্বীকার করেছিলেন তিনি। == তথ্যসূত্র == == আরও দেখুন == গ্লেন টার্নার আইসিসি রেফারিদের সেরা তালিকা ২০১৫ ক্রিকেট বিশ্বকাপ কর্মকর্তাবৃন্দ == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার টেস্ট ক্রিকেট অধিনায়ক একদিনের আন্তর্জাতিক ক্রিকেটার একদিনের আন্তর্জাতিক ক্রিকেট অধিনায়ক ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেটার অস্ট্রেলিয়ার ক্রিকেটার ম্যাচ রেফারি
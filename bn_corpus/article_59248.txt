'''ঘূর্ণিঝড় পাইলিন''' (থাই: নীলকান্তমণি) বঙ্গোপসাগরে উৎপন্ন একটি ভয়ংকর ঘূর্ণিঝড় যা ২০১৩ সালের অক্টোবর ভারতের উড়িষ্যা রাজ্যের উপকূলে আঘাত হানে। ভারতের আবহাওয়া দফতরের মতে এটা ক্যাটাগরি চার মাত্রার ঘূর্ণিঝড়। মার্কিন নৌবাহিনীর ঘূর্ণিঝড় সতর্কীকরণ কেন্দ্র পাইলিনকে সুপার সাইক্লোন বা সর্বোচ্চ মাত্রার ঘূর্ণিঝড় বলে বর্ণনা করে। ভারতের উপদ্রুত এলাকার দশ নম্বর মহাবিপদ সংকেত দেখাতে বলা হয়। এর গতিপথ ভারত উপকূলের দিকে হলেও ঘূর্ণিঝড় কেন্দ্রের কাছে সাগর উত্তাল থাকায় বাংলাদেশের চট্টগ্রাম, কক্সবাজার মংলা সমুদ্র বন্দরকে দুই নম্বর দূরবর্তী হুঁশিয়ারি সঙ্কেত দেখাতে বলা হয়। ==বর্ণনা == ঘূর্ণিঝড় পাইলিন শনিবার প্রথম আঘাত হানে ভারতীয় সময় রাত সোয়া ন'টার দিকে উড়িষ্যার উপকূলীয় গ্রাম গোপালপুরে। ভারতের আবহাওয়া দফতরের মতে ঘূর্ণিঝড়টি যখন গোপালপুরে আঘাত হানে তখন এর আওতায় বাতাসের গতি ছিল ঘন্টায় ২০০ হতে ২১০ কিলোমিটার। ঝড়ের কারণে উড়িষ্যার রাজধানী ভুবনেশ্বর সহ বিভিন্ন জায়গায় বিদ্যুৎ সংযোগ বিচ্ছিন্ন হয়ে যায়। ঘূর্ণিঝড় মোকাবেলায় ভারতের পূর্ব উপকূল জুড়ে সর্বোচ্চ সতর্কাবস্থা জারি করা হয়। অন্তত পাঁচ লক্ষ মানুষকে ঝুঁকিপূর্ণ অঞ্চলগুলো থেকে সরিয়ে নেয়া হয়। ঘূর্ণিঝড় মোকাবেলায় ভারত সরকার সেনাবাহিনী, নৌবাহিনী এবং বিমান বাহিনী সদস্যদের মোতায়েন করে। জাতীয় বিপর্যয় মোকাবেলা বাহিনীর প্রায় ২৩০০ সদস্যকে ঝুঁকিপূর্ণ অঞ্চলগুলোতে প্রস্তুত রাখে। ==তথ্যসূত্র == ঘূর্ণিঝড় ভারত
এক ইউনিট কর্মসূচির মাধ্যমে চারটি প্রদেশকে একত্রিত করে একক প্রদেশ পশ্চিম পাকিস্তান গঠন করা হয়। '''এক ইউনিট''' (উর্দু: ون یونٹ) পাকিস্তান সরকার কর্তৃক গৃহিত একটি ভূরাজনৈতিক কর্মসূচি। ১৯৫৪ সালের ২২ নভেম্বর মুহাম্মদ আলি বগুড়া পাকিস্তানের এই পদক্ষেপ গৃহিত হয়। ভৌগলিক দূরত্বের কারণে পাকিস্তানের দুই অংশ শাসনে জটিলতা সৃষ্টি হওয়ায় এই পদক্ষেপ নেয়া হয়। এই পদক্ষেপের মাধ্যমে পশ্চিম অংশে অবস্থিত চারটি প্রদেশ যথা উত্তর-পশ্চিম সীমান্ত প্রদেশ, সিন্ধু প্রদেশ, বালুচিস্তান পাঞ্জাবকে নিয়ে পশ্চিম পাকিস্তান প্রদেশ গঠন করা হয়। ১৯৭০ সাল পর্যন্ত এক ইউনিট ব্যবস্থা কার্যকর ছিল। রাষ্ট্রপতি জেনারেল ইয়াহিয়া খান লিগাল ফ্রেমওয়ার্ক অর্ডার, ১৯৭০ জারি করার পর এই ইউনিট ব্যবস্থা বাতিল হয় এবং পূর্বতন প্রদেশসমূহ পুনর্বহাল করা হয়। ==বর্ণনা== ১৯৫৫ সালের ৩০ সেপ্টেম্বর চারটি প্রদেশকে একীভূত করে এক প্রদেশে পরিণত করার বিল জাতীয় পরিষদে পাস হওয়ার পর প্রধানমন্ত্রী চৌধুরী মুহাম্মদ আলি ১৯৫৫ সালের ১৪ অক্টোবর এক ইউনিট পদ্ধতি প্রয়োগ করেন। এর পূর্বে সাবেক প্রধানমন্ত্রী মুহাম্মদ আলি বগুড়া ১৯৫৪ সালের ২২ নভেম্বর সরকারিভাবে তা ঘোষণা করেছিলেন। তিনি বলেছিলেন, "বাঙালি, পাঞ্জাবি, পাঠান, বালুচ, বাহাওয়ালপুরি, খাইরপুরি বলে কিছু থাকবে না। এসকল গোষ্ঠীর অনুপস্থিতি পাকিস্তানের অখণ্ডতা শক্তিশালী করবে। ১৯৫৫ সালের সেপ্টেম্বরে ইস্কান্দার মীর্জা পরিষদে কারণ হিসেবে বলেন: #এর ফলে প্রাদেশিকতার অভিশাপ দূর হবে। #এর ফলে অনুন্নত এলাকার উন্নয়ন সম্ভব হবে। #এর ফলে প্রশাসনিক ব্যয় হ্রাস পাবে। #এর ফলে নতুন সংবিধান প্রণয়ন সহজ হবে। #এর ফলে পূর্ব পশ্চিম পাকিস্তান সর্বো‌চ্চ স্বায়ত্তশাসন লাভ করবে। ==তথ্যসূত্র== Formation of One Unit website, West Pakistan Established as 'One Unit' province on 30 Sept.1955, Retrieved 16 August 2015 রাজনৈতিক ইতিহাস পাকিস্তান রাজনৈতিক পরিভাষা
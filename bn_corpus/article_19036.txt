ইন্ডিয়ার হরিয়ানা প্রদেশের পানিপথ নামক স্হানে তিনটি বিখ্যাত যুদ্ধ সংগঠিত হয়েছিল যে যুদ্ধগুলি ইতিহাসে পানিপথ যুদ্ধ নামে পরিচিত। এই শহরটি উইভিং সিটি অফ ইণ্ডিয়া নামে পরিচিত। পানিপথের প্রথম যুদ্ধ (১৫২৬) হয়েছিল মুঘল সম্রাট বাবর দিল্লির সুলতান ইব্রাহিম লোদীর সঙ্গে। ফলাফল মুঘল বিজয়। উল্লেখ থাকে যে এই যুদ্ধে বাবর প্রথম ভারতে কামানের ব্যবহার করেন যে কারনে বাবর ইব্রাহিম লোদীর লক্ষাধিক সৈন্যের বিরুদ্ধে লড়াই করেও জয়লাভ করেন। আর এই যুদ্ধে বাবর রুমি কৌশল প্রয়োগ করে যুদ্ধ জয়কে আরও সহজসাধ্য ক'রে তুলেছিলেন। পানিপথের দ্বিতীয় যুদ্ধ (১৫৫৬) হয়েছিল মুঘল সম্রাট আকবরের সঙ্গে সম্রাট হেম চন্দ্র বিক্রমাদিত্যর (হেমু) সঙ্গে। ফলাফল মুঘল বিজয়। পানিপথের তৃতীয় যুদ্ধ (১৭৬১) হয়েছিল দুররানি সাম্রাজ্য মারাঠা সাম্রাজ্য দ্বয়ের মধ্যে- ফলাফল দুররানি সাম্রাজ্য বিজয়।
'''হুইলচেয়ার ক্রিকেট ওয়েলফেয়ার অ্যাসোসিয়েশন অব বাংলাদেশ''' (WCWAB) হল বাংলাদেশের জাতীয় পর্যায়ের একটি বেসরকারি অলাভ জনক প্রতিষ্ঠান, যেটি বাংলাদেশে শারিরিক প্রতিবন্ধীদের নিয়ে কাজ করে। হুইলচেয়ার ক্রিকেটার মোহাম্মদ মহসিন এটি প্রতিষ্ঠা করেন। এটি ২০১০ সাল থেকে বাংলাদেশে প্রতিবন্ধী শারিরিকভাবে অক্ষম ক্রীড়াবিদদের নিয়ে ক্রিকেট উন্নয়নে কাজ করে আসছে। ২০১৬ সালে এটি বাংলাদেশ সমাজ কল্যাণ মন্ত্রণালয়ের সমাজ কল্যাণ অধিদপ্তরের নিবন্ধিত হয়। এটি একটি নির্বাচিত পরিচালনা পর্ষদ দ্বারা পরিচালিত হয়। ২০১০ সালে এর মাধ্যমে বাংলাদেশে হুইলচেয়ার ক্রিকেটের যাত্রা শুরু হয়। তখন থেকে বাংলাদেশের হুইলচেয়ার ক্রিকেটাররা বাংলাদেশে অনুষ্ঠিত আইসিআরসি আন্তর্জাতিক ক্রিকেট টুনার্মেন্ট এবং ভারতে অনুষ্ঠিত এশিয়া কাপসহ প্রধান প্রধান প্রতিযোগিতাসূহে অংশগ্রহণ করে আসছে। == বাংলাদেশে হুইলচেয়ার ক্রিকেট অনুষ্ঠিত == ২০১৬ সালে হুইল চেয়ার ক্রিকেট ওয়েলফেয়ার অ্যাসোসিয়েশন অব বাংলাদেশ এবং ইমাজো স্পোর্টস ম্যানেজমেন্ট যৌথভাবে বাংলাদেশে হুইলচেয়ার ক্রিকেট প্রতিযোগিতা আয়োজন করে। ৩৬ জন হুইলচেয়ার ক্রিকেটার (২৫ জন ঢাকার বাইরে থেকে আগত) প্রতিযোগিতায় অংশগ্রহণ করে। ২০১৮ সালে বিশ্ব প্রতিবন্ধী দিবস উপলক্ষে হুইলচেয়ার ক্রিকেট ওয়েলফেয়ার অ্যাসোসিয়েশন অব বাংলাদেশ খামারবাড়ির ক্লেমন ইন্দিরা রোড ক্রিকেট অ্যাকাডেমিতে ইন্টারন্যাশনাল ডে অব পার্সনস উইথ ডিসঅ্যাবিলিটি ফ্রেন্ডলি হুইলচেয়ার ক্রিকেট টুর্নামেন্ট ২০১৮ আয়োজন করে। == আরও দেখুন == শারীরিক প্রতিবন্ধীদের জন্য আইসিআরসি আন্তর্জাতিক টি২০ ক্রিকেট প্রতিযোগিতা ==তথ্যসূত্র== ক্রিকেট ক্রীড়া
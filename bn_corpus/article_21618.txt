মারিয়েতা দ্বীপপুঞ্জের একটি দ্বীপ মেক্সিকোর নায়ারিত উপকূল থেকে কয়েক মাইল দূরে সাগরের বুকে হঠাৎ করেই জেগে উঠেছে বেশ কয়েকটি পাথুরে দ্বীপ। জনশূন্য এসব দ্বীপ মেক্সিকানদের কাছে মারিয়েতা আইল্যান্ড নামেই পরিচিত। দ্বীপগুলোতে প্রতিবছর দূরদূরান্ত থেকে ছুটে আসেন অসংখ্য পর্যটক। যদিও জীববৈচিত্র্য ঠিক রাখতে দ্বীপগুলোতে মানুষের আবাস, মাছ ধরা শিকার করা নিষিদ্ধ করা হয়েছে। == ইতিহাস == কয়েক হাজার বছর আগে সাগরের তলার আগ্নেয়গিরির লাভা উদিগরণের মাধ্যমে মারিয়েতা দ্বীপের জন্ম হয়েছিল। তবে অনেক পরে সেখানে পড়েছিল মানুষের পদচিহ্ন। ইতিহাস বিশ্লেষণ করলে দেখা যায়, বিশ শতকের শুরুতে মেক্সিকান সরকার সেখানে সামরিক চালায়। ব্যাপক বোমা বিস্ফোরণে জীববৈচিত্র্য ধ্বংসের অভিযোগে গত শতাব্দীর ষাটের দশকে বিজ্ঞানী জ্যাকুইস কোসটিউ সরকারের বিরুদ্ধে আন্দোলন শুরু করেন। তবে প্রথমে মেক্সিকান সরকার তাতে পাত্তা দেয়নি। ক্রমেই আন্দোলন জোরালো হলে বাড়তে থাকে আন্তর্জাতিক চাপ। এতে টনক নড়ে মেক্সিকান সরকারের। বাধ্য হয়ে মারিয়েতা আইল্যান্ড থেকে সেনাবাহিনী সরিয়ে সেটিকে ন্যাশনাল পার্ক হিসেবে ঘোষণা দেয় সরকার। == গঠন == প্রায় গোলাকৃতির সৈকতটিকে ঘিরে রেখেছে পাহাড়ের খাঁজ। খাঁজগুলো বেশ কিছুদূর ওপরে উঠে হঠাৎ করেই শেষ হয়ে গেছে হুডখোলা ছাদের মতো। সেখান থেকে দেখা যায় নীল আকাশ। টলটলে স্ফটিকস্বচ্ছ জলরাশিতে পড়ে সেই আকাশের ছায়া। দ্বীপের পানিতে সাঁতরে বেড়ায় নানা সামুদ্রিক রংবেরঙের মাছ আর প্রাণী। == পর্যটন == মারিয়েতা আইল্যান্ডের বিশেষ একটা দ্বীপ প্রধান আকর্ষণ। কারণ, সাগরতলের ছোট্ট এক সুড়ঙ্গ পথে অথবা পাহাড় ডিঙিয়ে পৌঁছাতে হয় সেখানে যদিও বাইরে থেকে দ্বীপটি দেখে একটা আস্ত পাথরের দঙ্গল বলেই মনে হয়।। ছাড়া স্বাভাবিক বা বিকল্প আর কোনো পথ নেই সেখানে যাওয়ার। এই সৈকতে যেতে বেশির ভাগ পর্যটক স্কুবা ডাইভিং করেন। == তথ্যসূত্র == দ্বীপ
'''জালালের গল্প''' আবু শাহেদ ইমন পরিচালিত ফরিদুর রেজা সাগর প্রযোজিত বাংলা চলচ্চিত্র যা ২০১৪ সালে মুক্তি পায়। 'জালালের গল্প' চলচ্চিত্রটি জালালের তিন বয়সের গল্প নিয়ে নির্মিত হয়েছে। মূলত এই তিন বয়সে বাংলাদেশের তিন ধরনের সামাজিক পরিস্থিতি গল্প এতে উঠে এসেছে। এতে নাম ভূমিকায় অভিনয় করেছেন আরাফাত রহমান মোহাম্মদ ইমন। অ্যাকাডেমি অ্যাওয়ার্ডস অর্থাৎ অস্কারের ৮৮তম আসরে জন্য বিদেশি ভাষার ছবির বিভাগে বাংলাদেশ থেকে এই চলচ্চিত্রটিকে নির্বাচন করা হয়। ==কাহিনী সংক্ষেপ == চলচ্চিত্রটি জালালের তিন বয়সের গল্প নিয়ে নির্মিত হয়েছে। মূলত এই তিন বয়সে বাংলাদেশের তিন ধরনের সামাজিক পরিস্থিতি কথা ফুঁটে উঠেছে। জালাল একজন পরিচয় হীন ছেলে যে একটি পাতিলের মধ্যে নদীতে ভেসে এসেছিল। জালাল তার ঠিকানা খুজে পায় না। জালালকে বার বার নদীতেই ভাসতে হয়। কখনো পাতিলে আবার কখনো বস্তাবন্দী অবস্থায় কলাগাছের ভেলায়। জালাল ভেসেই চলে, ভেসেই চলে। এতো বড়ো পৃথিবী তবুও তার ঠিকানা হয় না। একদিন সাঁতার না জানা জালাল নদী গর্ভেই তার স্থায়ী ঠিকানা খুজে পায়। ==অভিনয়== তৌকির আহমেদ করিম আরাফাত রহমান জালাল (যুবক) মোশাররফ করিম মৌসুমী হামিদ মোহাম্মদ ইমন জালাল (কিশোর) নূরে আলম নয়ন মিরাজ শর্মীমালা রহিমা মিতালী দাস মরিয়ম ==সঙ্গীত== চলচ্চিত্রটির সংগীত পরিচালনায় করেছেন চিরকুট ব্যান্ড। ==পুরস্কার সম্মাননা== 'জালালের গল্প' বাংলাদেশের সিনেমা হলগুলোতে মুক্তি পায় ২০১৫ সালের সেপ্টেম্বর। তবে এর আগেই ২০১৪ সালে বিভিন্ন আন্তর্জাতিক চলচ্চিত্র উৎসবে এটি মুক্তি দেয়া হয় এবং এসব উৎসবে অনেক পুরস্কার সম্মাননা লাভ করে এটি। সেসব হতে উল্লেখযোগ্য কিছু অর্জনঃ ২০১৪ সালের অক্টোবরে ১৯তম বুসান চলচ্চিত্র উৎসবের এশিয়ান সিনেমা ফান্ড পেয়েছিল ছবিটি। উৎসবটির মূল প্রতিযোগিতা বিভাগ 'নিউ কারেন্টস' বিভাগে ‘জালালের গল্প’ প্রথম বাংলাদেশি ছবি হিসেবে বিশ্ব প্রিমিয়ার হয়। ২০১৫ সালে পর্তুগালে অনুষ্ঠিত ১৯তম আভাঙ্কা আন্তর্জাতিক চলচ্চিত্র উৎসবে সেরা ছবি নির্বাচিত হয় ‘জালালের গল্প’। এতে অভিনয়ের জন্য সেরা অভিনেতার পুরস্কার অর্জন করেন মোশাররফ করিম। ২০১৫ সালের নভেম্বরে গোয়ায় অনুষ্ঠিত ৪৫তম আন্তর্জাতিক চলচ্চিত্র উৎসবে প্রথমবার চালু হওয়া ‘অ্যা উইন্ডো অন সাউথ এশিয়ান সিনেমা’ বিভাগে একমাত্র বাংলাদেশি চলচ্চিত্র হিসেবে ‘জালালের গল্প’ প্রদর্শনের জন্য মনোনীত হয়। ২০১৫ সালের ফেব্রুয়ারিতে ভারতের রাজস্থানে অনুষ্ঠিত সপ্তম জয়পুর চলচ্চিত্র উৎসবে মূল প্রতিযোগিতা বিভাগে অংশ নেয় ছবিটি। এতে আবু শাহেদ ইমন সেরা নবাগত নির্মাতার পুরস্কার লাভ করেন। ২০১৫ সালের এপ্রিলে তেহরানে অনুষ্ঠিত ৩৩তম ফজর আন্তর্জাতিক চলচ্চিত্র উৎসবে প্রদর্শনের জন্য মনোনীত হয়েছিলো 'জালালের গল্প'। ফিজির রাজধানী সুভায় ২০১৫ সালের জুলাইয়ে অনুষ্ঠিত ষষ্ঠ ফিজি আন্তর্জাতিক চলচ্চিত্র উৎসবের মূল প্রতিযোগিতা বিভাগে ‘জালালের গল্প’ প্রদর্শিত হয়। অ্যাকাডেমি অ্যাওয়ার্ডস তথা অস্কারের ৮৮তম আসরের জন্য বিদেশি ভাষার ছবির বিভাগে বাংলাদেশ থেকে ‘জালালের গল্প’ নির্বাচিত করা হয়। ==আরও দেখুন== সেরা বিদেশী ভাষার চলচ্চিত্র হিসেবে একাডেমি পুরস্কারের জন্য বাংলাদেশী নিবেদন == তথ্যসূত্র== ==বহিঃসংযোগ== চলচ্চিত্র দশকের নাট্য চলচ্চিত্র ভাষার চলচ্চিত্র চলচ্চিত্র নাট্য চলচ্চিত্র টেলিফিল্মের চলচ্চিত্র বিদেশি ভাষার চলচ্চিত্রের জন্য একাডেমি পুরস্কারে বাংলাদেশী নিবেদন
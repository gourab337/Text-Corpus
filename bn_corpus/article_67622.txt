''' '''"তুমি কি দেখেছ কভু জীবনের পরাজয়'''" ১৯৬৮ সালে বাংলা ভাষায় রচিত একটি চলচ্চিত্র সংগীত। এটা ১৯৬৮ সালে তৎকালীন পূর্ব পাকিস্তানে নারায়ণ ঘোষ মিতা'র পরিচালনায় মুক্তি প্রাপ্ত বাংলা চলচ্চিত্র এতোটুকু আশা ছায়াছবির জনপ্রিয় গান। এই গানের গীতিকার ড. মোহাম্মদ মনিরুজ্জামান। সত্য সাহা'র সুর সঙ্গীত পরিচালনায় বাংলাদেশের প্রখ্যাত সংগীত শিল্পী আব্দুল জব্বার এই গানে কন্ঠ দেন। চলচ্চিত্রে এই গানের চিত্রায়নে ঠোঁট মিলান আলতাফ, গানের চিত্রায়নে টি এম শামসুজ্জামানও ছিলেন। তৎকালীন পূর্ব পাকিস্তান চলচ্চিত্র উন্নয়ন কর্পোরেশন-এর রেকর্ডিং স্টুডিওতে এই গানের রেকর্ড করা হয়েছিল। == মুক্তিলাভ == মূল চলচ্চিত্রে গানটি মুক্তি পাওয়ার পঞ্চাশ বছর পর, অনুপম রেকর্ডিং মিডিয়ার ব্যানারে গানটি ভিডিও আদান প্রদান সেবা প্রদানকারী প্লাটফর্ম ইউটিউবে অক্টোবর, ২০১৮-তে উম্মুক্ত করা হয়। == গ্রহণযোগ্যতা অর্জন == চলচ্চিত্রটি মুক্তির পর এই গানটি শ্রোতাদের মাঝে জনপ্রিয়তা অর্জন করে। সম্প্রচার টেলিভিশনের যুগে প্রবেশের পর এই গান, চলচ্চিত্র সংগীত অনুষ্ঠানে প্রচার রিয়েলিটি শোতে পরিবেশিত হয়েছে। বিখ্যাত শিল্পী হেমন্ত মুখোপাধ্যায়ের খুব প্রিয় গান ছিল এটি। বিবিসি বাংলা ২০০৬ সালের ১৪ এপ্রিল হতে মে পর্যন্ত বাংলা গানের শ্রোতাদের নিয়ে এক জরীপ করে। সেই জরীপে এই গানটি ''''সর্বকালের সর্বশ্রেষ্ঠ কুড়িটি বাংলা গানের তালিকা''''য় স্থান পায়। জনপ্রিয়তার স্বীকৃতি সরূপ এই গানের প্রথম কলি বাংলা প্রবন্ধে ব্যবহারের উদাহরণ রয়েছে। == পুনঃব্যবহার == গানটি ১৯৯৪ সালে মুক্তিপ্রাপ্ত, কাজী হায়াৎ পরিচালিত দেশপ্রেমিক চলচ্চিত্রে হুবহু ব্যবহার করা হয়েছে। এই চলচ্চিত্রে গানের চিত্রায়নে আলমগীর অভিনয় করেছেন। == তথ্যসুত্র == কাজ গান চলচ্চিত্রের গান
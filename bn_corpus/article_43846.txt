ব্যবহারকারীর দিক থেকে ৩/২ আইএসপি এর ইন্টারনেট কানেক্টিভিটি অপশন। '''ইন্টারনেট সেবা প্রদানকারী''' (আইএসপি) বলতে একটি প্রতিষ্ঠানকে বুঝানো হয়, যারা ইন্টারনেটে প্রবেশ এবং ব্যবহার সংক্রান্ত সেবা প্রদান করে। ইন্টারনেট সেবা প্রদানকারী প্রতিষ্ঠান বিভিন্ন রকমের হতে পারে। যেমন বাণিজ্যিক, সামাজিক মালিকানাধীন, অলাভজনক, বা অন্যথায় ব্যক্তিগতভাবে মালিকানাধীন। আইএসপি দ্বারা প্রদান করা ইন্টারনেট সেবায় অন্তর্ভুক্ত থাকতে পারে ইন্টারনেটে প্রবেশ, ইন্টারনেট ট্রানজিট, ডোমেইন নাম রেজিস্ট্রেশন, ওয়েব হোস্টিং, ইউজনেট সেবা, এবং কোলোকেশন (এক ধরণের ডাটা সেন্টার)। ম্যানহাটানের স্থানীয় আইএসপি ইন্টারনেট ব্যবহারের জন্য ফাইবার ইন্সটল করছে। ==ইতিহাস== ইন্টারনেট আগে সরকারি গবেষণাগার এবং অংশ গ্রহণকারী নির্দিষ্ট ডিপার্টমেন্ট এর সাথে সংযোগ স্থাপনের জন্য একটি নেটওয়ার্ক হিসাবে ব্যবহার করা হতো। ১৯৮০ এর শেষের দিকে জনগনের সামনে একটি প্রক্রিয়া উপস্থাপন করা হয়, বাণিজ্যিক ভাবে ইন্টারনেটের ব্যবহার। বাকি যেসব বাধা বিপত্তি ছিল, সেসব ১৯৯৫ এর দিকে দূর করা হয়, ওয়ার্ল্ড ওয়াইড ওয়েব প্রবর্তনের বছর পর। ১৯৮৯ সালে অস্ট্রেলিয়া এবং মার্কিন যুক্তরাষ্ট্রে প্রথম আইএসপি প্রতিষ্ঠিত হয়। মার্কিন যুক্তরাষ্ট্রের ব্রোকলাইন এবং ম্যাসাচুসেটসে "দ্যা ওয়ার্ল্ড" প্রথম বাণিজ্যিক আইএসপি প্রতিষ্ঠান হিসাবে গড়ে ওঠে। তাদের প্রথম গ্রাহকে তারা সেবা প্রদান করে ১৯৮৯ এর নভেম্বর মাসে। ২০১৪ সালের ২৩শে এপ্রিল, মার্কিন যুক্তরাষ্ট্রের ফেডারেল কমিউনিকেশনস কমিশন (এফসিসি) একটি নতুন নিয়মকে অনুমতি দেয়ার কথা বলে প্রতিবেদন দিয়েছিল। সেই নিয়ম আইএসপি-দের কন্টেন্ট প্রদানকারীদের কন্টেন্ট প্রদান করার জন্য একটি দ্রুত ট্র্যাক প্রদানের অনুমতি প্রদান করে, এইভাবে তাদের আগের নেট নিরপেক্ষতা অবস্থান পরিবর্তন করতে হবে। হার্ভার্ড আইন স্কুলের আইন এবং প্রযুক্তি বিষয়ক বিশেষজ্ঞ প্রফেসর সুসান ক্রাওফোরডের মতামত অনুযায়ী, নেট নিরপেক্ষতার সম্ভাব্য সমাধান হতে পারে মিউনিচিপাল বা পৌর ব্রডব্যান্ড। ১৫ মে, ২০১৪ তে এফসিসি ইন্টারনেট সার্ভিস সংক্রান্ত দুইটি অপশন বিবেচনা করার সিদ্ধান্ত গ্রহন করেঃ প্রথমত, ধীর এবং ধ্রুত গতির ব্রডব্যান্ডকে অনুমতি প্রদান, এতে করে নেট নিরেপেক্ষতার সাথে আপস করা হবে; এবং দ্বিতীয়ত, ব্রডব্যান্ডকে একটি টেলিযোগাযোগ সেবা হিসাবে পুনঃশ্রেণিভুক্ত করা, এতে করে নেট নিরেপেক্ষতা সংরক্ষন করা হবে। ১০ নভেম্বর ২০১৪ তে, প্রেসিডেন্ট ব্যারাক ওবামা নেট নিরেপেক্ষতা সংরক্ষন করার উদ্দেশ্যে ব্রডব্যান্ডকে একটি টেলিযোগাযোগ সেবা হিসাবে পুনঃশ্রেণিভুক্ত করার মতামতকে সুপারিশ করেন। ১৬ জানুয়ারি ২০১৫ তে, রিপাবলিকানেরা একটি আইন উপস্থাপিত করে, যাতে নেট নিরেপেক্ষতার জন্য কিছুটা ছাড় ছিল, কিন্তু এই আইন এফসিসিকে ইন্টারনেট সেবা প্রদানকারীদের উপর ফেলে এমন কোন সিদ্ধান্ত নিতে বাধা প্রদান করে। ৩১ জানুয়ারি ২০১৫, এপি নিউস প্রতিবেদন প্রকাশ করে যে, এফসিসি ২৬ ফেব্রুয়ারি ২০১৫ হতে যাওয়া একটি ভোটে যোগাযোগ আইন ১৯৩৪ এর টাইটেল দুই এর ধারনা উপস্থাপন করবে।. এই ধারনা গ্রহন করার মাধ্যমে ইন্টারনেট সেবাকে টেলিযোগাযোগে পুনঃশ্রেণিভুক্ত করা যাবে এবং এফসিসি এর চেয়ারম্যান টম হুইলার এর মতে, এই ধারনা নেট নিরেপেক্ষতা নিশ্চিত করবে। নিউ ইয়র্ক টাইমস অনুযায়ী, এফসিসি তার ভোটে নেট নিরেপেক্ষতা প্রয়োগ করবে। ২৬ ফেব্রুয়ারি ২০১৫-এ, এফসিসি যোগাযোগ আইন ১৯৩৪ এর সেকশন ৭০৬ এর টাইটেল দুই এর ধারনা টেলিযোগাযোগ আইন ১৯৯৬ এর ইন্টারনেটে প্রয়োগ করার পক্ষে রায় প্রদান করে। এফসিসি এর চেয়ারম্যান টম হুইলার মন্তব্য করেন যে, "ইন্টারনেটকে নিয়ন্ত্রন করার জন্য আর কোন পরিকল্পনা নেই, প্রথম সংশোধনী বক্তব্যের মুক্ত প্রকাশকে নিয়ন্ত্রন করার উদ্দেশ্যে করা হয়েছে। তারা উভয়ই একই ধারনার।" ২০১৫ সালের ১২ই মার্চ, এফসিসি নেট নিরেপেক্ষতার সুনির্দিষ্ট বর্ণনা প্রকাশিত করে। এপ্রিল ১৩, ২০১৫ তে এফসিসি "নেট নিরেপেক্ষতা" আইনের সর্বশেষ নিয়ম প্রকাশ করে। ==শ্রেণীবিভাগ== ===এক্সেস প্রদানকারী আইএসপি=== আইএসপি ইন্টারনেট প্রবেশাধিকার প্রদান করে, কয়েক ধরণের প্রযুক্তি ব্যবহার করে ব্যবহারকারীকে নেটওয়ার্কের সাথে যুক্ত করে।. এই প্রযুক্তির মধ্যে রয়েছে টেলিফোন লাইনের সাথে সংযুক্ত কম্পিউটার মডেম, কেবল টেলিভিশন (CATV), তার বিহীন ইথারনেট (ওয়াই-ফাই) এবং ফাইবার অপটিক্স। ব্যবহারকারী এবং ক্ষুদ্র ব্যবসায়ীদের জন্য প্রথাগত পদ্ধতিতে ডায়াল আপ, ডিএসএল, এডিএসএল, কেবল মডেম অথবা আইডিএসএল এর জন্য তামার তার ব্যবহার করা হয়। ব্যবহারকারীদের জন্য ফাইবার অপটিক্স ব্যবহার করাকে ফাইবার টু হোম অথবা ধরণের নামে ডাকা হয়। যেসব কাস্টমারদের আরো চাহিদা রয়েছ যেমন, মাঝারি থেকে বৃহৎ ব্যবসায়ি অথবা অন্য আইএসপি তারা আরো উচ্চ গতি সম্পন্ন ডিএসএল কানেকশন, ইথারনেট, মেট্রপলিটিয়ান ইথারনেট, গিগাবাইট ইথারনেট, ফ্রেম রিলে, আইএসডিএন প্রাইমারি রেট ইন্টারফেস, এটিএম এবং সোনেট ব্যবহার করতে পারে। ওয়্যারলেস অ্যাকসেস আরেকটি বিকল্প হিসাবে রয়েছে। এতে আছে সেলুলার নেটওয়ার্ক বা মোবাইল নেটওয়ার্ক এবং স্যাটেলাইট ইন্টারনেট অ্যাক্সেস। ===মেইলবক্স প্রদানকারীরা=== মেইলবক্স প্রদানকারীরা এমন একটি প্রতিষ্ঠান, যারা ইলেকট্রনিক মেইল ডোমেইন হোস্টিং এর জন্য জন্য সেবা প্রদান করে। ইলেকট্রনিক মেইল ডোমেইন হোস্টিং এর সাথে থাকে মেইল বক্স এর জন্য স্টোরেজ জন্য। এসব প্রতিষ্ঠান ব্যবহারকারীদের তাদের সার্ভার ব্যবহার করে ইমেইল পাঠানো, গ্রহন করা, সংরক্ষন করার সেবা প্রদান করে। অনেক মেইলবক্স প্রদানকারীরা এক্সেস প্রোভাইডারও, তবে কিছু আবার না (যেমনঃ ইয়াহু, আউটলুক, জিমেইল, এওল মেইল, পিও বক্স)। আরএফসি ৬৬৫০ যে ব্যাখ্যা দেয়া আছে, তার আওতায় ইমেইল হোস্টিং সার্ভিস রয়েছে। সাথে সেখানে কোম্পানি, ইউনিভার্সিটি, সংস্থা, দল অথবা ব্যক্তির নিজেকেই নিজের মেইল সার্ভার ব্যবস্থাপনা করার কথা। এই কাজটা সাধারনত করা হয় সিম্পল মেইল ট্রান্সফার প্রোটোকল বাস্তবায়ন করার মাধ্যমে এবং মেসেজে প্রবেশাধিকার দেয়া হয় ইন্টারনেট মেসেজ এক্সেস প্রোটোকলের মাধ্যমে, পোস্ট অফিস প্রোটোকল, ওয়েব মেইল অথবা একটি মালিকানাধীন প্রোটোকল। ===হোস্টিং আইএসপি=== ইন্টারনেট হোস্টিং সেবা প্রদানকারীরা ইমেইল, ওয়েব-হোস্টিং বা অনলাইন স্টোরেজ সেবা প্রদান করে। অন্যান্য সেবার মধ্যে রয়েছে ভার্চুয়াল সার্ভার, ক্লাউড সেবা, বা সরাসরি সার্ভার অপারেশন। ===ট্রানজিট আইএসপি=== টাইয়ার এবং আইএসপি আন্তঃসংযোগ আইএসপি-কে যেমন তাদের ব্যবহারকারীরা ইন্টারনেটে প্রবেশাধিকার দেয়ার জন্য টাকা প্রদান করে, তেমনই আইএসপি-রা তাদের আপস্ট্রিম আইএসপিকে টাকা প্রদান করে। আপস্ট্রিম আইএসপি সাধারন আইএসপির চাইতে বড় নেটওয়ার্কের অন্তর্ভুক্ত থাকে। তারা আইএসপিকে এমন সুবিধা দিতে পারে, যা সাধারনত তাদের নিকট থাকে না। সহজ ভাবে, প্রতিটি কানেকশন একটি আপস্ট্রিম আইএসপির সাথে যুক্ত থাকে যা হোম নেটওয়ার্কে অথবা থেকে ডাটা পরিবহনে ব্যবহার করা হয়; প্রক্রিয়া প্রথম টাইয়ারে পৌঁছানো পর্যন্ত চলতে থাকে। বাস্তবে প্রতিস্থিতি আরো জটিল হতে পারে। যেসব আইএসপি-র একের অধিক পয়েন্ট অফ প্রেসেন্স (পিওপি) রয়েছে, সেসব আইএসপির আপস্ট্রিম আইএসপিতে একের অধিক কানেকশন থাকতে পারে। ট্রানজিট আইএসপি হোস্টিং আইএসপি এক্সেস আইএসপি জন্য বিশাল পরিমানে ব্যান্ডউইথ সরবরাহ করে। ===ভার্চুয়াল আইএসপি=== ভার্চুয়াল আইএসপি (ভিআইএসপি) এমন একটি প্রক্রিয়া যাতে অন্য আইএসপি থেকে সেবা ক্রয় করা হয়, মাঝে মাঝে একে হোলসেল আইএসপি বলা হয়। এই প্রক্রিয়ায় ভিআইএসপি কাস্টমাররা হোলসেল আইএসপি দ্বারা প্রদান কৃত ইন্টারনেট ব্যবহার করে থাকে। ভিআইএসপি, মোবাইল ভার্চুয়াল নেটওয়ার্ক অপারেটর এবং যোগাযোগের জন্য লোকাল এক্সচেঞ্জ ক্যারিয়ারের অনুরুপ। ===ফ্রী আইএসপি=== ফ্রী আইএসপিরা এমন প্রতিষ্ঠান, যারা ফ্রি অফ চার্জ ইন্টারনেট সেবা দিয়ে থাকে। অনেক ফ্রী আইএসপি প্রতিষ্ঠান ব্যবহারকারী সংযুক্ত থাকা অবস্থায় বিজ্ঞাপন চিত্র দেখায়, যা বাণিজ্যিক টেলিভিশন এর মতোই ব্যবহারকারীর মনোযোগ বিজ্ঞাপন দাতাদের কাছে বিক্রি করে। আরো ফ্রী আইএসপি, মাঝে মাঝে ফ্রীনেট নামে ডাকা হয়, যা অলাভজনক প্রতিষ্ঠান দ্বারা নিয়ন্ত্রন করা হয় এবং সেচ্ছাসেবকেরা কাজ করে থাকে। ===তারবিহীন আইএসপি=== তারবিহীন ইন্টারনেট সেবা প্রদানকারী বলতে বুঝায়, একটি ইন্টারনেট সেবা প্রদানকারী প্রতিষ্ঠান যা তারবিহীন নেটওয়ার্কিং প্রযুক্তির উপর নির্ভর করে। সেই প্রযুক্তির মধ্যে থাকতে পারে সাধারণ ওয়াই-ফাই বেতার জাল নেটওয়ার্কিং, অথবা প্রোপ্রাইটরি সরঞ্জাম যা মুক্ত ৯০০ মেগা হার্জ, ২.৪ গিগা হার্জ, ৪.৯, ৫.২, ৫.৪, ৫.৭ এবং ৫.৮ গিগা হার্জ ব্যান্ড অথবা অনুমোদন দেয়া ফ্রিকুএন্সি যেমন ২.৫ গিগা হার্জ (ইবিএস/বিআরএস), ৩.৬৫ গিগা হার্জ এবং উএফএইচ ব্যান্ড, এলএমডিএস। ==পিয়ারিং== আইএসপি পিয়ারিং এর সাথে সম্পৃক্ত হতে পারে, যেখানে পিয়ারিং পয়েন্ট অথবা ইন্টারনেট এক্সচেঞ্জ পয়েন্টে অনেক আইএসপি আন্তঃসংযুক্ত হয়, প্রতি নেটওয়ার্কে ডাটা রাউটিং করা হয়, পরিবাহিত ডাটা যা অন্য কোন তৃতীয় আপস্ট্রিম আইএসপিতে চলে যেতে পারতো; তার জন্য চার্জ না করা, আপস্ট্রিম আইএসপি থেকে প্রাপ্ত চার্জ গুনা। যেসব আইএসপি এর কোন আপস্ট্রিম থাকে না এবং শুধু একটি মাত্র কাস্টমার থাকে, তাকে টাইয়ার আইএসপি বলে। নেটওয়ার্ক হার্ডওয়্যার, সফটওয়্যার এবং তার বিবরণী সাথে ডাটা সবচাইতে ভালো রুটকেই অনুসরন করে এবং আপস্ট্রিম কানেকশন সঠিক ভাবে কাজ করছে কিনা তা দেখাশুনা করার জন্য নেটওয়ার্ক ব্যবস্থাপনা কর্মীদের দক্ষতারও প্রয়োজন রয়েছে। ==আইন প্রয়োগকারী গোয়েন্দা সহায়তা== অনেক দেশে ইন্টারনেট সেবা প্রদানকারীদের কে আইনি ভাবে (যেমনঃ যোগাযোগের সহায়তার জন্য আইন প্রয়োগকারী আইনের মাধ্যমে) আইন প্রয়োগকারী সংস্থাকে আইএসপি দ্বারা প্রেরিত হওয়া সকল অথবা কিছু ডাটা নিরিক্ষন করার জন্য অনুমতি প্রদান করতে হয়। আবার কয়েকটি দেশে আইএসপিদের উপর গোয়েন্দা সংস্থারা নজর রেখে থাকে। মার্কিন যুক্তরাষ্ট্রে একটি বিতর্কিত ন্যাশনাল সিকিউরিটি এজেন্সি প্রোগ্রাম, যা প্রিসম নামে পরিচিত; তারা ইন্টারনেট ব্যবহারকারীদের সকল কর্মকান্ড নিরিক্ষন করে থাকে এবং এতে মার্কিন যুক্তরাষ্ট্রের সংবিধানের চতুর্থ সংশোধনীতে উল্লেখ করা ব্যক্তিগত গোপনীয়তা নীতি লঙ্ঘন করার উদ্বেগ উত্থাপিত হয়েছে। আধুনিক আইএসপি-রা তাদের নেটওয়ার্কে নজরদারি করার জন্য বেশ কিছু প্রযুক্তি ছড়িয়ে দেয়, যা সকল তথ্য আইন প্রয়োগকারী অথবা গোয়েন্দা সংস্থার নিকট পৌঁছে দেয় এবং তাদেরকে সরাসরি মনিটরিং করার সুযোগ প্রদান করে। ==আরো দেখুন== কনটেন্ট ডেলিভারি নেটওয়ার্ক জিও-ব্লক ইন্টারনেট সংক্রান্ত প্রবন্ধ -এর সূচী ইন্টারনেট হোস্টিং সেবা ইন্টারনেটের রূপরেখা ==তথ্যসূত্র== ==বহিঃসংযোগ== DMOZ ISP listings OECD ISP penetration data Yahoo ISP listings সেবা প্রদানকারী
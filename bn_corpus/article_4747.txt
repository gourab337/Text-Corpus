ইতালির অধিকাংশ ব্যক্তি খ্রিস্টান এবং রোমান ক্যাথলিক মতে বিশ্বাসী। ইতালির রোমের ভ্যাটিকান সিটিতে খ্রিস্টধর্মের রোমান ক্যাথলিক অংশের সর্বোচ্চ ধর্মগুরু পোপ বাস করেন। ২০১২ সালের পিউ ফোরামের করা ধর্ম জন জীবন সম্পর্কিত গ্লোবাল রিলিজিয়াস ল্যান্ডস্কেপ জরিপ অনুযায়ী, ইতালীয় নাগরিকদের মধ্যে ৮৩.৩% খ্রিস্টান, ১২.৪% ধর্মবহির্ভূত, নাস্তিক, বা আজ্ঞেয়বাদী, ৩.৭% মুসলমান এবং ০.৬ঁ% অন্যান্য ধর্মালম্বী। অন্য একটি সূত্র মতে, ১০% এর উপর ইতালীয় নাগরিক বিদেশী নাগরিক ক্যাথলিক ধর্মের বাইরে অন্য ধর্মে বিশ্বাস করে এবং নাস্তিক আজ্ঞেয়বাদীদের পরিমাণ বাড়ছে। ধর্মীয় সংখ্যালঘুদের মধ্যে মুসলমানদের পরিমাণ সবচেয়ে বেশি, এর পড়ে অবস্থান করছে প্রাচ্য গোঁড়াবাদ, প্রটেস্টান্ট, জিহোভা, বৌদ্ধ, হিন্দু, শিখ ইহুদি। ইতালীয় গবেষণা কেন্দ্র ইউরিসপেসের ২০০৬ সালের জরিপ অনুযায়ী, ইতালীয় নাগরিকদের মধ্যে ৮৭.৭% জনগণ ক্যাথলিক, যার মধ্যে ৩৬.৮% নিজেদের ধর্ম পালনকারী হিসেবে স্বীকার করে। ইউরিসপেসের ২০১০ সালের জরিপে এই পরিমাণ কমে দাড়ায় যথাক্রমে ৭৬.৬% এবং ২৪.৪%। ২০১৬ সালে ইউরিসপেসের জরিপের ফলাফলে দেখা যায়, ইতালির ক্যাথলিকের সংখ্যা ৭১.১%, অর্থাৎ ২০১০ থেকে ৫.৫% কম, তবে ধর্ম পালনকারীর সংখ্যা বৃদ্ধি পেয়ে দাড়ায় ২৫.৪%। অন্য কয়েকটি সূত্রে বলা হয়েছে, ইতালিতে মুসলমান নাগরিক ২% এর কাছাকাছি। == আরও দেখুন == ইতালিতে ইসলাম ধর্ম ইতালিতে ইহুদি ধর্ম ইতালিতে খ্রিস্টান ধর্ম ইতালিতে বৌদ্ধ ধর্ম ইতালিতে হিন্দু ধর্ম ==তথ্যসূত্র== ধর্মবিশ্বাস
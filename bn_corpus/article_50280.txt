একটি সরল বৈদ্যুতিক চুম্বক; লোহার একটি মোচার চারপাশে অন্তরিত পরিবাহী তার পেঁচিয়ে এটি তৈরি করা হয়েছে। লোহার মত অয়শ্চুম্বকীয় উপাদান ব্যবহার করার ফলে চৌম্বকীয় ক্ষেত্রের প্রাবল্য বৃদ্ধি পায়। চৌম্বকীয় ক্ষেত্রের প্রাবল্য বৈদ্যুতিক তারের প্যাঁচের মধ্যে দিয়ে প্রবাহিত বিদ্যুতের সমানুপাতিক। '''বৈদ্যুতিক চুম্বক''' () বলতে এমন এক ধরনের চুম্বককে বোঝায় যার চৌম্বকীয় ক্ষেত্রটি বৈদ্যুতিক প্রবাহের কারণে সৃষ্ট হয়। বিদ্যুৎপ্রবাহ বন্ধ হয়ে গেলে চৌম্বকীয় ক্ষেত্রটিও বিনষ্ট হয়ে যায়। সাধারণত অন্তরিত বিদ্যুৎ পরিবাহী তারকে কুণ্ডলী বা কয়েলের মতো পেঁচিয়ে বৈদ্যুতিক চুম্বক তৈরি করা হয়। কুণ্ডলীর মধ্য দিয়ে বিদ্যুৎ প্রবাহিত হলে কুণ্ডলীটির ভেতরের শূন্যস্থানে একটি চৌম্বকীয় ক্ষেত্রের সৃষ্টি হয়। অনেক সময় তারটিকে অয়শ্চৌম্বকীয় উপাদানে (ferromagnetic material) তৈরি (যেমন লোহা) একটি চৌম্বকীয় মোচার চারপাশে পেঁচানো হয়। এই চৌম্বকীয় মোচাটি চৌম্বক প্রবাহগুলির ঘনত্ব বৃদ্ধি করে এবং এর ফলে বৈদ্যুতিক চুম্বকটি আরও শক্তিশালী হয়। স্থায়ী চুম্বকের তুলনায় অস্থায়ী বৈদ্যুতক চুম্বক ব্যবহারের মূল সুবিধাটি হচ্ছে কুণ্ডলীর প্যাঁচের মধ্যে বৈদ্যুতিক প্রবাহের পরিমাণ কম-বেশি করে দ্রুত এর চৌম্বক ক্ষেত্রটি পরিবর্তন করা সম্ভব। তবে স্থায়ী চুম্বকে কোন শক্তির প্রয়োজন হয় না, কিন্তু বৈদ্যুতিক চুম্বকে সর্বদা বিদ্যুৎপ্রবাহ বজায় রাখতে হয়। বৈদ্যুতিক চুম্বক বিভিন্ন বৈদ্যুতিক যন্ত্র বা যন্ত্রাংশে ব্যাপকভাবে ব্যবহার করা হয়। এদের মধ্যে আছে বৈদ্যুতিক মোটর, জেনারেটর, রিলে, লাউডস্পিকার, হার্ড ডিস্ক, এম আর আই যন্ত্র, বৈজ্ঞানিক সরঞ্জাম, ইত্যাদি। এছাড়া ভারী লোহানির্মিত বস্তু উত্তোলন সরানোর জন্য বৈদ্যুতিক চুম্বক ব্যবহার করা হয়। ==তথ্যসূত্র== প্রকার
'''টনি ডায়েস''' হলেন একজন বাংলাদেশী অভিনেতা নির্দেশক। তিনি ১৯৯৪ সাল থেকে চার শতাধিক নাটক, ধারাবাহিক আর টেলিফিল্মে অভিনয় করেছেন। এছাড়া তিনি কয়েকটি চলচ্চিত্রে অভিনয় করেছেন। সেগুলো হল ''মেঘের কোলে রোদ'' (২০০৮) এবং ''পৌষ মাসের পিরীত'' (২০১৬)। ==কর্মজীবন== ১৯৮৯ সালে "নাগরিক নাট্য সম্প্রদায়ে" যোগ দেয়ার মধ্য দিয়ে তার অভিনয় জীবনের পথচলা শুরু হয়। ১৯৯৪ সালে তার টেলিভিশন পর্দায় অভিষেক হয়। ২০০৮ সালে ''মেঘের কোলে রোদ'' চলচ্চিত্রের মধ্য দিয়ে ডায়েসের বড় পর্দায় অভিষেক হয়। নারগিস আক্তার পরিচালিত চলচ্চিত্রটি এইডস বিষয়ক সচেতনতা নিয়ে নির্মিত। এতে তিনি রিয়াজ পপির সাথে অভিনয় করেন। ২০১৬ সালে তিনি নারগিস আক্তার পরিচালিত ''পৌষ মাসের পিরীত'' চলচ্চিত্রে অভিনয় করেন। এটি নগেন্দ্রনাথ মিত্র রচিত ''রস'' গল্প অবলম্বনে নির্মিত হয়। এতে তার বিপরীতে ছিলেন পপি প্রিয়াংকা। ২০১৭ সালে প্রায় চার বছর পর তিনি সৈয়দ জামিম নির্দেশিত ''অনাহূত'' টেলিভিশন নাটকে অভিনয় করেন। নাটকটি চিত্রায়িত হয় যুক্তরাষ্ট্রে। নাটকটি ঈদুল আযহায় এটিএন বাংলায় প্রচারিত হয়। ==পারিবারিক জীবন== তিনি ২০০১ সালের ১৪ ফেব্রুয়ারি প্রিয়া ডায়েসকে বিয়ে করেন। তাদের মেয়ের নাম অহনা। ২০০৮ সালের শেষের দিকে তিনি তার স্ত্রী মেয়েকে নিয়ে যুক্তরাষ্ট্রে চলে যান। বর্তমানে মেয়ে অহনা এবং স্ত্রী প্রিয়া ডায়েসসহ নিউইয়র্কের লং আইল্যান্ডের হিকসভিল শহরে বাসবাস করছেন টনি ডায়েস। তিনি সেখানে একটি বেসরকারি প্রতিষ্ঠানে কর্মরত আছেন। ==চলচ্চিত্রের তালিকা== ''মেঘের কোলে রোদ'' (২০০৮) ''পৌষ মাসের পিরীত'' (২০১৬) ==তথ্যসূত্র== ==বহিঃসংযোগ== ব্যক্তি বিষয়শ্রেণী:২১শ শতাব্দীর বাংলাদেশী অভিনেতা টেলিভিশন অভিনেতা চলচ্চিত্র অভিনেতা মঞ্চ অভিনেতা
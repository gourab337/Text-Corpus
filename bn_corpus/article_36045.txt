বহুলভাবে যে পরিচিত নামে, "সোল সিরিজ" নামক ভিডিও গেমসের একটি কাল্পনিক চরিত্র। ন্যামকো'র (Namco) সোল ডিভিশন প্রজেক্ট কর্তৃক নির্মিত এই চরিত্রটি প্রথম আবির্ভূত হয় আসল সোলক্যালিবার (Soulcalibur) এবং তার পরবর্তী সিকুয়েল গুলোতে এবং পরবর্তীতে এই সিরিজের বিভিন্ন আনুষংগিক পণ্যদ্রব্যে। চরিত্রটির জাপানি কন্ঠদান করেছেন ইয়ুমি টোমা সোলক্যালিবার থেকে সোলক্যালিবার তিন পর্যন্ত কানাকো তোজো সোলক্যালিবার লিজেণ্ডস থেকে সোলক্যালিবার ব্রোকেন ডেস্টিনি পর্যন্ত এবং মিয়ুকি সাওয়াশিরো সোলক্যালিবার পাঁচে; ইংরেজিতে এর কন্ঠদান করেন রেনে হেউইট সোলক্যালিবার দুইয়ে এবং লানি মিনেলা সোলক্যালিবারের বাকি সব সিরিজগুলোতে। আনডেড পাইরেট সারভান্তেস ডি লিওনের অবৈধ সন্তান আইভি এক সম্ভ্রান্ত পরিবারে পালিত হয়েছিল, কিন্তু তার পিতার অভিশপ্ত তলোয়ার "সোল এজ" -এর প্রতি অনাকাঙ্ক্ষিত আসক্তি তার এবং আইভির মায়ের মৃত্যুর কারণ ঘটায়। এই ঘটনার পরিপ্রেক্ষিতেই শুরু হয় আইভির সোল এজ ধ্বংসের যাত্রা এবং আইভি তৈরি করে একটি আংশিক প্রাণবন্ত ব্লেড। কিন্তু নিজের অজান্তেই আইভি জড়িয়ে যায় সোল এজের চক্রান্তে এবং বুঝতে পারে সোল এজ তাকে শুধুমাত্র ব্যবহার করে যাচ্ছে তার পরবর্তী হিসেবে। পরবর্তীতে সারভান্তেস কর্তৃক এক হামলায় নিজের সোল হারিয়ে আহত আইভি এক অস্থায়ী কৃত্রিম ব্যবস্থায় নিজেকে বাচিঁয়ে রাখে এবং ব্লেডের পিছনে তার অভিযান জারি রাখে। তার প্রথম আবির্ভাবের পর থেকেই আইভি বিভিন্ন সূত্রের দ্বারা একজন আকর্ষণীয় এবং শক্তিশালী নারী চরিত্ররূপে আখ্যায়িত হয়েছে এবং আইজিএন (IGN) এর মতো সূত্র দ্বারা ভিডিও গেমসের জগতে সবথেকে সুন্দরী কয়েকটি চরিত্রের মধ্যে একটি হিসেবে গৃহীত হয়েছে। আইভি এছাড়াও স্পাইক টিভি, টিম এক্সবক্স, এমনকি জি ফোর টিভির ভিডিও গেম ভিক্সেন নামক বিভিন্ন কাউণ্টডাউনেও একটি অন্যতম আবেদনময়ী ভিডিও গেম চরিত্র হিসেবে গৃহীত হয়েছে। স্কলাস্টিকা স্টাডিজ গেমের বিভিন্ন সিরিজে এই চরিত্রটির বিভিন্ন দিক পর্যালোচনা করেছে এবং তুলনা করেছে লারা ক্রফটের মত গেমের লারা ক্রফট নামক আবেদনময়ী চরিত্রের সাথে। "সেক্স সিম্বল" হিসেবে আইভির বিভিন্ন দিক নানা মিডিয়া এবং সূত্রে বিভিন্ন সময় আলোচনায় এসেছে। যেখানে এমএসএনবিসি'র মতে আইভির আবেদনময়ী চরিত্র একটু বেশিই দৃষ্টিকটু হিসেবে বিবেচিত হয়েছে, সেখানে দি এস্কেপিস্ট" এর মতে এটি এই চারিত্রিক বৈশিষ্ট্যের জন্যে প্রয়োজন ছিল। == প্রাথমিক ধারণা এবং ইতিহাস == সোলক্যালিবারের চরিত্র হিসেবে আইভি কে দেখানো হয়েছে "স্নেক সোরড" নামক অস্ত্রধারিণী হিসেবে যা ডিজাইন করা হয়েছে গেমের বাকি সব অস্ত্রের থেকে ভিন্ন করে; গেমের অন্যান্য সব উপাদানের পূর্বেই যা বেছে নেওয়া হয়েছিল। আইভির ডিজাইন এবং প্রাথমিক ধারণা বানানো হয়েছে এই অস্ত্রের উপর ভিত্তি করে যার শুরুটা হয়েছে আইভির নারী/পুরুষ হিসেবে আবির্ভাব এবং শারিরীক পরিমাপ দিয়ে এবং অবশেষে তার পটভূমির বিস্তারিত বিবরণ দিয়ে তা শেষ হয়েছে। তার আবির্ভাব এবং চলাফেরার বিভিন্ন দিক একজন কনসেপ্ট আর্টিস্টের মাধ্যমে বের করে আনার পর শুরু হয় তার থ্রিডি মডেল বানানোর কাজ, যা সম্পন্ন করে এক অভিজ্ঞ ডিজাইন টীম যারা শুধু এই চরিত্রটির উপরই কাজ করেছে।, তারপর বাকি এনিমেশনের কাজটুকু সম্পন্ন করে নাওতেক হিরাটা মোশন ক্যাপচারের মাধ্যমে যাতে গেমে এর চলাফেরা সঠিকভাবে হয়।, আইভির বিভিন্ন থ্রো এবং অন্যান্য এনিমেশনের কাজটি করে ইয়াশুশি শিবুয়ে, এবং এর্ বিভিন্ন কঠিন চলাফেরা, যা মোশন ক্যাপচারে অভিনেতাদের দ্বারা ধারণ করা সম্ভব না, সেসব মোশন ক্যাপচার ছাড়াই সৃষ্টি করা হয়।. এই কাজটির সময় ডিজাইন টীম সোলক্যালিবারের বাকি সব চরিত্রের কাজও শুরু করে দিয়েছিল যা চরিত্রটির গেম প্লটে তার ভুমিকা তৈরিতে সাহায্য করেছে। চরিত্র সৃষ্টির বিভিন্ন পর্যায়ে আইভির ডিজাইনে বিভিন্ন বিকল্প চিন্তা করা হয়েছে, যার মধ্যে পুরুষ নিনজা, মমি এবং একটি ছোট্ট মেয়ের কথাও ভাবা হয়েছে; যদিও অস্ত্র অপরিবর্তিত ছিল, শুধু তার সাইজের পরিবর্তনের কথা ভাবা হয়েছিল।. সোলক্যালিবার টু এর সাথে গেম ডেভলপমেন্ট টীমের কাছে আইভি হয়ে উঠে আগের পর্বের সবথেকে প্রিয় চরিত্র হিসেবে।. প্রোডিউসার হিরুয়াকি ইয়োতোরিয়ামা বুঝতে পেরেছিলেন যে সোলক্যালিবার আইভির যুদ্ধশৈলী সঠিকভাবে ফুটে উঠতে পারেনি এবং আইভির চরিত্রে আর বেশি গুরুত্ব দিয়েছেন যাতে আইভি হয়ে উঠে আরও স্বতন্ত্র এবং প্রাণঘাতী।. নামকো আইভিকে উত্তর আমেরিকার সিরিজের মধ্যে টাকি এবং নাইটমেয়ারের সাথে সবথেকে জনপ্রিয় তিনটি চরিত্রের মধ্যে একটি বলে ঘোষণা দেয়।. সোলক্যালিবার ফাইভের প্রোডিউসার হিশারু টাগু এই ঘোষণাকে এই চরিত্রের গেমে থাকার একটি মূল কারণ হিসেবে দেখান; এই চরিত্রের যুদ্ধশৈলী এবং গেমের কাহিনীতে এর গুরুত্তের কথাও তিনি তুলে ধরেন।. === নকশা === আইভি লম্বা, দীর্ঘাঙ্গী এবং ছোটো চুলধারী নারী চরিত্র। একটি নীল-রক্তাভ leotard জড়িত তার শরীর বিভিন্ন আবরনে জড়ানো, যা তার পেট এবং বক্ষের বিভিন্ন অংশ উন্মুক্ত করেছে।একইভাবে তার লেগিংস তার পাযুগলকে তার উরুদেশের মাঝখান থেকে আবৃত করেছে, যা যগ হয়েছে তার leotard এর সাথে ফিতে দিয়ে বাধা একটি সোনালি ধাতুর ব্যান্ড দিয়ে। একই ধাতুতে তৈরি একটি কভার দিয়ে আইভির ডানহাত আবৃত এবং বামহাত কাঁধ আবৃত তার কবচ দিয়ে। == তথ্যসূত্র ==
আফ্রিকার রাষ্ট্র বুর্কিনা ফাসোতে এথ্‌নোলগ অনুযায়ী ৬৮টি ভাষা প্রচলিত এবং এদের সবগুলি জীবিত। তবে ফরাসি ভাষাই দেশের একমাত্র সরকারি ভাষা। প্রশাসন, বৈদেশিক সম্পর্ক, বিচার ব্যবস্থা, শিক্ষা ব্যবস্থা, সর্বত্র ফরাসি প্রধান ভাষা। সরকারী চাকুরি করতে গেলেই ফরাসি জানতে হয়। তা সত্ত্বেও বুর্কিনা ফাসোর খুব কম সংখ্যক মানুষই ভালো ফরাসি বলতে পারেন। অধিকাংশই তাদের নিজ নিজ আঞ্চলিক ভাষায় কথা বলেন। এই আঞ্চলিক ভাষার মধ্যে কতগুলিকে জাতীয় ভাষার মর্যাদা দেয়া হয়েছে। এগুলি হল বিসা, বোবো, বোয়ামু, সের্মা, দাগারা, ফুলফুলদে, গুলমানসেমা, জুলা, কার, কাসেম, লোবিরি, লিয়েলে, মোওরে, নুনি, সান, সেনুফো, সোঙ্ঘাই, তামাশেক। টিভি রেডিওতে এইসব ভাষার অনুষ্ঠান নিয়মিত সম্প্রচারিত হয়। সরকারী নথিপত্র ছাড়া আঞ্চলিক আফ্রিকান ভাষাগুলির কোন লিখিত সাহিত্য নেই বললেই চলে। কিছু কিছু ভাষায় অনিয়মিতভাবে সংবাদপত্র প্রকাশিত হয়। == তথ্যসূত্র == == বহিঃসংযোগ == বুর্কিনা ফাসোর ভাষার উপর এথনোলগ-এর রিপোর্ট ভাষা বিষয়শ্রেণী:দেশ অনুযায়ী ভাষা ফাসো
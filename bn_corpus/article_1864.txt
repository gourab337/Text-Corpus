'''পেরু''' দক্ষিণ আমেরিকার পশ্চিম-মধ্য অঞ্চলে, প্রশান্ত মহাসাগরের উপকূলে অবস্থিত একটি রাষ্ট্র। পেরুর ভূগোলে চরম বৈপরিত্যের সহাবস্থান পরিলক্ষিত হয়। এখানে আছে জনবিরল মরুভূমি, সবুজ মরূদ্যান, বরফাবৃত পর্বতমালা, উচ্চ মালভূমি এবং গভীর উপত্যকা। দেশটির উত্তর-পশ্চিম থেকে দক্ষিণ-পূর্ব বরাবর আন্দেস পর্বতমালা চলে গেছে। আন্দেস পেরিয়ে দেশের অভ্যন্তরে রয়েছে ঘন ক্রান্তীয় অরণ্য, যেখানে জনবসতি তেমন ঘন নয়। প্রশান্ত মাহাসাগরের উপকূলে অবস্থিত লিমা দেশটির প্রধান বাণিজ্যিক কেন্দ্র রাজধানী। পেরু অতীতে দক্ষিণ আমেরিকার বিস্তৃত ইনকা সাম্রাজ্যের কেন্দ্র ছিল। ১৬শ শতকে স্পেনীয় বিজেতাদের হাতে ইনকা সাম্রাজ্যের পতন ঘটে। আন্দেসের স্বর্ণ রূপার খনির আকর্ষণে স্পেনীয় খুব শীঘ্রই পেরুকে দক্ষিণ আমেরিকাতে তাদের সম্পদ শক্তির কেন্দ্রে রূপান্তরিত করে। পেরু ১৯শ শতকের শুরুতে স্বাধীনতা লাভ করে। পেরুর অর্থনীতিতে আজও খননশিল্প প্রধান ভূমিকা পালন করছে। তবে কৃষি, মৎস্যনিধন এবং পর্যটনও অর্থনীতির বড় অংশ। বহু পর্যটক ইনকা সাম্রাজ্যের ধ্বংসাবশেষ দেখতে পেরুতে বেড়াতে আসেন। বিশেষ করে আন্দেস পর্বতমালার উপরে মাচু পিচু খুবই জনপ্রিয়। পেরুর বেশির ভাগ লোক ইনকা বা অন্য আদিবাসী আমেরিকান জাতির লোক। ইনকাদের ভাষা কেচুয়া ভাষা এবং এর সাথে সম্পর্কিত আরেকটি ভাষা আইমারা ভাষা স্পেনীয় ভাষার পাশাপাশি দেশটির সরকারি ভাষার মর্যাদা লাভ করেছে। তবে পেরুতে এখনও ঔপনিবেশিক শাসনামলে সৃষ্ট শ্রেণী জাতিগত বৈষম্য বিরাজমান। এই বিভক্ত সমাজে সংখ্যালঘু স্পেনীয় অভিজাত শ্রেণী দীর্ঘদিন যাবৎ সংখ্যাগুরু আদিবাসী আমেরিকান এবং দো-আঁশলা মেস্তিজোদের শাসন করে আসছে। == আরও দেখুন == পেরুর পরিবহন ব্যবস্থা == বহিঃসংযোগ == ;Economy Banco Central de Reserva. ''Cuadros Anuales Históricos''. Instituto Nacional de Estadística Informática. ''Perú: Perfil de la pobreza por departamentos, 2004–2008''. Lima: INEI, 2009. Concha, Jaime. "Poetry, c. 1920–1950". In: Leslie Bethell (ed.), ''A cultural history of Latin America''. Cambridge: University of Cambridge, 1998, pp. 227–260. Country Profile from BBC News Peru from the Encyclopædia Britannica Peru at ''UCB Libraries GovPubs'' PeruLinks web directory Web portal of the Peruvian Government ==তথ্যসূত্র== রাষ্ট্র
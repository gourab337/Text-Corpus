'''টিউজডে ওয়েল্ড''' (, জন্ম: সুজান কার ওয়েল্ড; ২৭ আগস্ট ১৯৪৩) হলেন একজন মার্কিন অভিনেত্রী। তিনি শিশুশিল্পী হিসেবে তার অভিনয় জীবন শুরু করেন। ১৯৫০-এর দশকে তিনি প্রাপ্তবয়স্ক ভূমিকায় কাজ শুরু করেন। তিনি ১৯৬০ সালে বর্ষসেরা নবীন অভিনেত্রী বিভাগে গোল্ডেন গ্লোব পুরস্কার অর্জন করেন। তাকে বেশিরভাগ চলচ্চিত্রে পার্শ্ব অভিনেত্রী হিসেবে দেখা যায়, এবং তার কাজের মধ্যে ''প্লে ইট অ্যাজ ইট লেস'' (১৯৭২) ছবির জন্য সেরা নাট্য চলচ্চিত্র অভিনেত্রী বিভাগ গোল্ডেন গ্লোব পুরস্কার, ''লুকিং ফর মিস্টার গুডবার'' (১৯৭৭) ছবির জন্য শ্রেষ্ঠ পার্শ্ব অভিনেত্রী বিভাগে একাডেমি পুরস্কার, ''দ্য উইন্টার অব আওয়ার ডিসকন্টেন্ট'' (১৯৮৩) টিভি নাটকের জন্য এমি পুরস্কার এবং ''ওয়ান্স আপন টাইম ইন আমেরিকা'' (১৯৮৪) ছবির জন্য শ্রেষ্ঠ পার্শ্বচরিত্রে অভিনেত্রী বিভাগে বাফটা পুরস্কারের মনোনয়ন লাভ করেন। ==প্রারম্ভিক জীবন== ওয়েল্ড ১৯৪৩ সালের ২৭শে আগস্ট নিউ ইয়র্ক সিটিতে জন্মগ্রহণ করেন। তার পিতা ল্যাথ্রপ মটলি ওয়েল্ড ম্যাসাচুসেটসের ওয়েল্ড পরিবারের সদস্য। তিনি ওয়েল্ডের চতুর্থ জন্মদিনের কিছুদিন পূর্বে মারা যান। ওয়েল্ডের মাতা ইয়োসেন ব্যালফোর কার ছিলেন ''লাইফ'' সাময়িকীর প্রচ্ছদ শিল্পী উইলিয়াম ব্যালফোর কারের কন্যা। ইয়োসেন ল্যাথ্রোপের চতুর্থ স্ত্রী ছিলেন। ওয়েল্ডের অন্যান্য ভাইবোনেরা হলেন সারা কিং ওয়েল্ড (জ. ১৯৩৫) ডেভিড ব্যালফোর ওয়েল্ড (জ. ১৯৩৭)। ওয়েল্ড ১৯৫৯ সালের ৯ই অক্টোবর আইনগতভাবে তার নাম পরিবর্তন করে টিউজডে ওয়েল্ড রাখেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:নিউ ইয়র্ক সিটির অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী গ্লোব পুরস্কার (বর্ষসেরা নবীন তারকা অভিনেত্রী) বিজয়ী
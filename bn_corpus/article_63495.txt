'''উদগমণ্ডলম''' নামেও পরিচিত (, সংক্ষেপে স্থানীয়দের কাছে উধগৈ এবং ঊটি নামে পর্যটকদের কাছে জনপ্রিয়, ()() হলো দক্ষিণ ভারতের তামিল নাড়ু রাজ্যের নীলগিরি জেলার একটি শহর পৌরসভা৷ শহরটি নীলগিরি জেলার সদরদপ্তর, কোয়েম্বাটুর শহর থেকে ৮৬ কিলোমিটার উত্তরে মহীশূর শহর থেকে ১২৮ কিলোমিটার দক্ষিণে অবস্থিত৷ এটি একটি বিখ্যাত শৈলশহর, যা নীলগিরি পর্বতমালা অঞ্চলে অবস্থিত৷ মূলত টোডা জাতির বাসভূমি উদগমণ্ডলমটি খ্রিস্টীয় অষ্টাদশ শতাব্দীতে ব্রিটিশ ইস্ট ইন্ডিয়া কোম্পানির অধীনস্ত হয়৷ এখানকার অর্থনীতি পর্যটন, কৃৃষিকাজ, ভেষজ প্রক্রিয়াকরণ এবং ফটোগ্রাফিক ফিল্মের ওপর নির্ভর৷ শহরটি নীলগিরি ঘাট সড়ক এবং নীলগিরি পার্বত্য রেলওয়ের সাথে যুক্ত৷ গ্রীষ্মকালে ঊটির অপরূপ প্রাকৃতিক সৌন্দর্য প্রচুর পর্যটককে আকর্ষন করে৷ ==নামকরণের ইতিহাস== এই স্থানের নামের উৎপত্তি অস্পষ্ট৷ স্থানটির সর্বপ্রথম লিখিত নামের সন্ধান পাওয়া যায় কোনো অজ্ঞাত ব্যক্তির লেখা ১৮২১ খ্রিষ্টাব্দের মার্চ মাসে লেখা 'মাদ্রাজ গ্যাজেট' এ, নামটি ছিলো উটোকিমুন্ড (Wotokymund)৷ গোড়ার দিকে এই স্থানের নাম উট্টকলমান্ডু (OttakalMandu) ছিলো বলেও জানা যায়৷ স্থানীয় টোডাদের ভাষাতে গ্রামকে বলা হতো "মান্ডু", তারই ইংরাজীকৃৃত উচ্চারণ ছিলো "মান্ড"৷ নামের প্রথম অংশটি সম্ভবত কেন্দ্রীয় অঞ্চলের নীলগিরি উপত্যকা সমভূমির স্থানীয় নামের অপভ্রংশ থেকে এসেছে৷ আবার উটাকা বা উটক নামের বিশ্লেষণ করলে হয় উট্ট-কল, স্থানীয় ভাষায় যার অর্থ 'একটি পাথর'৷ মনে করা হয় স্থানীয় টোডা জাতির পবিত্র পূজ্য কোনো পাথরের উপস্থিতির কারণেই এই নাম হয়েছে৷ পার্শ্ববর্তী অন্যান্য ভাষার মিশ্রণে তা উদগমণ্ডলম হয়ে যায়৷আবার ব্রিটিশ শাসনকালে এই উদগনণ্ডলম নাম থেকেই পর্যায়ক্রমে উটাকামুন্ড বা ঊটকমুন্ড এবং আরো পরে ছোটকরে ঊটি নামটি এসেছে৷ এখানে পাহাড়ের ঢাল বরাবর নীলকুরিঞ্জি গাছের নীলফুলের আধিক্যের জন্য পাহাড়টি নীলগিরি পর্বতমালা নামে পরিচিত৷ এরই অন্যতম পর্যটনস্থলটি হলো উদগমণ্ডলম৷ ==ইতিহাস== ১৯০৩ খ্রিস্টাব্দে মানচিত্রে ঊটি ২০১১ খ্রিস্টাব্দে ঊটি উদগমন্ডলম একটি উপজাতি প্রধান টোডা, বাডাগাসহ বিভিন্ন পাহাড়ি উপজাতি অধ্যুষিত অঞ্চল, যারা বহুবছর ধরে সহাবস্থান আন্তঃবাণিজ্যের মাধ্যমে বসবাস করে আসছে৷ নীলগিরি পার্বত্যঅঞ্চলের প্রধান উপজাতিগুলি হলো টোডা, কোটা, ইরুলা কুরুম্ব প্রভৃতি৷ বাডাগাদের বর্তমানে কন্নড়দের একটি অংশ বলে গণ্য করা হয়৷ ১১১৭ খ্রিষ্টাব্দে হোয়সল রাজ্যের রাজা বিষ্ণুবর্ধনের সময়ে তার মুনশী পুনিশের লেখায় নীলগিরির উদগমণ্ডলম অঞ্চলের আদিবাসিন্দা টোডা অপজাতির উল্লেখ পাওয়া যায়৷ টোডারা মহিষের দ্বারা উপত্যকা অঞ্চলে জলবহন করতো আর বাডাগারা ক্ষেত-খামার তৈরীর জন্য উল্লেখ্য ছিলো৷ নীলগিরি অঞ্চল বহুবার বহু সাম্রাজ্যের অন্তর্ভুক্ত হয়, সেগুলি হলো- সাতবাহন সাম্রাজ্য, পশ্চিম গঙ্গ রাজবংশ, কদম্ব রাজবংশ, রাষ্ট্রকূট রাজবংশ, হোয়সল সাম্রাজ্য, বিজয়নগর সাম্রাজ্য এবং মহীশূরের ওয়াড়িয়ার সাম্রাজ্য৷ অষ্টাদশ শতাব্দীর দিকে টিপু সুলতান নীলগিরির দখল নেন এবং নীলগিরির লুক্কাইত গুহার সীমানা অবধি করেন৷ ১৭৯৯ খ্রিষ্টাব্দে ব্রিটিশ ইস্ট ইন্ডিয়া কোম্পানি টিপু সুলতানের মধ্যে হওয়া শ্রীরঙ্গপত্তনের চুক্তির মাধ্যমে সমর্পাত ভূমি হিসাবে নীলগিরি ব্রিটিশ সাম্রাজ্যের অন্তর্ভুক্ত হয়৷ ১৮১৮ খ্রিষ্টাব্দ নাগাদ কোয়েম্বাটুরের সংগ্রাহক জন সুল্লিভন এর সাথে তার সহকারী দুজন এবং জে.সি. হুইশ উক্ত স্থানের বিষয়ে সমীক্ষা করেন৷ সুল্লিভন ১৮১৯ খ্রিষ্টাব্দে কোটাগিরির সামান্য উত্তরে দিমভাট্টিতে শিবির স্থাপন করেন এবং তার প্রাকৃৃতিক সৌন্দর্যে মুগ্ধ হন৷ তিনি থমাস মুনরোকে লেখেন, ইট রিসেম্বেল্স সুইজারল্যান্ড, মোর দ্যান এনি কান্ট্রি অব ইউরোপ৷ দ্য হিলস বিউটিফুলি উডেড এন্ড ফাইন স্ট্রং স্প্রিং উইথ রানিং ওয়াটার ইন এভ্রি ভ্যালি" (এটি অনেকটা সুইজারল্যান্ডে মতো এবং ইউরোপের যেকোনো দেশের থেকে অধিক মনোরম৷ পাহাড়ি অঞ্চলটি বনাচ্ছাদিত এবং উপত্যকিগুলির প্রতিটিতে সুন্দর ঝর্ণাও রয়েছে)৷ টোডা জাতির লোক শহরাঞ্চলটি সুল্লিভনকে সমর্পন করলে তিনি দিমভাট্টিতে একটি অট্টালিকা নির্মান করেন৷ তিনি ঐবছরই সিরুমুগৈ থেকে দিমভাট্টি পর্যন্ত রাস্তা নির্মানের সিদ্ধান্ত নেন৷ ১৮২৩ এর মধ্যে রাস্তার নির্মাণকার্য সম্পন্ন হয় এবং ১৮৩০ এর মধ্যে তা কুন্নুর অবধি বিস্তৃত হয়৷ ঊটির অরনমোর প্যালেস মাদ্রাজ প্রেসিডেন্সির গ্রীষ্মকালীন সদর হিসাবে নির্বাচিত হয়৷ ব্রিটিশ শাসনকালে এটি ব্রিটিশদের গ্রীষ্মকালীন দর্শনীয় স্থানগুলির অন্যতম ছিলো৷ ভারতীয় সেনাবাহিনীর মাদ্রাজ সৈন্যদল(মদ্রাজপ পডৈয়ণি)-এর সেনাছাউনিটি এরই সন্নিকটে ওয়েলিংটনে অবস্থিত৷ স্বাধীনতার পর এটি একটি জনপ্রিয় পরিণত হয়৷ ==জনতত্ত্ব== ২০১১ খ্রিষ্টাব্দের ভারতের জনগণনা অনুসারে উদগমণ্ডলম শহরের জনসংখ্যা ৮৮৪৩০ জন, যার মধ্যে ৪৩০৮২ জন পুরুষ ৪৫৩৪৮ জন নারী৷ প্রতি হাজার পুরুষে ১০৫৩ জন নারী৷ বছর অনুর্দ্ধ ৭৭৮১ জন শিশু, যা সমগ্র জনসংখ্যার ৮.৮০ %৷ বছরোর্দ্ধ জনসংখ্যার ৯০.০৭% অর্থাৎ ৭২৬৪১ জন সাক্ষর৷ পুরুষদের মধ্যে সাক্ষরতার হার ৯৪.৫৩% এবং নারীদের মধ্যে সাক্ষরতার হার ৮৫.৮৬%, যা ভারতে জাতীয় গড়ের তুলনায় বেশি৷ ==ধর্ম== ২০১১ খ্রিষ্টাব্দের ধর্মীয় জনগণনা অনুসারে উদগমণ্ডলম শহরটির ৬৪.৩৬% হিন্দু, ২১.২৫% খ্রিস্টান, ১৩.৩৭% মুসলিম, ০.০৩% শিখ, ০.৩০% বৌদ্ধ, ০.৪০% জৈন, ০.২৮% অন্যান্য ধর্মাবলম্বী এবং ০.০২% কোনো ধর্মকেই নির্দেশ করেননি৷ ==ভাষা== উদগমণ্ডলম শহরে প্রচলিত ভাষাসমূহের পাইচিত্র তালিকা নিম্নরূপ তামিল ভাষা রাজ্য তথা উদগমণ্ডলমের সরকারী ভাষা৷ ==তথ্যসূত্র== নাড়ুর শহর
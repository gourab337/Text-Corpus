'''জর্জ আলেকজান্ডার রো''' (; জন্ম: ১৫ জুন, ১৮৭৪ মৃত্যু: জানুয়ারি, ১৯৫০) গ্রাহামসটাউনে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৮৯৬ থেকে ১৯০২ সময়কালে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে ওয়েস্টার্ন প্রভিন্স দলের প্রতিনিধিত্ব করেছেন। দলে তিনি মূলতঃ স্লো লেফট-আর্ম অর্থোডক্স বোলিংয়ে পারদর্শীতা দেখিয়েছেন। এছাড়াও, নিচেরসারিতে ডানহাতে ব্যাটিং করতেন '''জর্জ রো'''। == ঘরোয়া ক্রিকেট == দক্ষিণ আফ্রিকার ইতিহাসের শুরুরদিকের অন্যতম সফলতম বোলার হিসেবে সবিশেষ পরিচিতি লাভ করেছিলেন জর্জ রো। ১৫ জুন, ১৮৭৪ তারিখে দক্ষিণ আফ্রিকার গ্রাহামসটাউনে জর্জ রো’র জন্ম। কারি কাপের সূচনালগ্নে ওয়েস্টার্ন প্রভিন্সের পক্ষে খেলেছেন তিনি। ১৮৯৩-৯৪ মৌসুমে প্রতিযোগিতার চূড়ান্ত খেলায় নাটালের বিপক্ষে প্রথম-শ্রেণীর ক্রিকেটে অভিষেক ঘটে তার। ১৯০৭ সালে প্রাদেশিক দলটির পক্ষে সর্বশেষ খেলায় অংশ নিয়েছিলেন তিনি। স্লো লেফট-আর্ম অর্থোডক্স বোলার ছিলেন তিনি। সমগ্র খেলোয়াড়ী জীবনে তেরোবার ইনিংসে পাঁচ উইকেট দখল করেন পাঁচবার খেলায় দশ উইকেট পেয়েছিলেন। ১৮৯৪ সালে প্রথম-শ্রেণীর খেলাবিহীন ইংল্যান্ড সফরে স্বীয় প্রতিভার স্বাক্ষর রাখেন। গ্রীষ্মর ভেজা পরিবেশে শীর্ষস্থানীয় বোলারের মর্যাদা পান। ১২.৮৭ গড়ে ১৩৬ উইকেট পেয়েছিলেন জর্জ রো। ১৯০১ সালে ইংল্যান্ড সফরে ফেনার্সে কেমব্রিজ বিপক্ষে খেলায় ব্যক্তিগত সেরা ১৩ উইকেট পেয়েছিলেন ১৫৫ রানের বিনিময়ে। ১৯০৪-০৫ মৌসুমে মোসেল বেতে সাউথ—ওয়েস্ট ডিসট্রিক্টসের বিপক্ষে অনুষ্ঠিত খেলায় নিজস্ব সেরা ৮/২৫ বোলিং পরিসংখ্যান দাঁড় করান। খেলায় তিনি ৫০ রান খরচ করে এগারো উইকেট পেয়েছিলেন। তবে, ব্যাটসম্যান হিসেবে মোটেই সুবিধা করতে পারেননি তিনি। সর্বদাই নিচেরসারিতে ব্যাট হাতে মাঠে নামতেন। == টেস্ট ক্রিকেট == সমগ্র খেলোয়াড়ী জীবনে পাঁচটিমাত্র টেস্টে অংশগ্রহণ করার সুযোগ পেয়েছিলেন জর্জ রো। মার্চ, ১৮৯৬ তারিখে টেস্ট ক্রিকেটে অভিষেক ঘটে তার। ১৮৯৫-৯৬ মৌসুমে লর্ড হকের নেতৃত্বাধীন ইংল্যান্ড দল দক্ষিণ আফ্রিকা গমন করে। সিরিজের দ্বিতীয় তৃতীয় টেস্টে অংশগ্রহণের জন্যে জর্জ রো’কে মনোনীত করা হয়। জোহেন্সবার্গের ওল্ড ওয়ান্ডারার্স গ্রাউন্ডে নিজস্ব প্রথম টেস্টে দ্বিতীয় বলেই টি.সি. ও'ব্রায়ানকে বোল্ড করেন। ইংল্যান্ডের একমাত্র ইনিংসে ৫/১১৫ লাভে স্বীয় সক্ষমতা দেখান। ১৮৯৮-৯৯ মৌসুমে লর্ড হক তার ইংরেজ দল পুণরায় দক্ষিণ আফ্রিকায় খেলতে যান। জর্জ রো দুই টেস্ট নিয়ে গড়া সিরিজের উভয় টেস্টেই অংশ নেন। ১৮৬ রান খরচায় তিনি সাত উইকেট পান। সিরিজে সফরকারী দল জয়ী হয়েছিল। ১৯০১ সালে জাতীয় দলের সাথে ইংল্যান্ড গমন করেন। এবারো তিনি স্বীয় সক্ষমতার বহিঃপ্রকাশ ঘটান। সকল প্রথম-শ্রেণীর খেলায় অংশ নিয়ে ১৮.৫৪ গড়ে ১৩৬ উইকেট দখল করেছিলেন। ১৯০২ সালে ইংল্যান্ড সফর শেষে দক্ষিণ আফ্রিকার কেপে যাত্রাবিরতী করে অস্ট্রেলিয়া দল। অক্টোবর নভেম্বর মাসে চলা সফরে সফরকারীরা অর্ধ-ডজন খেলায় অংশ নিয়েছিল। তিন টেস্টে গড়া সিরিজের একটি টেস্টে জর্জ রো খেলার সুযোগ পেয়েছিলেন। তবে, জোহেন্সবার্গে ড্র হওয়া টেস্টে খুব কমই সফলতার স্বাক্ষর রেখেছিলেন তিনি। == দেহাবসান == জানুয়ারি, ১৯৫০ তারিখে ৭৫ বছর বয়সে কেপটাউনের কাছাকাছি এলাকায় জর্জ রো’র দেহাবসান ঘটে। উইজডেনে তার মৃত্যুর বিষয়ে কোন সংবাদ প্রকাশ করেনি। == তথ্যসূত্র == == গ্রন্থপঞ্জী == ''World Cricketers Biographical Dictionary'' by Christopher Martin-Jenkins, published by Oxford University Press (1996). ''The Wisden Book of Test Cricket, Volume (1877-1977)'' compiled and edited by Bill Frindall, published by Headline Book Publishing (1995). == বহিঃসংযোগ == জন্ম মৃত্যু প্রভিন্সের ক্রিকেটার ক্রিকেট অভিষেকে উইকেট লাভকারী ক্রিকেটার আফ্রিকান ক্রিকেটার আফ্রিকার টেস্ট ক্রিকেটার বংশোদ্ভূত দক্ষিণ আফ্রিকান
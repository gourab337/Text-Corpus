'''ডুলিচাঁপা''' বৈজ্ঞানিক নাম: ''Magnolia pterocarpa'' এটি হচ্ছে Magnoliaceae পরিবারের ''Magnolia'' গণের এক প্রকার উদ্ভিদ। ==ভৌগলিক অবস্থা== ভারতে হিমালয় সংলগ্ন এলাকা, নেপাল, আসাম, বাংলাদেশের খাসিয়া পাহাড় সংলগ্ন সিলেটে চট্টগ্রামের পাহাড়ে এই গাছ প্রচুর জন্মে। বাংলাদেশের সমতল ভূমিতেও এই গাছ অল্প বিস্তর দেখা যায়। ==গড়ন== এই গাছ ১০ থেকে ১৫ মিটার উঁচু হয়। এই গাছের ডালের বিপরীত দিকে অযুগ্ম পাতা থাকে। এটি চিরসবুজ গোল মাথা, পত্রনিবিড় গাছ। পাতা বড় ২০ থেকে ৪০ সেমি লম্বা, গাঢ় সবুজ রঙের, বোঁটার দিক সরু। কাণ্ডের শীর্ষে একক ভাবে এর ফুল ফোটে। ==ফুল== ফুলের রঙ সাদা এবং সুগন্ধময়। ফুলের আকার বেশ বড়। ৫-৮ সেমি চওড়া বোঁটা পুরু। এর বহির্বাস পাপড়িতে ঢাকা থাকা। ফুল যত বড় হয়, এর পাপড়ি গুলো খসে পড়ে। প্রস্ফুটিত ফুলে ৯টি পুরু এবং নরম পাপড়ি থাকে। এই ফুলে অনেক পুংকেশর থাকে। পুংকেশেরের অগ্রভাগ নীল বর্ণের হয়। বসন্ত গ্রীষ্মের শুরুতে এই গাছে ফুল ফোটে। ==ফল== এর ফল বেশ বড় হয়। ফলগুলো লম্বায় প্রায় ১৬ ইঞ্চি এবং পরিধিতে ৭-৮ ইঞ্চি হয়। এর বীজ পাকা কমলালেবুর মতো লালচে হয়। ফলে ১টি বা ২টি বীজ থাকে। বীজের রঙ কমলা, আকার ত্রিকোণাকার। কখনো কখনো বীজের আকার গোলাকারও হয়। বীজগুলোতে তেল থাকে। ফল ধরার সময় জুন মাস। ==ভেষজ গুণ== এই গাছের ছাল এবং বাকল বাত রোগ নিরাময়ের জন্য ব্যবহার করা হয়। ==তথ্যসূত্র== উদ্ভিদ উদ্ভিদ উদ্ভিদ উদ্ভিদ উদ্ভিদ
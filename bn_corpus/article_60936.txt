'''জামাই মেলা''' বা '''জামাই মৎস মেলা''' বাংলাদেশের গাজীপুর জেলার কালীগঞ্জ উপজেলার বিনিরাইল গ্রামে অনুষ্ঠিত বার্ষিক গ্রাম্য মেলা। মেলাটি প্রতি বছর পৌষ সংক্রান্তিতে অর্থাৎ বাংলা পৌষ মাসের শেষ দিনে অনুষ্ঠিত হয়। ==ইতিহাস== অনেকের মতে পৌষ সংক্রান্তি উপলক্ষে ১৯১০ সাল থেকে মেলাটি অনুষ্ঠিত হচ্ছে। আবার অনেকের মতে, ১৮’শতকে মেলাটির প্রচলন হয়। মূলত মৎস মেলা হিসেবে শুরু হলেও পরবর্তীতে এটি জামাই মেলা নামে পরিচিতি পায়। প্রতি বছর মেলা উপলক্ষে গাজীপুরের কয়েকটি উপজেলার মানুষ তাদের মেয়ের জামাতাকে বাড়িতে নিমন্ত্রণ জানায়। মেয়েরা তাদের স্বামীদের নিয়ে মেলা উপলক্ষে তাদের পিতা-মাতার বাড়িতে আসেন। জামাতাগণ মেলা থেকে মৎস ক্রয় করে থাকেন যার ফলে এটি জামাই মেলা নামে পরিচিতি পায়। গাজীপুর ছাড়াও আশেপাশের জেলা থেকেও অনেকে মেলাটিতে আসেন। মেলায় মৎস ছাড়া স্থানীয় বিক্রেতাগণ বিভিন্ন মিষ্টান্ন জাতীয় খাবার যেমন, চমচম, রসগোল্লা, সন্দেশসহ আসবাবপত্র, খেলনা ইত্যাদি বিক্রি করেন। মেলায় কেনাকাটার পাশাপাশি গ্রামীণ ঐতিহ্য অনুসারে বিনোদনের জন্য পুতুল নাচ, নাগর দোলা লাঠি খেলা ইত্যাদির আয়োজন করা হয়। ==আরও দেখুন== *মেলা *পোড়াদহ মেলা *পৌষমেলা *কেন্দুলি মেলা *রুহিয়া আজাদ মেলা *জামাই মেলা, জামালপুর ==তথ্যসূত্র== মেলা সংস্কৃতি জেলা
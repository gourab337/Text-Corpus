'''আন্না মানিয়ানি''' (; মার্চ ১৯০৮ ২৬ সেপ্টেম্বর ১৯৭৩) ছিলেন একজন ইতালীয় মঞ্চ চলচ্চিত্র অভিনেত্রী। অভিনেত্রী হিসেবে তিনি নিম্নবিত্ত শ্রেণির নারী চরিত্রে তার বহুমাত্রিক শক্তিশালী কাজের জন্য পরিচিতি অর্জন করেন। ''দ্য রোজ ট্যাটু'' (১৯৫৫) চলচ্চিত্রে একজন সিসিলীয় বিধবা চরিত্রে অভিনয় করে তিনি শ্রেষ্ঠ অভিনেত্রী বিভাগে একাডেমি পুরস্কার-সহ আরও চারটি আন্তর্জাতিক পুরস্কার অর্জন করেন। ১৯৫০-এর দশকের শুরুতে ''লাইফ'' সাময়িকী মানিয়ানিকে "গ্রেটা গার্বোর পর অন্যতম সেরা হৃদয়গ্রাহী অভিনেত্রী" বলে উল্লেখ করে। রোমে জন্মগ্রহণকারী মানিয়ানি রোমের একাডেমি অব ড্রামাটিক আর্টে পড়াশোনার পর বিভিন্ন নৈশ ক্লাবে গান পরিবেশন করতেন। পরিচালক গফ্রেদো আলেসান্দ্রিনির সাথে সাক্ষাতের পর তিনি ''লা সেসা দি সরেন্তো'' (সরেন্তোর অন্ধ নারী, ১৯৩৪) চলচ্চিত্রের মাধ্যমে তার চলচ্চিত্রে অভিষেক ঘটে। পরবর্তীকালে তিনি রোবার্তো রোসেলিনির ''রোম, ওপেন সিটি'' (১৯৪৫) চলচ্চিত্রে অভিনয় করে আন্তর্জাতিক অঙ্গনে খ্যাতি অর্জন করেন। তার অভিনীত অন্যান্য উল্লেখযোগ্য চলচ্চিত্রসমূহ হল ''লামোর'' (১৯৪৮), ''বেল্লিসিমা'' (১৯৫১), ''দ্য রোজ ট্যাটু'' (১৯৫৫), ''দ্য ফিউজিটিভ কাইন্ড'' (১৯৬০) এবং ''মাম্মা রোমা'' (১৯৬২)। ==প্রারম্ভিক জীবন== মানিয়ানির পিতামাতা জন্মস্থান সম্পর্কিত বিষয়সমূহ অনিশ্চিত। কিছু সূত্র মোতাবেক, তিনি রোমে জন্মগ্রহণ করেছেন, আবার কিছু সূত্রে বলা হয় তিনি মিশরে জন্মগ্রহণ করেছেন। তার মাতা ছিলেন মারিনা মানিয়ানি। চলচ্চিত্র পরিচালক ফ্রাঙ্কো জাফফিরেল্লি আন্নাকে খুব নিকট থেকে চিনতেন এবং তার আত্মজীবনীতে বলেন যে তিনি মিশরের জন্মগ্রহণ করেন, তার মাতা ইতালীয়-ইহুদি এবং পিতা মিশরীয়। তার মাতামহী তাকে রোমান শহরে নিয়ে আসার পর তাকে লালন-পালন করার ফলে তিনি রোমান হয়ে ওঠেন। মানিয়ানি নিজেও বলেছেন যে তার মাতা মিশরে বিয়ে করেছেন, কিন্তু তাকে জন্মদানের পূর্বে রোমে চলে আসেন এবং পোর্তা পিয়াতে তার জন্ম হয়। তিনি জানতেন না কীভাবে তার মিশরে জন্মের গুজব ছড়িয়ে পরেছিল। তিনি রোমে একটি ফরাসি কনভেন্ট বিদ্যালয়ে ভর্তি হন, যেখানে তিনি ফরাসি ভাষায় কথা বলা এবং পিয়ানো বাজানো শিখেন। তিনি গির্জায় নানদের ক্রিসমাস উপলক্ষ্যে মঞ্চস্থ নাটক দেখে অভিনয়ে আগ্রহী হন। চৌদ্দ বছর বয়সেই তার প্রাতিষ্ঠানিক শিক্ষার সমাপ্তি ঘটে। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর ইতালীয় অভিনেত্রী চলচ্চিত্র অভিনেত্রী মঞ্চ অভিনেত্রী ক্যান্সারে মৃত্যু ক্যান্সারে মৃত্যু অভিনেত্রী অভিনেত্রী বিভাগে একাডেমি পুরস্কার বিজয়ী গ্লোব পুরস্কার (সেরা অভিনেত্রী নাট্য চলচ্চিত্র) বিজয়ী অভিনেত্রী বিভাগে দাভিদ দি দোনাতেল্লো বিজয়ী দারজেন্তো বিজয়ী অভিনেত্রী বিভাগে বাফটা পুরস্কার বিজয়ী অভিনেত্রী বিভাগে ভল্পি কাপ বিজয়ী অভিনেত্রী বিভাগে রৌপ্য ভল্লুক বিজয়ী
'''দ্য প্যাংকর কর্পোরেশন জ্যাকহ্যামার''' () হচ্ছে একটি ১২ গেজের, গ্যাস-চালিত স্বয়ংক্রিয় শটগান। এটি এখন পর্যন্ত তৈরি খুব অল্প সংখ্যক সম্পূর্ণ স্বয়ংক্রিয় শটগানের একটি। ১৯৮৭ সালে এই অস্ত্রটির পেটেন্ট করা হলেও, কখনও ব্যাপকভাবে এটির উৎপাদনের উদ্যোগ নেওয়া হয়নি। শুধুমাত্র কয়েকটি কার্যকর প্রোটোটাইপ তৈরি করা হয়েছিলো। কিছু সূত্র অনুসারে, বর্তমানে এর মধ্যে শুধু দুইটি প্রোটোটাইপের অস্তিত্বই বিদ্যমান। ১৯৯০ সালের শেষের দিকে অস্ত্রটির পেটেন্টের বর্তমান স্বত্বাধিকারী তৃতীয় মার্ক এর পেটেন্ট বিক্রির চেষ্টা করেন। তিনি সাড়ে তিন লক্ষ মার্কিন ডলারে এর পেটেন্ট, প্রোটোটাইপ, এবং উৎপাদন স্বত্ব বিক্রির করার ঘোষণা দিয়েছিলেন। অস্ত্রটির মৌলিক স্টাইলিশ ডিজাইন, ধ্বংসাত্মক ক্ষমতার কারণে এটি নানা টেলিভিশন প্রোগ্রাম, চলচ্চিত্র, এবং ভিডিও গেমসে ব্যবহৃত হয়েছে। == বিকাশ == যুক্তরাষ্ট্রের নিউ মেক্সিকো অঙ্গরাজ্যের প্যাংকর ইন্ডাস্ট্রির জন অ্যান্ডারসন এই নকশা প্রণয়ন করেন। পরবর্তীতে কিছু বিদেশি সরকার অস্ত্রটির নকশায় দেখে তাদের আগ্রহ প্রকাশ করে, এমন কী কিছু সংখ্যক অস্ত্রের তৈরির বায়না দেয় বলেও জানা যায়। অস্ত্রটির নকশা যখন উৎপাদনের অনুমোদন প্রাপ্তির উদ্দেশ্যে ইউনাইটেড স্টেটস ডিফেন্স ফায়ার আর্ম ডিজাইনে প্রদান করা হয়, তখন তারা এটিকে ১২ গেজের শটগান হিসেবে তালিকাভুক্ত করেন। অস্ত্রটির বিকাশ উৎপাদন সম্পর্কে ডিপার্টমেন্ট অফ ডিফেন্সের সিদ্ধান্ত ছিলো, অস্ত্রটির জন্য গুলি তৈরির খরচ বেশি এবং এটি মার্কিন অস্ত্রগারের প্রয়োজনীয় চাহিদা পূরণে সমর্থ হবে না, তাই তারা এই অস্ত্রটি নিজেদের জন্য উৎপাদনে অস্বীকৃতি জানায়। কিন্তু সত্যিকার অর্থে, প্যাংকর প্রতিরক্ষা দপ্তরের আওতাভুক্ত ছিলো না, বরং এটি ছিলো অন্যান্য সাধারণ অাগ্নেয়াস্ত্র নির্মাণকারী প্রতিষ্ঠানের মতো। এর ফলে প্রতিরক্ষা অধিদপ্তর তাদের ব্যাপারটি অতো আমলে নেয়নি। এই প্রশাসনিক জটিলতা প্যাংকর কর্পোরেশনকে দেউলেত্বর দিকে ঠেলে দেয়, কারণ মার্কিন সরকার অস্ত্রটির রপ্তানির অনুমোদন না দেওয়ায় আগ্রহী বাইরের দেশগুলোর কাছে তা বিক্রি করা সম্ভব হয়নি। ফলশ্রুতিতে দেনাশোধের জন্য প্যাংকর নিজের সম্পত্তি পূর্বে নির্মিত এই শটগানের কিছু প্রোটোটাইপ বিক্রি করতে বাধ্য হয়। == তথ্যসূত্র == == বহিঃসংযোগ == Modern Firearms Jackhammer Movie Gun Services Pancor Jackhammer
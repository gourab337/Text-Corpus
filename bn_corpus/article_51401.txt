'''পদবী''' হল নামের শেষাংশ বা উপাধি। এর ইংরেজি অর্থ Designation. == বাঙ্গালী হিন্দু পদবী == ভারতের পশ্চিমবঙ্গ, আসাম ত্রিপুরা এবং বাংলাদেশে বসবাসরত বাঙ্গালী হিন্দু পদবীসমূহ বেশ বৈচিত্র্যপূর্ণ এখানে যেমন ধর্মীয় জাতিভেদ প্রথার প্রভাব বিদ্যমান তেমনই ঐতিহ্যবাহী পেশা হতে পদবী গ্রহণের রেওয়াজ বিদ্যমান। বৈদিক যুগে কোনও পদবী হতো না। এগুলির সৃষ্টি প্রায় ১০০০ বছর আগে মাত্র। ইতিহাসবিদদের মতে এই কৌলীন্য প্রথা হর্ষবর্ধনের সময়কাল হতে শুরু হয়েছে। কনৌজকে কেন্দ্র করে তিনটি সাম্রাজ্যের স্থাপনা হয়েছিলো। রাজ্যসীমার দক্ষিণ দিকে ছিল রাষ্ট্রকূট সাম্রাজ্য, পূর্ব দিকে ছিল পাল সাম্রাজ্য এবং গুর্জর-প্রতিহার শাসক বৎসরাজার হাতে। পাল সম্রাট ধর্মপাল সর্বপ্রথম বাংলায় কৌলীন্য প্রথা প্রচলন করেছিলেন ছিলেন। তাই তাকে কৌলীন্য প্রথা প্রবর্তনকারী হিসেবে ইতিহাসবিদগন আক্ষ্যায়িত করেন। এসময় অভিবক্ত বঙ্গে রাঢ় বরেন্দ্র এই দুই অঞ্চলে ভিন্ন ভিন্ন কুলীনরা বসবাস করতেন। বাঙ্গালী হিন্দুরা বহুবার নিজেদের পদবী পরিবর্তন করেছেন, কখনও পেশাভিত্তিক কারণে আবার কখনও বর্ণ প্রথার জন্য। বাঙ্গালী হিন্দুদের পদবীসমূহ হিন্দুধর্মের চার বর্ণ যথা ব্রাহ্মণ, ক্ষত্রিয়, বৈশ্য(কপালী) শূদ্র এর মাঝে ভাগ করা হয়ে থাকে। এছাড়াও পরবর্তীতে নতুন একটি বর্ণ যা কায়স্থ হিসেবে পরিচিতি লাভ করে হিন্দু সমাজে, তাদের পদবীসমূহের মাঝেও বৈচিত্র লক্ষ্য করা যায়। তাছাড়া ব্রিটিশ শাসন আমলে ভূ-স্বামীদের আলাদা পদবী প্রদান করতেও দেখা যায়। কর্মজীবি শ্রেণীর অন্তর্গত ব্যাক্তিদের মাঝেও নিজ নিজ কর্মানুসারে পদবী বিদ্যমান হিন্দু সমাজে। ==বাঙ্গালী মুসলীম পদবী== ইসলাম ধর্মের মতে কোন পদবী নেই। মুসলীমদের জাতির পিতা হযরত ইব্রাহিম (সাঃ), তার সময়কালে কোন পদবী ছিলো না। মূলত পিতার নামেই বংশের পরিচয় হয় বলে মুসলীমদের মাঝে পদবীর ভিন্নতা দেখা যায়। লেখক গবেষক '''এস এম শাহনূর''' প্রণীত "পদবীর সাতকাহন" লেখেন বাংলাদেশ এবং ভারতের পশ্চিমবঙ্গে বসবাসরত বাঙ্গালী মুসলমানদের পদবীসমূহ বেশ বৈচিত্রপূর্ণ। এখানে যেমন ধর্মীয় প্রভাব বিদ্যমান তেমনই ঐতিহ্যবাহী পেশাকেও পদবী হিসেবে গ্রহণের রেওয়াজ বিদ্যমান। অনেক নিচু বর্ণের হিন্দুরা ইসলাম ধর্ম গ্রহণের পর তাদের পূর্ব পদবী পরিত্যাগ করেনি তাই অনেক মুসলীম পদবীর সাথে হিন্দু পদবীর মিল পাওয়া যায়। ==বাঙ্গালী খ্রিস্টান পদবী== বাংলাদেশ এবং ভারতের পশ্চিমবঙ্গে বসবাসরত বাঙ্গালী খ্রিস্টানদের পদবীসমূহ বেশ বৈচিত্রপূর্ণ। এখানে যেমন ধর্মীয় প্রভাব বিদ্যমান তেমনই ঐতিহ্যবাহী পেশাকেও পদবী হিসেবে গ্রহণের রেওয়াজ রয়েছে। অনেক ক্ষেত্র আবার দেখা যায় যে, ভিনদেশীয় পদবীকে গ্রহণ করা হচ্ছে কিছুটা পরিমার্জন করে। অনেক নিচু বর্ণের হিন্দুরা খ্রিষ্ট ধর্ম গ্রহণের পর তাদের পূর্ব পদবী পরিত্যাগ করেনি তাই অনেক খ্রিস্টানদের পদবীর সাথে হিন্দু পদবীর মিল পাওয়া যায়। ==তথ্যসূত্র==
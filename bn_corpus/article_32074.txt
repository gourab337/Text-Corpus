'''কার্লোস রিকার্ডো ব্রাদওয়েট''' (; জন্ম: ১৮ জুলাই, ১৯৮৮) বার্বাডোসে জন্মগ্রহণকারী ওয়েস্ট ইন্ডিজের উদীয়মান ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য তিনি। দলে তিনি মূলতঃ অল-রাউন্ডার হিসেবে ভূমিকা রাখছেন। ডানহাতে ব্যাটিংয়ের পাশাপাশি বোলিং করে থাকেন '''কার্লোস ব্রাদওয়েট'''। == খেলোয়াড়ী জীবন == ১১ অক্টোবর, ২০১১ তারিখে বাংলাদেশের বিপক্ষে তার টুয়েন্টি২০ আন্তর্জাতিকে অভিষেক ঘটে। সাত দিন পর ১৮ অক্টোবর, ২০১১ তারিখে একই দলের বিপক্ষে একদিনের আন্তর্জাতিক সিরিজে অভিষিক্ত হন তিনি। ২০১৫ সালে শ্রীলঙ্কা সফরে কোল্টস ক্রিকেট ক্লাব মাঠে শ্রীলঙ্কা বোর্ড সভাপতি একাদশের বিপক্ষে ৫৮ বলে ১১৩ রান তোলেন। ৫০ ওভারের প্রস্তুতিমূলক খেলায় দলীয় সংগ্রহ ১০৯/৭ হবার পর আন্দ্রে রাসেলের সাথে অষ্টম উইকেট জুটিতে ১৯৩ রান তোলে দলকে ৩১৮ রানে নিয়ে যেতে সহায়তা করেন। ২৬ ডিসেম্বর, ২০১৫ তারিখে অস্ট্রেলিয়া সফরে স্বাগতিক অস্ট্রেলিয়ার বিপক্ষে মেলবোর্ন ক্রিকেট গ্রাউন্ডে অনুষ্ঠিত দ্বিতীয় টেস্টে তার অভিষেক ঘটে। == ২০১৬ আইসিসি বিশ্ব টুয়েন্টি২০ == ভারতে অনুষ্ঠিত ২০১৬ সালের আইসিসি বিশ্ব টুয়েন্টি২০ প্রতিযোগিতায় ওয়েস্ট ইন্ডিজ ক্রিকেট দলের অন্যতম সদস্য মনোনীত হন। চূড়ান্ত খেলায় ইংল্যান্ডের বিপক্ষে জয়ের জন্য শেষ ওভারে ১৯ রানের দরকার পড়লে প্রথম চার বলে চারটি ছক্কা হাঁকিয়ে দলের জয় নিশ্চিত করেন। এরফলে ওয়েস্ট ইন্ডিজ চার উইকেটের ব্যবধানে জয় পায় দ্বিতীয়বারের মতো শিরোপা জয় করে। এছাড়াও, প্রথম ওয়েস্ট ইন্ডিয়ান হিসেবে টুয়েন্টি২০ আন্তর্জাতিকে ধারাবাহিকভাবে চারটি ছক্কা হাঁকান। == তথ্যসূত্র == == আরও দেখুন == রন স্যাগার্স দীনেশ রামদিন ওয়েস্ট ইন্ডিজ ক্রিকেট দল ২০১৬ আইসিসি বিশ্ব টুয়েন্টি২০ == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার ইন্ডিজের টুয়েন্টি২০ আন্তর্জাতিক ক্রিকেটার ক্যাম্পাসেস এন্ড কলেজেসের ক্রিকেটার ট্রাইডেন্টসের ক্রিকেটার ক্রিকেটার ক্রিকেটার ক্যাপিটালসের ক্রিকেটার ক্রিকেট বিশ্বকাপের ক্রিকেটার
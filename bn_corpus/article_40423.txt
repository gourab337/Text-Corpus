'''সৈয়দপুর ক্যান্টনমেন্ট বোর্ড হাই স্কুল ''' বাংলাদেশের নীলফামারীর সৈয়দপুরে অবস্থিত বাংলাদেশ সেনাবাহিনীর নিয়ন্ত্রণাধীন একটি শিক্ষা প্রতিষ্ঠান। দিনাজপুর শিক্ষাবোর্ডের অধীন এই প্রতিষ্ঠানে প্রাথমিক, নিম্ন মাধ্যমিক এবং মাধ্যমিক স্তরে শিক্ষা কার্যক্রম চালু রয়েছে। বর্তমানে স্কুলটি সামরিক ভূমি সেনানিবাস অধিদপ্তর, ঢাকা সেনানিবাস অধিনে পরিচালিত হয়ে আসছে। == ইতিহাস == এটি ১৯৭২ সালের পুর্বে বাঙ্গালীপুর কলোনী প্রাথমিক বিদ্যালয় হিসেবে পরিচিত ছিলো যার প্রতিষ্টাকাল ১৯৫০ এরপর ১৯৭২ সালে সেনানিবাসে কর্মরত ব্যক্তিবর্গের সন্তানদের লেখাপড়ার মানউন্নায়ন এর সার্থে বিদ্যালয়টিকে ক্যান্টনমেন্ট বোর্ড এর অধিনস্ত করা হয় ১৯৭৯ সালে জুনিয়র হাই স্কুল এবং ১৯৮০ সালে হাই স্কুল রুপে আত্নপ্রকাশ করে। ১৯৯১ সালে এখানে শিশু শ্রেনিতে পাঠদান শুরু করা হয়। == ক্যাম্পাসের বর্ণনা == এর অবস্থান সৈয়দপুর বিমানবন্দরের ঠিক পাশে এবং সৈয়দপুর শহর হতে এক কিলোমিটার দূরে। এটি সৈয়দপুর সেনানিবাস এর দক্ষিণ-পর্শ্চিম কোনে অবস্থিত। == অবকাঠামো == প্রতিষ্ঠানে রয়েছে উন্নত আধুনিক অবকাঠামোগত সুবিধাদি। প্রতিষ্ঠানের ইংরেজী বর্ণ '''T''' আকৃতির একটি ভবন রয়েছে। পদার্থ, রসায়ন, জীববিদ্যা, কম্পিউটার বিজ্ঞান প্রভৃতি বিষয়ভিত্তিক গবেষণাগার। বিদ্যালয়ের সামনেই রয়েছেএকটি মাঠ এছড়া পাশে আরেকটি মাঠে শিশুদের খেলাধুলার বিভিন্ন সরঞ্জাম রয়েছে। == সুযোগ-সুবিধা == ছাত্র-ছাত্রী পরিবহনের জন্য রয়েছে ১টি বাস। এছাড়াও রয়েছে অভিভাবকদের জন্য বিশ্রামাগার, সুবিশাল খেলার মাঠ নার্সারির শিশুদের জন্য পার্ক প্রভৃতি। ছাত্র-ছাত্রীদের জন্য আছে একটি ক্যান্টিন। == সহশিক্ষা কার্যক্রম == এই প্রতিষ্ঠানে লেখাপড়ার পাশাপাশি নিয়ম-শৃঙ্খলার চর্চা খেলাধুলাসহ অন্যান্য সহপাঠ কার্যক্রমের প্রতি বিশেষ গুরুত্ব প্রদান করা হয়। অভিভাবকদের সঙ্গে মত বিনিময়ের জন্য আছে অভিভাবক দিবসের ব্যবস্থা। শিক্ষার্থীদের মধ্যে উৎসাহ উদ্দীপনা প্রতিযোগিতামূলক মনোভাব সৃষ্টির লক্ষ্যে সকল শিক্ষার্থীকে চারটি হাউজে বিন্যস্ত করে নিয়মিতভাবে বিভিন্ন আন্তঃ হাউজ প্রতিযোগিতা; যেমন বির্তক, আবৃত্তি, সঙ্গীত, খেলাধুলা, চিত্রাংকন, দেয়াল পত্রিকা প্রকাশ প্রভৃতি প্রতিযোগিতা অনুষ্ঠিত হয়। এছাড়াও বি এন সি সি, স্কাউটস, গার্ল গাইডস, রেড ক্রিসেন্ট প্রভৃতি সংগঠনের শাখা রয়েছে। == লাইব্রেরি == এই প্রতিষ্ঠানের লাইব্রেরিতে প্রায় ১৪৮১০ বই রয়েছে। এর মধ্যে রয়েছে নার্সারী থেকে দশম শ্রেণী পর্যন্ত সকল শ্রেণীর পাঠ্যবই, অভিধান, সাধারণ জ্ঞান, ম্যাগাজিন, উপন্যাস প্রভৃতি। == তথ্যসূত্র == == বহিসংযোগ == অফিসিয়াল ওয়েবসাইট প্রতিষ্ঠিত উপজেলা শিক্ষা বোর্ডের প্রতিষ্ঠান জেলার বিদ্যালয়
'''পাকিস্তানি বাঙালি''' () বলতে পাকিস্তানের সমস্ত নাগরিকদের বুঝায়, যারা জাতিগতভাবে বাঙালি এবং পাকিস্তানের নাগরিক। তারা পূর্ব পাকিস্তান থেকে পশ্চিম পাকিস্তানে বসবাস করতে এসেছিল অথবা ১৯৭১ সালে বাংলাদেশের স্বাধীনতা অর্জনের পর বাংলাদেশ থেকে পাকিস্তানে এসে নাগরিকত্ব পেয়েছেন। বাংলাদেশী টাকার চেয়ে পাকিস্তানের রুপির মান কম হওয়ায় পাকিস্তানে এসে কাজ করে অর্থ উপার্জন করা তাদের জন্য খুব বেশি লাভজনক নয়। অধিকাংশ পাকিস্তানি বাঙালি দুইটি ভাষায় কথা বলতে জানেন। তাদের একটি হলো উর্দু এবং অন্যটি বাংলা। তারা মূলত করাচি শহর এবং এর আশেপাশে বসবাস করেন। == ইতিহাস == === ১৯৪৭ এর পূর্বে === বিংশ শতাব্দীর শুরুর দিক থেকে পাকিস্তানি বাঙালিরা পূর্ব বাংলা থেকে পাকিস্তানে এসে বসবাস শুরু করেন। তারা তখন সিন্ধু প্রদেশে বসবাস শুরু করেন। তারা সেখানে গিয়ে পাকিস্তানের ভাষা সংস্কৃতি রপ্ত করে দ্বিভাষিক নাগরিকে পরিণত হন। তারা বাংলার পাশাপাশি উর্দু ভাষায় কথা বলা শুরু করেন। === ১৯৪৭ থেকে ১৯৭১ === ১৯৪৭ সালে ভারত ভাগের মাধ্যমে পাকিস্তান স্বাধীনতা লাভ করে। পুর্ব পাকিস্তান থেকে তখন বহু বাঙালি পশ্চিম পাকিস্তানের করাচি শহরে বসবাসের জন্য যায়। তারা মূলত ব্যবসা এবং শিক্ষা অর্জনের জন্য পাকিস্তানে যেত। ১৯৭১ সালে পাকিস্তান থেকে বাংলাদেশ স্বাধীন হলে তাদের অনেকেই নব্য স্বাধীন রাষ্ট্রে ফিরে আসেন এবং অনেকেই সেখানে রয়ে যান। === ১৯৭১ এর পরে === ১৯৭১ সালের পর বিভিন্ন সময় হাজার হাজার অবৈধ বাংলাদেশী অভিবাসী পাকিস্তানে এসেছে, বিশেষ করে ১৯৮০-এর দশকে। ১৯৯৫ সালের মধ্যে পাকিস্তানে অভিবাসীর সংখ্যা ২,৫০০,০০০ জন ছাড়িয়ে যায়। তৎকালীন প্রধানমন্ত্রী বেনজির ভুট্টোর শাসনামলে কিছু শীর্ষ উপদেষ্টা বিপুল সংখ্যক বাংলাদেশী অভিবাসী জনসংখ্যাকে রাষ্ট্রের জন্য ভীতিজনক আখ্যা দেন। তাদের ধারণা ছিল বাঙালিরা হয়তো করাচির দ্বিতীয় বৃহত্তম গোষ্ঠীতে পরিণত হয়ে দেশের জনমিতিকে প্রভাবিত করে ফেলে। এরপর প্রধানমন্ত্রী ভুট্টো অভিবাসীদের বিতাড়নবিষয়ক একটি কঠোর আদেশ জারী করেন। ফলে সম্পর্কে টানাপোড়ন সৃষ্টি হয়। তখন বাংলাদেশের প্রধানমন্ত্রী ছিলেন খালেদা জিয়া। তিনি ভুট্টোর এই ঘোষণা প্রত্যাখ্যান করেন। পাকিস্তানের অনেক গোষ্ঠী এই ঘোষণাকে ইসলামবিরোধী বলে মনে করেন। == জনমিতি == শেখ মুহাম্মাদ ফিরোজ, পাকিস্তানি বাঙালি বিষয়ক কমিটির চেয়ারম্যান, এর দেয়া তথ্য অনুসারে পাকিস্তানে প্রায় ২০০টি বাঙালি জনবসতি আছে। এর মধ্যে ১৩২টিই করাচিতে। করাচির বাঙালি বসতি অঞ্চলকে "মিনি বাংলাদেশ" বলে আখ্যায়িত করা হয়। এসব অঞ্চলে রঙিন বাংলা সাইনবোর্ড, ভাসানী ক্যাপ, লুঙ্গি এবং কোর্তা ইত্যাদি প্রায়ই দেখা যায়। করাচির চট্টগ্রাম কলোনীতে একটি বাজার আছে, যা সারা পাকিস্তানে ঢাকার কাপড়ের জন্য বিখ্যাত। তবে সাম্প্রতিককালে, বাঙালির সংখ্যা কমে যাচ্ছে। জাতিগত রেষারেষির জন্য পাকিস্তানের বাঙালিরা এখন অন্যত্র ভ্রমণ করছে। == উল্লেখযোগ্য ব্যক্তি == খাজা হাসান আসকারি, ঢাকার সর্বশেষ নবাব আলমগীর, ১৯৭০ এবং ৮০ এর দশকের বিখ্যাত সঙ্গীতশিল্পী রবিন ঘোষ, পাকিস্তানি সঙ্গীত পরিচালক এবং গায়ক শবনম, পাকিস্তানের বিখ্যাত নায়িকা মুন্নী বেগম, পাকিস্তানের গজল শিল্পী নুরুল আমিন, পাকিস্তানের সাবেক প্রধানমন্ত্রী হবীবুল্লাহ বাহার চৌধুরী, একজন রাজনীতিবিদ, সাংবাদিক এবং ক্রীড়াবিদ রুপা ফারুকী, ব্রিটিশ লেখিকা (অর্ধ পাকিস্তানি, অর্ধ বাংলাদেশি) তারিক ফাতেমি, যুক্তরাষ্ট্র ইউরোপীয় ইউনিয়নে নিযুক্ত সাবেক পাকিস্তানি দূত নারীবাদী লেখিকা আলতাফ হোসেন, ডনের প্রতিষ্ঠাতা সম্পাদক ইকরাম সেহগাল, প্রতিরক্ষা বিশ্লেষক হোসেন শহীদ সোহরাওয়ার্দী, পাকিস্তানের সাবেক প্রধানমন্ত্রী. হাসান শহীদ সোহরাওয়ার্দী, রাজনীতিবিদ বেগম আখতার সুলাইমান, হোসেন শহীদ সোহরাওয়ার্দীর কন্যা == তথ্যসূত্র == == বহিঃসংযোগ == Bangladeshi migrants struggle in Karachi slum (video) You Can't Get There From Here: Bengali immigrants in Pakistan now wish they'd never left Bangladesh Bengali immigrants in Karachi polarised over violence in Bangladesh Bengalis afraid of losing their identity and rights The Bengal Borderland: Beyond State and Nation in South Asia Too many mouths to feed in Karachi’s slum fishermen’s colony In Search of an Identity No CNICs for Pakistani Bengalis means no jobs for them বংশোদ্ভূত পাকিস্তানি ব্যক্তিত্ব বংশোদ্ভূত পাকিস্তানী ব্যক্তি with unreviewed translations
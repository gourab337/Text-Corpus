'''ঊষা''' তারাটি () বা "জিটা ওরি" (ζ Ori) নামে পরিচিত। কালপুরুষ বা ওরিয়ন নক্ষত্রমণ্ডলে জিটা ক্রমাঙ্কিত এই তারাটি প্রায় ৮০০ আলোকবর্ষ দূরে 'ট্রিপল স্টার' হিসেবে অবস্থিত, যাদের খালি চোখে আলাদা করা সম্ভব নয়। এই তারাটি আরো দুটি দৃশ্যতঃ পৃথক তারা অনিরুদ্ধ এবং চিত্রলেখ (Mintaka)-এর সমন্বয়ে কালপুরুষের কোমরবন্ধ (Orion's Belt) গঠন করে। কাছাকাছি এক সরলরেখা বরাবর পাশাপাশি এই তিনটি তারা থাকায় কালপুরুষের কোমরবন্ধ দ্বারা কালপুরুষকে খুঁজে পাওয়া সহজ। কোমরবন্ধের ঝুলে থাকা দিকটির বাহিরের তারাটিই হল ঊষা। ঊষা নিজে আবার আমাদের দৃশ্যপথে প্রায় সমরৈখিক (তাই দৃশ্যতঃ অপৃথক্য) তিনটি তারার সমন্বয় (ট্রিপল স্টার) যাদের মধ্যে প্রধান তারাটি একটি গরম নীল অতিদানব তারা যার পরম প্রভার মান -৫.২৫ এবং "ও শ্রেণীর" অর্থাৎ প্রকৃত উজ্জ্ব্লতার হিসাবে উজ্জ্বলতম তারাদের মধ্যে আপাতভাবে উজ্জ্বলতম যখন দৃশ্যমান প্রভা +২.০৪। তবে অবশ্য পৃথবীর নিকটে থাকার জন্য লুব্ধক ইত্যাদি অনেক তারা প্রকৃত প্রভায় অনেক কম উজ্জ্বল (+১.৪২) হয়েও আপাত প্রভায় ঊষার থেকে উজ্জ্বলতর (লুব্ধকের দৃশ্যমান প্রভা -১.৪৬)। == পর্যবেক্ষণ ইতিহাস == ঊষা তারাটি অতি প্রাচীন কাল থেকেই সুপরিচিত এবং এই তারাটি কালপুরুষের কোমরবন্ধে থাকায় এর ব্যাপক সাংস্কৃতিক তাত্পর্য হয়েছে। ১৮১৯ সালে একজন অপেশাদার জার্মান জর্জ কে. কোনস্কি সর্বপ্রথম এই তারাটিকে দ্বৈত তারা (double star) হিসেবে উল্লেখ করেন। অতি সম্প্রতি ১৯৯৮ সালে লয়েল মানমন্দিরের একটি দল প্রধান উজ্জ্ব্লল তারাটি খুঁজে পায় যেটা সূক্ষ্ণ বর্ণালীর পরিমাপের যন্ত্রের সাহায্যে ১৯৭০ দশকে ধারনা করা হয়েছিল। প্রাথমিকভাবে ধারনা করা হয়েছিল যে, এই তারাটি ১৫০০ আলোকবর্ষ দূরে অবস্থিত কিন্তু হিপ্পারকস নামক কৃত্রিম উপগ্রহের সাহায্যে সঠিক দূরত্ব মাপা সম্ভব হয় যার মান ৭০০ আলোকবর্ষ। == জগৎ == ঊষা তারা এবং সূর্যের তুলনা (পরিমাপকৃত) ঊষাজগৎ তিনটি তারার সমন্বয়ে গঠিত এবং কালপুরুষ কোমরবন্ধের পূর্বদিকে সৌরজগৎ হতে প্রায় ৮০০ আলোকবর্ষ দূরে অবস্থিত। প্রধান তারাটি যা Alnitak নামে পরিচিত, আসলে দুটি তারার সমন্বয়ে গঠিত। একটি হল Alnitak Aa (একটি নীল অতিদানব তারা, প্রকৃত প্রভা -৫.২৫ এবং আপাত প্রভা ২.০) অপরটি হল Alnitak Ab (একটি নীল বামন তারা, প্রকৃত প্রভা -৩.০ এবং আপাত প্রভা ৪.০, ১৯৯৮ সালে আবিষ্কৃত)। Alnitak Aa সূর্যের ভরের ২৮ গুণ এবং ব্যাসের ২০ গুণ বড়। Alnitak একটি 'টাইপ বি' তারা এবং প্রতি ১,৫০০ বছরে Alnitak Aa-এর কক্ষপথে একবার প্রদক্ষিণ করে। চতূর্থ একটি তারা Alnitak এর ধারণা করা হয়েছিল কিন্তু তা Aa-Ab-B গোষ্ঠীর বলে প্রমাণ করা সম্ভব হয়নি। == তথ্যসূত্র == == বহিঃসংযোগ == Image of Alnitak from APOD বিজ্ঞান
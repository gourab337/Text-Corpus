বাংলাদেশের সংবিধান অনুসারে চারটি প্রধান গাঠনিক নীতির মাঝে অন্যতম একটি হল সমাজতন্ত্র। অন্যান্য সমাজতান্ত্রিক দেশে সকল ধরনের উৎপাদন সরকার কর্তৃক নিয়ন্ত্রিত হয়, সেই হিসেবে বাংলাদেশের সমাজতন্ত্র ভিন্ন। সংবিধানে মুক্ত সমাজের ধারণায় সমাজতন্ত্রকে অন্তর্ভুক্ত করা হয়েছে। সংবিধানে রাষ্ট্রের সাথে ব্যক্তি মালিকানায় সম্পদের মালিকানা সহযোগিতাকে সমর্থন করে। == ইতিহাস == ১৯৭১ সালে বাংলাদেশের স্বাধীনতার পর যুদ্ধ বিধ্বস্ত বাংলাদেশের অর্থনৈতিক অবস্থার উন্নয়নে সরকার কর্তৃক কিছু সমাজতান্ত্রিক পদক্ষেপ নেয়া হয়েছিল। সমাজতান্ত্রিক জাতি গঠনের উদ্দেশ্যে অনেক বড় মধ্যম আকারের এবং সরকারি প্রতিষ্ঠানকে জাতীয়করণ করা হয়েছিল। ১৯৭২ সালের ২৬শে মার্চ বিদেশী ব্যাংক ব্যতিরকে সকল ব্যাংকের জাতীয়করণ করা হয়। শুধুমাত্র কিছু ছোট কুটিরশিল্প প্রতিষ্ঠান এই জাতীয়করন প্রক্রিয়ার মধ্য দিয়ে যায়নি। সরকারি ক্ষেত্র খুব দ্রুত প্রসারিত হলেও জিডিপিতে এসব প্রতিষ্ঠানের অবদান খুব উল্লেখযোগ্য ছিল না। দেশের অর্থনীতির ৮০ শতাংশ যে কৃষিক্ষেত্রের উপর নির্ভরশীল, সেই কৃষিক্ষেত্রের সরকারীকরন না করায় এমনটা হয়েছিল। ১৯৭৫ সালের ২৫শে জানুয়ারি শেখ মুজিবুর রহমান একদলীয় সমাজতান্ত্রিক দল, বাংলাদেশ কৃষক শ্রমিক আওয়ামী লীগ (বাকশাল) এর ঘোষণা দেন। বাকশাল সংবিধানের চতুর্থ সংশোধনী অনুসারে গঠিত হয়। রাষ্ট্রপতির নির্দেশ মোতাবেক, অন্য সমস্ত রাজনৈতিক দলকে নিষিদ্ধ করা হয়। বাংলাদেশের দ্বিতীয় বিপ্লব তত্ত্ব মোতাবেক এই দলটির মাধ্যমেই রাষ্ট্রের সমাজতন্ত্র গঠনের সূচনা হয়। বাকশাল মূলতঃ দ্বিতীয় বিপ্লবের লক্ষ্য পূরণে একটি সিদ্ধান্ত গ্রহণের দল ছিল। ১৯৭৫ সালের শেখ মুজিবের হত্যাকান্ডের মধ্য দিয়ে বাকশালের নিষ্পত্তি ঘটে। জিয়াউর রহমানের সামরিক শাসনামলে (১৯৭৫-১৯৮১) এবং হুসাইন মুহাম্মদ এরশাদ (১৯৮২-১৯৯০) সমাজতান্ত্রিক নীতি সম্পর্কিত আলোচনাকে বর্জন করা হয়। রাষ্ট্রীয় বাতিল করা হয়। ব্যবসা-বাণিজ্যে স্বাধীনতা এবং রপ্তানিতে উৎসাহ প্রদান করা হয়। এর মধ্য দিয়ে বাংলাদেশ দক্ষিণ এশিয়ার মধ্যে সবচেয়ে স্বাধীন অর্থনীতির কর্ণধার হয়ে উঠে। == আরও দেখুন == বাংলাদেশের সরকার ব্যবস্থা == তথ্যসূত্র == সংবিধান অর্থনীতি রাজনীতি সমাজতন্ত্র
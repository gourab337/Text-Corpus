'''ব্রিটিশ সাম্রাজ্যের আদেশ''' () হচ্ছে এক ধরনের সম্মানসূচক ব্রিটিশ পদবী। রাজা পঞ্চম জর্জ কর্তৃক জুন, ১৯১৭ সালে এটি তুলনামূলকভাবে নতুনতর পদবীরূপে সৃষ্টি করা হয়। পদবীটি সাধারণ জনগণ এবং সামরিক বাহিনীতে কর্মরতদের যথাযথভাবে মর্যাদাদানের লক্ষ্যে তৈরী করা হয়েছে। পাঁচটি শ্রেণীতে বিভক্ত ওবিই পদবীতে বড় থেকে ছোট অণুক্রমে প্রদান করা হয়। পদবীটিকে দ্য '''মোস্ট এক্সিলেন্ট অর্ডার অব দ্য ব্রিটিশ এম্পায়ার''' নামে অভিহিত করা হয়। == শ্রেণীবিন্যাস == ওবিই পদবীকে বড় থেকে ছোট অণুক্রমে সাজিয়ে পাঁচটি শ্রেণীতে বিভাজন ঘটানো হয়েছে '''নাইট গ্র্যান্ড ক্রস''' বা '''ডেম গ্র্যান্ড ক্রস''' (জিবিই) '''নাইট কমান্ডার''' বা '''ডেম কমান্ডার''' (কেবিই বা ডিবিই) '''কমান্ডার''' (সিবিই) '''অফিসার''' (ওবিই) '''মেম্বার''' (এমবিই) তন্মধ্যে শীর্ষতম দুই র‌্যাঙ্কিংধারী নাইট অথবা ডেমগণ তাদের নামের শীর্ষভাগে ''স্যার'' (পুরুষ) কিংবা ''ডেম'' (নারী) উপাধিরূপে ব্যবহার করতে পারেন। তবে, পদবীধারণ করা বাধ্যতামূলক নয়। সম্মানসূচক পদবীর প্রতিপাদ্য বিষয় হচ্ছে ''ঈশ্বর এবং সাম্রাজ্যকে ধন্যবাদ জানিয়ে''। ব্রিটিশ সম্মানসূচক পদবীটি ব্রিটেনের সম্মাননা পদ্ধতির সবচেয়ে নবীনতম; কিন্তু দশ লক্ষ জীবিত ব্যক্তি বিশ্বব্যাপী পদবী ধারণ করে আছেন যা সংখ্যার আকারে বৃহত্তম। == ইতিহাস == মূলতঃ রাজা পঞ্চম জর্জ প্রথম বিশ্বযুদ্ধে জয়লাভের স্বীকৃতিস্বরূপ হাজার হাজার লোককে সম্মাননা জানাতে চেয়েছিলেন। তিনি সম্মাননার বাইরে সাধারণ সৈনিকদেরকে রেখেছিলেন। সেজন্যে তিনি ব্রিটিশ সম্মাননা পদ্ধতিতে রূপরেখা প্রণয়ন করেন কেবলমাত্র জ্যেষ্ঠ সামরিক কর্মকর্তা এবং সাধারণ নাগরিকগণ অর্ডার অব দ্য বাথ উপাধি ধারণ করবেন। অর্ডার অব সেন্ট মাইকেল এবং সেন্ট জর্জ কূটনীতিবিদদের সম্মানে প্রদান করা হবে। ব্রিটিশ রাজ পরিবারের সাথে সম্পৃক্ত সেবাদানকারী ব্যক্তিগণ রয়েল ভিক্টোরিয়ান অর্ডার সম্মাননা পাবেন। রাজা পঞ্চম জর্জ প্রথম বিশ্বযুদ্ধকালীন সময়ে যুদ্ধক্ষেত্রের বাইরে অগণিত ব্যক্তিদের সম্মান জানানোর পদক্ষেপ নেন। প্রতিষ্ঠাকালীন সময়ে ১৯১৮ সালে সম্মাননাটি কেবলমাত্র একটি বিষয়কে ঘিরেই প্রবর্তিত হয়েছিল। কিন্তু পরবর্তীকালে এটি সামরিক এবং সাধারণ নাগরিক দুটি অংশে বিভাজিত হয়ে যায়। == তথ্যসূত্র ==
'''জুলিয়া পিয়ারসন''' (; জন্ম: ১৯৫৯ কিংবা ১৯৬০) ফ্লোরিডা অঙ্গরাজ্যে জন্মগ্রহণকারী মার্কিন গোয়েন্দা সংস্থার প্রথম নারী পরিচালক। তিনি পূর্বতন পরিচালক মার্ক সুলিভানের স্থলাভিষিক্ত হবেন। যুক্তরাষ্ট্রের প্রেসিডেন্ট বারাক ওবামা জুলিয়া পিয়ারসনকে গোয়েন্দা সংস্থার (সিক্রেট সার্ভিস) পরিচালক হিসেবে নিয়োগ দিয়েছেন। তিনি হতে যাচ্ছেন প্রথম নারী পরিচালক। == প্রাথমিক জীবন == যুক্তরাষ্ট্রের ফ্লোরিডায় ১৯৫৯ সালে জন্ম জুলিয়ার। বিদ্যালয়ে পড়াশোনার সময় তিনি ডিজনি ওয়ার্ল্ডে কাজ করতেন। ১৯৮১ সালে ক্রিমিনাল জাস্টিস বিষয়ে ইউনিভার্সিটি অব সেন্ট্রাল ফ্লোরিডা থেকে স্নাতক সম্পন্ন করেন। ছোটবেলা থেকেই কাজের প্রতি আগ্রহ ছিল জুলিয়ার। তাই পড়াশোনার ক্ষেত্র হিসেবেও তিনি পছন্দ করেছিলেন ক্রিমিনাল জাস্টিসকে। == কর্মজীবন == স্নাতক সম্পন্ন করার পর জুলিয়া ওরল্যান্ডো পুলিশ বিভাগে (ওপিডি) প্রায় তিন বছর চাকরি করেন। বিভাগে থাকাকালে তিনিই প্রথম নারী পুলিশ হিসেবে ওপিডি বিট (যাঁরা সাধারণ নাগরিকদের কাছাকাছি থেকে সেবা দেন) কর্মকর্তা হিসেবে কাজ করেছেন। ইউএসএসএসে যোগ দেয়ার পর ধীরে ধীরে পদোন্নতি হতে থাকে। কাজের দক্ষতাস্বরূপ সংস্থায় উপসহকারী পরিচালক, বিশেষ গোয়েন্দাসহ যুক্তরাষ্ট্রের প্রেসিডেন্টদের গোয়েন্দা শাখার গুরুত্বপূর্ণ দায়িত্ব পালন করেন। ইউএসএসএসের প্রধান পরিচালক হিসেবে জুলিয়ার নাম ঘোষণা করে এক বিবৃতিতে বর্তমান মার্কিন প্রেসিডেন্ট ওবামা বলেন, 'এই সংস্থায় ৩০ বছরেরও বেশি সময় ধরে একনিষ্ঠতার সঙ্গে কাজ করে জুলিয়া কাজের প্রতি নারী-পুরুষের সমান উৎসর্গের দৃষ্টান্ত স্থাপন করেছেন।' প্রেসিডেন্ট ওবামা আরও জানান, 'জুলিয়ার অর্জন সবার জন্য একটি অনন্য দৃষ্টান্ত। আমি জানি তার এই অভিজ্ঞতা একটি গুরুত্বপূর্ণ সংস্থার প্রধান হিসেবে কাজ করতে নতুন চ্যালেঞ্জ গ্রহণে তাকে নির্দেশনা দেবে। জুলিয়া ১৯৮৩ সালে গোয়েন্দা সংস্থার মিয়ামি শাখায় যোগদান করেন। ১৯৮৮ সালের পর তিনি প্রেসিডেন্টের নিরাপত্তা বিভাগে বছর কাজ করেন। জুলিয়ার নিয়োগ নিশ্চিত করতে মার্কিন পার্লামেন্টে (কংগ্রেস) কোন বিল পাস হতে হবে না। == তথ্যসূত্র == ব্যক্তি গোয়েন্দা সংস্থার প্রতিনিধি গোয়েন্দা সংস্থার পরিচালক
'''ডানকান এবং মিলার কাচ কোম্পানি''' হলো পেন্সিল্ ভেনিয়া'র ওয়াশিংটন-এ অবস্থিত একটি বিখ্যাত কাচ তৈরীর কোম্পানি। যেসব কাচ এই কোম্পানি দ্বারা প্রস্তুত হয় সেগুলোকে বলা হয় ডানকান কাচ বা 'ডানকান মিলার কাচ। ১৮৬৫ সালে পিটসবার্গের দক্ষিণ নেইবারহুডে জর্জ ডানকান তার দুই ছেলে এবং জামাতাকে নিয়ে এই কোম্পানি প্রতিষ্ঠা করেন। ১৮৯০ সালে কোম্পানিটি আমেরিকার একটি শক্তিশালী বিশ্বস্ত কাচ তৈরীর প্রতিষ্ঠানে পরিণত হওয়ার জন্য ইউনাইটেড স্টেটস গ্লাস কোম্পানি'র সাথে যোগ দেয়। ১৮৯২ সালে প্রতিষ্ঠানটি একটি অগ্নিকান্ডে ধ্বংসপ্রাপ্ত হয় ফলে ডানকানের কোম্পানি ইউনাইটেড স্টেটস গ্লাস কোম্পানির সাথে সম্পর্ক বিচ্ছেদ করে দেয়। ডানকান পরিবারের ২য় প্রজন্ম কোম্পানিটিকে পুনরায় পেন্সিলভেনিয়ার ওয়াশিংটনে স্থানান্তরিত করে নিয়ে আসে। ১৯০০ সালে কোম্পানিটির প্রবীণ ডিজাইনার জন আর্নেস্ট মিলার ডানকান পরিবারের সাথে উক্ত কোম্পানির পূর্ণ ভাগীদার হয়ে যান। ১৯৫৫ সালে মেশিনে তৈরী গ্লাস কোম্পানিটি অর্থনৈতিক চাপের কারণে তাদের সম্পদ ইউএস গ্লাস কোম্পানির কাছে বিক্রি করে দিতে বাধ্য হলো। পরে ইউএস গ্লাস কোম্পানি ১৯৮০ সাল পর্যন্ত ডানকানের মতো করে কাচ উপাদান করেছিল। == ইতিহাস == ১৮৬৫ সালে জর্জ ডানকান তার ব্যাবসায়ি অংশীদার ডিসি রাইপলি থেকে 'রাইপলি এন্ড কোম্পানি' কাচ ফ্যাক্টরি ক্রয় করেন যা পিটসবার্গের ক্যার্সিন স্ট্রিটস অবস্থিত ছিল। কোম্পানিটি মনংগাহেলা নদী'র কাছাকাছি ছিল এর ফলে যোগাযোগ ব্যবস্থার সুবিধা ছিল। নতুন কোম্পানিটির নাম পড়লো 'জর্জ ডনকান এন্ড সন্স'। কোম্পানির প্রতিষ্ঠাতা ছিল ডনকান এবং তার পুত্র হ্যারি বি ডানকান জেমস ডানকান এবং তার কন্যা সুসান এর স্বামী অগাস্টাস এইচ হেইজি। ১৮৭৪ সালে ২০ বছর বয়সী জন আর্নেস্ট মিলার ডিজাইনার হিসেবে কাচ তৈরীর কোম্পানিটিতে যোগদান করেন। আর্নেস্ট মিলার পূর্বে কিং-এর ছাঁচ দোকান এবং 'সন এন্ড কোম্পানি'-এর মোড়ল ছিলেন। মিলারের যোগদান ছিল কোম্পানির উন্নতির একটি কারণ কেননা মিলারের ৫২ বছরের তৈরীকৃত ডিজাইনগুলো আন্তর্জাতিকভাবে খুবই বিখ্যাত হয়ে উঠেছিল। ১৮৭৭ সালে জর্জ ডানকান মারা যাওয়ার পর জেমস ডানকান কোম্পানিটির কর্তৃত্ব নেন। পেন্সিলভেনিয়ার ওয়শিংটনে অবস্থিত ডানকান এবং মিলার কাচ কোম্পানি। ১৮৯০ সালে ইউনাইটেড স্টেটস গ্লাস কোম্পানি একটি বিশ্বস্ত কাচ প্রতিষ্ঠান খুলেছিল যার সাথে ডানকান এবং মিলার কোম্পানি যোগদান করেছিল। ১৯৮২ সালে একটি অগ্নিকান্ডে কোম্পানিটি ধ্বংস হয়ে যাবার পর ডানকান এবং মিলার কোম্পানি তাদের বিশ্বস্ত সম্পর্ক বিচ্ছেদ করে দেয়। এই অগ্নিকান্ডের পর ডানকানের জামাতা অগাস্টাস হেইজি ডানকান এবং মিলার কোম্পানি ছেড়ে ওহাইও'র নিউইয়র্কে অবস্থিত নিজের কাচ তৈরীর কোম্পানিতে চলে যান। জেমস ডানকান পুনরায় ফ্যাক্টরিটি ওয়াশিংটনের জেফারসন এভিন্যু-তে স্থাপন করেন। যোগাযোগের জন্য জেফারসন এভিন্যুর কাছাকাছি ছিল রেইলরাস্তা। এছাড়া জেফারসন এভিন্যুতে প্রাকৃতিক গ্যাসের সুবিধাও ছিল। প্রাকৃতিক গ্যাস চুলিতে আগুন জ্বালানোর জন্য অপরিহার্য। উক্ত ১৬ পটের চুলি বৈশিষ্ট্যযুক্ত কারখানাটির কাজ শেষ হয় ১৮৯৩ এর ত্রা জানুয়ারী। নতুন কারখানাটিতে যে প্যাটার্নের কাচ উৎপন্ন করা হয় তা হলো বিখ্যাত মিচেল প্যাটার্ন। ১৯০০ সালের ১৫ই নভেম্বর জন আর্নেস্ট মিলার ডানকান পরিবারের সঙ্গে কোম্পানীর ভাগীদার হিসেবে যোগদান করার পরে আনুষ্ঠানিকভাবে কোম্পানিটির নাম হয় 'ডানকান এন্ড মিলার গ্লাস কোম্পানি।' ১৯৫৫ সালের ১৩ই জুন কোম্পানিটি আচমকা তাদের ক্রিয়াকলাপ বন্ধ করে দেয়। তখন আধুনিক সমাবেশ লাইন কাচ তৈরীর যন্ত্রপাতির কারণে হাতে তৈরী কাচের ব্যবসা অলাভজনক ছিল। পড়ে থাকা আবিষ্কৃত কাচ কোম্পানিটি অতি উচ্চ দামে বিক্রি হয়েছিল, শত শত মাইল থেকে কাচ সংগ্রহকরা এটি কিনতে এল। ছাঁচ এবং অন্যান্য যন্ত্রপাতি উপকরণসমূহ ইউএস গ্লাস কোম্পানি কিনে নেয় এবং কাচ উৎপাদন শুরু করে। ওহাই'র টিফিন অবস্থিত ইউএস গ্লাস কোম্পানিতে ডানকানের কর্মচারীদের একাংশ যোগদান করে। ডানকানের পুরো ফ্যাক্টরিটি কিনে নেয় 'এন্ডি ব্রোস।' কিন্তু তারা ফ্যাক্টরিটিকে অন্য জায়গায় স্থানান্তর করার আগেই ১৯৮০ সালের ২৯ জুন পুরো ফ্যাক্টরির ভবন অগ্নিকান্ডে পুড়ে যায়। ১৯৮০ সালে ডানকানের পদ্ধতিতে কাচ উৎপাদন করা বন্ধ হয়ে যায়। == ডানকানের কারুনৈপুণ্য == ডানকানের জর্জিয়ান প্যাটার্নে তৈরী করা একটি চুনির মতো লাল জার। এক সময়, ডানকান এবং মিলার কাচ কোম্পানি ওয়াশিংটনের সবচেয়ে সফল একটি কাচ উৎপাদনকারী ব্যবসা প্রতিষ্ঠান ছিল। এটি ওয়শিংটনের বাইরে অন্যান্য তৈজসপত্র থেকেও অনেক বিখ্যাত ছিল। ডানকান এবং মিলার কাচ উৎপাদন ফ্যাক্টরির প্রযুক্তি এবং প্রক্রিয় সমসাময়িক অন্যান্য কাচ উৎপাদন কোম্পানি (যেমনঃ ওয়েস্টার্ন পেন্সিলভেনিয়া, ওহাইও, ওয়েস্ট ভার্জিনিয়া) অপেক্ষা খুব আলাদা ছিলনা। ডানকানের তৈরী কাচের জিনিসপত্রের কারুকার্য এবং নকশার কারণেই এটি ছিল অন্য সবার থেকে আলাদা। অত্যন্ত অভিজ্ঞ কর্মীদের দ্বারা কিছু অনন্য বৈশিষ্ট্য ব্যবহার করে ডানকানের রঙিন কাচের জিনিসপত্র তৈরী করা হতো। প্রতিটি আসবাব তৈরী করার জন্য সাধারণত ১০ জন কর্মীর দরকার হতো। ১৯২০ থেকে ১৯৪০ সালের মধ্যে ক্যান্টারবেরি, হব্‌নেইল, নৌটিক্যাল, সর্পিল বাঁশি, চোখের জল সহ অনেক রকম বিখ্যাত ডিজাইন তৈরী হয়। সবচাইতে বিখ্যাত ডিজাইন ছিল রাজহাঁস মডেল যার জন্য ১৪ জন কর্মীর প্রয়োজন হতো। অন্যান্য বিখ্যাত কাচের ডিজাইনগুলো ছিল প্রথম ভালোবাসা, ফুলের ভাসা এবং প্যাশন ফুল। == উত্তরাধিকার এবং সংগ্রহ == ১৯৭৫ সালে ওয়শিংটনের সিটিজেন লাইব্রেরী-তে অ্নুষ্ঠিত কাচের তৈরী সামগ্রীর সংগ্রহকদের একটি মিটিং এর মাধ্যমে দ্য ন্যাশনাল ডানকান গ্লাস সোসাইটি গঠিত হয়। পরের ১৭ বছরে সোসাইটিটি ওয়াশিংটন কান্ট্রি হিস্ট্রিকাল সোসাইটি এবং এফ জুলিয়াস লেমোইন হাউজ-এ ডানকান মিউজিয়াম পরিচালনা করে। ১৯৯৩ সালের ৮ই জুলাই জেফারসন এভিন্যুর একটি পুরানো ভবনে একটি জাদুঘর স্থাপিত করে যা ডানকানের মূল ফ্যাক্টরির পাশেই অবস্থিত। ওয়সশিংটনের ওয়েড এভিন্যু'র ভিক্টোরিয়ান ম্যানশনে (১৮৯২ সালে তৈরী) ১৭ রুমের ডানকানের ১টি পরিবারের বাসকেন্দ্র বর্তমানে ওয়াশিংটন এবং জেফারসন কলেজের সভাপতির বাড়ি হিসেবে ব্যবহৃত হয়। ভবনটির নকশা মৌলিক কুইন অ্যানি ভিক্টোরিয়ান স্টাইলে তৈরী। বাড়িটি 'জিনিজার ব্রেড' দ্বারা সুসজ্জিত। এছাড়াও বাড়িটিতে রয়েছে বেভেলড গ্লাস, খুপরিকাটা দরজা এবং জানালা, এবং কাঠের শাটার। ১৯৪৪ সালে ওয়শিংটন এন্ড জেফারসন কলেজের একজন গ্র্যাজুয়েট 'ওয়েল্টার হাডসন' উক্ত কলেজটিকে তার স্ত্রী'র স্মৃতীতে ভবনটির জন্য দান করে। তখন থেকেই ভবনটি সভাপতির বাড়ি হিসেবে ব্যবহার হয়ে আসছে। ওয়াশিংটন কান্ট্রি হিস্ট্রি এন্ড ল্যান্ডমার্কস ফাউন্ডেশনের তৈরী একটি আঞ্চলিক বইতে এই গঠনাটির উল্লেখ রয়েছে। == তথ্যসূত্র == বিষয়শ্রেণী:কাচ কোম্পানী
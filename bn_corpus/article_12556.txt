'''লুব্ধক''' (ইংরেজি নাম: Sirius) পৃথিবীর আকাশের উজ্জ্বলতম তারা। ইংরেজিতে কখনও কখনও "আলফা ক্যানিস মেজরিস" নামে আখ্যায়িত হয়। এটি একটি জোড়া বা যুগ্মতারা। লুব্ধক বলতে মূলত "সিরিয়াস এ" তারাটিকে বোঝায়। এর একটি প্রতিবেশী শ্বেত বামন তারা আছে যার নাম "সিরিয়াস বি"। লুব্ধকের আপাত প্রভা -১.৪৭ যা আকাশের দ্বিতীয় উজ্জ্বল তারা ক্যানোপাস বা অগস্ত্য থেকে দু’গুণ বেশী উজ্জ্বল। জোরা তারার উজ্জ্বল তারাটি হল প্রধান সারণীর বর্ণালী টাইপ A০ অথবা A১, যার নাম সিরিয়াস A, আর সেটির সঙ্গী তারা একটি ম্লান শ্বেত বামন, যাকে সিরিয়াস বলা হয়। তারা একে অপরকে ৫০ বছরে একবার প্রদক্ষিণ করে, সেই সময়ে তাদের মধ্যে দূরত্ব ৮.২ থেকে ৩১.৫ জ্যোতির্বিদ্যা এককের মধ্যে ওঠানামা করে। লুব্ধক এত উজ্জ্ব্ল দুটি কারণে- এর স্বকীয় উজ্জ্ব্লতা এবং এর অবস্থান পৃথিবীর খুবই নিকটে। হিসাব অনুযায়ী এই তারা সৌরমণ্ডল থেকে মাত্র ৮.৬ আলোকবর্ষ দূরে এবং লুব্ধকজগৎ সৌরমণ্ডলের নিকটতম প্রতিবেশী। লুব্ধক ধীরে ধীরে সৌরমণ্ডলের নিকটবর্তী হচ্ছে; কারণে আগামী ৬০,০০০ বছরে এর উজ্জ্ব্লতা সামান্য বৃদ্ধি পাবে। এই সময়ের পর লুব্ধক সৌরমণ্ডল থেকে দূরে সরে যাবে কিন্তু আরো ২১০,০০০ বছর লুব্ধক পৃথিবীর আকাশে উজ্জ্ব্ল তারা হিসেবেই থাকবে। লুব্ধক জগৎ দুটি তারার সমন্বয়ে গঠিত। "সিরিউস এ" এর ভর সূর্যের ভরের প্রায় দ্বিগুণ এবং এর ঔজ্জ্বল্য সূর্যের ২৫ গুণ। কিন্তু এর ঔজ্জ্বল্য অন্যান্য তারা হতে কম যেমন "ক্যানোপাস" বা "রাইজেল"। মতে লুব্ধক জগৎ -এর জন্ম ২০০০-৩০০০ লক্ষ বছর পূর্বে। তুলোনামুলক ভারী তারাটি "সিরিউস বি" ১২০০ লক্ষ্য বছর পূর্বে শ্বেত বামন তারায় পরিণত হয়েছে। == বহিঃসংযোগ == লুব্ধক সম্পর্কে অধ্যাপক কেলারের ওয়েব পৃষ্ঠা APOD of Sirius in x-ray Discussion on Dogon issue বস্তু তারা মণ্ডল বস্তু এবং এইচডিই বস্তু কুকুর বামন প্রধান ধারার তারা
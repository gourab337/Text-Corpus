'''আন্নাবা''' (عنابة), প্রাক্তন বোন (Bône) উত্তর পূর্ব আলজেরিয়ার একটি শহর এবং আন্নাবা প্রদেশের রাজধানী। এটি ভূমধ্যসাগরের উপকূলে সেবুজ নদীর মোহনায় অবস্থিত একটি বন্দর শহর। আন্নাবাতে সরু সরু গলি বাজারে পূর্ণ পুরাতন শহরের পাশাপাশি আধুনিক ফরাসি ধাঁচে নির্মিত ভবন দেখতে পাওয়া যায়। দ্বিতীয় বিশ্বযুদ্ধের পর সরকারের উৎসাহে এখানে কলকারখানার প্রসার ঘটেছে। এদের মধ্যে আছে অ্যালুমিনিয়াম রাসায়নিক শিল্প, এবং মোটরযান রেল মেরামতি শিল্প। আন্নাবা শহর পূর্ব আলজেরিয়ার প্রধান সমুদ্র বন্দর পোতাশ্রয়। এটি ভূমধ্যসাগরের প্রধান খনিজ রপ্তানিকারী শহর। এখান থেকে রপ্তানিকৃত খনিজের মধ্যে আছে লোহা, ফসফেট এবং দস্তা। এছাড়াও শহরের প্রান্তের এদু মালভূমির বনাঞ্চল থেকে প্রাপ্ত কর্ক, এবং বিভিন্ন খাদ্যশস্য, পশম চামড়াও রপ্তানি করা হয়। আন্নাবা রেলপথের মাধ্যমে আলজিয়ার্স, কন্সটান্টিন বিস্‌ক্রার সাথে এবং তিউনিসিয়া মরক্কোর প্রধান প্রধান শহরের সাথে যুক্ত। আন্নাবা শহর এখন যেখানে অবস্থিত, সেখানে এককালে প্রাচীন হিপ্পো রেগিউস শহরটির বন্দর আফ্রোদিসিয়ুম অবস্থিত ছিল। এখনও এখানে আফ্রোদিসিয়ুমের ধ্বংসাবশেষ দেখতে পাওয়া যায়। শহরটি নুমিদীয় রাজাদের পছন্দের আবাস ছিল। পরবর্তীতে যখন সাধু অগাস্টিন এখানকার বিশপ হন পরবর্তীকালে এখানেই ৪৩০ খ্রিষ্টাব্দে মারা যান, তখন শহরটি খ্রিস্টধর্মের একটি প্রাথমিক কেন্দ্র ছিল। ফরাসিরা ১৮৩২ সালে শহরটির নিয়ন্ত্রণ নেয়। দ্বিতীয় বিশ্বযুদ্ধের সময় মিত্রশক্তি আন্নাবা দখল করে এটিকে একটি ঘাঁটি হিসেবে ব্যবহার করে। == পাদটীকা == শহর
'''ব্রায়ান লি ক্র্যানস্টন''' (; মার্চ ১৯৫৬) হলেন একজন মার্কিন অভিনেতা, প্রযোজক, পরিচালক চিত্রনাট্যকার। তিনি এএমসির অপরাধ নাট্যধর্মী ধারাবাহিক ''ব্রেকিং ব্যাড''-এ ওয়াল্টার হোয়াইট, ফক্সের সিটকম ''ম্যালকম ইন দ্য মিডল''-এ হ্যাল এবং এনবিসির সিটকম ''সিনফেল্ড''-এ ডক্টর টিম হোয়াটলি চরিত্রে অভিনয়ের জন্য সর্বাধিক প্রসিদ্ধ। ''ব্রেকিং ব্যাড'' ধারাবাহিকে তার অভিনীত ওয়াল্টার হোয়াইট চরিত্রটিকে টেলিভিশনের ইতিহাসে অন্যতম সেরা কাজ হিসেবে গণ্য করা হয়। এই কাজের জন্য তিনি চারবার (২০০৮-২০১০, ২০১৪) নাট্যধর্মী ধারাবাহিকে সেরা প্রধান অভিনেতা বিভাগে প্রাইমটাইম এমি পুরস্কার অর্জন করেন। তিনি বিল কাজবির ১৯৬০-এর দশকের ''আই স্পাই''-এর জন্য টানা তিনবার এমি অর্জনের পর টেলিভিশনের ইতিহাসে দ্বিতীয় অভিনেতা হিসেবে এই বিরল কৃতিত্ব গড়েন। ২০১১ সালের পর ''ব্রেকিং ব্যাড''-এর প্রযোজক হওয়ার পর তিনি দুইবার প্রযোজক হিসেবে সেরা নাট্যধর্মী ধারাবাহিকের পুরস্কার লাভ করেন। এছাড়া এই ধারাবাহিকের ওয়াল্টার হোয়াইট চরিত্রে জন্য তিনি পাঁচটি গোল্ডেন গ্লোব পুরস্কারের মনোনয়ন লাভ করেন ২০১৪ সালে একটি পুরস্কার অর্জন করেন; নয়টি স্ক্রিন অ্যাক্টরস গিল্ড পুরস্কারের মনোনয়ন থেকে চারটি পুরস্কার অর্জন করেন এবং ছয়টি স্যাটেলাইট পুরস্কারের মনোনয়ন থেকে চারটি পুরস্কার অর্জন করেন। ''ম্যালকম ইন দ্য মিডল''-এ হ্যাল চরিত্রে তার কাজের জন্য তিনি তিনবার নাট্যধর্মী ধারাবাহিকে সেরা পার্শ্ব অভিনেতা বিভাগে এমি পুরস্কারের মনোনয়ন লাভ করেন। ২০১৪ সালে তিনি ব্রডওয়ে মঞ্চে ''অল দ্য ওয়ে'' নাটকে লিন্ডন বি. জনসন চরিত্রে অভিনয় করে শ্রেষ্ঠ অভিনেতা বিভাগে টনি পুরস্কার অর্জন করেন এবং ২০১৬ সালে মে মাসে একই নামের টেলিভিশন চলচ্চিত্রে এই চরিত্রে অভিনয় করেন। ২০১৮ সালে তিনি লন্ডনের ন্যাশনাল থিয়েটারে ''নেটওয়ার্ক'' নাটকে হাওয়ার্ড বিয়েল চরিত্রে অভিনয় করে শ্রেষ্ঠ অভিনেতা বিভাগে লরন্স অলিভিয়ে পুরস্কার লাভ করেন। ২০১৫ সালে তিনি ''ট্রাম্বো'' চলচ্চিত্রে অভিনয় করে সমাদৃত হন এবং শ্রেষ্ঠ অভিনেতার জন্য একাডেমি পুরস্কারের মনোনয়ন লাভ করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা
'''দ্যা ললিত গ্রান্ড প্যালেস হোটেল''' ভারতের কাশ্মীরের শ্রীনগরে অবস্থিত৷ এটি পূর্বে গুলাব ভবন নামে পরিচিত ছিল৷ চারদিকে হিমালয় বেষ্টিত এবং ডাল লেকের অপরূপ পরিবেশে অবস্থিত হোটেলটি অনেক পর্যটক দর্শনার্থীদের জন্য অন্যতম আকর্ষনীয় একটি গন্তব্য৷ দ্যা ললিত গ্রান্ড প্যালেস, শ্রীনগর পূর্বের মহারাজাদের বাসস্থান হিসাবে ব্যবহৃত হত৷ বর্তমানে সুন্দরভাবে সংস্কারের মাধ্যমে এটিকে একটি অন্যতম সুষমামন্ডিত হোটেলে রূপান্তরিত করা হয়েছে৷ ==অবস্থান== দ্যা ললিত গ্রান্ড প্যালেস হোটেলটি ভারতের কাশ্মীরের শ্রীনগরে ডাল লেকের নিকটে অবস্থিত৷ এটি শ্রীনগর আন্তর্জাতিক বিমানবন্দর হতে ১৮ কিলোমিটার(গাড়ি পথে ৪৫ মিনিটের রাস্তা) এবং ট্যুরিস্ট রিসিপশন সেন্টার হতে গাড়ি পথে ১৫ মিনিট দূরত্বে অবস্থিত৷ হোটেলটি হতে সবচেয়ে নিকটের রেলওয়ে স্টেশন হচ্ছে জম্মু৷ ==ইতিহাস== ১৯১০ সালে মহারাজা প্রতাপ সিং ভবনটি নির্মাণ করেন৷ হোটেলটি ভারতের বিভিন্ন ঐতিহাসিক ঘটনা এবং কাল পরিক্রমার অন্যতম স্বাক্ষী৷ হোটেলটিতে লর্ড মাউন্টব্যাটেনের মত ঐতিহাসিক ব্যক্তিত্ব আতিথ্য গ্রহণ করেছেন৷ এছাড়া এর আঙিনায় অবস্থিত চিনার গাছের তলায় মহাত্মা গান্ধী মহারাজা হরি সিং এর মত ব্যক্তিত্বরা সমবেত হয়েছেন এবং সমাবেশের স্থান হিসাবে ব্যবহার করেছেন৷ মহারাজা হরি সিং এবং তার স্ত্রী প্রায়ই তাদের প্রাসাদে মেহমানদের দাওয়াত করতেন এবং নিজেরা রান্না করে খাওয়াতেন৷ ভবনটির প্রধান আঙিনা এবং এর চারপাশের লন মহারাজা আমন্ত্রিত অতিথিদের সমাবেশ এবং আড্ডার স্থান হিসাবে ব্যবহৃত হত৷ মহারাজার বিশেষ অতিথিদের মধ্য একজন, লর্ড মাউন্টব্যাটেন ১৯৪৭ সালে প্রাসাদটির ভাইসরয় স্যুইটে অবস্থান করেন৷ যে চিনার গাছের তলায় গান্ধীজি এবং মহারাজা হরি সিং মিলিত হয়েছিলেন এবং আলোচনা করেছিলেন, তা এখনও বর্তমান রয়েছে৷ ভারতের স্বাধীনতা পরবর্তী বছরে মহারাজা হরি সিং মুম্বাই চলে যান এবং তখন গুলাব ভবনকে দ্যা গ্রান্ড প্যালেস হোটেলে রূপান্তরিত করা হয়৷ যা, ১৯৫৬ সালে ছিল শ্রীনগরের একমাত্র পাঁচ তারকা হোটেল৷ ==সার্ভিসসমূহ== হোটেলটিতে অতিথিদের আরামদায়ক অবস্থানের জন্য বিলাসবহুল কক্ষ রয়েছে৷ রূমগুলোর মধ্য স্মোকিং নন-স্মোকিং রূমেরও সুবিধা বিদ্যমান রয়েছে৷ বিভিন্ন সার্ভিসসমূহের মধ্য রয়েছে উন্নতমানের সুস্বাদু খাবার পরিবেশনের জন্য চিনার গার্ডেন, দ্যা চিনার-দ্যা অল ডে কফি শপ), সুইমিং পুল সুবিধা, স্পা, কেনাকাটার জন্য শপিং মল, মিটিং বা কনফারেন্সের জন্য রূম, জিম, ব্যাংকোয়েট সার্ভিস, বার(ডাল বার), বিজনেস সেন্টার, ট্রাভেল ডেস্ক, লকার, মানি এক্সচেঞ্জার ইত্যাদি৷ অবস্থানরত অতিথিদের জন্য হোটেলটিতে ওয়াই-ফাই সুবিধাও বিদ্যমান রয়েছে৷ ==তথ্যসূত্র== হোটেল
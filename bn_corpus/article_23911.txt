'''ড্যারেন মাইকেল ব্র্যাভো''' (; জন্ম: ফেব্রুয়ারি, ১৯৮৯) ত্রিনিদাদ টোবাগোর সান্তা ক্রুজ এলাকায় জন্মগ্রহণকারী ওয়েস্ট ইন্ডিয়ান আন্তর্জাতিক ক্রিকেটার। ঘরোয়া ক্রিকেটে তিনি ত্রিনিদাদ টোবাগো দলে খেলে থাকেন। বামহাতি ব্যাটসম্যান হিসেবে তার পরিচিতি রয়েছে। তার আদর্শ হিসেবে রয়েছেন ব্রায়ান লারা। অফ সাইডে তার ব্যাটিং স্টাইলের জন্য ব্রায়ান লারার সাথে তুলনা করা হয়। ব্রায়ান লারা ব্র্যাভো’র মা একে-অপরের আত্মীয়া। এছাড়াও তিনি ওয়েস্ট ইন্ডিজের বর্তমান ক্রিকেটার ডোয়েন ব্র্যাভোর বৈমাত্রেয় ভাই। == প্রারম্ভিক জীবন == ত্রিনিদাদ টোবাগো দলের অনূর্ধ্ব-১৯ পর্যায়ের ক্রিকেট খেলার পর জানুয়ারি, ২০০৭ সালে গায়ানার বিপক্ষে একদিনের ক্রিকেটে অভিষেক ঘটে ব্র্যাভো’র। খেলায় তিনি মাত্র সাত রান করেন। তিনদিন পর লিওয়ার্ড আইল্যান্ডসের বিপক্ষে প্রথম-শ্রেণীর ক্রিকেটে প্রথমবারের মতো অংশগ্রহণ করেন। এরপর ২০০৬-০৭ মৌসুমে কোন খেলায় অংশগ্রহণ করেননি। এরপর তিনি অনূর্ধ্ব-১৯ দলে ফিরে আসেন টিসিএল অনূর্ধ্ব-১৯ চ্যালেঞ্জে অংশ নিয়ে প্রতিযোগিতার শীর্ষস্থানীয় রান সংগ্রহকারী বনে যান। ৫৯.৮৫ রান গড়ে তিনি পাঁচ খেলায় মোট ৪১৯ রান সংগ্রহ করেন। == খেলোয়াড়ী জীবন == জুন, ২০০৯ সালে ওয়েস্ট ইন্ডিজের একদিনের দলে ডাক পান। ভারতের বিরুদ্ধে অনুষ্ঠিত ওডিআই সিরিজের প্রথম দুটি খেলায় অংশগ্রহণ করেন। সাবিনা পার্কে অনুষ্ঠিত প্রথম একদিনের আন্তর্জাতিকে অভিষেক ঘটে। প্রথম দুই বলেই দুটি চারসহ ১৬ বলে ১৯ রান তোলেন। টেস্ট ক্রিকেটে অভিষেক ঘটে শ্রীলঙ্কার বিপক্ষে ১৫ নভেম্বর, ২০১০ তারিখে। এতে তিনি ১৫৯ বল খরচ করে ৫৮ রান করেন। দ্বিতীয় টেস্টে ৮০ এবং তৃতীয় টেস্টে ৬৮ রান করেন। সফরে তার রান গড় ছিল ৬৮.৬৬। ২০১১ সালের ক্রিকেট বিশ্বকাপে অংশগ্রহণ শেষে তিনি দলের সাথে পাকিস্তান সফরে যান। দুই টেস্টের সিরিজে তিনিই ছিলেন একমাত্র ব্যাটসম্যান, যার রান সংখ্যা ১০০ পেরিয়েছিল। অক্টোবরে ওয়েস্ট ইন্ডিজ বাংলাদেশ সফরে আসে। প্রথম টেস্টে ২৪* করেন যা ড্রয়ে পরিণত হয়। দ্বিতীয় টেস্টে তিনি শতরান করেন দলকে ১-০ ব্যবধানে জয়ী হতে সহাযতা করেন। ২৯৭ বলে সংগৃহীত ১৯৫ রান ছিল উপমহাদেশে যে-কোন ওয়েস্ট ইন্ডিয়ান ব্যাটসম্যানের ৯ম সর্বোচ্চ রান। == তথ্যসূত্র == == আরও দেখুন == মারলন স্যামুয়েলস শিবনারায়ণ চন্দরপল ওয়েস্ট ইন্ডিজ ক্রিকেট দল == বহিঃসংযোগ == জন্ম ব্যক্তি ইন্ডিয়ান ক্রিকেটার টোবাগোর ক্রিকেটার ক্রিকেটার ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার ইন্ডিজের টুয়েন্টি২০ আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার
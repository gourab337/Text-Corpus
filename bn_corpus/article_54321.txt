'''আডিডাস টেলস্টার ১৮''' স্বাগতিক রাশিয়ায় অণুষ্ঠিতব্য ২০১৮ ফিফা বিশ্বকাপ ফুটবল খেলার আনুষ্ঠানিক বল। বিশ্ব ফুটবলের প্রধান নিয়ন্ত্রক সংস্থা ফিফা’র অন্যতম অংশীদার ১৯৭০ সাল থেকে ফিফা বিশ্বকাপে বল সরবরাহকারী আডিডাস প্রতিষ্ঠান বল তৈরির দায়িত্ব পায়। ১৯৭০ সালের প্রথম অাডিডাস বিশ্বকাপ বলের নাম এবং নকশাটির উপর ভিত্তি করে তৈরি করা হয়েছে এটিকে। ৯ই নভেম্বর, ২০১৭-এ লিওনেল মেসিকে দিয়ে বলটিকে উপস্থাপন করা হয়। ==নামকরণ== ২০১৪ ফিফা বিশ্বকাপে গোল্ডেন বল জয়ী লিওনেল মেসি কর্তৃক ৯ই নভেম্বর, ২০১৭-এ বলটিকে পরিচয় করিয়ে দেয়া হয়। এবং বিভিন্ন বছরের বিশ্বকাপের বিজয়ীদের মধ্যে উপস্থিত ছিলেন: জিনেদিন জিদান, কাকা, আলেসান্দ্রো দেল পিয়েরো, জাবি আলোনসো এবং লুকাস পোডলস্কি। ১৯৭০ এর বিশ্বকাপের কথা স্মরণ করেই এই বলের নাম রাখা হয়েছে টেলস্টার। টেলস্টার নামকরণ করা হয়েছিল টেলস্টার স্যাটেলাইটের নামে। বলটির ডিজাইনও করা হয়েছে সত্তরের সেই বলের মতো করেই। ‘টেল’ শব্দ নেওয়া হয়েছে টেলিভিশন থেকে, ‘স্টার’ মানে তারকা। বলের সাদাকালো ডিজাইন করা হয়েছে টিভি টেলিকাস্ট নিয়ে। তখন রঙিন টিভির প্রচলন তেমন ছিল না। ‘সাদাকালো পর্দায় ফুটবল তারকাদের মাঠ দাঁপাতে দেখা যাচ্ছে’, বলের প্রতীকী অর্থতে ফুটে উঠেছে এমনটাই। 2017 FIFA Club World Cup semi-final between Al-Jazira and Real Madrid. ==নকশা== ১৯৭০ সালের ফিফা বিশ্বকাপে ব্যবহৃত মূল টেলস্টারটি ছিল একটি কালো সাদা ধরনের প্রথম ফুটবল। সাদা-কালো টেলিভিশনে দেখার উপযোগী করে তৈরি হয়েছিল এই বলটি, এটি নিশ্চিত করতে যে খেলা চলাকালীন সময়ে টেলিভিশন দর্শকরা যেন বুঝতে পারে মাঠের কোথায় বলটি রয়েছে। সেসময় বেশিরভাগ টেলিভিশনে সাদা-কালো দৃশ্য দেখা যেত। (রঙীন টেলিভিশন সেই যুগে বিশ্বের অনেক অংশে তখনও বিরল ছিল)। যদিও টেলস্টারে ৩২ টি প্যানেল ছিল, টেলস্টার ১৮ তে ৬টি টেক্সচার্ড প্যানেল রয়েছে। সেগুলি সেলাই করা হয় নি, কিন্তু অবিচ্ছিন্নভাবে আঠা দিয়ে সংযুক্ত। বলটিতেও রয়েছে বিশেষ ফিচার। বলে লাগানো হয়েছে চিপ, এই প্রযুক্তির নাম হচ্ছে এনএফসি, যার পূর্ণরূপ ‘নিয়ার ফিল্ড কমিউনিকেশন’। তবে, এটির খেলোয়াড়দের নিকট এর মূল্য নেই, তাদের কিক বা হেডার সম্পর্কে কোন তথ্য প্রদান করবে না এটি, যদিও অাডিডাস আগের ফুটবলে এটি প্রদান করেছে। ক্রেতারা যারা টেলস্টার ১৮ ক্রয় করবে, তারা একটি স্মার্ট ফোন ব্যবহার করে চিপের সাথে সংযোগ স্থাপন করতে সক্ষম হবে যাতে তারা কনটেন্ট ডাটা অ্যাক্সেস করতে পারে, যেটি বলের অনন্য বৈশিষ্ট্য। ==উত্পাদন== শিয়ালকোট, পাকিস্তান-এর ফরোয়ার্ড স্পোর্টস কর্তৃক টেলস্টার ১৮ বল তৈরি করা হবে। ==ফাঁস== বলের কিছু বিবরণ অফিসিয়ালভাবে প্রকাশের দুই সপ্তাহ পূর্বে ফাঁস করা হয়েছিল, যখন কর্তৃক অনলাইনে ছবি পোস্ট করা হয়েছিল বলটির। ==আরো দেখুন== *আডিডাস টেলস্টার ==তথ্যসূত্র== ==বহিঃসংযোগ== Adidas টেলস্টার ১৮ ফিফা বিশ্বকাপ তৈরি পণ্য
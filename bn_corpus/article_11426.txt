“দক্ষিণাঞ্চলীয় আফ্রিকার ভূ-বেষ্টিত রাষ্ট্র বোতসোয়ানাতে তিন ধরনের জাতির বাস। কেন্দ্রীয়, পশ্চিম দক্ষিণ-পশ্চিম বোতসোয়ানার কালাহারি মরুভূমি এলাকায় সান খোয়ে জাতির (বুশম্যান নামেও পরিচিত) লোকের বাস এবং এরা সংখ্যায় প্রায় ৪০ হাজারের মত। আর দেশটির পূর্ব উত্তরের উর্বর ভূমিতে দেশের ৯৬% লোকের বাস, এবং এদের প্রায় সবাই বান্টু জাতির মানুষ। এথ্‌নোলগ অনুযায়ী দেশটিতে ২৮টি ভাষা প্রচলিত এবং এগুলির সবই জীবিত ভাষা। এই ভাষাগুলিকে তিনটি প্রধান ভাগে ভাগ করা যায়: খোয়েসান: ১২টি ভাষা। বেশির ভাগ খোয়েসান ভাষাতেই ভাষাভাষীসংখ্যা ১০ হাজারের বেশি নয়; এদের কতগুলি এখন বিলুপ্ত অনেকগুলিই বিলুপ্তির পথে। বান্টু: ১৮টি ভাষা। ৎ‌সোয়ানা প্রধানতম ভাষা। এটি বোতসোয়ানার প্রায় ৮০% জনগণের মাতৃভাষা। এছাড়া ইকালাঙ্গা ভাষায় প্রায় ১০% লোক কথা বলেন। জার্মানীয়: আফ্রিকান্স (শ্বেতাঙ্গ খামার মালিকদের ভাষা) ইংরেজি (দ্বিতীয় ভাষা) ইংরেজি এই দেশের সরকারি ভাষা, আর ৎসোয়ানা জাতীয় ভাষা। দুইটি ভাষা সরকারী কর্মকাণ্ড গণমাধ্যমে বহুল ব্যবহৃত। প্রাতিষ্ঠানিক ব্যবসা বাণিজ্য ইংরেজিতে আর মুখের ভাষায় আদান প্রদান ৎসোয়ানাতে সম্পন্ন হয়। শিক্ষা ব্যবস্থায় নিম্ন প্রাথমিক শ্রেণীগুলিতে ৎসোয়ানায় শিক্ষা দেয়া হয়, এবং উচ্চ প্রাথমিক তার উপরের সমস্ত শিক্ষা ইংরেজিতে সম্পন্ন হয়। প্রতি বছর প্রায় ২০০০ ছাত্র বিশ্ববিদ্যালয়ে ভর্তি হয়, এবং এই হার জনসংখ্যার অনুপাতে আফ্রিকার সর্বোচ্চ। == তথ্যসূত্র == ভাষা বিষয়শ্রেণী:দেশ অনুযায়ী ভাষা
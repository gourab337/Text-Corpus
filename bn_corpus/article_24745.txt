'''ব্রেভ''' হচ্ছে একটি মার্কিন কম্পিউটার এনিমেটেড কাল্পনিক চলচ্চিত্র, যা পিক্সার অ্যানিমেশন স্টুডিও দ্বারা প্রযোজিত এবং ওয়াল্ট ডিজনি পিকচার্স কর্তৃক মুক্তিপ্রাপ্ত। এই চলচ্চিত্রটি লেখক এবং পরিচালক ব্র্যান্ডা চ্যাপমেনের কল্পনা প্রসূত, এই ছবিটি তিনি তার নিজের মেয়ের সাথে তার সম্পর্কের অনুপ্রেরণা থেকে তৈরি। পিক্সারের দীর্ঘ দৈর্ঘ্যের চলচ্চিত্র পরিচালকদের মধ্যে চ্যাপমেনই প্রথম নারী পরিচালক। ব্রেভ ছবিটি লিখেছেন ব্র্যান্ডা চ্যাপমেন, মার্ক এন্ড্রু্স, স্টিভ পুরসেল ইরিন মেচি এবং পরিচালনা করেছেন চ্যাপমেন এন্ড্রু্স। এর সহকারী পরিচালক ছিলেন স্টিভ পার্সেল। এই ছবিতে কণ্ঠ দিয়েছেন ক্যালি মেকডোনাল্ড, বিলি কোনোলি, এমা টম্পসন, জুলিয়া ওয়াল্টার্স, রোবি কোল্ট্রেইন, কেভিন ম্যাককিড ক্রেইগ ফার্গুসন। ছবিতে সর্বোচ্চ ভিজ্যুয়াল আনার জন্য পিক্সার পঁচিশ বছরের মধ্যে প্রথম বারের মতো নতুন ভাবে তাদের অ্যানিমেশন ব্যবস্থা সাজায়। ব্রেভ-ই প্রথম চলচ্চিত্র যার শব্দ বিন্যাস ব্যবস্থার ক্ষেত্রে ডল্‌বি অ্যাটমস ব্যবহার করে। ছবিটি স্কটিশ উচ্চভূমিকে কেন্দ্র করে। এই ছবির মূল চরিত্রে রয়েছে মেরিডা যে পুরনো আমলের বৈবাহিক প্রথা মেনে না নেওয়ার ফলে রাজ্যে অশান্তি সৃষ্টি হয়। এক জাদুকরীর সাহায্যে সে তার মা অর্থাৎ রাণীকে ভালুকে পরিণত করে এবং তার পর জানতে পারে যে দু'দিনের মধ্যে একটি ধাঁধার সমাধান করতে না পারলে রাণী আর তার আসল চেহারা ফিরে পাবেন না। ব্রেভ প্রথম ২০১২ সালের ১০ জুন সিয়াটল আন্তর্জাতিক চলচ্চিত্র উৎসবে মুক্তি পায়। এটি অস্কার, গোল্ডেন গ্লোব অ্যাওয়ার্ড, বাফটা পুরস্কারে শ্রেষ্ঠ অ্যানিমেশন চলচ্চিত্র হিসেবে নির্বাচিত হয়। পূর্বের মতো এবারও পিক্সারের চলচ্চিত্রের সাথে একটি স্বল্পদৈর্ঘ্যের চলচ্চিত্র লা লুনা প্রকাশিত হয়। == আরও দেখুন == পিক্সার অ্যানিমেশন স্টুডিও == তথ্যসূত্র == == বহিঃসংযোগ == চলচ্চিত্র চলচ্চিত্র দশকের অ্যাডভেঞ্চার চলচ্চিত্র ভাষার চলচ্চিত্র অ্যানিমেটেড ফিচার অ্যাকাডেমি পুরস্কার বিজয়ী অ্যানিমেটেড ফিচার ফিল্ম গোল্ডেন গ্লোব বিজয়ী অ্যানিমেটেড চলচ্চিত্র বিজয়ী (চলচ্চিত্র) অ্যানিমেটেড ফিচার বাফটা বিজয়ী ডিজনি পিকচার্স চলচ্চিত্র প্রযোজিত চলচ্চিত্র ত্রিমাত্রিক চলচ্চিত্র
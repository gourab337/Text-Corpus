'''কুমার ধর্মসেনা''' (; জন্ম: ২৪ এপ্রিল, ১৯৭১) শ্রীলঙ্কার কলম্বোয় জন্মগ্রহণকারী শ্রীলঙ্কা ক্রিকেট দলের সাবেক ক্রিকেটার। বর্তমানে তিনি আন্তর্জাতিক ক্রিকেটে আম্পায়ার হিসেবে দায়িত্ব পালন করছেন। ১৯৯৬ সালের বিশ্বকাপ ক্রিকেট জয়ী শ্রীলঙ্কা দলের খেলোয়াড় ছিলেন। তার ডাক নাম '''আনডুয়ান''', তার পুরো নাম ''হেন্ডুনেতিগ দীপ্তি প্রিয়ন্থা কুমার ধর্মসেনা''। বছরের সেরা আম্পায়ার হিসেবে তিনি ২০১২ সালের আইসিসি পুরস্কার লাভ করেন। == খেলোয়াড়ী জীবন == কিশোর বয়সে নালন্দা কলেজ কলম্বোতে থাকা অবস্থায় ক্রিকেট খেলায় অংশগ্রহণের মাধ্যমে ক্রীড়াজীবনের সূচনা ঘটে ধর্মসেনার। তিনি ডানহাতি ব্যাটসম্যান এবং ডানহাতি অফ ব্রেক বোলার ছিলেন। আন্তর্জাতিক ক্রিকেটে তার প্রথম অভিষেক ঘটে ১৯৯৪ সালে দক্ষিণ আফ্রিকার বিরুদ্ধে। তার বোলিংয়ের ভঙ্গীমাই তাকে একদিনের খেলার উপযোগী করে তোলে। সাম্প্রতিক সময়ে তিনি ভাল ব্যাটসম্যানেরও পরিচয় দিয়েছিলেন। কিন্তু ১৯৯৮ সালে আইসিসি কর্তৃপক্ষ সন্দেহজনক বোলিং ভঙ্গীমার দরুন ডেকে পাঠায় তাকে। জুলাই, ২০০০ সালে বিষয়টি নিষ্পত্তি হওয়ায় তিনি দলে ঠাঁই পেয়েছেন কিন্তু পরবর্তীকালে খুব কম সময়ই তাকে টেস্ট ক্রিকেট খেলতে দেখা গিয়েছিল। ১৯৯৩ সালে ধর্মসেনা ৫৯তম ক্রিকেটার হিসেবে দক্ষিণ আফ্রিকা দলের বিরুদ্ধে কলম্বোর সিংহলীজ স্পোর্টস ক্লাবে টেস্ট ক্রিকেট খেলতে নামেন। == আম্পায়ারিং == ২০০৬ সালে ক্রিকেট জীবন থেকে অবসর নেন। এরপর তিনি আম্পায়ারের তালিকায় নাম লেখান। ২০১১ সালের বিশ্বকাপ ক্রিকেটে আম্পায়ারিত্ব করেন। একই বছর তিনি আইসিসি আম্পায়ারের এলিট প্যানেলে অন্তর্ভুক্ত হন। ১৬ আগস্ট, ২০১২ তারিখে লর্ডসে অনুষ্ঠিত ইংল্যান্ড বনাম দক্ষিণ আফ্রিকার মধ্যকার টেস্ট সিরিজের চূড়ান্ত টেস্টে রড টাকার তৃতীয় আম্পায়াররূপে দায়িত্ব পালনকালে খুবই বিতর্কিত সিদ্ধান্ত দেন। ইংরেজ বোলার স্টিভেন ফিন জাক ক্যালিসের বিরুদ্ধে লেগ সাইডে ক্যাচের মাধ্যমে আউটের আবেদন জানালে আম্পায়ার হিসেবে তিনি নট আউট ঘোষণা দেন। পরবর্তীতে ইংল্যান্ড ক্রিকেট দল সিদ্ধান্তের বিরুদ্ধে পুণর্বিবেচনার আবেদন জানালে রড টাকার আউট হিসেবে ঘোষণা করেন; কিন্তু তিনি ক্যালিস কর্তৃক ব্যাটের নীচ থেকে হাতের সংস্পর্শ না থাকার বিষয়টি বিবেচনায় আনেননি। == তথ্যসূত্র == == বহিঃসংযোগ == Kumara Dharmasena cricket umpire Kumar Dharmasena the schoolboy star 1989 figured prominently in World Cup win 1996 ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার সেন্ট্রাল প্রভিন্সের ক্রিকেটার নর্থের ক্রিকেটার ক্রিকেট ক্লাবের ক্রিকেটার ক্রিকেট অ্যাথলেটিক ক্লাবের ক্রিকেটার ক্রিকেট কম্বাইন্ড একাদশের ক্রিকেটার টেস্ট ক্রিকেট আম্পায়ার ওডিআই ক্রিকেট আম্পায়ার টি২০আই ক্রিকেট আম্পায়ার কলেজের (কলম্বো) প্রাক্তন শিক্ষার্থী
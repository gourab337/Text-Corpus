'''''দ্য সার্কাস''''' ১৯২৮ সালে মুক্তিপ্রাপ্ত মার্কিন নির্বাক হাস্যরসাত্মক চলচ্চিত্র। এটি রচনা পরিচালনা করেছেন চার্লি চ্যাপলিন। এতে প্রধান চরিত্রে অভিনয় করেন চার্লি চ্যাপলিন, অ্যাল আর্নেস্ট গার্সিয়া, মার্না কেনেডি, হ্যারি ক্রোকার হেনরি বার্গম্যান। একটি উন্নততর সার্কাসের রিংমাস্টার সঙ হিসেবে দ্য ট্রাম্পকে তার দলে নেন, কিন্তু তিনি পরে আবিষ্কার করেন সে শুধুমাত্র অনিচ্ছাকৃতভাবেই হাস্যকর কাজ করতে পারে, কোন গুরুত্বপূর্ণ কাজে নয়। এই চলচ্চিত্র নির্মাণ ছিল চ্যাপলিনের কর্মজীবনের সবচেয়ে বাজে অভিজ্ঞতা। এই সময়ে বেশ কিছু সমস্যা দেখা দেয়, যার কারণে নির্মাণ দেরী হতে থাকে। স্টুডিওতে আগুন লাগা, চ্যাপলিনের মায়ের মৃত্যু, তাঁর দ্বিতীয় স্ত্রী লিটা গ্রের সঙ্গে বিবাহ বিচ্ছেদ, এবং অভ্যন্তরীণ রাজস্ব সেবার কর ফাঁকি দেওয়ার মামলা, এই সমস্যাগুলোর জন্য নির্মাণে আটমাস সময় লেগে যায়। চলচ্চিত্রটি নির্বাক চলচ্চিত্রের ইতিহাসে সপ্তম সর্বোচ্চ আয়কারী চলচ্চিত্রের স্থান দখল করে। ==কুশীলব== চার্লি চ্যাপলিন দ্য ট্রাম্প অ্যাল আর্নেস্ট গার্সিয়া সার্কাস মালিক রিংমাস্টার মার্না কেনেডি সার্কাস মালিকের কন্যা সার্কাসের রাইডার হ্যারি ক্রোকার রেক্স, দড়ির উপর হণ্টক জর্জ ডেভিস জাদুকর হেনরি বার্গম্যান বৃদ্ধ সঙ টিনি স্যান্ডফোর্ড প্রধান মালিক জন র‍্যান্ড প্রধান মালিকের সহকারী স্টিভ মার্ফি পকেটমার ==মুক্তি== ''দ্য সার্কাস'' চলচ্চিত্রটির উদ্বোধনী প্রদর্শনী হয় নিউ ইয়র্ক সিটির মার্ক স্ট্র্যান্ড থিয়েটারে ১৯২৮ সালের জানুয়ারি, এবং লস অ্যাঞ্জেলেসের গ্রম্যান্‌স চাইনিজ থিয়েটারে ২৭ জানুয়ারি। এটি সবাক চলচ্চিত্র যুগের শুরুতে মুক্তি পায়। এই ছবি মুক্তির মাত্র একমাস পূর্বে প্রথম পূর্ণদৈর্ঘ্য সবাক চলচ্চিত্র ''দ্য জ্যাজ সিঙ্গার'' মুক্তি পায়। চ্যাপলিন ১৯৬৭ সালে এই চলচ্চিত্রে নতুন করে সুরারোপ করেন, এবং নতুন সংস্করণটি ১৯৬৮ সালে কপিরাইট করে ১৯৬৯ সালে পুনঃমুক্তি দেওয়া হয়। ==পুরস্কার== চার্লি চ্যাপলিন এই চলচ্চিত্রের জন্য চারটি বিভাগে একাডেমি পুরস্কারের মনোনয়ন লাভ করেন, কিন্তু একাডেমি তাকে ১ম একাডেমি পুরস্কারে "''দ্য সার্কাস'' চলচ্চিত্রটি রচনা, এতে অভিনয়, পরিচালনা প্রযোজনার জন্য" বিশেষ পুরস্কার প্রদান করে। একাডেমি তাদের দাপ্তরিক মনোনয়নের তালিকায় চ্যাপলিনের নাম অন্তর্ভুক্ত করে না, যদিও বেশিরভাগ অনানুষ্ঠানিক তালিকায় তাঁর নাম অন্তর্ভুক্ত করা হয়ে থাকে। পুরস্কারের বিভাগ মনোনীত শ্রেষ্ঠ চলচ্চিত্র ইউনাইটেড আর্টিস্ট্‌স (চার্লি চ্যাপলিন, প্রযোজক) শ্রেষ্ঠ পরিচালক, হাস্যরসাত্মক চলচ্চিত্র চার্লি চ্যাপলিন শ্রেষ্ঠ অভিনেতা চার্লি চ্যাপলিন শ্রেষ্ঠ লেখনী (মৌলিক গল্প) চার্লি চ্যাপলিন ==আরও দেখুন== চার্লি চ্যাপলিনের চলচ্চিত্র তালিকা ==তথ্যসূত্র== ==আরও পড়ুন== ==বহিঃসংযোগ== চলচ্চিত্র দশকের হাস্যরসাত্মক চলচ্চিত্র আর্টিস্ট্‌সের চলচ্চিত্র চ্যাপলিন পরিচালিত চলচ্চিত্র চ্যাপলিন প্রযোজিত চলচ্চিত্র চ্যাপলিনের চিত্রনাট্য চলচ্চিত্র নির্বাক চলচ্চিত্র সাদাকালো চলচ্চিত্র হাস্যরসাত্মক চলচ্চিত্র বিষয়ক চলচ্চিত্র
'''রাইজ আপ ল্যাবস''' () বাংলাদেশের জাতীয় পুরষ্কারপ্রাপ্ত অন্যতম প্রধান মোবাইলভিত্তিক ভিডিও গেমস অ্যাপস তৈরিকারক প্রতিষ্ঠান। এর প্রধান কার্যালয় ঢাকার উত্তরাতে তিন নাম্বার সেক্টরের আলাউদ্দিন ভবনে। ২০০৯ সালে প্রতিষ্ঠিত হওয়া এই কোম্পানীটি এখন পর্যন্ত ট্যাপ ট্যাপ অ্যান্টস, রুফটপ ফ্রেঞ্জি, হাইওয়ে চেইজ সহ বেশ কয়েকটি জনপ্রিয় মোবাইল গেমস তৈরি করে বাংলাদেশ সহ সারা বিশ্বে নিজেদেরকে একটি মানসম্পন্ন গেম ডেভলপার কোম্পানী হিসেবে পরিচিত করেছে। তাদের তৈরিকৃত গেমস অ্যাপসগুলো আইওএস এবং অ্যান্ড্রয়েড দুই প্ল্যাটফর্মেই বিনামূল্যে পাওয়া যায়। তাদের তৈরী সর্বাধিক জনপ্রিয় গেম ট্যাপ ট্যাপ অ্যান্টস এখন পর্যন্ত বিশ্বব্যাপী মোট ডাউনলোড করা হয়েছে ১৫ মিলিয়ন বার প্রতিষ্ঠানটি বর্তমানে বাংলাদেশ অ্যাসোসিয়েশন অব সফটওয়্যার অ্যান্ড ইনফরমেশন সার্ভিসেস (বেসিস) এবং বাংলাদেশ কম্পিউটার সমিতি (বিসিএস) এর সদস্যপদ লাভ করেছে। ==ইতিকথা== কয়েকজন তরুণের নেতৃত্বে ২০০৯ সালে রাইজ আপ ল্যাবসের পথচলা শুরু হয়। ছোটবেলা থেকেই গেমস খেলাটা তাদের নেশা ছিলো, আর নেশা কে পেশায় রূপান্তর করার প্রয়াস থেকেই রাইজ আপ ল্যাবসের প্রতিষ্ঠা। শুরুতেই তারা বড়ধরনের সাফল্য পায় তাদের তৈরি ট্যাপ ট্যাপ অ্যান্টস গেম দিয়ে। প্রথমদিকে তারা শুধুমাত্র আইওএস ভিত্তিক অ্যাপস এবং গেমস তৈরি করলেও পরবর্তীকালে অ্যান্ড্রয়েড এবং উইন্ডোজ প্ল্যাটফর্মের জন্যেও কাজ করে। তাদের সমস্ত অ্যাপসই আইওএস ভিত্তিক, কিন্তু গেমসসমূহ আইওএস ছাড়াও অ্যান্ড্রয়েড এবং ক্ষেত্রবিশেষে উইন্ডোজ ব্যবহারকারীরাও ব্যবহার করতে পারবেন। ==গেমস সমূহ== রাইজ আপ ল্যাবস মূলত গেম তৈরি করেই বিশ্বব্যাপী জনপ্রিয়তা পেয়েছে। তারা পর্যন্ত অনেক ধরনের মজার এবং আনন্দদায়ক গেমস তৈরি করেছে যা যে কেউ সহজেই খেলতে পারবে। তাদের অন্যতম জনপ্রিয় গেমসগুলো হচ্ছে ট্যাপ ট্যাপ অ্যান্টস, রুফটপ ফ্রেঞ্জি, হাইওয়ে চেইজ, বাবল অ্যাটাক ইত্যাদি। Year Title Platform(s) 2015 Rooftop Frenzy iOS, Android 2014 Highway Chase iOS, Android 2015 Brain Boss iOS, Android, Windows 2009 Tap Tap Ants Classic iOS 2012 Tap Tap Ants Battlefield iOS 2010 iWarehouse iOS 2011 Fruitito iOS 2011 Shoot The Monkey iOS 2011 Bubble Attack iOS 2010 Speed Tapping iOS ==অ্যাপ সমূহ== রাইজ আপ ল্যাবস পর্যন্ত প্রায় ৫০টি অ্যাপস তৈরি করেছে যার প্রতিটি অ্যাপসই আইওএস প্ল্যাটফর্ম ভিত্তিক এবং বিনামূল্যে ডাউনলোড করা যায়। মূলত ব্যবহারকারীকে আকর্ষণীয় সব ওয়ালপেপার সহজেই ডাউনলোড করার সুযোগ দেয়ার জন্যে এই অ্যাপসগুলো নির্মাণ করা হয়েছে। Year Title 2011 3D Wallpapers Backgrounds 2010 HD Wallpaper Backgrounds 2010 Age Calculator 2010 Bluetooth Wifi App Box 2014 FexyPapers 2014 FexyPano 2014 FexyLock 2014 FexyHome ==সফটওয়্যার== রাইজ আপ ল্যাবস তাদের গেম তৈরির জন্য C++ প্রগ্রামিং ল্যাঙ্গুয়েজ ব্যবহার করে Cocos2D-x গেম ইঞ্জিন নামক সফটওয়্যারের মাধ্যমে। এছাড়াও তারা আরও কিছু সফটওয়্যার ব্যবহার করে, যেগুলোর মধ্যে অন্যতম হল- মাইক্রোসফট ভিজুয়াল স্টুডিও, একলিপস এবং এক্সকোড। এছাড়া সার্ভার ব্যাকএন্ড এর জন্য তারা PHP ব্যবহার করে। ==গেমিং প্রতিযোগিতা== রাইজ আপ ল্যাবস পর্যন্ত দুইবার গেমিং প্রতিযোগিতার আয়োজন করেছে। প্রথমবার ১২ ডিসেম্বর ২০১৪ তে রাজধানীর বঙ্গবন্ধু আন্তর্জাতিক সম্মেলন কেন্দ্রে অনুষ্ঠিত তিন দিনের ‘গ্রামীণফোন স্মার্টফোন ট্যাবলেট মেলা’তে যৌথভাবে এই প্রতিযোগিতার আয়োজন করে এক্সপো মেকার রাইজ আপ ল্যাবস। পরবর্তীতে তারা ৩০ ডিসেম্বর, ২০১৫ থেকে আবারো প্রতিযোগিতার আয়োজন করে, তবে এবার প্রতিযোগিরা ঘরে বসে অনলাইনে "হাইওয়ে চেইজ" গেমে অংশগ্রহণ করেছিলো। ৩০ দিনব্যাপী এই খেলা শেষ হয় ২৮শে জানুয়ারি। খেলায় কোম্পানী কর্তৃক বিজয়ীকে একটি আকর্ষণীয় স্মার্টফোন প্রদান করা হয়। ==সম্মাননা== আইসিটি মন্ত্রণালয় আয়োজিত 'জাতীয় মোবাইল অ্যাপ্লিকেশন পুরস্কার ডেভেলপার সম্মেলন-২০১৪'-এ রাইজ আপ ল্যাবসের তৈরী 'ট্যাপ ট্যাপ অ্যান্টস ব্যাটলফিল্ড' গেমটি লাইফ স্টাইল' বিভাগে প্রথম স্থান অধিকার করেছে। ==তথ্যসূত্র== ==বহিঃসংযোগ== অফিসিয়াল ওয়েবসাইট কোম্পানি
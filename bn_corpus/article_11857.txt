উলউইক‎ রয়েল আর্সেনালের গেটহাউস '''রয়েল আর্সেনাল''' (), আদিনাম উলউইক ওয়ারেন (Woolwich Warren), ব্রিটেনের একটি প্রাক্তন গোলাবারুদ ভাণ্ডার। এটি অস্ত্র গোলাবারুদ উৎপাদন এবং বিস্ফোরক গবেষণার কাজে ব্যবহৃত হত। লন্ডনের দক্ষিণ-পূর্বে উলউইখে টেম্‌স নদীর দক্ষিণ তীরে এটি অবস্থিত ছিল। ১৬৭১ সালে ৩১ একর জায়গা জুড়ে এটিকে নির্মাণ করা হয়। ১৬৯৫ সালে এখানে একটি অস্ত্র পরীক্ষাগার যুক্ত করা হয় (যার নাম ছিল রয়েল ল্যাবরেটরি) এবং ১৭১৭ সালে একটি বন্দুক নির্মাণ কারখানাও স্থাপন করা হয় (রয়েল ব্রাস ফাউন্‌ড্রি)। ১৭৭৭ নাগাদ এর আয়তন বেড়ে ১০৪ একরে গিয়ে দাঁড়ায়। এর কিছুদিন পরেই কয়েদিদের কাজে লাগিয়ে এটির চারপাশে ২.৫ মাইল লম্বা আট ফুট উঁচু ইটের প্রাচীর নির্মাণ করা হয়। ১৮০৪ সালে প্লুমস্টেড রোডের কাছে প্রাচীরটির উচ্চতা বাড়িয়ে ২০ ফুট, এবং বাকী অংশগুলির উচ্চতা ১৫ ফুট করা হয়। ১৮১৪-১৮১৬ সালে কয়েদিদের শ্রম ব্যবহার করে পূর্ব পাশে একটি খাল খনন করা হয়। == ফুটবল == ১৮৮৬ সালে আর্সেনালের শ্রমিকেরা একটি ফুটবল ক্লাব গঠন করে যার নাম ছিল ডায়াল স্কোয়ার। তারা বছর ১১ই ডিসেম্বর প্রথম ম্যাচটি খেলে। দুই সপ্তাহ পরে ক্লাবের নাম বদলে রয়েল আর্সেনাল রাখা হয়। ১৮৯৩ সালে ক্লাবটি পেশাদারী ফুটবল লীগে উলউইক আর্সেনাল নামে প্রবেশ করে। বর্তমানে এই ক্লাবটি ইংরেজ প্রিমিয়ার লিগে কেবল আর্সেনাল ফুটবল ক্লাব নামে পরিচিত। ক্লাবটি ১৯১৩ সালে লন্ডনে স্থানান্তরিত হয়। স্থাপিত অর্ডন্যান্স কারখানা
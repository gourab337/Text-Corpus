'''উজবেক সোভিয়েত সমাজতান্ত্রিক প্রজাতন্ত্র''' (; ), সোভিয়েত ইউনিয়নের অন্যতম প্রজাতন্ত্র ছিল। এটি '''সোভিয়েত উজবেকিস্তান''' বা নামেও পরিচিত ছিল। ১৯২৪ সালে এই প্রজাতন্ত্র গঠিত হয়। সোভিয়েত কমিউনিস্ট পার্টির উজবেক শাখা সরকার পরিচালনা করেছে। এটি ১৯২৫ থেকে ১৯৯০ সাল পর্যন্ত একমাত্র বৈধ রাজনৈতিক দল ছিল। ১৯৯০ সাল থেকে ১৯৯১ সাল পর্যন্ত প্রজাতন্ত্র সোভিয়েত ইউনিয়নের সার্বভৌম অংশ ছিল। ১৯৯০ সালের ২০ জুন রাষ্ট্রীয় সার্বভৌমত্ব ঘোষণা করা হয়। ইসলাম করিমভ এর প্রথম রাষ্ট্রপতি হন। ১৯৯১ সালের ৩১ আগস্ট উজবেক সোভিয়েত সমাজতান্ত্রিক প্রজাতন্ত্র নাম বদলে উজবেকিস্তান প্রজাতন্ত্র রাখা হয়। ১৯৯২ সালের ডিসেম্বর নতুন সংবিধান গৃহিত হয়। ==ইতিহাস== ১৯২৫ সালে মধ্য এশিয়ার রাজনৈতিক ইউনিটসমূহের সীমানা বদলে জাতিভিত্তিক সীমানা নির্ধারণ করা হয়। এসময় তুর্কিস্তান স্বায়ত্বশাসিত সোভিয়েত সমাজতান্ত্রিক প্রজাতন্ত্র, বুখারান প্রজাতন্ত্র খোয়ারিজম প্রজাতন্ত্র বিলুপ্ত করে তাদের অঞ্চলকে পাঁচটি পৃথক সোভিয়েত প্রজাতন্ত্রে বিভক্ত করা হয়। এর মধ্যে সোভিয়েত উজবেকিস্তান অন্যতম ছিল। পরের বছর উজবেক প্রজাতন্ত্রকে সোভিয়েত ইউনিয়নের অন্যতম প্রজাতন্ত্র ঘোষণা করা হয়। ১৯২৮ সালে রাষ্ট্রীয়ভাবে ভূমির অধিগ্রহণ শুরু হয় এবং তা ১৯৩০ এর দশক পর্যন্ত চালু ছিল। ১৯২৯ সাল পর্যন্ত উজবেক সোভিয়েত প্রজাতন্ত্রের মধ্যে তাজিক প্রজাতন্ত্র অন্তর্ভুক্ত ছিল। এরপর একেও সমান মর্যাদা দেয়া হয়। ১৯৩০ সালে উজবেক সোভিয়েত প্রজাতন্ত্রের রাজধানী সমরকন্দ থেকে স্থানান্তর করে তাশখন্দ করা হয়। ১৯৩৬ সালে উজবেক প্রজাতন্ত্রের সাথে কারাকালপাক সোভিয়েত সমাজতান্ত্রিক প্রজাতন্ত্র যুক্ত করা হয়। ১৯৩৭-৩৮ সালের দমন অভিযানের সময় বেশ কয়েকজন জাতীয়তাবাদিকে হত্যা করা হয়েছিল। প্রথম প্রধানমন্ত্রী ফয়জুল্লাহ খোজায়েভ তাদের অন্যতম। দ্বিতীয় বিশ্বযুদ্ধের সময় সুরক্ষার জন্য সোভিয়েত ইউনিয়নের অনেক শিল্পকে উজবেক প্রজাতন্ত্রে স্থানান্তর করা হয়। এসময় ব্যাপক সংখ্যক রুশ, ইউক্রেনীয় অন্যান্য জাতির জনগণ এসব কারখানায় যোগ দেয় ফলে প্রজাতন্ত্রের জনসংখ্যার বৈশিষ্ট্যে পরিবর্তন আসে। অক্ষশক্তির সহায়তা করছে এমন সন্দেহ হওয়ায় স্টালিন অনেক জাতিগত গোষ্ঠীকে এখানে স্থানান্তর করেছিলেন। তাদের মধ্যে বিপুল সংখ্যক জাতিগত কোরীয়, ক্রিমিয়ান তাতার চেচেন রয়েছে। সোভিয়েত যুগে ইসলাম পালনের উপর বাধানিষেধ আরোপিত হয়। সরকার অনেক মসজিদ মাদ্রাসা বন্ধ করে দেয়। ১৯৬০ সালে দেশে তুলার উৎপাদন বৃদ্ধি পায়। উদ্দেশ্যে আমু দরিয়া থেকে প্রচুর পানি উত্তোলন করা হয় এবং পরবর্তীতে আরাল সাগরের বাস্তুতান্ত্রিক বিপর্যয় ঘটে। ১৯৯০ সাল পর্যন্ত কমিউনিস্ট পার্টি ছিল উজবেক প্রজাতন্ত্রের একমাত্র বৈধ রাজনৈতিক দল। দলের প্রধান সবসময় একজন উজবেক ছিলেন। শারোফ রশিদোভ ছিলেন সবচেয়ে দীর্ঘকাল ক্ষমতাসীন নেতা। তিনি ১৯৫৯ সাল থেকে ১৯৮৩ সাল পর্যন্ত দলের প্রধান ছিলেন। ১৯৮৯ সালে ইসলাম করিমোভ দলের নেতা হন। তিনি ১৯৯০ সালে রাষ্ট্রপতি হন। ১৯৯০ সালের জুন মাসে সুপ্রিম সোভিয়েত কর্তৃক রাষ্ট্রীয় সার্বভৌমত্ব ঘোষণা গ্রহণ করা হয়। ===স্বাধীনতা=== উজবেকিস্তানের পতাকা, ১৯৯১ সালের ১৮ নভেম্বর গৃহিত। ১৯৯১ সালের মার্চে অনুষ্ঠিত গণভোটে উজবেক প্রজাতন্ত্র অংশ নেয়। তবে ১৯৯১ সালের ১৯-২১ আগস্ট মস্কোয় অভ্যুত্থান চেষ্টার ফলে তা পাস হয়নি। এরপর উজবেক প্রজাতন্ত্রের নাম বদলে '''উজবেকিস্তান প্রজাতন্ত্র''' রাখা হয়। ১৯৯১ সালর ৩১ আগস্ট স্বাধীনতা ঘোষণা করা হয়। ২৬ ডিসেম্বর পর্যন্ত প্রজাতন্ত্র সোভিয়েত ইউনিয়নের অংশ ছিল। সোভিয়েত ইউনিয়নের পতনের পর রাষ্ট্র স্বাধীন হয়। *১৯২৪-১০-২৭ঃ উজবেক সোভিয়েত সমাজতান্ত্রিক প্রজাতন্ত্রের প্রতিষ্ঠা *১৯২৯-১০-১৫ঃ তাজিক স্বায়ত্বশাসিত সোভিয়েত সমাজতান্ত্রিক প্রজাতন্ত্র খুজান্দের পার্শ্ববর্তী অঞ্চল বিচ্ছিন্ন করে তাজিক সোভিয়েত সমাজতান্ত্রিক প্রজাতন্ত্র গঠিত হয়। *১৯৩৬-১২-০৫ঃ কারাকালপাক স্বায়ত্বশাসিত সোভিয়েত সমাজতান্ত্রিক প্রজাতন্ত্র উজবেক সোভিয়েত সমাজতান্ত্রিক প্রজাতন্ত্রের সাথে যোগ দেয়। *১৯৬৩-০২-১৬ঃ সির দরিয়া ওবলাস্ত গঠিত। *১৯৭৩-১২-২৯: ঝিঝাক ওবলাস্তকে সমরকন্দ ওবলাস্ত থেকে আলাদা করা হয় *১৯৮১: নাভই ওবলাস্তকে বুখারা ওবলাস্ত থেকে আলাদা করা হয়। ==তথ্যসূত্র== ==বহিঃসংযোগ== ''Uzbekistan; Another Big Leap Forward'' by Afif Alimov সোভিয়েত সমাজতান্ত্রিক প্রজাতন্ত্র ইউনিয়নের প্রজাতন্ত্র কমিউনিজম সমাজতান্ত্রিক প্রজাতন্ত্র ইতিহাস
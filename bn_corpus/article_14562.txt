'''মরিচঝাঁপি''' বা '''মরিচঝাঁপি দ্বীপ''' বর্তমান পশ্চিমবঙ্গের দক্ষিণ ২৪ পরগণা জেলার সুন্দরবন সংরক্ষিত বনাঞ্চলে অবস্থিত একটি দ্বীপ। এই দ্বীপের নাম আজও স্মরণ করা হয় ১৯৭৮-৭৯ সালে সদ্যনির্বাচিত পশ্চিমবঙ্গের সিপিআইএম সরকারের মরিচঝাঁপি গণহত্যা ঘটানোর জন্য। এখানে দেশভাগোত্তর পূর্ব পাকিস্তান (অধুনা বাংলাদেশ) থেকে আগত হাজার হাজার বাঙালি হিন্দু (এদের বেশিরভাগ ছিল নিম্নবর্গীয় ''নমঃশূদ্র'') উদ্বাস্তুকে বলপ্রয়োগ আইনের (সিআরপিসি ১৪৪ ধারায়) মাধ্যমে উচ্ছেদ করা হয়েছিল। কিছু সরকারি নেতার প্ররোচনায় প্রায় ১৫০,০০০ উদ্বাস্তু দণ্ডকারণ্য থেকে পশ্চিমবঙ্গে ফিরে এলে তাদের বেশিরভাগকে পুনরায় ফিরে যেতে বাধ্য করা হয়। এদের মধ্যে প্রায় ১৪,০০০ উদ্বাস্তু মরিচঝাঁপিতে তাদের উপনিবেশ স্থাপন করেছিল। সরকারের হিংসাত্মক কর্মের জন্য অনেক উদ্বাস্তুর মৃত্যু হয়েছিল; যদিও প্রকৃত সংখ্যা আজও অজানা, তবে কিছু কিছু গবেষক বিশ্বাস করেন যে পুলিশের নৃশংসতায় শতশত জনগণের মৃত্যু হয়েছিল; রোগ এবং অনাহারেও মৃত্যু হয়েছিল কিছু মানুষের। == তথ্যসূত্র == দ্বীপ রাজনীতি
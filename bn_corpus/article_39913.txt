'''বোম্বাইলা দেবী লাইশ্রাম''' (জন্মঃ ২২ ফেব্রুয়ারি ১৯৮৫) হরেন একজন খ্যাতনামা ভারতীয় মহিলা তীরন্দাজ যিনি ২০০৭ সাল থেকে আন্তর্জাতিক ক্রীড়াঙ্গনে ভারতের প্রতিনিধিত্ব করে চলেছেন। মণিপুরএর পশ্চিম ইম্ফলের জন্মানো এই তীরন্দাজ ১৯৯৭ সালে জাতীয় স্তরে প্রথম আত্মপ্রকাশ করেন। বোম্বাইলা দেবী ২০০৮ বেজিং অলিম্পিকে মহিলাদের ব্যাক্তিগত এবং দলগত বিভাগে ভারতের প্রতিনিধিত্ব করেন। দলগত বিভাগে যোগ্যতা অর্জনকারী রাইন্ডে তিনি দোলা ব্যানার্জি এবং প্রানিথা ওয়াধিনেনী কে সঙ্গে নিয়ে ষষ্ঠ স্থান অর্জন করেন। রাউন্ড অফ সিক্সটিন তারা বাই পান, কিন্তু কোয়ার্টার ফাইনালে চীনএর কাছে ২০৬-২১১ পয়েন্ট পরাস্ত হন। বেজিং অলিম্পিকে ব্যাক্তিগত বিভাগে যোগ্যতা অর্জনকারী রাউন্ডে তিনি ২২ তম স্থানে শেষ করেন, কিন্তু রাউন্ড অফ সিক্সটি ফোর পোল্যান্ড এর ইয়োনা মার্কিনকিউজেক এর কাছে ১০১-১০৩ পয়েন্টে হেরে যান। ২০১২ সালের ৩০শে জুলাই লন্ডন অলিম্পিকে মহিলাদের ব্যাক্তিগত রিকার্ভ বিভাগে মেক্সিকোর এইডা রোমান এর কাছে ২-৬ পয়েন্টে হেরে বোম্বাইলা দেবী লাইশ্রাম দ্বিতীয় রাউওন্ড থেকে ছিটকে যান। দলগত বিভাগে ভারতীয় মহিলাদল প্রথম এই রাউন্ডেই ডেনমার্কের কাছে ২১০-২১১ পয়েন্টে হেরে ছিটকে যান। ২০১৬ রিও অলিম্পিক যোগ্যতা অর্জনকারী ভারতীয় দলের সদস্যা তিনি। লক্ষ্মীরানী মাঝি, বোম্বাইলা দেবী এবং দীপিকা কুমারী কে নিয়ে গঠিত ভারতীয় মহিলা রিকার্ভস টিম অথবা দল স্থান অর্জনকারী রাউন্ডে সপ্তম স্থানে শেষ করেছেন। তারা রাইন্ড অফ সিক্সটিন ম্যাচে কলম্বিয়াকে হারিয়ে শেষ আটে পৌঁছায় কিন্তু কোয়ার্টার ফাইনাল ম্যাচে রাশিয়ার কাছে হেরে যায়। ২০১৬ রিও অলিম্পিকে মহিলাদের ব্যাক্তিগত বিভাগে বোম্বাইলা দেবী অস্ট্রিয়ার লরেন্স বাল্ড্যাফ এর মুখোমুখি হন এবং ৬-২ পয়েন্টে ম্যাচ জিতে পরবর্তী রাউন্ডে প্রবেশ করেন। রাউন্ড অফ থার্টি টু এও চাইনিস তাইপেই এর শিই-চিয়া লিন কে ৬-২ পয়েন্টে হারিয়ে রাউন্ড অফ সিক্সটিন পদার্পণ করেন। পরবর্তীকালে তিনি রাউন্ড অফ সিক্সটিন এই মেক্সিকোর আলেকজান্দিয়া ভালেন্সিয়ার কাছে ২-৬ পয়েন্টে পরাজিত হন। == তথ্যসূত্র == ব্যক্তি ক্রীড়াবিদ জন্ম গ্রীষ্মকালীন অলিম্পিকের তীরন্দাজ অলিম্পিক তীরন্দাজ গ্রীষ্মকালীন অলিম্পিকের তীরন্দাজ গ্রীষ্মকালীন অলিম্পিকের তীরন্দাজ এশিয়ান গেমসে তীরন্দাজ এশিয়ান গেমসে তীরন্দাজ তীরন্দাজ পুরস্কার প্রাপক মহিলা ক্রীড়াবিদ
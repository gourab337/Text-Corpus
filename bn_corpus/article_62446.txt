'''মারিয়ান জয়েস প্রাদো রিভেরা''' (জন্ম:১৯৯৭) একজন বলিভীয় মডেল যিনি ২০১৮ সালে মিস বলিভিয়া খেতাব লাভ করেছিলেন। তিনি মিস ইউনিভার্স ২০১৮ প্রতিযোগিতায় বলিভিয়ার প্রতিনিধিত্ব করেছিলেন। তিনি নিজের গর্ভবতী হবার খবর প্রকাশ করলে 'চুক্তি লঙ্ঘনের অভিযোগে' তার কাছ থেকে ২০১৯ সালের এপ্রিলে 'মিস বলিভিয়া' খেতাব কেড়ে নেওয়া হয়েছিল। ==জীবনী== জয়েস প্রাদো বলিভিয়ার সান্তা ক্রুজে বাস করেন। তিনি ২০১৫ সালে মিস টুরিজম বলিভিয়া খেতাব লাভ করেছিলেন। তিনি একজন মডেল তিনি দেশটিতে পর্যটন বিষয়ক দূত হিসেবেও কাজ করেন। ==সুন্দরী প্রতিযোগিতায় অংশগ্রহণ== ২০১৫ সালে তিনি মিস লিটোরাল খেতাব লাভ করেন। সে বছর তিনি 'মিস টুরিজম বলিভিয়া' খেতাব লাভ করেন। তিনি ২০১৬ সালে 'মিস টুরিজম ইন্টারন্যাশনাল' প্রতিযোগিতায় অংশগ্রহণ করেন এবং সেরা দশ প্রতিযোগীর একজন হিসেবে ঘোষিত হন। ২০১৮ সালে তিনি 'মিস সান্তা ক্রুজ' খেতাব লাভ করেন। ২০১৮ সালের ২৪ জুন তিনি 'মিস বলিভিয়া খেতাব লাভ করেন এবং সে বছরের ডিসেম্বরে থাইল্যান্ডের ব্যাংককে মিস ইউনিভার্স ২০১৮ প্রতিযোগিতায় বলিভিয়ার প্রতিনিধিত্ব করেন। ==তথ্যসূত্র== ব্যক্তি জন্ম
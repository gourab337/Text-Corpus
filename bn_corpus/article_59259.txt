'''থিনিস''' বা '''থিস''' হল প্রাচীন মিশরের একটি জনপদের গ্রিক নাম। মিশরীয় ভাষায় এই জনপদ ''চেনি'' নামে পরিচিত ছিল। আবিডোসের নিকটবর্তী কোনও অঞ্চলে অবস্থিত এই জনপদটি প্রথম দ্বিতীয় রাজবংশের আমলে মিশরের রাজধানী ছিল। এখনও পর্যন্ত অনাবিষ্কৃত হলেও বহু প্রাচীন লেখকের লেখাতেই এর উল্লেখ পাওয়া গেছে। এঁদের মধ্যে বিখ্যাত প্রাচীন ঐতিহাসিক মানেথোর নাম বিশেষভাবে উল্লেখযোগ্য। তিনি থিনিসকেন্দ্রিক একটি উপজাতি সংঘের নেতা হিসেবে মেনেস বা নারমের'এর নাম উল্লেখ করেন; এই মেনেসের নেতৃত্বেই মিশর ঐক্যবদ্ধ হয় তিনি মিশরের প্রথম ফারাও হিসেবে গণ্য হন। তৃতীয় রাজবংশের আমল থেকে থিনিসের গুরুত্ব দ্রুত কমতে থাকে। রাজধানী সরে যায় মেমফিসে। পরবর্তী যুগে থিনিস আর কখনোই আগের গুরুত্ব ফিরে পায়নি। তবে আদি রাজত্বের সময়কালীন মূল প্রশাসনিক কেন্দ্র হিসেবে প্রাচীন মিশরীয় ধর্মশাস্ত্রে থিনিস ধীরে ধীরে একটি রূপকথার নগরীতে পরিণত হয়; যেমন বুক অব দ্য ডেড বা ''মৃতের বইতে'' এই নগর স্বর্গের এক স্থান হিসেবে উল্লিখিত। ==তথ্যসূত্র== মিশর
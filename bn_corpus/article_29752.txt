'''জেমস আলেকজান্ডার সাদারল্যান্ড''' (জন্ম: ১৪ জুলাই, ১৯৬৫) ইস্ট মেলবোর্নে জন্মগ্রহণকারী সাবেক অস্ট্রেলীয় প্রথম-শ্রেণীর ক্রিকেটার। বর্তমানে তিনি ক্রিকেট প্রশাসকের দায়িত্ব পালন করছেন। ক্রিকেট অস্ট্রেলিয়ার বর্তমান প্রধান নির্বাহী কর্মকর্তা (সিইও) '''জেমস সাদারল্যান্ড''' ঘরোয়া শেফিল্ড শিল্ডে ভিক্টোরিয়া দলের প্রতিনিধিত্ব করেছেন। == খেলোয়াড়ী জীবন == ডানহাতি ফাস্ট-মিডিয়াম বোলার সাদারল্যান্ড প্রথম-শ্রেণীর ক্রিকেটে সেন্ট কিল্ডা ক্রিকেট গ্রাউন্ডে কুইন্সল্যান্ডের বিপক্ষে অভিষিক্ত হন। খেলায় প্রতিপক্ষের স্কট মুলারেরও অভিষেক ঘটেছিল। কার্ল র‌্যাকেম্যানকে আউট করার মাধ্যমে তিনি তার প্রথম উইকেট পান। দ্বিতীয় ইনিংসে তিনি আরও দু’টি উইকেট পান। তারমধ্যে স্টুয়ার্ট লয়ের উইকেট অন্যতম। পরের সপ্তাহে শেফিল্ড শিল্ডের ফাইনালে ভিক্টোরিয়া দল নিউ সাউথ ওয়েলসকে পরাভূত করলেও তিনি পল জ্যাকসনের কাছে স্থানচ্যুত হন দ্বাদশ ব্যক্তির আসন পান। == ক্রিকেট প্রশাসক == সাদারল্যান্ডের ক্রিকেট জীবনের সমাপ্তি ঘটলে তিনি কার্লটন ফুটবল ক্লাবের আর্থিক ব্যবস্থাপক হিসেবে দায়িত্ব লাভ করেন। ১৯৯৮-৯৯ মৌসুমে ভিক্টোরিয়া দলের সহকারী কোচের দায়িত্ব পান। এরফলে তিনি তৃতীয় স্তরের কোচের মর্যাদা পান। এছাড়াও তিনি মেলবোর্ন ইউনিভার্সিটি ক্রিকেট ক্লাবেরও কোচ ছিলেন। দলের পক্ষেই তিনি প্রথম-গেডের ক্রিকেট খেলেছিলেন। পরবর্তীতে তিনি ক্লাবের আজীবন সদস্য মনোনীত হন। ১৯৯৮ সালে অস্ট্রেলিয়ান ক্রিকেট বোর্ড যা বর্তমানে ক্রিকেট অস্ট্রেলিয়া নামে পরিচিত সংস্থার সাধারণ ব্যবস্থাপক হিসেবে যোগ দেন। এর তিন বছর পর প্রধান নির্বাহী হিসেবে ম্যালকম স্পিডের স্থলাভিষিক্ত হন সাদারল্যান্ড। == তথ্যসূত্র == ক্রিকেটার জন্ম ব্যক্তি ক্রিকেট প্রশাসক প্রধান নির্বাহী ক্রীড়া কর্মকর্তা ক্রিকেটার ক্রিকেট ক্লাবের ক্রিকেটার
'''স্টিফেন রজার "স্টিভ" ওয়াহ''', ওএ (; জুন, ১৯৬৫) নিউ সাউথ ওয়েলসে জন্মগ্রহণকারী সাবেক অস্ট্রেলীয় আন্তর্জাতিক ক্রিকেটার। অস্ট্রেলিয়া দলের অন্যতম সদস্য ছিলেন ডানহাতে ব্যাটিংয়ের পাশাপাশি মিডিয়াম-পেস বোলিংয়েও সফলতা পেয়েছেন। একসময় তিনি তার সময়কালের সর্বোচ্চ রান সংগ্রহকারীদের একজন ছিলেন। অস্ট্রেলিয়া দলের হয়ে ১৯৯৯ থেকে ২০০৪ সাল পর্যন্ত অধিনায়কের দায়িত্ব পালন করেন। টেস্ট ক্রিকেটের ইতিহাসে তিনি '''সর্বকালের সেরা টেস্ট অধিনায়ক''' হিসেবে পরিচিত। ৫৭ টি টেস্টে নেতৃর্ত্ব দিয়ে ৪১ টায় জয় পান। তিনি আক্রমণাত্মক এবং কখনোবা নিষ্ঠুর উপযোগী অধিনায়কের ভূমিকা পালন করতেন। ক্রিকেটে পয়েন্টভিত্তিক পদ্ধতির ঘোর বিরোধী ছিলেন। ২০০৩ সালে দ্য টাইমসের ক্রিকেট কলামলেখক সিমন বার্নস তাকে শীতল-রক্ত, বৈজ্ঞানিক নেতৃত্বের অধিকারী হিসেবে চিহ্নিত করে লিখেছেন, ওয়াহ আপনাকে ব্যক্তিগতভাবে পরাজিত করতে চাইবেন। নিজস্ব চূড়ান্ত টেস্টে ওয়াহ দলের খেলোয়াড়দের সাথে নিয়ে নিজস্ব মাঠ সিডনি ক্রিকেট গ্রাউন্ডে প্রদক্ষিণ করেন। == প্রারম্ভিক জীবন == রজার এবং বেভারলি ওয়াহ দম্পতির যমজ সন্তান স্টিভ ওয়াহ ক্যান্টারবারি হাসপাতালে জুন, ১৯৬৫ তারিখ জন্মগ্রহণ করেন। সহোদর সাবেক অস্ট্রেলীয় ব্যাটসম্যান মার্ক ওয়াহের চেয়ে তিনি চার মিনিট পূর্বে ভূমিষ্ঠ হন। বাবা ''রজার ওয়াহ'' ব্যাংক কর্মকর্তা এবং মা ''বেভারলি ওয়াহ'' ছিলেন শিক্ষিকা। তাদের পরিবার সিডনি’র নিকটবর্তী গ্রাম পানানিয়ায় বসবাস করতেন। অস্ট্রেলিয়ার প্রথম-শ্রেণীর ক্রিকেটার ডিন ওয়াহ ড্যানি ওয়াহ তাদের আরো দুই ভাই আছে। শৈশবকালেই পিতা-মাতা সন্তানদেরকে ক্রীড়ানুরাগী হতে যথেষ্ট সহায়তা করেন। ছয় বছর বয়সেই যমজ ভাইয়েরা ফুটবল, টেনিস ক্রিকেটে অংশগ্রহণ করে। জীবনের প্রথম ক্রিকেট খেলায় ভ্রাতৃদ্বয় শূন্য রানে আউট হয়েছিলেন। ১৯৮৩ সালে তারা উচ্চ বিদ্যালয়ের পড়াশুনো শেষ করেন। ১৯৮৩-৮৪ মৌসুমে উভয়েই নিউ সাউথ ওয়েলস কম্বাইন্ড হাইস্কুল অনূর্ধ্ব-১৯ রাজ্যদলের সদস্য ছিলেন। ওয়াহ গ্রেট পাবলিক স্কুলের বিপক্ষে ১৭০ রান করেন। তারপর দু’জনেই অস্ট্রেলিয়া দলে প্রথমবারের মতো মনোনীত হন। জাতীয় পর্যায়ের অনূর্ধ্ব-১৯ দলের হয়ে একটি টেস্ট একদিনের সিরিজে সফরকারী শ্রীলঙ্কার বিপক্ষে খেলেন। == খেলোয়াড়ী জীবন == ১৯৮৫-৮৬ মৌসুমে মেলবোর্নে অনুষ্ঠিত ২য় টেস্টে ভারত দলের বিপক্ষে অভিষেক ঘটে ওয়াহ’র। ১৩ রানের পাশাপাশি প্রথম ইনিংসে ৩৬ রানের বিনিময়ে উইকেট লাভ করেন তিনি। সিরিজে উল্লেখযোগ্য রান করতে না পারলেও একই মৌসুমে নিউজিল্যান্ড সফরে অন্তর্ভুক্ত হন। ক্রাইস্টচার্চের ল্যাঙ্কাস্টার পার্কের দ্বিতীয় টেস্টে ৭৪ রানের পাশাপাশি ৪/৫৬ করে চমকপ্রদ অল-রাউন্ড ক্রীড়ানৈপুণ্য প্রদর্শন করেন। কিন্তু তার ব্যাটিং গড় ছিল মাত্র ১৭.৪০। == কীর্তিগাঁথা == টেস্ট ক্রিকেটের ইতিহাসে ১১জন খেলোয়াড়ের একজন হিসেবে তিনি দশ সহস্রাধিক রান সংগ্রহ করেছেন। ধারাবাহিকভাবে অস্ট্রেলিয়া দলকে রেকর্ডসংখ্যক ১৬ টেস্ট জয় করতে সহায়তা করেছেন। ১৯৯৯ সালের বিশ্বকাপ ক্রিকেট জয়ী দলকে নেতৃত্ব দিয়েছেন। ২০০৪ সালে তাকে বর্ষসেরা অস্ট্রেলীয় ক্রিকেটার হিসেবে ঘোষণা করা হয়। জানুয়ারি, ২০১০ সালে নিজ মাঠ সিডনি ক্রিকেট গ্রাউন্ডে আইসিসি ক্রিকেট হল অব ফেমে অন্তর্ভুক্ত করা হয়। == তথ্যসূত্র == == আরও দেখুন == মার্ক ওয়াহ ক্রিকেট বিশ্বকাপের পুরস্কার উইজডেন বর্ষসেরা ক্রিকেটার আইসিসি ক্রিকেট হল অব ফেম উইজডেন বিশ্বের শীর্ষস্থানীয় ক্রিকেটার টেস্ট ক্রিকেটে দশ হাজার বা তদূর্ধ্ব রান সংগ্রহকারী ব্যাটসম্যানের তালিকা == বহিঃসংযোগ == Career statistical highlights Steve Waugh Foundation website ক্রিকেটার জন্ম ব্যক্তি জাতীয় ক্রিকেট দলের অধিনায়ক টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার বর্ষসেরা ক্রিকেটার বিশ্বের শীর্ষস্থানীয় ক্রিকেটার ক্রিকেট হল অব ফেমে প্রবেশকারী বর্ডার পদক বিজয়ী অস্ট্রেলীয় পুরস্কার বিজয়ী ক্রিকেটার ক্রিকেটার ক্রিকেটার বিষয়শ্রেণী:যমজ ক্রীড়াবিদ
'''আর্চার কেন্ট ব্লাড''' (১৯২৩-২০০৪), বাংলাদেশে নিযুক্ত একজন আমেরিকান কূটনীতিক। ১৯৭১ সালে পূর্ব পাকিস্তানে তিনি মার্কিন যুক্তরাষ্ট্রের দূতাবাসের কনসাল জেনারেল নিযুক্ত হয়েছিলেন। তিনি বাংলাদেশের স্বাধীনতা যুদ্ধের সময় যুক্তরাষ্ট্র সরকারকে তৎকালীন চলমান নৃশংসতা বন্ধে ব্যর্থ হওয়ায় কঠোর ভাষায় একটি টেলিগ্রাম বার্তা পাঠানোর জন্য বিখ্যাত। তার সেই বিখ্যাত টেলিগ্রাম বার্তা '''ব্লাড টেলিগ্রাম''' নামে পরিচিত। স্বাধীনতা যুদ্ধের সময় আর্চার ব্লাড তার অভিজ্ঞতার বর্ণনা করে লেখা ''দ্য ক্রুয়েল বার্থ অব বাংলাদেশ মেমোয়ারস অব অ্যান অ্যামেরিকান ডিপ্লোম্যাট'' বইয়ের সূচনায় বলেন, ‘একাত্তর নিয়ে লিখতে বসে আমার চোখ দিয়ে অশ্রু ঝরছে। কারণ আমার বহু বন্ধুর মুখ ভেসে উঠছে, যারা শহীদ হয়েছে।’ == ব্লাড টেলিগ্রাম == ব্লাড টেলিগ্রামের স্ক্যানিং প্রিন্ট ২৫ মার্চ মধ্যরাতে পাকিস্তানী সেনাবাহিনী ঢাকা শহরে গণহত্যা শুরু করে। এপ্রিল ১৯৭১ ঐতিহাসিক মার্কিন দূতাবাস থেকে একটি তারবার্তা পাঠানো হয়েছিল ওয়াশিংটনে মার্কিন পররাষ্ট্র দপ্তরে। ঢাকায় কর্মরত মার্কিন কর্মকর্তারা ২৫ শে মার্চের ‘কলঙ্কিত রাতের’ গণহত্যা এবং সে বিষয়ে অন্ধ ইয়াহিয়া-ঘেঁষা নীতির প্রতিবাদ জানাতে সংকল্পবদ্ধ হয়েছিলেন। তারা খুব ভেবেচিন্তে একটি তারবার্তা লিখেছিলেন যাতে স্বাক্ষর করেছিলেন ব্লাড তার ২০ জন সমর্থক সহকর্মী। তারা তাতে ঢাকায় ইয়াহিয়ার গণহত্যার প্রতি ওয়াশিংটনের অব্যাহত নীরবতার নিন্দা করেছিলেন। ব্লাড তাতে কেবল স্বাক্ষরই দেন নি, বাড়তি এক ব্যক্তিগত নোটও লিখেছিলেন। এতে তিনি লিখেছিলেন, “আমি বিশ্বাস করি, পূর্ব পাকিস্তানে এখন যে সংগ্রাম চলছে, তার সম্ভাব্য যৌক্তিক পরিণতি হলো বাঙালিদের বিজয় এবং এর পরিণতিতে একটি স্বাধীন বাংলাদেশের প্রতিষ্ঠা।“ এই ‘ব্লাড টেলিগ্রাম’ বস্তুত তখনকার দুর্গে বোমা ফেলেছিল। ‘’দ্য ট্রায়াল অব হেনরি কিসিঞ্জার’’ নামীয় গ্রন্থের লেখক ক্রিস্টোফার হিচিনসের মতে ‘মার্কিন ইতিহাসে ব্লাড টেলিগ্রামের কোনো তুলনা নেই।’ কিসিঞ্জার জন্য ব্লাডকে নির্বাসন দণ্ড দিয়েছিলেন। ব্লাড টেলিগ্রাম (এপ্রিল ৬, ১৯৭১)—কে মার্কিন যুক্তরাস্ট্রের স্টেট ডিপার্টমেন্টের অধীন পররাস্ট্র কর্মকমিশনের কর্মকর্তা কর্তৃক রচিত সর্বকালের সবচেয়ে শক্তিশালী শাব্দিক ভিন্নমত পোষণের গতিপথ (Dissent Channel) বার্তাসমূহের একটি হিসেবে দেখা হয়েছে। ২৯জন আমেরিকান এতে স্বাক্ষর করেছিলো। টেলিগ্রাম থেকে অনূদিত: "১- পূর্ব পাকিস্তানের সাম্প্রতিক ঘটনাবলী বিষয়ে যুক্তরাষ্ট্রের যে অবস্থান তা বৃহত্তর অর্থে দেশটির নৈতিক স্বার্থ কিংবা ক্ষুদ্রতর অর্থে জাতীয় স্বার্থ দু'টোর কোনোটিই পূরণ না করায় মার্কিন পররাষ্ট্র দফতরকে স্বচ্ছ করার উদ্দেশ্যে নিয়োজিত টাস্ক ফোর্সের প্রস্তাবিত নীতির আলোকে -ঢাকাস্থ আমেরিকান কনসুলেট জেনারেল ইউএসআইএস এবং ইউএসএইড এর উল্লেখযোগ্য সংখ্যক কর্মকর্তা যুক্তরাষ্ট্রের অণুসৃত নীতির মূল ধারার সাথে ভিন্নমত পোষণ করাকে কর্তব্য মনে করেন। আমাদের সরকার গণতন্ত্রের নিপীড়ন এবং নৃশংসতার বিরুদ্ধে নিন্দা জানাতে ব্যর্থ হয়েছে। আমাদের সরকার তার নাগরিকদের রক্ষার জন্য জোরদার ব্যবস্থা নিতে ব্যর্থ হয়েছে বরং উলটো তারা পশ্চিম পাকিস্তান শাসিত সরকারকে শান্ত করতে এবং তাদের বিরুদ্ধে সম্ভাব্য এবং সঙ্গত নেতিবাচক আন্তর্জাতিক জনসংযোগের চাপ হ্রাস করতে নমনীয়তা প্রদর্শন করছে। আমাদের সরকার এমন এক সময়ে তার নৈতিক দেউলিয়াত্ব প্রদর্শন করছে যখন কিনা গণতন্ত্র রক্ষা এবং গণতান্ত্রিক উপায়ে সংখ্যাগরিষ্ঠতা পেয়ে নির্বাচিত দলের (ঘটনাক্রমে যারা পশ্চিমপন্থী) নেতাকে গ্রেফতারের নিন্দা এবং দমনমূলক ব্যবস্থা রক্তপাত বন্ধের আহবান জানিয়ে সোভিয়েত ইউনিয়ন বার্তা প্রদান করেছে। আমাদের অতি সাম্প্রতিককালের নীতিতে আমাদের স্বার্থকে মূলত মানবিক বলে বিবেচনা করা হয়েছে। আমরা আওয়ামীলীগের সাথে সংঘাত যাকে কিনা বহুলব্যবহৃত শব্দ 'গণহত্যা' দিয়েও প্রকাশ করা যায়, সেটিকে সার্বভৌম রাষ্ট্রের পূর্ণাঙ্গ অভ্যন্তরীণ ব্যাপার হিসাবে দেখে এই ব্যাপারে কোনধরনের নৈতিক এমনকি মানবিক হস্তক্ষেপও না করার সিদ্ধান্ত নিয়েছি। সাধারণ আমেরিকানরা নীতিতে তীব্র বিরক্তি প্রকাশ করেছে। আমরা, পেশাদার সরকারি কর্মকর্তা হিসেবে এই বর্তমান নীতির সাথে আমাদের মতের ভিন্নতা প্রকাশ করছি এবং আশা করছি যে আমাদের সত্যিকার এবং দীর্ঘস্থায়ী স্বার্থ এখানে রক্ষিত হবে এবং মুক্ত বিশ্বের নৈতিক পথপ্রদর্শক হিসাবে আমাদের জাতির অবস্থান উদ্ধার করা সম্ভব হবে। ২- আমাদের ভিন্নমতের সুনির্দিষ্ট অংশ এবং সাথে সেগুলো সম্পর্কে আমাদের নীতিগত প্রস্তাবসমূহ একটি আলাদা টেলিগ্রামে প্রেরণ করা হবে। ৩- স্বাক্ষর করেছেন: ব্রায়ান বেল, রবার্ট এল. বারকোয়েন, ডব্লিউ স্কট বুচার, এরিক গ্রিফেল, য্যাকারি এম. হান, জেইক হার্সবারজার, লরেন্স কোয়েজেল, জোসেফ এ. মালপেলি, উইলার্ড ডি. ম্যাকলেরি, ডিস্যাক্স ম্যায়ার্স, জন এল. নেসভিগ, উইলিয়াম গ্রাট পার, রবার্ট কার্স, রিচার্ড এল. সিম্পসন, রবার্ট সি. সিম্পসন, রিচার্ড ই. সাট্টর, ওয়েন এ. সুয়েডেনগার্গ, রিচার্ড এল. উইলসন, শ্যানন এল. উইলসন। ৪- আমি উপরোল্লিখিত কর্মকর্তাদের ভিন্নমত পোষণের অধিকারকে সমর্থন করি। যেহেতু তারা জরুরিভিত্তিতে তাদের ভিন্নমত প্রেরণ করতে চাইছিলেন এবং যেহেতু আমাদের টেলিগ্রাফ ছাড়া যোগাযোগের ভিন্ন কোন মাধ্যম নেই তাই আমি তাদের উদ্দেশ্যে একটি টেলিগ্রাম করার অণুমতি প্রদান করি। ৫- আমি বিশ্বাস করি পূর্বপাকিস্তানে কর্মরত সেরা মার্কিন কর্মকর্তা হিসাবে তাদের এই দৃষ্টিভঙ্গি মার্কিন সম্প্রদায়ের অধিকাংশের (সরকারি বেসরকারি) মতামত রূপে প্রতিধ্বনিত হয়। আমিও তাদের এই বক্তব্য সমর্থন করি কিন্তু আমি মনে করি না যে এখানকার প্রধান কর্মকর্তা রূপে বহাল থাকা অবস্থায় তাদের এই বিবৃতিতে আমার স্বাক্ষর করা উচিত হবে। ৬- তাদের অবস্থানের পিছে আমার যে সমর্থন তার অন্য একটি মাত্রা রয়েছে। যেহেতু পরবর্তীকালেও আরো প্রতিবেদন প্রেরণের আশা রাখি, তাই আমি বিশ্বাস করি পূর্বপাকিস্তানে যে সংগ্রাম চলছে তার সম্ভাব্য ফলাফল বাঙ্গালীদের বিজয় এবং এর ফলশ্রুতিতে স্বাধীন বাংলাদেশ প্রতিষ্ঠা। এই মুহূর্ত আওয়ামী লীগের কাছে আমাদের সুনাম রয়েছে, অনমনীয় নীতির মাধ্যমে সম্ভাব্য পরাজিতের পৃষ্ঠপোষকতা করে এই সম্পদ স্বেচ্ছায় খোয়ানো বোকামি হবে। এ.ব্লাড। (U.S. Consulate (Dacca) Cable, Dissent from U.S. Policy Toward East Pakistan, April 6, 1971, Confidential, pp. Includes Signatures from the Department of State. Source: RG 59, SN 70-73 Pol and Def. From: Pol Pak-U.S. To: Pol 17-1 Pak-U.S. Box 2535;) == আরও দেখুন == বাংলাদেশের স্বাধীনতা যুদ্ধ == তথ্যসূত্র == == আরও জানতে পড়ুন == Sajit Gandhi '' The Tilt: The U.S. and the South Asian Crisis of 1971 National Security Archive Electronic Briefing Book No. 79'' December 16, 2002 contains links to the "Blood telegram" and number of other U.S. declasified papers of that time. US Department of State on Foreign Relations and South Asia crisis 1969-1976 Obituary Washington Post == বহিঃসংযোগ == জন্ম মৃত্যু কূটনীতিক স্বাধীনতা যুদ্ধে জড়িত ব্যক্তিবর্গ
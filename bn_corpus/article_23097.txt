'''পাতি সরালি''' (বৈজ্ঞানিক নাম: ''Dendrocygna javanica''), '''ছোট সরালি''', '''সরালি''' বা '''গেছো হাঁস''' Anatidae (অ্যানাটিডি) গোত্র বা পরিবারের অন্তর্গত ''Dendrocygna'' গণের অন্তর্ভুক্ত সুলভ এক প্রজাতির হাঁস। পাখিটি বাংলাদেশ, ভারত ছাড়াও দক্ষিণ দক্ষিণ-পূর্ব এশিয়ার বিভিন্ন দেশে দেখা যায়। পাতি সরালির বৈজ্ঞানিক নামের অর্থ ''জাভার বৃক্ষবাসী হাঁস'' (গ্রিক: ''dendron'' বৃক্ষ, ''cygnus'' হাঁস;লাতিন: ''javanica'' জাভা দ্বীপের অধিবাসী)। সারা পৃথিবীতে এক বিশাল এলাকা জুড়ে এরা বিস্তৃত, প্রায় ৫৬ লক্ষ ৭০ হাজার বর্গ কিলোমিটার এলাকা জুড়ে এদের আবাস। বিগত কয়েক দশক ধরে এদের সংখ্যা কমছে, তবে এখনও আশঙ্কাজনক পর্যায়ে যেয়ে পৌঁছেনি। সেকারণে আই. ইউ. সি. এন. এই প্রজাতিটিকে ন্যূনতম বিপদগ্রস্ত বলে ঘোষণা করেছে। বাংলাদেশের বন্যপ্রাণী আইনে প্রজাতিটি সংরক্ষিত। স্বভাবে এরা নিশাচর; রাতে খাবারের সন্ধানে চরে বেড়ায়। এছাড়া দিনে জলমগ্ন ধানক্ষেত বড় জলাশয়ের আশেপাশে দলবদ্ধভাবে বিচরণ করে। এরা গাছের ডালে চড়ে বসতে পারে এবং কখনো কখনো গাছের গর্তে বাসা করে। এদের দেহ বাদামি গলা লম্বা। এদের ডানা যথেষ্ট চওড়া আর ওড়ার সময় শিষের মত শব্দ উৎপন্ন করে। বড় সরালির মত এর লেজের গোড়া হালকা নয়, খয়েরি রঙের। == তথ্যসূত্র == == বহিঃসংযোগ == ডাক the Internet Bird Collection, আলোকচিত্র ভিডিও। পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি
''' উড়তা পাঞ্জাব''' ২০১৬ সালে মুক্তিপ্রাপ্ত একটি ভারতীয় চলচ্চিত্র। চলচ্চিত্রটি পরিচালনা করেছেন অভিষেক চৌবে। মূল চরিত্রে অভিনয় করেছেন শহীদ কাপুর, আলিয়া ভাট, কারিনা কাপুর, দিলজিৎ দোসাঞ্ঝ প্রমূখ। পাঞ্জাবের অস্থিতিশীল মাদক ব্যবহারের দৃশ্যপট নিয়ে নির্মাতা আভিশেক চৌবের প্রথম সিনেমা এটি। ১৭ জুন, ২০১৬ তারিখে সিনেমাটি সারাবিশ্বে মুক্তি পায়। আমেরিকান $৫.৯ মিলিয়ন ডলারে বানানো 'উড়তা পাঞ্জাব' এখন পর্যন্ত আমেরিকান $১৫ মিলিয়ন ডলার আয় করেছে। ==কাহিনী== পাঞ্জাব যেন ভারতের মেক্সিকো, ড্রাগের শহর। সীমান্তবর্তী পাকিস্তানের পাঞ্জাব থেকে পাচার হওয়া মাদকে ভরে গেছে এপারের ভারতীয় পাঞ্জাব অংশ। তিন কেজির বেশির হিরোইনের প্যাকেট ঘটনাচক্রে হাতে পেয়ে যায়, বিহারি মেয়ে মেরি জেন। মেরি সবসময় নিজেকে একজন হকি খেলোয়াড় ভাবতো সেই মেয়েটাই নিজেদের দারিদ্রতা সমাধান করার জন্য সেই প্যাকেটটা বিক্রি করে দেবার সিদ্ধান্ত নিল। টমি সিং একজন পাগলাটে খাটি পাঞ্জাবি, বিদেশ ফেরত রকস্টার। রক গান গাওয়া, গণ্ডগোল পাকানো, জেলে যাওয়া,জেল থেকে বেরিয়ে আবার গণ্ডগোল করা এসবই তার কাজ। পাঞ্জাবের পুলিশ সরতাজ সিং। অন্যান্য পুলিশের মতই তিনিও কিছু টাকা পয়সা পেলে ড্রাগ ভর্তি গাড়ি ছেড়ে দেন। মানুষটার টনক নড়ে, যখন নিজের ভাই ড্রাগসের কারণে মৃত্যুর দ্বারপ্রান্তে উপনিত হয়। প্রীত সাহানি একজন ডাক্তার, সোসাল এক্টিভিস্ট, ড্রাগসের বিরুদ্ধে সংগ্রাম করছেন। আন্দোলন করে ব্যাপারে সতর্ক করার পাশাপাশি নিজে মাদকাসক্তি নিরাময় কেন্দ্র চালান। তার ইচ্ছা এবং লক্ষ মাদক থেকে সবাইকে দুরে রাখা। ==অভিনয়== *শহীদ কাপুর টমি সিং(তেজেন্দর সিংহ; গাবরু) চরিত্রে। *কারিনা কাপুর প্রীত সাহানি চরিত্রে। *আলিয়া ভাট বেনামী বিহারী মেয়ে চরিত্রে। *দিলজিত দোসাঞ্ঝ সরতাজ সিং চরিত্রে। *সতীশ কৌশিক তায়াজী চরিত্রে। *সোহেল নায়্যার জাস্যি। *প্রভজ্যোত সিং বাল্লি চরিত্রে। ==সঙ্গীত== সঙ্গীত পরিচালনা করেছেন অমিত ত্রিবেদী। ==বিতর্ক== মুক্তির আগেই 'উড়তা পাঞ্জাব' কে ঘিরে বিতর্কের সূত্রপাত হয়। সেন্সর বোর্ড প্রথমবার ছবিটি দেখেই ৪০টি দৃশ্য বাদ দিতে বলেছিল। এছাড়াও টাইটেল কার্ডে ছবির নাম বদলে রাখতে হবে শুধু ‘উড়তা’। মাদক সেবনের সব দৃশ্যই বাদ দিতে হবে ছবি থেকে। আর ছবির সব সংলাপ থেকে বাদ দিতে হবে পাঞ্জাব শব্দটি। পাঞ্জাবের শাসক দল অকালির দাবি আসন্ন পাঞ্জাব ইলেকশনে প্রভাব ফেলতে পারে এই ছবির বিষয়। কারণে সব মিলিয়ে ৮৯টি কাট-এর নির্দেশ দিয়েছে বোর্ড। শেষ পর্যন্ত, ভারতীয় সেন্সর বোর্ডের সঙ্গে তৈরি হওয়া আইনি জটিলতার বিজয়ের হাসি হাসেন 'উড়তা পাঞ্জাবে’র নির্মাতারাই। কর্তন ব্যতীত সিনেমা মুক্তি দেওয়ার আবেদনে সাড়া না দিলেও সিনেমাটি একটি মাত্র কর্তন এবং তিনটি শর্ত প্রদান সাপেক্ষে মুক্তি দেওয়ার অনুমতি দেওয়া হয় মুম্বাই উচ্চ আদালত থেকে। তবে উপযুক্ত কোন কারণ ব্যতীত সিনেমা কর্তনের নির্দেশ কেন দিয়েছে ভারতীয় সেন্সর বোর্ড, এনিয়ে তুমুল সমালোচনাও হয়েছে ভারতীয়দের মধ্যে। এছাড়াও মুক্তির একদিন আগে অনলাইনে ফাঁস হয়ে যায় 'উড়তা পাঞ্জাব' এর সেন্সর কপি। ==সাফল্য== সিনেমা প্রেমী এবং সমালোচদের প্রশংসায় পঞ্চমুখ হয়েছে 'উড়তা পাঞ্জাব' সিনেমা। সিনেমাটিকে গ্রহণ করেছেন দর্শক-সমালোচক উভয় মহলই। US$5.9 million ডলারে বানানো 'উড়তা পাঞ্জাব' এখন পর্যন্ত US$15 million ডলার আয় করেছে। == তথ্যসূত্র == ভাষার চলচ্চিত্র চলচ্চিত্র গণিকাবৃত্তি সম্পর্কে চলচ্চিত্র
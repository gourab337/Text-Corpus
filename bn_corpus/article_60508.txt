'''নাগাঙ্গম বালা দেবী''' (জন্ম ফেব্রুয়ারী ১৯৯০) একজন ভারতীয় নারী ফুটবলার যিনি ভারত জাতীয় মহিলা ফুটবল দল মণিপুর মহিলা ফুটবল দল এর হয়ে ফরোয়ার্ড অবস্থানে খেলেন। তিনি ভারত জাতীয় মহিলা ফুটবল দলের অধিনায়ক ছিলেন। তিনি ভারতীয় মহিলা লীগে ইস্টার্ন স্পোর্টিং ইউনিয়নের হয়ে কোয়ালিফায়ার রাউন্ড খেলেছিলেন। == জীবনী == মণিপুরে জন্মলাভের পর নাগাঙ্গম বালা দেবী মূলত ছেলেদের সাথে ফুটবল খেলেই বেড়ে ওঠেন। ২০০২ সালে আসামে অনুষ্ঠিত অনূর্ধ্ব–১৯ মহিলা চ্যাম্পিয়নশিপে তিনি মণিপুর ইউ১৯ দলের হয়ে অংশ নেন। এই টুর্নামেন্ট শেষে তাকে শ্রেষ্ঠ খেলোয়াড় হিসেবে আখ্যায়িত করা হয়। পরের বছর ২০০৩ সালেও তাকে একই উপাধিতে ভূষিত করা হয়। অনূর্ধ্ব–১৭ পর্যায়ে তাকে তার রাজ্যের সর্বোচ্চ গোলদাতা পুরষ্কার দেয়া হয়। দেবী ভারতীয় মহিলা ফুটবল চ্যাম্পিয়নশিপে মণিপুর সিনিয়র মহিলা দলের প্রতিনিধিত্ব করেন। ২০১৪ সালে মহিলা ফুটবল চ্যাম্পিয়নশিপে তার রাজ্যের জয়লাভের পেছনে তার বিশেষ ভুমিকা রয়েছে,যেখানে ফাইনাল ম্যাচে মণিপুর ওড়িশাকে ৩–১ গোলে পরাজিত করে। ২০১০ সালের পর এটিই মনিপুরের প্রথম চ্যাম্পিয়নশিপ জয় আর তাদের মোট ২০টি বিজয়ের মধ্যে ১৭তম। মণিপুরের হয়ে খেলার সময় তিনি ভারতীয় অধিনায়ক এআইএফএফ মহিলা প্লেয়ার অফ দ্যা ইয়ার অনিয়াম বেম্বেম দেবীর সঙ্গে খেলেছেন। তিনি সাত ম্যাচে ২৯ গোল করে টুর্নামেন্ট শেষ করেন। ২০১৫ ন্যাশনাল গেমস অফ ইন্ডিয়ায় দেবী তার রাজ্যের প্রতিনিধিত্ব করেন এবং তারা স্বর্ণপদক অর্জন করে। কর্পোরেট স্টেডিয়ামে ওড়িশার বিরুদ্ধে ফাইনালে তার গোল দলকে ১–১ সমতায় ফেরায়। পরে পেনাল্টিতে তার দল ৪–২ গোলে জয়লাভ করে।. == ব্যক্তিগত জীবন == একজন আধা-পেশাদার ফুটবলার দেবী, মণিপুর পুলিশ বিভাগে মহিলা পুলিশ হিসেবে চাকরি করেন। তিনি অইনাম থাম্বাল মারিক কলেজ, অইনাম থেকে পড়াশুনা শেষ করেন। == সম্মাননা == == ভারত == সাফ নারী চ্যাম্পিয়নশিপ (৩): ২০১০, ২০১৪, ২০১৬ সাউথ এশিয়ান গেমস (২টি স্বর্ণপদক): ২০১০, ২০১৬ === ব্যক্তিগত === ২০১৪ এআইএফএফ ওমেনস প্লেয়ার অফ দ্যা ইয়ার ২০১৫ এআইএফএফ ওমেনস প্লেয়ার অফ দ্যা ইয়ার == তথ্যসূত্র == ==বহিঃসংযোগ== ব্যক্তি জন্ম অনুবাদসহ পাতা
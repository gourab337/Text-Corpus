'''উগো লরিস''' (; জন্ম: ২৬ ডিসেম্বর ১৯৮৬) হলেন একজন ফরাসি পেশাদার ফুটবলার, যিনি প্রিমিয়ার লীগ ক্লাব টটেনহ্যাম হটস্পার এবং ফ্রান্স জাতীয় দলের হয়ে একজন গোলরক্ষক হিসেবে খেলেন। তিনি টটেনহ্যাম হটস্পার এবং ফ্রান্স উভয় দলের অধিনায়কের দায়িত্ব পালন করেন। তিনি সাধারণত এই সময়ের অন্যতম সেরা গোলরক্ষক হিসেবে পরিচিত। তার খেলার ধরন, তার গতি এবং বল ক্লিয়ার করার দক্ষতার জন্য গণমাধ্যম তাকে "সুইপার-কিপার" হিসেবে উল্লেখ করে থাকে। তিনি বার ন্যাশনাল ইউনিয়ন অফ প্রফেশনাল ফুটবলারস (ইউএনএফপি) লীগ বছরের সেরা গোলরক্ষকের পুরষ্কার জয়লাভ করেছেন। লরিস তার স্থানীয় ক্লাব নিসের হয়ে খেলার মাধ্যমে পেশাদার ক্যারিয়ার শুরু করেন। তিনি ২০০৫ সালের অক্টোবর মাসে, একজন কিশোর হিসেবে ক্লাবে অভিষেক করেন এবং ২০০৬ সালের কুপে দে লা লীগ-এ নিয়মিত গোলরক্ষকের দায়িত্ব পালন শুরু করেন। তিন মৌসুম ক্লাবটিতে যাপন করার পর, লরিস বারের লীগ চ্যাম্পিয়ন ওলাঁপিক লিয়োনে যোগদান করেন। তাকে দলে ভেড়ানোর জন্য ইউরোপের বেশ কয়েকটি ক্লাব মুখিয়ে ছিল; যার মধ্যে এসি মিলান অন্যতম। ওলাঁপিক লিয়োনের হয়ে প্রথম মৌসুমে তিনি বেশ কয়েকটি ঘরোয়া পুরষ্কার জয়লাভ করতে সক্ষম হন এবং তার দ্বিতীয় মৌসুমে উয়েফা চ্যাম্পিয়ন্স লীগে তার ভালো খেলার জন্য তিনি ইউরোপের শীর্ষ পর্যায়ের বেশ কয়েকটি পুরষ্কারের জন্য মনোনীত হন। তার অসাধারণ খেলার জন্য লিয়োনে প্রথমবারের মতো উয়েফা চ্যাম্পিয়ন্স লীগের সেমি-ফাইনাল পর্যন্ত পৌঁছাতে সক্ষম হয়। লরিস ফ্রান্সের হয়ে অনূর্ধ্ব-১৮, অনূর্ধ্ব-১৯, অনূর্ধ্ব-২০ এবং অনূর্ধ্ব-২১ দলের হয়ে খেলেছেন। জ্যেষ্ঠ দলের খেলার পূর্বে, তিনি ২০০৫ উয়েফা ইউরোপীয়ান অনূর্ধ্ব-১৯ চ্যাম্পিয়নশিপ জয়ী ফ্রান্স দলের একজন সদস্য ছিলেন। ২০০৮ সালের নভেম্বর মাসে, উরুগুয়ে জাতীয় দলের বিরুদ্ধে এক প্রীতি ম্যাচে ফ্রান্স জাতীয় দলের হয়ে খেলার মাধ্যমে আন্তর্জাতিক পর্যায়ে অভিষেক করেন। তিনি তার অসাধারণ খেলার মাধ্যমে ফ্রান্সকে ২০১০ ফিফা বিশ্বকাপে উত্তীর্ণ হতে সাহায্য করেন। উক্ত বাছাইপর্বে আয়ারল্যান্ড প্রজাতন্ত্রের বিরুদ্ধে দুই লেগে তার খেলার জন্য তিনি গণমাধ্যমের দ্বারা প্রশংসিত হন। ২০১০ সালে, তিনি প্রথমবারের মতো ফ্রান্স জাতীয় দলের অধিনায়কের দায়িত্ব পালন করেন। ==তথ্যসূত্র== ==বহিঃসংযোগ== Hugo Lloris at জন্ম ব্যক্তি ক্রীড়াব্যক্তি ফুটবলার প্রবাসী ফুটবলার ফরাসি প্রবাসী বংশোদ্ভূত ফরাসি ব্যক্তি বংশোদ্ভূত ফরাসি ব্যক্তি যুব আন্তর্জাতিক ফুটবলার অনূর্ধ্ব-২১ আন্তর্জাতিক ফুটবলার আন্তর্জাতিক ফুটবলার গোলরক্ষক নিসের খেলোয়াড় Lyonnais players হটস্পার ফুটবল ক্লাবের খেলোয়াড় বিষয়শ্রেণী:লিগ ওয়ানের খেলোয়াড় লীগের খেলোয়াড় ফিফা বিশ্বকাপের খেলোয়াড় উয়েফা ইউরোর খেলোয়াড় ফিফা বিশ্বকাপের খেলোয়াড় উয়েফা ইউরোর খেলোয়াড় ফিফা বিশ্বকাপের খেলোয়াড়
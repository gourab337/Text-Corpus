'''জর্জ সাবরা''' (; জন্ম: ১১ জুলাই, ১৯৪৭) সিরিয়ার কাতানা জেলায় জন্মগ্রহণকারী বিশিষ্ট রাজনীতিবিদ। নভেম্বর, ২০১২ সালে সিরিয়ার বিভিন্ন দলের সমন্বয়ে প্রতিষ্ঠিত প্রধান রাজনৈতিক জোট সিরিয়ান ন্যাশনাল কাউন্সিলের সভাপতি ছিলেন। ২২ এপ্রিল, ২০১৩ তারিখে অপর্যাপ্ত আন্তর্জাতিক সহায়তার প্রতিবাদে মোয়াজ আল-খাতিব সভাপতির পদ থেকে পদত্যাগ করলে ভারপ্রাপ্ত হিসেবে তিনি তার উত্তরসূরী হন। খ্রিস্টান ব্যক্তিত্ব জর্জ সাবরা সিরীয় ডেমোক্র্যাটিক পিপল’স পার্টির সদস্য। == প্রারম্ভিক জীবন == রিফ ডিমাস্ক গভার্নরেট প্রদেশের কাতানা শহরের এক খ্রিস্টান পরিবারে জর্জ সাবরা’র জন্ম। দামাস্কাস বিশ্ববিদ্যালয় থেকে ১৯৭১ সালে ভূগোল বিষয়ে স্নাতক ডিগ্রী লাভ করেন। ১৯৭৮ সালে ইন্ডিয়ানা বিশ্ববিদ্যালয় থেকে শিক্ষামূলক প্রযুক্তি পদ্ধতি বিষয়ে ডিগ্রী অর্জন করেন। এরপর থেকে ভূগোল বিষয়ের শিক্ষকতার পাশাপাশি চিত্রলেখকের কাজও করেছেন। সিসেম স্ট্রিট শিরোনামে শিশুতোষ অনুষ্ঠানের আরবি অনুবাদ লিখেছেন তিনি। == রাজনৈতিক জীবন == ১৯৭০-এর দশকে সিরীয় বিরোধী আন্দোলনের মাধ্যমে রাজনৈতিক জীবনে সক্রিয় অংশগ্রহণ করেন। ১৯৭০ সালে সিরীয় কমিউনিস্ট পার্টি (পলিটিক্যাল ব্যুরো)-তে যোগ দেন। ১৯৮৫ সালে কেন্দ্রীয় কমিটির সদস্যরূপে নির্বাচিত হন। ১৯৮৭ সালে সরকার বিরোধী অনেকগুলো আন্দোলনের একটিতে গ্রেফতার হন এবং আট বছরের জন্য কারাগারে অন্তরীণ ছিলেন। মুক্তি পাবার পর ২০০০ সালে ন্যাশনাল ডেমোক্র্যাটিক গ্যাদারিং গঠন করেন যা ১৯৭৯ সালের বামপন্থী দলগুলোর জোটরূপে প্রতিষ্ঠিত হয়েছিল। == তথ্যসূত্র == == বহিঃসংযোগ == Syrian National Council profile জন্ম ব্যক্তি প্রাক্তন শিক্ষার্থী প্রাক্তন শিক্ষার্থী গৃহযুদ্ধের ব্যক্তি খ্রিস্টান
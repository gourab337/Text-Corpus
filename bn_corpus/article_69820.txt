'''মহেন্দ্র বীরেন নাগামুতু''' (; জন্ম: অক্টোবর, ১৯৭৫) বারবাইসের হুইম এলাকায় জন্মগ্রহণকারী সাবেক ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ২০০০ থেকে ২০০২ সময়কালে সংক্ষিপ্ত সময়ের জন্যে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে গায়ানা দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। লেগ ব্রেক বোলিংয়ের পাশাপাশি বামহাতে নিচেরসারিতে কার্যকরী ব্যাটিংশৈলী প্রদর্শন করেছেন '''মহেন্দ্র নাগামুতু'''। == খেলোয়াড়ী জীবন == ১৯৯৪-৯৫ মৌসুম থেকে মহেন্দ্র নাগামুতু’র প্রথম-শ্রেণীর খেলোয়াড়ী জীবন চলমান ছিল। সমগ্র খেলোয়াড়ী জীবনে পাঁচটিমাত্র টেস্ট চব্বিশটি একদিনের আন্তর্জাতিকে অংশগ্রহণ করেছেন মহেন্দ্র নাগামুতু। ৩১ আগস্ট, ২০০০ তারিখে ওভালে স্বাগতিক ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। অক্টোবর, ২০০২ তারিখে মুম্বইয়ে স্বাগতিক ভারত দলের বিপক্ষে সর্বশেষ টেস্টে অংশ নেন তিনি। ২০০০-০১ মৌসুমে অস্ট্রেলিয়া গমন করেন। সিডনিতে সিরিজের দ্বিতীয় টেস্টে ৬৮ রান করেছিলেন। লেগ ব্রেক বোলিংয়ে দক্ষ থাকা সত্ত্বেও ব্যাটসম্যান হিসেবে বুক বরাবর উঠে আসা বলগুলোকে সাবলীল ভঙ্গীমায় স্বাচ্ছন্দ্যে মোকাবেলা করেছিলেন। আক্রমণাত্মক ঢংয়ের অধিকারী বামহাতি ব্যাটসম্যান মহেন্দ্র নাগামুতু অসাধারণ ফিল্ডার হিসেবেও সুনাম কুড়িয়েছেন। == ব্যক্তিগত জীবন == ভারতীয় বংশোদ্ভূত অপর দুই বিখ্যাত ওয়েস্ট ইন্ডিয়ান ব্যাটসম্যান রোহন কানহাই আলভিন কালীচরণের ভাইপো তিনি। তার আরেক ভাই বিশাল নাগামুতু গায়ানার পক্ষে প্রথম-শ্রেণীর ক্রিকেট খেলেছেন। == তথ্যসূত্র == == আরও দেখুন == পেড্রো কলিন্স ডেসমন্ড লুইস ত্রিনিদাদ টোবাগো জাতীয় ক্রিকেট দল ওয়েস্ট ইন্ডিয়ান টেস্ট ক্রিকেটারদের তালিকা আন্তর্জাতিক ক্রিকেটে অংশগ্রহণকারী পরিবারের তালিকা ওয়েস্ট ইন্ডিয়ান একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার ইন্ডিয়ান ক্রিকেটার ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার ক্রিকেটার হিন্দু ব্যক্তিত্ব
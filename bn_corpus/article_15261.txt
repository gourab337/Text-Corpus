'''বাল্টিমোর''' মার্কিন যুক্তরাষ্ট্রের ম্যারিল্যান্ড অঙ্গরাজ্যের একটি শহর। এটি যুক্তরাষ্ট্রের পূর্ব উপকূলে অবস্থিত। এটি ম্যারিল্যান্ড অঙ্গরাজ্যের বৃহত্তম শহর, যা অঙ্গরাজ্যটির কেন্দ্রীয় অংশে পাটাপস্কো নদীর তীরে অবস্থিত। এবং চেস্পিক উপসাগরের পাশে অবস্থিত। বাল্টিমোর শহরটিকে অনেক সময় বাল্টিমোর সিটিও বলা হয়, কারণ এর চারিদিকের কাউন্টিটির নামও বাল্টিমোর। শহরটির পত্তন হয় ১৭২৯ সালে। এটি একটি গুরুত্বপূর্ণ সমূদ্রবন্দর। যুক্তরাষ্ট্রের এলাকার জন্য এটিই সবচেয়ে নিকটবর্তী বন্দর। বাল্টিমোরের ইনার হারবার বা অভ্যন্তরীন পোতাশ্রয় এক সময় ছিলো মার্কিন যুক্তরাষ্ট্রে আগমনকারী অভিবাসীদের ২য় বৃহত্তম অভ্যর্থনাস্থল। বাল্টিমোর শহর এক সময় শিল্পপণ্য উৎপাদনে অগ্রণী ভূমিকায় ছিলো। শিল্পপণ্য উৎপাদনে ভাটা পড়ার পরে বাল্টিমোরের অর্থনীতি আস্তে আস্তে সেবা-ভিত্তিক অর্থনীতিতে পরিণত হয়। বর্তমানে জন্‌স হপকিন্স বিশ্ববিদ্যালয় এবং জন্‌স হপকিন্স হাসপাতাল হলো এই শহরের বৃহত্তম কর্মস্থল। ২০০৮ সালের হিসাবে বাল্টিমোরের জনসংখ্যা হলো ৬৩৬,৯১৯ জন।. বাল্টিমোর মেট্রোপলিটন এলাকায় প্রায় ২৭ লাখ লোকের বাস, এবং এটি মার্কিন যুক্তরাষ্ট্রের ২০ তম বৃহত্তম নগর এলাকা। শহরটির নাম রাখা হয়েছে আয়ারল্যান্ডের হাউজ অফ লর্ডসের সদস্য লর্ড বাল্টিমোরের নামানুসারে। তিনি ছিলেন ম্যারিল্যান্ড উপনিবেশের প্রতিষ্ঠাতা। লর্ড বাল্টিমোরের উপাধিটি এসেছিলো আয়ারল্যান্ডের একটি শহরের নাম থেকে। সেই স্থানটির নাম ছিলো আইরিশ ভাষায় ''Baile an Tí Mhóir'', যার অর্থ বড় বাড়ির শহর। == গণমাধ্যম == বাল্টিমোরের প্রধান সংবাদপত্র হলো দি বাল্টিমোর সান। এর আদি মালিক পত্রিকাটিকে ১৯৮৬ সালে টাইমস মিরর কোম্পানির কাছে বিক্রি করে দেন। ট্রিবিউন কোম্পানি ২০০০ সালে এটাকে কিনে নেয় বিংশ শতকে যুক্তরাষ্ট্রের অনেক শহরের মতোই বাল্টিমোরে ২টি সংবাদপত্র ছিলো। কিন্তু বাল্টিমোর নিউজ অ্যামেরিকান পত্রিকাটি ১৯৮৬ সালে বন্ধ হয়ে যায়। ২০০৬ সালে বাল্টিমোর এক্সামিনার নামের পত্রিকাটি চালু করা হয়। এটি সানফ্রান্সিস্কো এক্সামিনার ওয়াশিংটন এক্সামিনারের মালিক গোষ্ঠীর পত্রিকা। বিনামূল্যে বিতরন করা এই পত্রিকাটির যাবতীয় আয় আসতো বিজ্ঞাপন থেকে। অর্থনৈতিক মন্দা লোকসানের সম্মুখীন হয়ে এটি ২০০৯ সালের ১৫ই ফেব্রুয়ারি বন্ধ হয়ে যায়। == তথ্যসূত্র == যুক্তরাষ্ট্রের শহর
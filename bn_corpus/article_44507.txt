'''নম্রতা শিরোদকর''' (; জন্ম ২২ জানুয়ারি ১৯৬৯) একজন অভিনেত্রী প্রযোজক প্রাক্তন মডেল যিনি বলিউডে নিজের কাজের জন্য বিখ্যাত। ১৯৯৩ তে উনি 'ফেমিনা মিস ইন্ডিয়া' খেতাব জয় করেন। ওনার উল্ল্যেখযোগ্য কাজগুলি হল ''কাচ্চে ধাগে'' (১৯৯৯), ''এড়ুপুন্না থাড়াকান'' (১৯৯৯), ''ভাস্তাভঃ দ্যা রিয়্যালিটি'' (১৯৯৯), ''পুকার'' (২০০০), যার জন্য উনি 'আইফা বেস্ট সাপোর্টিং এ্যাক্ট্রেস' পুরষ্কারের জন্য মনোনীত হয়েছিলেন, ''আস্তিতভা'' (২০০০), ''দিল ভিল পিয়ার ভিয়ার'' (২০০২), ''এলওসি কার্গিল'' (২০০৩) এবং ত্রিভাষিক ''ব্রাইড এন্ড প্রেজুডিস'' (২০০৪), যা যুক্তরাজ্যে ভালো আয় করেছিলো। নম্রতা তেলুগু অভিনেতা মহেশ বাবুকে ২০০৫ সালের ১০ ফেব্রুয়ারী বিয়ে করেন, তাদের এক মেয়ে আর এক ছেলে। ==পূর্ব জীবন== নম্রতার বড় বোন হচ্ছে অভিনেত্রী শিল্পা শিরোদকর। নম্রতা মারাঠি অভিনেত্রী মীনাক্ষী শিরোদকর (১৯১৬-১৯৯৭) এর নাতিনী। ===মডেলিং ক্যারিয়ার=== নম্রতা মডেল হিসেবে কাজ করতেন এবং ১৯৯৩ সালে 'মিস ইন্ডিয়া' খেতাবপ্রাপ্ত হন। তিনি 'মিস ইউনিভার্স' প্রতিযোগিতায় ভারতের প্রতিনিধিত্ব করেছিলেন এবং পঞ্চম অবস্থানে এসেছিলেন। একই বছর তিনি 'মিস এশিয়া প্যাসিফিক' প্রতিযোগিতাতেও অংশ নেন এবং প্রথম রানার আপ হন। ===অভিনয় ক্যারিয়ার=== অক্ষয় কুমার এবং সুনীল শেঠির সঙ্গে তিনি ''পুরাব কি ল্যায়লা পাশ্চিম কি ছ্যায়লা'' নামের একটি চলচ্চিত্রে অভিনয় করেন কিন্তু এটাকে মুক্তি দেওয়া হয়নি, এরপর তিনি ''জাব পিয়ার কিসি সে হোতা হে'' (১৯৯৮ সালে মুক্তিপ্রাপ্ত) তে সালমানের খানের বিপরীতে কাজ করেন তবে তাকে এই চলচ্চিত্র ছোটো ভূমিকায় নেওয়া হয়েছিলে সালমানের মৃত স্ত্রী হিসেবে। এরপর তিনি সঞ্জয় দত্তের সঙ্গে ''ভাস্তাভ'' চলচ্চিত্রে কাজ করার সুযোগ পান; তিনি এই চলচ্চিত্রে অভিনয়ের জন্য পরিচিতি পেয়ে যান। ==তথ্যসূত্র== অভিনেত্রী
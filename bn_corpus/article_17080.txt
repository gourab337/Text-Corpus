'''রাজশাহী সরকারি সিটি কলেজ''' রাজশাহী শহরের রাজারহাতা এলাকায় অবস্থিত একটি সরকারী কলেজ। এটি ১৯৫৮ সালে প্রতিষ্ঠিত হয় এবং জাতীয়করণ করা হয় ১৯৮২ সালে। বতর্মানে অধ্যায়নরত ছাত্রছাত্রীর সংখ্যা প্রায় ৬৫০০+ জন। == ইতিহাস == কলেজের যাত্রা শুরুতে এর কোন নিজস্ব ভবন ছিল না। ক্লাসসমূহ নেয়া হত লোকনাথ হাইস্কুল চত্বরে। ১৯৫৮ সালে ১৮,০০০/- টাকায় শহরের কেন্দ্রস্থলে ০.৫০ একর জমি ক্রয় করা হয়। রাজশাহী সরকারী কলেজের ভারপ্রাপ্ত অধ্যক্ষ মরহুম মোঃ আবদুল করিম অত্র কলেজের প্রতিষ্ঠাতা অধ্যক্ষ হন। ১৯৫৮ সালে ১৪০ জন ছাত্র নিয়ে কলেজটি যাত্রা শুরু করে। ১৯৬৯ সালে এসে মোট ছাত্রসংখ্যা দাঁড়ায় ৩৫০০তে। প্রাথমিক পর্যায়ে কলেজের শিক্ষক কাঠামো বলতে একজন অবৈতনিক অধ্যক্ষ, চারজন পূর্ণকালীন অধ্যাপক, রাজশাহী বিশ্ববিদ্যালয় থেকে দুইজন খন্ডকালীন অধ্যাপক এবং রাজশাহী কলেজ থেকে জন খন্ডকালীন এবং স্থানীয় বার থেকে একজন খন্ডকালীন শিক্ষক সমন্বয়ে গঠিত ছিল। ১৯৯৯ সালে ৩০৭৫/- টাকা দিয়ে ৪০০ খানা বই ক্রয়ের মাধ্যমে কলেজের গ্রন্থাগার প্রতিষ্ঠা করা হয়। রাজশাহী সরকারি সিটি কলেজের জীবনের স্মরণীয় বৎসরটি ১৯৫০-এর সাল থেকে শুরু। ১৯৬০-এর রাজশাহী বিশ্ববিদ্যালয় কলেজটিকে বৎসরের জন্য অধিভুক্তির আদেশ প্রদান করে। উল্লেখ করার মত বিষয় যে, ১৯৬৩ সালে রাজশাহী বিশ্ববিদ্যালয় কলেজটিতে নৈশ এবং দিবাভাগে উচ্চ মাধ্যমিক খোলার অধিভুক্তির মঞ্জুরি প্রদান দ্বারা ব্যাপক সহানুভূতি প্রদর্শন করে। ১৯৬৮ সালে উচ্চ মাধ্যমিক শাখায় সামাজিক বিজ্ঞান পাঠ্যক্রম এবং ১৯৭৩ সালে বাংলায় সম্মান শ্রেণী খোলা হয়। কলেজ চত্বরের দক্ষিণ পাশে ১,০০,০০০/- টাকা ব্যয়ে একটি দ্বিতল ভবন করা হয়। সে সময়ের জেলা প্রশাসক এবং কলেজ গভর্নিং বডির চেয়ারম্যান জনাব পি.এ. নাজির কলেজটির উন্নয়নে তাঁর সাহায্যের হাত ব্যাপকভাবে প্রসারিত করেন। কলেজ সংলগ্ন এক একর জমি ১৯৬৭ সালে অধিগ্রহণ করা হয়। তদানীমত্মন পূ্র্ব পাকিসত্মান সরকার কর্তৃক মঞ্জুরিকৃত ৩,৫০,০০০/- টাকায় কলেজের পশ্চিম ব্লকটি নির্মাণ করা হয়। ১৯৭৬ সালে রাজশাহী উন্নয়ন বোর্ড কলেজটির উন্নয়নে ১,৫০,০০০/- টাকা মঞ্জুরি দেন। বাংলাদেশের অভ্যুদ্বয়ের পরপরই সরকার কলেজটিকে উন্নয়ন প্রকল্পের আওতায় নিয়ে কলেজের দক্ষিণ ব্লক নির্মাণের জন্য লক্ষ টাকা বরাদ্দ দেওয়া হয়। ভাড়া বাড়ীতে কলেজের একটি হোস্টেল থাকলেও তদস্থলে বর্তমানে নতুন হোস্টেল ভবন নির্মিত হয়েছে। মোঃ শামসুদ্দিন আহমেদ, প্রখ্যাত পন্ডিত, কলেজের অবৈতনিক অধ্যক্ষ হিসেবে ১৯৬৩ সাল পর্যমত্ম কাজ করেন। তারপর উপাধ্যক্ষ এস. এম. আবদুল লতিফ ১৯৭৪ সালের ফেব্রুয়ারী পর্যন্ত অধ্যক্ষের দায়িত্ব পালন করেন। ১৯৭৭ সাল থেকে এপ্রিল, ১৯৮০ সাল পর্যন্ত জনাব মোঃ আবদুল্লাহ কলেজটির অধ্যক্ষ হিসেবে নিয়োজিত ছিলেন। রাজশাহী সরকারি সিটি কলেজের প্রবেশপথ == উচ্চ মাধ্যমিক পর্যায়ে ভর্তি == উচ্চ মাধ্যমিক পর্যায়ে ভর্তিঃ শিক্ষার্থীর এসএসসি বা সমমান পরীক্ষার ফলাফলের ভিত্তিতে ভর্তি করা হয়। সর্বমোট প্রাপ্ত নম্বরের ভিত্তিতে মেধাক্রম নির্ধারণ করতে হবে। এখানে তিনটি বিভাগ প্রতি বছরে ১২০০ জন শিক্ষার্থীর ভর্তি করা হয়। বিজ্ঞান (আসন ৬০০ টি) কলা (আসন ৩০০ টি) ব্যবসায়িক শিক্ষা (আসন ৩০০ টি) == স্নাতক (সম্মান) এর ভর্তি == জাতীয় অধীনে ১ম বর্ষ স্নাতক (সম্মান) শ্রেণীতে মাধ্যমিক/সমমান এবং উচ্চ মাধ্যমিক/সমমান পরীক্ষায় আলাদাভাবে ৪র্থ বিষয় সহ ন্যূনতম জিপিএ ২.০০ প্রাপ্ত শিক্ষার্থীরা আবেদন পারবে। ভর্তি পরীক্ষা ছাড়াই এসএসসি এইচএসসি ফলাফলের ভিত্তিতে ছাত্রছাত্রী ভর্তি করানো হয়। === বিভাগ এবং আসন === পদার্থ বিজ্ঞান (৬৫ টি) রসায়ন উদ্ভিদ বিজ্ঞান (৬৫ টি) প্রাণিবিদ্যা (৬৫ টি) গণিত (১০৫ টি) বাংলা (৫০ টি) ইংরেজী (৫০ টি) রাষ্ট্রবিজ্ঞান (৫০ টি) অর্থনীতি (১০৫ টি) ইসলামের ইতিহাস (৫০ টি) ইতিহাস (৫০ টি) দর্শন (৫০ টি) হিসাব বিজ্ঞান (৬৫ টি) ব্যবস্থাপনা (৬৫ টি) == স্নাতক (পাস কোর্স) এর ভর্তি == এছাড়া জাতীয় অধীনে স্নাতক (পাস কোর্স) বিএ, বিএসএস,বিএসসি এবং বিবিএস ডিগ্রি প্রদান করা হয়। ==আরো দেখুন== রাজশাহী কলেজ রাজশাহী নিউ গভঃ ডিগ্রী কলেজ রাজশাহী ক্যাডেট কলেজ রাজশাহী কলেজিয়েট স্কুল রাজশাহী লোকনাথ উচ্চ বিদ্যালয় == তথ্যসূত্র == ২. জেলার কলেজ প্রতিষ্ঠিত শিক্ষা প্রতিষ্ঠান
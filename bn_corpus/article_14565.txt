'''মাঘ''' (শ্রীমালা, গুজরাট; খ্রিস্টীয় অষ্টম শতাব্দী) ছিলেন একজন বিশিষ্ট সংস্কৃত কবি। গুজরাটের তৎকালীন রাজধানী শ্রীমালায় (বর্তমানে রাজস্থান রাজ্যের অন্তর্গত) রাজা বর্মলতার সভাকবি ছিলেন মাঘ। তার পিতার নাম ছিল ''দত্তক''; পিতামহ ছিলেন সুপ্রভ দেব। মহাভারতের কাহিনি অবলম্বনে ২০টি সর্গে মাঘ শিশুপালবধ নামে একটি মহাকাব্য রচনা করেন। এই কাব্যের উপজীব্য ছিল সুদর্শন চক্র দ্বারা কৃষ্ণ কর্তৃক অসাধু রাজা শিশুপালের মস্তকছিন্নকরণ। মাঘের পিতামহ ছিলেন এক মঘ ব্রাহ্মণ। সেই কারণে মাঘ ছিলেন বর্তমানে শকদ্বীপী ব্রাহ্মণ নামে পরিচিত ইন্দো-ইরানীয় ব্রাহ্মণ সম্প্রদায়ের মানুষ। সংস্কৃত ভাষায় একটি জনপ্রিয় শ্লোক অনুযায়ী: :उपमा कालिदासस्य भारवेरर्थगौरवं| :दन्डिन: पदलालित्यं माघे सन्ति त्रयो गुणः :(উপমা কালিদাসস্য ভারবেরর্থগৌরবং। :দণ্ডিনঃ পদলালিত্যং মাঘে সন্তি ত্রয়ো গুণঃ।।) অর্থাৎ, কালিদাস তার উপমার জন্য প্রসিদ্ধ, ভারবি প্রসিদ্ধ তার অন্তর্দৃষ্টির জন্য, দণ্ডির প্রসিদ্ধি পদলালিত্যের জন্য; কিন্তু মাঘ এই তিন গুণের আকর। == আরও দেখুন == মহাভারত মহাকাব্য সাহিত্য কবিতা == তথ্যসূত্র == কবি কবি
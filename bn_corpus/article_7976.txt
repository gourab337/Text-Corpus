'''দ্য দা ভিঞ্চি কোড''' (ইংরেজি ভাষায়: The Da Vinci Code) ২০০৬ সালে মুক্তিপ্রাপ্ত একটি মার্কিন চলচ্চিত্র। মার্কিন থ্রিলার উপন্যাস রচয়িতা ড্যান ব্রাউন রচিত দ্য দা ভিঞ্চি কোড উপন্যাসের উপর ভিত্তি করে নির্মিত এই চলচ্চিত্রটি পরিচালনা করেছেন রন হাওয়ার্ড। উপন্যাসটি ২০০৩ সালে প্রকাশিত হয়েছিল। ২০০৬ সালে কান চলচ্চিত্র উৎসবের উদ্বোধনী রাতে এই ছবিটি প্রথম প্রদর্শিত হয়েছিল। প্রথমে যুক্তরাষ্ট্র মুক্তি পাওয়ার পর বিশ্বের অনেকগুরো দেশেই এটি মুক্তি পেয়েছে। বই এবং চলচ্চিত্র উভয়টিতে খ্রিস্টান ধর্ম এবং এর ইতিহাস নিয়ে অনেক বিতর্কিত তথ্য কথোপকথন থাকায় রোমান ক্যাথলিক চার্চ এর তীব্র সমালোচনা করেছে। অনেক বিশপ চার্চের সদস্যদের আহ্বান জানিয়েছেন চলচ্চিত্রটি বয়কট করার জন্য। প্রথম দিকে থিয়েটারে ছবিটি প্রদর্শিত হওয়ার সময় থিয়েটারের বাইরে প্রতিবাদমুখর জনতার ভিড় লেগেই থাকতো। কিন্তু মুক্তি পাওয়ার পর প্রথম সপ্তাহেই বিপুল দর্শকপ্রিয়তা লাভ করে এবং ২০০৬ সালে বিশ্বব্যাপী মুক্তিপ্রাপ্ত সকল চলচ্চিত্রের মধ্যে দ্বিতীয় সর্বোচ্চ অর্থোপার্জনে সক্ষম হয়। চলচ্চিত্রটি ২০০৭ সালে সেরা অরিজিনাল স্কোরের জন্য গোল্ডেন গ্লোব পুরস্কার এর মনোনয়ন লাভ করেছিল। == অভিনয়ে == টম হ্যাঙ্কস অদ্রে তোতুঁ আয়ান ম্যাককেলেন আলফ্রেড মলিনা জারগেন প্রকনো পল বেট্যানি জঁ রেনো জঁ-পিয়ের মারিলে == তথ্যসূত্র == ==বহিঃসংযোগ== Official "secret" site চলচ্চিত্র দশকের রহস্য চলচ্চিত্র ব্রাউন চলচ্চিত্র ধারণকৃত চলচ্চিত্র বিতর্ক অশ্লীলতা বিতর্ক
'''তানজাহ''' (বার্বার আরবি ভাষায়: طنجة ইংরেজি ভাষায়: Tangier ফরাসি ভাষায়: Tanger ''তঁঝ়ে'', স্পেনীয়: Tánger ''তাংখ়ের্‌'') উত্তর মরক্কোর তানজাহ প্রদেশের একটি শহর। এটি জিব্রাল্টার প্রণালীর একটি ছোট উপসাগরের তীরে অবস্থিত সমুদ্রবন্দর। শহরে জাহাজ তৈরি এবং অন্যান্য কিছু শিল্পের কারখানা আছে। এখানেই ইবনে বতুতার মাজার রয়েছে। ১৪৭১ সালে পর্তুগিজেরা আরবদের কাছ থেকে তানজাহ দখল করে নেয় এবং ব্রাগানজার রাজকুমারী ক্যাথারিনের পক্ষ থেকে যৌতুক হিসেবে শহরটিকে ইংল্যান্ডের রাজা দ্বিতীয় চার্লসকে প্রদান করা হয়। ১৬৮৪ সালে ইংরেজরা শহরটিকে পরিত্যাগ করলে এটি মুরদের নিয়ন্ত্রণে আসে। তবে শিঘ্রই এটি জলদস্যুদের একটি আখড়ায় পরিণত হয়। ১৯১১-১২ সালে আশেপাশের প্রায় ৩৬০ বর্গকিলোমিটার এলাকাসহ তানজাহকে একটি আন্তর্জাতিক অঞ্চল ঘোষণা করা হয়। যুক্তরাজ্য, ফ্রান্স স্পেন একটি চুক্তি স্বাক্ষর করে যা শহরটির স্থায়ী নিরাপত্তা নিশ্চিত করে। ১৯২৯ সালে স্পেনকে শহরটির পুলিশি প্রতিরক্ষার দায়িত্ব দেওয়া হয়। ১৯৪০ থেকে ১৯৪৫ সাল পর্যন্ত শহরটি সম্পূর্ণ স্পেনের নিয়ন্ত্রণে ছিল। এর পরে আবার এটি আন্তর্জাতিক প্রশাসনের অধীনে আসে। ১৯৫৬ সালে তানজাহ অঞ্চলের আন্তর্জাতিক মর্যাদা বিলুপ্ত করা হয়। এখানে প্রায় লক্ষ লোক বাস করেন। শহর
'''আসোসিয়েশন স্পোর্তিভ দে মোনাকো ফুটবল ক্লাব''', সাধারণত '''আএস মোনাকো''' () অথবা শুধুমাত্র '''মোনাকো''' নামেই অধিক পরিচিত, হল মোনাকোর একটি ফুটবল ক্লাব যেটি ফরাসি ফুটবলের শীর্ষ লীগ লীগ ১-এ প্রতিযোগিতা করে। এটি ১৯২৪ সালে প্রতিষ্ঠিত হয়েছিল; ফন্তভিয়েইলের স্তাদ লুইস হচ্ছে মোনাকোর নিজস্ব মাঠ। বর্তমানে মোনাকোর কোচের দায়িত্ব পালন করছেন লেওনার্দো জারদিম এবং অধিনায়কের দায়িত্ব পালন করছেন কলম্বিয়া ফুটবল দলের খেলোয়াড় রাদামেল ফালকাও। যদিও এই ক্লাবটি মোনাকোভিত্তিক ক্লাব, তবুও এটি ফরাসি লীগ পদ্ধতির অধীনে ফরাসি লীগে খেলে। মোনাকো হচ্ছে ফরাসি ফুটবলের অন্যতম সেরা ক্লাব, যারা এপর্যন্ত ৮টি লীগ ট্রফি এবং ৫টি কুপ দে ফ্রান্স ট্রফি জয়লাভ করেছে। এছাড়াও মোনাকো ইউরোপীয় ফুটবলেও প্রতিযোগিতা করেছে যেখানে তারা ১৯৯২ সালের উয়েফা কাপ উইনার্স কাপের এবং ২০০৪ সালের উয়েফা চ্যাম্পিয়নস লীগের রানার-আপ ছিল মোনাকোর ঐতিহ্যবাহী রঙ হচ্ছে লাল এবং সাদা, এবং এজন্যই ক্লাবটি ''লেস রুগেস এত ব্লাঙ্কস'' (''লাল এবং সাদা'') নামে পরিচিত। মোনাকো ইউরোপীয়ান ক্লাব অ্যাসোসিয়েশনের এক অন্যতম সদস্য। ২০১১ সালের ডিসেম্বর মাসে, এই ক্লাবের দুই-তৃতীয়াংশ রুশ মহাধনাঢ্য ব্যক্তি দিমিত্রি বাইবোলোভলেভর অধীনস্থ একাতেরিনা বাইবোলোভলেভ ট্রাস্টের কাছে বিক্রয় করে দেওয়া হয়। বাইবোলোভলেভের অর্থনৈতিক সাহায্যের ফলে, ক্লাবটি পুনরায় লীগ ফিরে আসে এবং প্রথম লীগ জয়ের ১৭ বছর পর ২০১৬–১৭ লীগ মৌসুমে পুনরায় লীগ জয়লাভ করতে সক্ষম হয়। ==খেলোয়াড়== === বর্তমান দল=== ==তথ্যসূত্র== ==বহিঃসংযোগ== বহু-ক্রীড়া ক্লাব ফুটবল ক্লাব প্রতিষ্ঠিত ফুটবল ক্লাব ফুটবল ক্লাব (ভিডিও গেম সিরিজ) দল
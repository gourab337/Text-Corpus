২০১৪ সালের ১৩ই মে, তুরস্কের মানিসা প্রদেশের সোমা শহরের সোমা কল মাইনে একটি বিস্ফোরণের ফলে আগুনের সূত্রপাত ঘটে, যা ১৫ই মে পর্যন্ত দহিত হয়। এতে ৩০২ জনের প্রাণহানি ঘটে যা তুরস্কের ইতিহাসে সবচেয়ে ভয়ঙ্কর খনি দুর্ঘটনা। এর আগে ১৯৯২ সালে জুঙ্গুলডাক প্রদেশের একটি খনিতে গ্যাস বিস্ফোরণের ঘটনায় ২৬৩ জনের মৃত্যু হয়েছিল। এই খনিটি সোমা কুমুর ইস্লেমেলেয়ার নামক একটি প্রতিষ্ঠানের দ্বারা পরিচালিত ছিল। এই দুর্ঘটনার কারণ হিসেবে বৈদ্যুতিক গোলযোগ উল্লেখ করা হয়েছে। এই আগুনটি খনির শিফট পরিবর্তনের সময় লাগে, যখন এই বিস্ফোরণটি ঘটে তখন ৭৮৭ জন শ্রমিক ভুগর্ভস্থলে ছিলেন। তুরস্কের জালানি মন্ত্রী তানের ইলদিজ ২০১৪ সালের ১৬ই মে স্থানীয় সময় ০৩:৩০-এ আনুষ্ঠানিকভাবে ২৮৪ জনের মৃত্যুর কথা নিশ্চিত করেন। এবং উদ্ধার তৎপরতার মাঝেই এখনও ১৮ আটকা পরে থাকার কথা ধারণা করা হয়। == তথ্যসূত্র == বিষয়শ্রেণী:খনি দুর্ঘটনা প্রদেশ তুরস্ক
'''আইরিশ''' () বা '''আইরিশ গালীয়''' (Irish Gaelic) বা '''গালীয়''' (Gaelic) ভাষা কেল্টীয় ভাষাপরিবারের গইডেলীয় শাখার একটি ভাষা। আইরিশ প্রায় লক্ষ লোকের দৈনন্দিন ব্যবহার্য ভাষা। এরা মূলত আয়ারল্যান্ডের পশ্চিম উপকূলের গেল্টাখ্‌ট নামের অঞ্চলে বাস করে। আইরিশ ভাষা ইংরেজি ভাষার পাশাপাশি আয়ারল্যান্ডের একটি সরকারী ভাষা। এটি আইরিশ সরকারি নথিপত্রে ব্যবহৃত হয় এবং ১৯২২ সাল থেকে আয়ারল্যান্ডের বিদ্যালয় ভাষাটি শিক্ষা দেওয়া হয়। ভাষাটির জটিল বানান ব্যবস্থা সংস্কারের জন্য আন্দোলন হয়েছে। আইরিশ ভাষা রোমান লিপিতে লেখা হলেও অনেক ক্ষেত্রে ঐতিহ্যবাহী মধ্যযুগীয় গালীয় লিপিও ব্যবহার করা হয়। ৫ম শতাব্দীতে লেখা অগহাম শিলালিপিগুলি (ogham inscriptions) আইরিশ ভাষার সবচেয়ে প্রাচীন নিদর্শন। এরপর ৮ম শতকের ধর্মীয় রচনার নিদর্শন দেখতে পাওয়া গেছে। মধ্যযুগে ভাষাটিতে প্রচুর সাহিত্য রচিত হয়। ১৯শ শতকের শেষে এসে ভাষাটির সাহিত্যিক নবজাগরণ ঘটে। ১৭শ শতক পর্যন্তও আয়ারল্যান্ডে কেবল আইরিশ গালীয় ভাষাই প্রচলিত ছিল। কিন্তু ইংরেজদের আধিপত্যের কারণে এবং ১৯শ শতকে দেশত্যাগের কারণে ভাষাটির প্রচলন কমে যায় এবং ২০শ শতকেও এই ধারা অব্যাহত থাকে। বর্তমানে ভাষাটির পুনরুজ্জীবনের জন্য জোর প্রচেষ্টা চালানো হচ্ছে। বর্তমানে ১০ লক্ষেরও বেশি লোক কোনও না কোনও ভাবে ভাষাটি ব্যবহার করে। == তথ্যসূত্র == == বহিঃসংযোগ == আইরিশ ভাষার উপর এথনোলগ রিপোর্ট ভাষা ভাষা
'''রাফিদা বন্যা আহমেদ''' (''' বন্যা আহমেদ''' এবং '''রাফিদা আহমেদ''' নামেও পরিচিত; জন্ম ১৯৬৯) একজন বাংলাদেশি- আমেরিকান লেখক, ব্লগার মানবতাবাদী কর্মী। ==জীবনী== বন্যা আহমেদের জন্ম বাংলাদেশের রাজধানী ঢাকায়। তিনি মার্কিন যুক্তরাষ্ট্রের মিনসোটা স্টেট ইউনিভার্সিটি থেকে কম্পিউটার তথ্য বিজ্ঞানে স্নাতক সম্পন্ন করেছেন। মুক্তমনা ব্লগে লেখালেখির সুবাধে অর্ধাঙ্গ অভিজিৎ রায়ের সাথে তার পরিচয় হয়। মুক্তমনা বাঙালি ভাষাভাষী নাস্তিক জন্য একটি অনলাইন মঞ্চ। এই মঞ্চই বাংলাদেশে সর্বোপ্রথম ডারউইন দিবস পালন শুরু করে। ২০১৫ সালে মুক্তমনা আন্তর্জাতিকভাবে স্বীকৃতি পায় এবং দ্য ববস জুরি এওয়ার্ড অর্জন করে। ২০০৭ সালে বন্যা আহমেদের রচিত বিবর্তনের পথ ধরে প্রকাশিত হয়। এটি বাংলা ভাষায় বিবর্তনের জীববৈজ্ঞানিক দিক নিয়ে প্রকাশিত অন্যতম জনপ্রিয় বই। মুক্তমনা ব্লগের মডারেটদের মধ্যে তিনি অন্যতম। ২০১৭ সালে লন্ডনে অনুষ্ঠিত এক সম্মেলনে মুক্তচিন্তা বাকস্বাধীনতার উপরে বক্তব্য রাখছেন বন্যা আহমেদ বন্যা আহমেদের একমাত্র মেয়ে তৃষা আহমেদ। তৃষা আহমেদ তার সৎ-বাবা অভিজিৎ রায়ের সাথে যুগ্নভাবে বাংলাদেশের মুক্তচিন্তার ব্লগার গ্রেফতারের উপর "ফ্রি ইনক্যুয়েরি" ম্যাগাজিনে নিবন্ধ লিখেছেন। ২০১১ সালের বন্যা আহমেদের থাইরয়েড ক্যান্সার ধরা পড়ে। ২০১৫ সালের ২৬শে ফেব্রুয়ারি, ঢাকায় অনুষ্ঠিত একুশে বইমেলা থেকে বাড়ি ফেরার সময় বন্যা আহমেদ তার স্বামী অভিজৎ রায় দুষ্কৃতকারী দ্বারা আক্রমনের শিকার হন। অভিজিৎ রায় ঘটনাস্থলেই মারা যান এবং বন্যা আহমেদ গুরুত্বর আহত হন। পুলিশ স্থানীয় মৌলবাদী ইসলামিক দল এই আক্রমন করেছিল বলে জানায়। এই ঘটনার পর বন্যা আহমেদ মার্কিন যুক্তরাষ্ট্রের ক্রেডিট ব্যুরোতে জ্যেষ্ঠ পরিচালক হিসেবে পদ থেকে ছুটি নেন। তিনি মানবতাবাদী কর্মে আত্মনিয়োগ করেন। ইউরোপ আমেরিকার একাধিক সম্মেলনে বাংলাদেশের ইসলামী মৌলবাদীদের দ্বারা দেশটির মুক্তচিন্তার মানুষ কতটা ঝুঁকিতে আছে ব্যাপারে সচেতনতা তৈরিতে কাজ করেন। একই বছরের জুলাইয়ে "ব্রিটিশ মানবতাবাদী সংঘ" সম্মেলনে বন্যা আহমেদ "ভলতেয়ার বক্তব্য" প্রদান করেন। বর্তমানে তিনি মৌলবাদী ইসলাম নিয়ে অস্টিনে অবস্থিত টেক্সাস বিশ্ববিদ্যালয়ে একজন ভিজিটিং গবেষক হিসেবে গবেষণারত আছেন। ২০১৬ সালে "ফ্রিডম ফ্রম রিলিজ্যন ফাউন্ডেশন" তাকে "ফরওয়ার্ড" পুরষ্কার প্রদান করে। তিনি ডয়চে ভেলের দ্য ববস বেস্ট অফ অনলাইন এক্টিভিজম এওয়ার্ড-এর বিচারকমন্ডলীর সদস্য। ==কাজ কর্মক্ষেত্র== ''বিবর্তনের পথ ধরে'', ২০০৭, অবসর প্রকাশনী ঢাকা *"Fighting Machetes with Pens" (কলম দিয়ে রামদার সাথে লড়াই) ভলতেয়ার লেকচার ২০১৫ *জাতিসংঘের প্যানেল "Ending Impunity for Crimes against Journalists" (সাংবাদিকদের বিরুদ্ধে অপরাধের দায়মুক্তি শেষ করা)-এ রাফিদা আহমেদ বন্যা *টম লানটোস হিউম্যান রাইটস কমিশন ব্রিফিং অন হিউম্যান রাইটস ইন বাংলাদেশ *হার্ভার্ড হিউম্যানিস্ট হাবে বক্তৃতা *রিজন র‍্যালি ২০১৬ তে মূলবক্তব্য *আমেরিকান হিউম্যানিস্ট এসোসিয়েশন এর বার্ষিক সভা ২০১৬ তে বক্তৃতা *৪র্থ উইমেন ইন সেক্যুলারিজম কনফারেন্স ২০১৬ তে বক্তৃতা ==তথ্যসূত্র== জন্ম মানবতাবাদী বিজ্ঞান প্রচারক ব্লগার সমালোচক নারীবাদী মুসলিম
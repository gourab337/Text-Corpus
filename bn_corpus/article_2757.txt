'''প্রথম আলো''' বিংশ শতাব্দীর শেষ ভাগের বিখ্যাত বাঙালি কবি কথাসাহিত্যিক সুনীল গঙ্গোপাধ্যায়ের লেখা একটি জনপ্রিয় ঐতিহাসিক উপন্যাস। দীর্ঘ এই উপন্যাসটি রচিত হয়েছে ঊনবিংশ শতকের শেষার্ধের পটভূমিকায়। সুনীল গঙ্গোপাধ্যায়ের আর এক বিখ্যাত উপন্যাস সেই সময়-এ যে কাল-পর্বের কথা আছে ঠিক তার পরের কাল-পরিধি এই উপন্যাসের উপজীব্য। ঊনবিংশ শতাব্দীর শেষ ভাগে জাতি হিসাবে বাঙালির আত্মসচেতনতা গড়ে ওঠার প্রক্রিয়া ঐতিহাসিক উপন্যাসের কেন্দ্রিয় সুর। == বিবরণ == সুদীর্ঘ এই উপন্যাসটির শুরু হয় ত্রিপুরার রাজপরিবারের কাহিনি দিয়ে। তারপরে তা ক্রমশ জমাট বাঁধে কলকাতায় ঠাকুর পরিবারে এবং তৎকালীন অন্যান্য বিশিষ্ট সব মানুষদের নিয়ে। এই উপন্যাসের কেন্দ্রীয় চরিত্রগুলি সবই প্রায় বাস্তব ঐতিহাসিক চরিত্র। যেমন রবীন্দ্রনাথ, নরেন্দ্রনাথ (বিবেকানন্দ), রামকৃষ্ণ পরমহংস, নটী বিনোদিনী, গিরিশচন্দ্র প্রভৃতি। সুনীলই প্রথম রবীন্দ্রনাথকে উপন্যাসের চরিত্র হিসাবে ব্যবহার করেছেন। তবে উপন্যাসের মূল চরিত্র হিসেবে রয়েছে দুটি কাল্পনিক চরিত্র "ভরত ভূমিসুতা"। উপন্যাসটির ঘটনা প্রবাহ আবর্তিত হয়েছে এই দু'টি চরিত্রকে কেন্দ্র করেই। উপন্যাসটি থেকে স্পষ্ট একটি ধারণা পাওয়া যায় রামকৃষ্ণ পরমহংস তার শিষ্যদের সম্বন্ধে। প্রথম আলো উপন্যাসটি দেশ পত্রিকায় ধারাবাহিক ভাবে প্রকাশিত হয়। পরবর্তী কালে আনন্দ পাবলিশার্স প্রাইভেট লিমিটেড থেকে গ্রন্থাকারে প্রকাশিত হয়। এই বইটির ইংরেজি সংস্করণ প্রকাশিত হয় অক্সফোর্ড থেকে। ==তথ্যসূত্র== উপন্যাস গঙ্গোপাধ্যায়ের উপন্যাস
'''''আমি কোথায় পাব তারে''''' বাঙালি বাউল সঙ্গীতশিল্পী সঙ্গীত রচয়িতা গগন হরকরার লেখা একটি বাউল গান। এই গানের সুর অনুসারে রবীন্দ্রনাথ ঠাকুর ''আমার সোনার বাংলা'' গানটি রচনা করেন, যা বর্তমানে বাংলাদেশের জাতীয় সঙ্গীত হিসেবে স্বীকৃত। == গানের কথা == আমি কোথায় পাব তারে, আমার মনের মানুষ যে রে। হারায়ে সেই মানুষে, তার উদ্দেশে দেশ-বিদেশে- আমি দেশ-বিদেশে বেড়াই ঘুরে; কোথায় পাব তারে, আমার মনের মানুষ যে রে।। লাগি সেই হৃদয় শশী, সদা প্রাণ হয় উদাসী, পেলে মন হতো খুশি, দিবা-নিশি দেখিতাম নয়ন ভরে। আমি প্রেমানলে মরছি জ্বলে, নিভাই কেমন করে- মরি হায়, হায় রে- তার বিচ্ছেদে প্রাণ কেমন করে (ও রে) দেখনা তোরা হৃদয় চিরে কোথায় পাব তারে, আমার মনের মানুষ যে রে।। দিবো তার তুলনা কি, যার প্রেমে জগত সুখী! হেরিলে জুড়ায় আঁখি, সামান্যে কি দেখিতে পারে তারে! তারে যে দেখেছে সেই মজেছে ছাই দিয়ে সংসারে। মরি হায়, হায় রে- (ও সে) না জানি কুহক জানে অলক্ষ্যে মন চুরি করে, কটাক্ষে মন চুরি করে; কোথায় পাব তারে, আমার মনের মানুষ যে রে।। কুল-মান সব গেলো রে! তবু না পেলাম তারে প্রেমের লেশ নাই অন্তরে, তাইতে মরি দেয় না দেখা সে রে; তার বসত কোথায় না জেনে তাই গগন ভেবে মরে- মরি হায়, হায় রে- (ও সে) মানুষের দিশ যদি জানিস কৃপা করে বলে দে রে, আমার সুহৃদ হয়ে বলে দে রে, ব্যথার ব্যথি হয়ে বলে দে রে; কোথায় পাব তারে, আমার মনের মানুষ যে রে।। হারায়ে সেই মানুষে, তার উদ্দেশে দেশ-বিদেশে আমি দেশ-বিদেশে বেড়াই ঘুরে; কোথায় পাব তারে, আমার মনের মানুষ যে রে। == আরও দেখুন == আমার সোনার বাংলা বাউল == তথ্যসূত্র == ঠাকুর গান গান গান
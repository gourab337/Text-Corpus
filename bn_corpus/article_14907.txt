'''ফিঞ্চ''' (ইংরেজি ভাষায়: Finch) (fringillidae) পরিবারভুক্ত এক ধরনের ছোট গায়ক পাখি। গায়ক হওয়ায় যথারীতি তাদেরকে প্যাসারাইন পাখি হিসেবে অভিহিত করা হয়। এদের মূল আবাসস্থল দক্ষিণ গোলার্ধ। দক্ষিণ গোলার্ধের সব স্থানেই হয়ত এদের দেখা যায়, তবে কিছু উপ-পরিবার সব স্থানে পাওয়া যায় না। যেমন একটি উপ-পরিবার কেবল নিওট্রপিক অঞ্চলে দেখা যায়, একটি দেখা যায় শুধু হাওয়াই দ্বীপপুঞ্জে এবং আরেকটি উপ-পরিবার শুধুই প্যালিআর্কটিক অঞ্চলে পাওয়া যায়। ফিঞ্চদের প্রায় সব প্রজাতিই ফ্রিঞ্জিলিডি পরিবারের অন্তর্ভুক্ত। ফ্রিঞ্জিলিডি নামটি এসেছে লাতিন শব্দ ''ফ্রিঞ্জিলা'' থেকে। লাতিন ভাষায় চ্যাফিঞ্চ-কে (ফিঞ্চের একটি প্রজাতি ''Fringilla coelebs'') ফ্রিঞ্জিলা নামে ডাকা হয়। ইউরোপে এই প্রজাতির ফিঞ্চ হরহামেশাই দেখা যায়। অবশ্য ফ্রিঞ্জিলিডি পরিবারের বাইরেও কিছু প্রজাতিকে সাধারণভাবে ফিঞ্চ নামে ডাকা হয়। যেমন অস্ট্রেলিয়ার প্রাচীন ক্রান্তীয় অঞ্চলে (Estrildidae) নামে একটি পরিবার আছে যারা দেখতে অনেকটাই ফিঞ্চের মত, এদেরকেও তাই ফিঞ্চ বলা হয়। ধরনের পাখিগুলো ফিঞ্চ না হলেও সাদৃশ্যের কারণে অনেকে এদেরকে ফিঞ্চ বলে থাকেন। ধরনের পাখির একটি বড় উদাহরণ ডারউইনের ফিঞ্চ। চার্লস ডারউইন গালাপাগোস দ্বীপপুঞ্জে ১৪ প্রজাতির ফিঞ্চ (তথাকথিত) সনাক্ত করেছিলেন এবং এগুলো তার প্রাকৃতিক নির্বাচন তত্ত্বের বড় প্রমাণ হিসেবে কাজ করেছিল। এই ফিঞ্চগুলোকে বর্তমানে অদ্ভুত ট্যানেজার পরিবারের সদস্য হিসেবে ধরা হয় যদিও ঐতিহাসিকতার কারণে অনেকে এখনও তাদের ফিঞ্চ বলে থাকেন। কারণে ডারউইনের ফিঞ্চ নামটিও পরিবর্তন করা হয়নি। == বহিঃসংযোগ == ইন্টারনেট বার্ড কালেকশনে ফিঞ্চদের ভিডিও ন্যাশনাল ফিঞ্চ অ্যান্ড সফ্টবিল সোসাইটি
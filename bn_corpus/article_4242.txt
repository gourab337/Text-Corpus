'''দ্বিতীয় ভাষা অর্জন''' () বলতে যে প্রক্রিয়ায় লোকেরা তাদের প্রথম ভাষার বাইরের কোন ভাষা শিখে, সেই প্রক্রিয়াকে বোঝায়। দ্বিতীয় ভাষা বলতে বাল্যকালের পরবর্তী সময়ে অর্জিত যেকোন ভাষাকে বোঝায়। যে ভাষাটি অর্জন করা হবে তাকে "লক্ষ্য ভাষা" বা "L2" বলা হয় (আর প্রথম ভাষাকে বলা হয় "L1")। দ্বিতীয় ভাষা অর্জনকে ভাষাবিজ্ঞানের পরিভাষায় ইংরেজিতে "SLA", বা ''L2A''-ও বলা হয়। দ্বিতীয় ভাষা অর্জন ফলিত ভাষাবিজ্ঞানের গবেষণার একটি বিষয়বস্তু। ফলিত ভাষাবিজ্ঞানীরা দ্বিতীয় ভাষা অর্জনকারী শিক্ষার্থীর অভিজ্ঞতার উপর জোর দেন।
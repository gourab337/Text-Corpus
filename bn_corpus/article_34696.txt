'''আরাম শাহ''' (আনুমানিক শাসনকাল ১২১০ ১২১১) ছিলেন দিল্লির মামলুক সালতানাতের দ্বিতীয় সুলতান। ==উৎস== কুতুবউদ্দিন আইবেকের সাথে আরাম শাহর সম্পর্ক নিয়ে ভিন্নমত রয়েছে। কারো কারো মতে তিনি আইবেকের ছেলে। কিন্তু মিনহাজ-ই-সিরাজ লিখেছেন যে কুতুবউদ্দিনের তিন মেয়ে ছিল। আবুল ফজল ইবনে মুবারাক বলে তিনি কুতুবউদ্দিনের ভাই ছিলেন। একটি আধুনিক মতানুযায়ী কুতুবউদ্দিনের সাথে তার কোনো সম্পর্ক ছিল না কিন্তু তিনি উপস্থিত থাকায় তাকে উত্তরসুরি নিয়োগ করা হয়। ==উত্তরাধিকার== সালতানাতের উত্তরসুরি নিয়োগের কোনো নির্দিষ্ট নিয়ম ছিল না। আরাম শাহ লাহোরে তুর্কি আমিরদের দ্বারা নির্বাচিত হন। আরাম শাহ সাম্রাজ্য পরিচালনায় অদক্ষ ছিলেন। চিলাহগনিরা তার বিরুদ্ধে ষড়যন্ত্র করে এবং বাদাউনের তৎকালীন গভর্নর শামসউদ্দিন ইলতুতমিশকে আরাম শাহর বিরুদ্ধে আমন্ত্রণ জানায়। ইলতুতমিশ তাদের আহ্বানে সাড়া দেন। ১২১১ খ্রিষ্টাব্দে দিল্লির নিকটে বাগ-ই জুদ নামক স্থানে তিনি আরাম শাহকে পরাজিত করেন। আরাম শাহর শেষপর্যন্ত কী হয়েছিল তা স্পষ্টভাবে জানা যায়নি। ==তথ্যসূত্র== ==আরও দেখুন== *মামলুক সালতানাত (দিল্লি) *দিল্লি সালতানাত ==বহিঃসংযোগ== India Through the Ages The Slave Dynasty মামলুক সুলতান সাল অজানা সাল অজানা মুসলিম শাসক শাসক
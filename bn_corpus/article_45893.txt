'''''রবার্ট ডগলাস টমাস প্যাটিনসন''''' (জন্ম: ১৩ মে, ১৯৮৬) একজন ইংরেজ অভিনেতা, প্রযোজক, মডেল সঙ্গীত শিল্পী। প্যাটিনসন ২০০৫ সালে ''হ্যারি পটার অ্যান্ড দ্য গবলেট অব ফায়ার'' চলচ্চিত্রে সেডরিক ডিগরি চরিত্রে অভিনয়ের মাধ্যমে তার অভিনয় জীবন শুরু করেন। এরপরে তিনি ''টোয়াইলাইট চলচ্চিত্র ধারাবাহিকে'' ভ্যাম্পায়ার এডওয়ার্ড কুলেনের চরিত্রে অভিনয় করে সবার নজরে আসেন। এই চলচ্চিত্র ধারাবাহিকটিতে ২০০৮ সাল থেকে ২০১২ সাল পর্যন্ত পাঁচটি চলচ্চিত্র নির্মিত হয় এবং এটি সর্বসাকুল্যে বিশ্বব্যাপী ৩৩০ কোটি মার্কিন ডলার আয় করে। এই চলচ্চিত্র ধারাবাহিকে অভিনয় তাকে খ্যাতি এনে দেয় আর এর মাধ্যমে তিনি সবচেয়ে বেশি আয় করা এবং ধনী হলিউড তারকার কাতারে নাম লেখান। ২০১০ সালে টাইম সাময়িকী তাকে বিশ্বের ১০০ প্রভাবশালী ব্যক্তিদের অন্তর্ভুক্ত করে আর একই বছর ফোর্বস সাময়িকী তাকে বিশ্বের ১০০ প্রভাবশালী তারকা হিসাবে ফোর্বস ১০০ তারকার তালিকায় উল্লেখ করে। ২০০৯ সালে তিনি ''লিটল অ্যাশেজ'' চলচ্চিত্রে সালভাদোর দালির চরিত্রে অভিনয় করেন। একই বছর প্যাটিনসনের খ্যাতি আর জনপ্রিয়তা নিয়ে নির্মিত প্রামাণ্য চিত্র ''রবসেসড'' প্রকাশিত হয়। তিনি ''রিমেম্বার মি'' (২০১০) চলচ্চিত্রে সমস্যায় জর্জরিত এক যুবকের ভূমিকায় অভিনয় করেন। তিনি রোমান্টিক নাট্য ''ওয়াটার ফর এলিফ্যান্ট'' (২০১১) চলচ্চিত্রেও অভিনয় করেন। ২০১২ সালে তিনি ডেভিড ক্রোনেনবার্গের ''কসমোপোলিস'' চলচ্চিত্রে একজন দৃঢ, শীতল-হৃদয়ের ক্ষুরধার বুদ্বিসম্পন্ন কোটিপতির চরিত্রে অভিনয় করেন যা সমালোচকদের কাছে বেশ প্রশংসিত হয়। পরবর্তীতে তিনি ডেভিড মিচোডের ওয়েস্টার্ন ঘরানার চলচ্চিত্র ''দ্য রোভার'' (২০১৪)," ক্রোনেনবার্গের স্যাটায়ার চলচ্চিত্র ''ম্যাপস টু দ্য স্টার্স'' (২০১৪), জেমস গ্রের ''দ্য লস্ট সিটি অব জেড'' (২০১৬) চলচ্চিত্রে অভিনয় করেন যার মাধ্যমে তিনি সমালোচকদের কাছে আরো বেশি প্রশংসিত হন। প্যাটিনসন ১২ বছর বয়সে মডেলিং এর কাজ শুরু করেন। ২০১৩ সালে ডিওর হোম তাকে তাদের "ফেস অব ফ্রাগরান্স" হিসাবে নির্বাচিত করে। ২০১৬ সালে তিনি প্রথমবারের মত তাদের পুরুষদের পোশাকের ব্র্যান্ড অ্যাম্বাসেডর হন। প্যাটিনসন একাধারে সুরকার গায়ক। তিনি ''দ্য টোয়ালাইট সাগা'' চলচ্চিত্র ধারাবাহিক ২০০৮ সালের কমেডি-নাট্য চলচ্চিত্র ''হাউ টু বি'' এর জন্য গান গেয়েছেন। তিনি শিশু পতিতাবৃত্তি, শিশু পর্নোগ্রাফি যৌনকর্মের জন্য শিশু পাচার বন্ধ রোধে কাজ করে যাওয়া সংস্থা "ইসিপিএটি" এবং হারিয়ে যাওয়া শিশু খুঁজে পেতে সহায়তা করা প্রতিষ্ঠান "পিএসিটি" এর সমর্থক। তিনি "গো ক্যাম্পেইন" নামের একটি অলাভজনক সংস্থারও সমর্থক যারা এতিম নিপীড়িত শিশুদের জন্য বিশ্বব্যাপী জনসচেতনতা তহবিল গঠনের কাজ করে থাকে। পরবর্তীতে ২০১৫ সালে তিনি এই প্রতিষ্ঠানের ব্র্যান্ড অ্যাম্বাসেডর নিযুক্ত হন। তিনি আন্তর্জাতিক মেডিক্যাল কোরের সদস্য এবং এই প্রতিষ্ঠানের হয়ে ক্যান্সারের বিরুদ্ধে তিনি জনসচেতনতা গঠনেও কাজ করেছেন। ==চলচ্চিত্রের তালিকা== +সংকেত নির্দেশ করে যে চলচ্চিত্রগুলো এখনও মুক্তি পায় নি সাল চলচ্চিত্রের নাম চরিত্র টুকিটাকি ২০০৪ ''ভ্যানিটি ফেয়ার'' প্রাপ্তবয়স্ক রডি ক্রলি শুধুমাত্র চলচ্চিত্রের ডিভিডিতে উপস্থিতি ২০০৪ ''রিং অব দ্য নিবেলাংস'' জিজেলার টিভি চলচ্চিত্র ২০০৫ ''হ্যারি পটার অ্যান্ড দ্য গবলেট অব ফায়ার'' সেডরিক ডিগরি ২০০৬ ''দ্য হন্টেড এয়ারম্যান'' টোবি জাগ টিভি চলচ্চিত্র ২০০৭ ''দ্য ব্যাড মাদার'স হ্যান্ডবুক'' ড্যানিয়েল গেল টিভি চলচ্চিত্র ২০০৭ ''হ্যারি পটার অ্যান্ড দি অর্ডার অব দ্য ফিনিক্স'' সেডরিক ডিগরি বিশেষ উপস্থিতি ২০০৮ ''হাউ টু বি'' আর্ট ২০০৮ ''টোয়াইলাইট'' এডওয়ার্ড কুলেন ২০০৯ ''লিটল অ্যাশেজ'' সালভাদোর দালি ২০০৯ ''দ্য টোয়াইলাইট সাগা: নিউ মুন'' এডওয়ার্ড কুলেন ২০১০ ''রিমেম্বার মি'' টাইলার হকিন্স নির্বাহী প্রযোজকও ছিলেন ২০১০ ''দ্য টোয়াইলাইট সাগা: এক্লিপ্স'' এডওয়ার্ড কুলেন ২০১০ ''লাভ অ্যান্ড ডিসট্রাস্ট'' রিচার্ড ২০১১ ''ওয়াটার ফর এলিফ্যান্টস'' জ্যাকব জানকোস্কি ২০১১ ''দ্য টোয়াইলাইট সাগা: ব্রেকিং ডন পার্ট ১'' এডওয়ার্ড কুলেন ২০১২ ''বেল আমি'' জর্জ ডুরয় ২০১২ ''কসমোপোলিস'' এরিক প্যাকার ২০১২ ''দ্য টোয়াইলাইট সাগা: ব্রেকিং ডন পার্ট ২'' এডওয়ার্ড কুলেন ২০১৪ ''দ্য রোভার'' রেনল্ডস ২০১৪ ''ম্যাপস টু দ্য স্টার্স'' জেরোম ফন্টানা ২০১৫ ''কুইন অব দ্য ডেজার্ট'' টমাস এডওয়ার্ড লরেন্স ২০১৫ ''লাইফ'' ডেনিস স্টক ২০১৬ ''দ্য চাইল্ডহুড অব লিডার'' চার্লস মার্কার/ প্রাপ্তবয়স্ক প্রেস্কট ২০১৬ ''দ্য লস্ট সিটি অব জেড'' হেনরি কস্টিন ২০১৭ ''গুড টাইম'' কনি নিকাস মুক্তি প্রত্যাশিত ২০১৭ ''ড্যামজেল'' মুক্তি প্রত্যাশিত ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২১শ শতাব্দীর ইংরেজ অভিনেতা চলচ্চিত্র অভিনেতা গিটার বাদক টেলিভিশন অভিনেতা পুরুষ মডেল শিশু অভিনেতা অভিনেতা
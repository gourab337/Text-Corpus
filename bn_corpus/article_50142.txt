'''শেখ হাফিজুর রহমান''' (জন্মঃ ৩১ মার্চ, ১৯৫২) একজন বাংলাদেশী রাজনীতিবিদ সংসদ সদস্য। তিনি ২০১৪ সাল থেকে বাংলাদেশের জাতীয় সংসদ এর সদস্য হিসেবে দায়িত্ব পালন করছেন। তার নির্বাচনী এলাকা নড়াইল-২। তিনি বাংলাদেশের ওয়ার্কার্স পার্টির সদস্য। == জন্ম == হাফিজুর রহমান ১৯৫২ সালের ৩১ মার্চ জন্মগ্রহণ করেন। == শিক্ষাজীবন == হাফিজুর রহমান বিএ পাস করার পর এলএলবি ডিগ্রী অর্জন করেন। == কর্মজীবন == পেশাগত জীবনে হাফিজুর রহমান একজন আইনজীবী। তিনি 'বাঁধন ডেইরি এন্ড এগ্রো' এর মালিক। নড়াইলের লক্ষীপাশা গ্রামে ২০০৪ সালে বিভিন্ন প্রজাতির ৪টি গরু দিয়ে নিজ বাড়িতে গরুর খামারের যাত্রা শুরু করেন তিনি। আস্তে আস্তে খামারে গরুর সংখ্যা বাড়তে থাকে। ২০০৯ সালে খামারটি কচুবাড়িয়া গ্রামে স্থানান্তর করেন। প্রায় এক একর জমিতে খামারের কার্যক্রম শুরু হয়। ২০১৭ সালের ডিসেম্বর পর্যন্ত খামারে ছোট-বড় দিয়ে গরুর সংখ্যা ৫৯টি। ফ্রিজিয়ান, ইন্ডিয়ান শংকর, ন্যাড়া মুন্ডু মিশন প্রজাতির গরু রয়েছে এই খামারে। == রাজনৈতিক জীবন == হাফিজুর রহমান বাংলাদেশ ওয়ার্কার্স পার্টির রাজনৈতিক আদর্শে বিশ্বাস করেন। তিনি দলটির বাংলাদেশের ওয়ার্কার্স পার্টির নড়াইল জেলা সভাপতি। দলের মনোনয়ন নিয়ে ২০১৪ সালে বাংলাদেশ জাতীয় সংসদ নির্বাচনে অংশগ্রহণ করেন এবং সাংসদ নির্বাচিত হন। === ১০ম জাতীয় সংসদ নির্বাচন === ২০১৪ সালের জানুয়ারি বাংলাদেশে ১০ম জাতীয় সংসদ নির্বাচন অনুষ্ঠিত হয়। হাফিজুর রহমান নড়াইল-২ আসন থেকে নির্বাচনে প্রার্থী হন। এটি নড়াইল জেলায় অবস্থিত জাতীয় সংসদের ৯৪নং আসন। আসনটি নড়াইল জেলার লোহাগড়া উপজেলা, আর কালোড়া ইউনিয়ন, বিচালি ইউনিয়ন, ভদ্রবিলা ইউনিয়ন, সিঙ্গাশোপুর ইউনিয়ন, শেখ হাটি ইউনিয়ন ব্যতীত নড়াইল সদর উপজেলা নিয়ে গঠিত। উক্ত নির্বাচনে হাফিজুর রহমানের নিকটতম প্রতিদ্বন্দী ছিলেন স্বতন্ত্র প্রার্থী মোহাম্মদ সৌরভ হোসাইন বিশ্বাস। নির্বাচনে মোট ভোট পড়েছিলো ১০৭৪৩৭টি। এর মধ্যে ৮৫,১১৭ ভোট পেয়ে হাফিজুর রহমান সাংসদ নির্বাচিত হন, যা মোট ভোটের ৮১.০৫ ছিলো। স্বতন্ত্র প্রার্থী মোহাম্মদ সৌরভ হোসাইন বিশ্বাস পেয়েছিলেন ২২,৩২০ ভোট। == বিতর্ক == হাফিজুর রহমানের বিরুদ্ধে ১৯৭১ সালের মুক্তিযুদ্ধে গণহত্যার অভিযোগ করেছে উপজেলা মুক্তিযোদ্ধা সংসদ। তিনি মুক্তিযোদ্ধাদের হত্যা করেছেন বলে দাবী করেছে মুক্তিযোদ্ধা সংসদ। == আরো দেখুন == মুস্তফা লুৎফুল্লাহ টিপু সুলতান (রাজনীতিবিদ) ইয়াসিন আলী (রাজনীতিবিদ) == তথ্যসূত্র == জন্ম সাম্যবাদী আইনজীবী রাজনীতিবিদদের উপর লেখা অসম্পূর্ণ নিবন্ধসমূহ ব্যক্তি ওয়ার্কার্স পার্টির রাজনীতিবিদ বিষয়শ্রেণী:দশম জাতীয় সংসদ সদস্য বিষয়শ্রেণী:২০ শতকের বাংলাদেশি আইনজীবী
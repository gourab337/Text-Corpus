'''ইনল্যান্ড টাইপ্যান''' () (বৈজ্ঞানিক নাম: ''Oxyuranus যা '''স্মল স্কেলড স্নেক''' (Small Scaled Snake) বা '''ফিয়ারস স্নেক''' (Fierce Snake) নামেও পরিচিত। এটির বাসস্থান অস্ট্রেলিয়ায়, এবং এটি ভূমিতে এখন পর্যন্ত প্রাপ্ত পৃথিবীর সবচেয়ে বিষধর সাপ। এটি মূলত এলাপিডি পরিবারভুক্ত টাইপ্যান গণের একটি প্রজাতি। যদিও এটি অত্যন্ত বিষধর, তারপরেও আচার-আচরণের দিক থেকে এটি যথেষ্ট শান্ত এবং লুকিয়ে থাকতে পছন্দ করে। বিপদে পড়লে প্রথমত পালানোর চেষ্টা করে। শুধুমাত্র তখনই এটি দংশন করে যখন নিজেকে হুমকির সম্মুখীন মনে করে। == বাহ্যিকতা == ইনল্যান্ড টাইপ্যানের ত্বক গাঢ় রং বিশিষ্ট। এটি গাঢ় বাদামী কালো আবহ থেকে জলপাই-সবুজ বাদামী রং পর্যন্ত হতে পারে। এটির পেছনভাগ এবং লেজ সাধারণত ধূসর রংয়ের এবং বাদামী শেড বিশিষ্ট, কিছু কিছু ক্ষেত্রে কালো রংয়ের শেডও দেখা যায়। ইনল্যান্ড টাইপ্যানের গড় দৈর্ঘ্য প্রায় এবং সর্বোচ্চ তা পর্যন্ত হতে পারে। == ভূ-তাত্ত্বিক বিস্তৃতি == ইনল্যান্ড টাইপ্যানের মূল বাসস্থান হচ্ছে অস্ট্রেলিয়ার মধ্যভাগের শুষ্ক অনুর্বর অঞ্চলে, সেখান থেকে উত্তর টেরিটরির দক্ষিণ পশ্চিমাঞ্চল পর্যন্ত, এবং পশ্চিম কুইন্সল্যান্ডে। এছাড়া আয়ার হ্রদের উত্তরে, মারি নদীর পশ্চিম প্রান্ত, এবং ডার্লিং মারাম্‌বিজি নদীর অববাহিকায় এই সাপের বিস্তৃতি লক্ষ্য করা যায়। শুস্ক অঞ্চলে এই সাপ ব্যাপক ভাবে দেখতে পাওয়া যায়। == আচরণ == ইনল্যান্ড টাইপ্যান মূলত একটি গর্তবাসী সাপ। এর মূল খাদ্যতালিকায় আছে ছোট রোডেন্ট, যেমন: ইঁদুর নেংটি ইঁদুর ইত্যাদি। === খাদ্যাভাস === এই সাপ মূলত রোডেন্ট, ইঁদুর, এবং পাখি খেয়ে জীবন নির্বাহ করে। এটি শিকারে সময় চুপচাপ থেকে একটিমাত্র দংশনের মাধ্যমে শিকারকে ধরাশায়ী করে এবং নিরাপদে শিকার ভক্ষণের জন্য শিকারকৃত প্রাণীর মৃত্যুর আগ পর্যন্ত অপেক্ষা করে। === প্রজনন === ডিম পাড়ার সময় হলে ইনল্যান্ড টাইপ্যান একসাথে ১২-২৪টা ডিম পাড়ে। দুই মাস পর ডিম থেকে বাচ্চা ফুটে বেরোয়। সচারচর কোনো প্রাণীর পরিত্যাক্ত বসবাসের স্থানে এই সাপ ডিম পাড়ে। অন্যান্য অনেক প্রাণীর মতোই এদের প্রজননের হার নির্ভর করে খাবারের সহজপ্রাপ্যতার ওপর। খাবারের কম লভ্য হলে এর প্রজনন হার কমে যায়। == পাদটীকা == == তথ্যসূত্র == Australian Reptile Park, Fierce Snake Fact File Australia Zoo Fierce Snake Fact File সরীসৃপ বিষয়শ্রেণী:সাপ
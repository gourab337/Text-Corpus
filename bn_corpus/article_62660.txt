'''মমতা বালা ঠাকুর''' হলেন একজন ভারতীয় রাজনীতিবিদ, যিনি ২০১৫ সালের উপনির্বাচনে বনগাঁ থেকে লোকসভা সদস্য নির্বাচিত হন। তিনি সর্বভারতীয় তৃণমূল কংগ্রেসের রাজনীতির সাথে যুক্ত। ২০১৯ সালের মার্চ বড়মা মারা গেলে তিনি মতুয়া মহাসংঘের প্রধান হিসেবে নিযুক্ত হন। ==জীবনী== মমতা বালা ঠাকুর ১৯৬৭ সালের মে মাসের ১৫ তারিখে ভারতের মহারাষ্ট্র প্রদেশের চন্দারপুর জেলায় জন্মগ্রহণ করেন। তিনি কপিল কৃষ্ণ ঠাকুরের সাথে বিবাহবন্ধনে আবদ্ধ হন। কপিল কৃষ্ণ ঠাকুর বড়মা প্রমথ রঞ্জন ঠাকুরের বড় ছেলে, যারা দুজনেই ছিলেন মতুয়া মহাসংঘের সাথে সংশ্লিষ্ট। ২০১৪ সালের লোকসভা নির্বাচনে কপিল কৃষ্ণ ঠাকুর সর্বভারতীয় তৃণমূল কংগ্রেসের মনোনয়নে বনগাঁ থেকে করেন। নির্বাচনে তিনি ৫,৫১,২১৩ ভোট পেয়ে বিজয়ী হন। ২০১৪ সালের অক্টোবর মাসের ১৩ তারিখে তিনি কলকাতায় মৃত্যুবরণ করেন। কপিল কৃষ্ণ ঠাকুরের মৃত্যুর পর বনগাঁ উপনির্বাচনে মমতা বালা ঠাকুরকে মনোনয়ন প্রদানের সিদ্ধান্ত গ্রহণ করে সর্বভারতীয় তৃণমূল কংগ্রেস। ২০১৫ সালে অনুষ্ঠিত উপনির্বাচনে তিনি ৫,৩৯,৯৯৯ ভোট পেয়ে নির্বাচিত হন, যা ছিল প্রদত্ত ভোটের ৪৩.২৭%। তার নিকটতম প্রতিদ্বন্দ্বী ভারতীয় কমিউনিস্ট পার্টি (মার্ক্সবাদী)র দেবেশ দাস পেয়েছিলেন ৩,২৮,২১৪ ভোট, যা ছিল প্রদত্ত ভোটের ২৬.৩০%। ২০১৯ সালের ভারতীয় লোকসভা নির্বাচনে তাকে পুনরায় বনগাঁ থেকে মনোনয়ন প্রদান করে সর্বভারতীয় তৃণমূল কংগ্রেস। ==তথ্যসূত্র== ব্যক্তি জন্ম লোকসভার সদস্য লোকসভার সদস্য রাজনীতিতে নারী বিষয়শ্রেণী:২১ শতকের ভারতীয় রাজনীতিবিদ তৃণমূল কংগ্রেসের রাজনীতিবিদ ব্যক্তি
'''অরুণ নেত্রাবালি''' একজন ভারতীয়-মার্কিন প্রকৌশলী। তিনি বেল ল্যাবসের নবম প্রেসিডেন্ট। ==জীবনী== নেত্রাবালি ১৯৪৬ সালের ২৬ মে জন্মগ্রহণ করেন। তিনি ইন্ডিয়ান ইন্সটিটিউট অব টেকনোলজি, মুম্বাই থেকে তড়িৎ প্রকৌশলে ১৯৬৭ সালে ব্যাচেলর অব টেকনোলজি ডিগ্রি অর্জন করেন। তিনি রাইস ইউনিভার্সিটি থেকে তড়িৎ প্রকৌশলে ১৯৬৯ সালে মাস্টার অব সায়েন্স এবং ১৯৭০ সালে পিএইচডি ডিগ্রি অর্জন করেন। তিনি ১৯৭০ থেকে ১৯৭২ সালে পর্যন্ত নাসায় কর্মরত ছিলেন। তিনি ১৯৭২ সালে বেল ল্যাবসে মেম্বার অব টেকনিকাল স্টাফ হিসেবে যোগদান করেন। তিনি ১৯৭৮ সালে ভিজুয়াল কমিউনিকেশন্স রিসার্চ ডিপার্টমেন্টের প্রধান হিসেবে নিযুক্ত হন। তিনি ১৯৮৪ সাল থেকে এমআইটিতে অ্যাডজাঙ্কট অধ্যাপক হিসেবে কর্মরত ছিলেন। তিনি ১৯৯৯ সালের জুন থেকে ২০০২ সালের জানুয়ারি পর্যন্ত বেল ল্যাবসের প্রেসিডেন্ট হিসেবে দায়িত্ব পালন করেন। তার প্রকাশনায় রয়েছে ১৮০টির অধিক গবেষণাপত্র এবং ৩টি বই। তার ৭০টির অধিক প্যাটেন্ট রয়েছে। ==পুরস্কার সম্মাননা== আইইইই আলেক্সান্ডার গ্রাহাম বেল মেডেল ১৯৯১ কম্পিউটার অ্যান্ড কমিউনিকেশন্স প্রাইজ (১৯৯৭) আইইইই ফ্রেডরিক ফিলিপস অ্যাওয়ার্ড (২০০০) ন্যাশনাল মেডেল অব টেকনোলজি অ্যান্ড ইনোভেশন ২০০১ আইইইই কিলবি মেডেল (২০০১) পদ্মভূষণ (২০০১) ==তথ্যসূত্র== ইনস্টিটিউট অফ টেকনোলজির শিক্ষক
'''সোমদেব''' ছিলেন ভারতীয় কিংবদন্তি, রূপকথা লোককথার প্রসিদ্ধ সংকলন ''কথাসরিৎসাগর'' গ্রন্থের রচয়িতা। তিনি কাশ্মীরের অধিবাসী ছিলেন। আনুমানিক খ্রিষ্টীয় একাদশ শতাব্দীতে তাঁর আবির্ভাব হয়েছিল। সোমদেবের জীবন সম্পর্কে বিশেষ কিছু জানা যায় না। তাঁর পিতার নাম ছিল রাম। সম্ভবত ১০৬৩ থেকে ১০৮১ খ্রিষ্টাব্দের মধ্যবর্তী সময়ে তিনি তাঁর মহাগ্রন্থটি রচনা করেন রানি সূর্যমতীর চিত্তবিনোদনের উদ্দেশ্যে। সূর্যমতী ছিলেন জলন্ধরের রাজকুমারী কাশ্মীরের রাজা অনন্তদেবের স্ত্রী। কথিত আছে, ভয়ানক রাজনৈতিক অশান্তি, রক্তপাত জটিল পারিপার্শ্বিকের কারণে বিষাদগ্রস্ত হয়ে পড়া রানিকে মানসিক স্বস্তিদানের উদ্দেশ্যেই এই গ্রন্থ রচিত হয়েছিল। সোমদেব ছিলেন শৈব ব্রাহ্মণ। যদিও বৌদ্ধধর্মের প্রতিও তাঁর অগাধ শ্রদ্ধা ছিল। কোনো কোনো কাহিনিতে সেই কারণে বৌদ্ধ প্রভাব পরিলক্ষিত হয়। == তথ্যসূত্র == The Katha Sarit Sagara, or Ocean of the Streams of Story, Translated by C.H.Tawney, 1880 কবি সংকলক
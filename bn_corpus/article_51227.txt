'''ডায়ান কলিন লেন''' (ইংরেজি: Diane Colleen Lane; জন্ম: ২২ জানুয়ারি, ১৯৬৫) হলেন একজন মার্কিন অভিনেত্রী। তার জন্ম বেড়ে ওঠা নিউ ইয়র্ক সিটিতে। জর্জ রয় হিল পরিচালিত ''আ লিটল রোম্যান্স'' (১৯৭৯) চলচ্চিত্র দিয়ে লেনের পর্দায় অভিষেক হয়। পরবর্তীতে তিনি বেশ কয়েকটি উল্লেখযোগ্য চলচ্চিত্রে অভিনয় করেন। ২০০২ সালের প্রণয়ধর্মী থ্রিলার চলচ্চিত্র ''আনফেইথফুল'' চলচ্চিত্রে তার অভিনয়ের জন্য তিনি শ্রেষ্ঠ অভিনেত্রীর জন্য স্যাটেলাইট, নিউ ইয়র্ক ফিল্ম ক্রিটিকস সার্কেল, ন্যাশনাল সোসাইটি অফ ফিল্ম ক্রিটিকস পুরস্কার লাভ করেন। এছাড়া তিনি এই একাডেমি, গোল্ডেন গ্লোব ক্রিন অ্যাক্টরস গিল্ড পুরস্কারের মনোনয়ন লাভ করেন। লেন অভিনীত অন্যান্য চলচ্চিত্রগুলো হল ''দি আউটসাইডার্স'', ''আ ওয়াক অন দ্য মুন'', ''দ্য পারফেক্ট স্ট্রর্ম'', ''আন্ডার দ্য টাস্ক্যান সান'', ''সিনেমা ভেরিট'', ''ট্রাম্বো''। তিনি ডিসি কমিকসের ''ম্যান অফ স্টিল'', ''ব্যাটম্যান ভার্সাস সুপারম্যান: ডন অফ জাস্টিস'', ''জাস্টিস লিগ'' চলচ্চিত্রে মার্থা কেন্ট চরিত্রে অভিনয় করেন। ==প্রারম্ভিক জীবন== লেন ১৯৬৫ সালের ২২ জানুয়ারি নিউ ইয়র্ক সিটিতে জন্মগ্রহণ করেন। তার মাতা কলিন ফেরিংটন ছিলেন একজন নাইটক্লাব গায়িকা এবং "মিস অক্টোবর ১৯৫৭"। তিনি "কলিন প্রাইস" নামেও পরিচিত ছিলেন। লেনের পিতা বার্টন ইউজিন লেন ছিলেন ম্যানহাটনের মঞ্চ প্রশিক্ষক। তিনি জন ক্যাসাভেটসের সাথে একটি অভিনয় কর্মশালা পরিচালনা করতেন এবং ক্যাব চালক পরে নিউ ইয়র্ক সিটি কলেজে মানবিক বিষয়ে পাঠদান করতেন। যখন লেনের বয়স ১৩ বছর, তার পিতামাতা আলাদা হয়ে যান। লেনের মা মেক্সিকো চলে যান এবং বিবাহ বিচ্ছেদের নোটিশ পাঠান। লেনের মা তার নিজ রাজ্য জর্জিয়ায় ফিরে গেলে লেনের পিতা লেনের তত্ত্বাবধানের দায়িত্ব পান। লেন তার পিতা নিউ ইয়র্ক সিটির আবাসিক হোটেলগুলোতে বসবাস করত এবং তার পিতার ট্যাক্সিতেও চড়ে বেড়াত। ==ব্যক্তিগত জীবন== লেন ১৯৮৪ সালে ''দ্য কটন ক্লাব'' চলচ্চিত্র প্রচারণায় অংশ নিতে গিয়ে প্যারিসে ক্রিস্টোফার ল্যাম্বার্টের সাথে পরিচিত হন। তাদের মধ্যে সাময়িক সময়ের জন্য সম্পর্ক স্থাপিত হয় এবং তারা আলাদাও হয়ে যান। দুই বছর পর ''প্রাইসলেস বিউটি'' চলচ্চিত্রে কাজ করতে গিয়ে রোমে পুনরায় তাদের সাক্ষাৎ হয়। দুই সপ্তাহের মধ্যে তাদের মধ্যে আবার সম্পর্ক দৃঢ় হয় এবং ১৯৮৮ সালে অক্টোবরে নিউ মেক্সিকোর সান্তা ফেতে তারা বিয়ে করেন। তাদের একমাত্র কন্যা এলিয়নর ল্যাম্বার্ট ১৯৯৩ সালের ৫ই সেপ্টেম্বর জন্মগ্রহণ করে। তাদের দীর্ঘমেয়াদী বিচ্ছেদ ১৯৯৪ সালে বিবাহ বিচ্ছেদে রূপ ধারণ করে। এলিয়ানর নিউ ইয়র্কের উইলহেমিনার সম্ভাবনাময় মডেল এবং ভিলেজ ভয়েসের গীতিকার। ==তথ্যসূত্র== ==বহিঃসংযোগ== ফিল্ম রেফারেন্সে ডায়ান লেন এমি.কমে ডায়ান লেন জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী বিষয়শ্রেণী:নিউ ইয়র্ক সিটির অভিনেত্রী বিষয়শ্রেণী:নিউ ইয়র্ক সিটির নারী মডেল কণ্ঠ অভিনেত্রী চলচ্চিত্র অভিনেত্রী টেলিভিশন অভিনেত্রী নারী মডেল মঞ্চ অভিনেত্রী শিশু অভিনেত্রী
'''রাধানন্দ জমিদার বাড়ি''' বাংলাদেশ এর হবিগঞ্জ জেলার হবিগঞ্জ সদর উপজেলার ধুলিয়াখাল মিরপুর সড়কের ফাঁড়ি পথে অবস্থিত এক ঐতিহাসিক জমিদার বাড়ি। এটি স্থানীয়দের কাছে "হাতিরথান জমিদার বাড়ি" নামে পরিচিত। ==ইতিহাস== কবে নাগাদ এই জমিদার বাড়িটি প্রতিষ্ঠিত হয়েছে তার সঠিক তথ্য জানা যায়নি। জমিদার রাধানন্দ এই জমিদার বংশের প্রতিষ্ঠাতা। তার নামই এখন এটি সকলের কাছে পরিচিত। এছাড়াও অনেকে এটিকে "হাতিরথান জমিদার বাড়ি" বলেও জানেন। আব্দাবখাই, হাতিরথান, নোয়াবাদ, চাঁনপুর, আউশপাড়া, মশানজানসহ বিভিন্ন এলাকা এই জমিদারী এলাকার আওতাভুক্ত ছিল। জমিদার হিসেবে রাধানন্দ বাবু প্রজাদের কাছে খুবই ভালো একজন লোক ছিলেন। তিনি প্রজাদের সুখ-দুঃখ বিবেচনা করেই জমিদারী পরিচালনা করতেন। তিনি স্কুল প্রতিস্থাপনের জন্য প্রায় ৫৮ শতক জায়গা তার বাড়ির পাশেই দান করে "রাধানন্দ সরকারি প্রাথমিক বিদ্যালয়" নামে একটি স্কুল প্রতিষ্ঠা করেছিলেন। জমিদার রাধানন্দের পরে তার দুই পুত্র জমিদার রাজেন্দ্র বাবু জমিদার রবিন্দ্র বাবু এই জমিদার বাড়ি পরিচালনা করতেন। পরবর্তীতে দেশ ভাগের পর তারা স্বপরিবারে ভারতের কলকাতায় চলে যান। এখন তাদের এই বাড়িতে স্থানীয় প্রভাবশালী ব্যক্তিরা বসবাস করতেছেন। ==অবকাঠামো== ==বর্তমান অবস্থা== দেশ ভাগের পর জমিদার বংশধররা ভারতে চলে গেলে কয়েকদিন বাড়িটি পরিত্যক্ত অবস্থায় পড়ে থাকে। পরে স্থানীয় কিছু প্রভাবশালী ব্যক্তিরা এখন এখানে বসবাস করতেছেন। ==তথ্যসূত্র== স্থান জেলার দর্শনীয় স্থান স্থাপত্য প্রাসাদ
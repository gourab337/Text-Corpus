''' '''প্রসপেক্ট মাউন্টেন ভেটেরানস্‌ মেমোরিয়াল মহাসড়ক''' নিউইয়র্কের লেক জর্জের একটি পার্কওয়ে। রাস্তাটি ৫.৮৮ মাইল (৯.৪৬ কিমি) দীর্ঘ, যা ইউএস রুট (ইউএস ৯) নিউইয়র্ক স্টেট রুট ৯এন (এনওয়াই ৯এন) এর সংযোগস্থল থেকে শুরু হয়েছে এবং শেষ হয়েছে প্রসপেক্ট পর্বতের চূড়ায়। যদিও নিউইয়র্ক রাজ্য পরিবহন বিভাগের নম্বরবিহীন রেফারেন্স রুট হিসেবে রাস্তাটির নামকরণ নিউইয়র্ক স্টেট রুট ৯১৭এ করা হয়েছে, কিন্তু রাস্তাটির রক্ষণাবেক্ষণের কাজ নিউইয়র্ক রাজ্য পরিবেশ সংরক্ষণ বিভাগ করে। ==রুট বর্ণনা== The Prospect Highway at one of the scenic overlooks along the mountainside রাস্তাটি লেক জর্জ টাউনের রুট ৯এন -এর ছেদস্থল থেকে শুরু হয়েছে। এটি একটি ফটক পেরিয়ে প্রসপেক্ট পর্বতের ভিত্তির দিকে চলে যায়। রুটটি এর দুইপাশের বৃক্ষের সৌন্দর্যে ঘেরা। রুটটি লেক জর্জের একটি রাস্তা বার্চ আভের পাশদিয়ে চলে গেছে। এরপরই রাস্তাটি ইন্টারস্টেট ৮৭ (আই-৮৭, নর্থওয়ে) এর উপর দিয়ে অতিক্রম করে। রাস্তাটি নর্থওয়ের পরে কয়েকটি লেনে বিভক্ত হয়ে একটি টোলবুথে পৌঁছে। এরপরে রাস্তাটি দুইপাশে বড় ভারি কঠিন পাথরে ঘেরা পথে পর্বতের উপরে উঠতে শুরু করে, যেগুলো গাড়িকে রাস্তা থেকে পড়ে যাবার মত বিপদ থেকে রক্ষা করে। রাস্তাটি পর্বতের চারিদিকে ঘুরতে ঘুরতে চলতে থাকে, এসময় বেশ কিছু অসাধারণ দৃশ্য চোখে পড়ে। রাস্তাটি পর্বতের কয়েকটি চূড়ায় বাঁক নিয়ে শেষ পর্যন্ত ৫.৮৮ মাইল (৯.৪৬ কিমি) পথ অতিক্রম করে প্রধান চূড়ায় এসে থামে, যেখান থেকে এক সুবিস্তৃত এলাকা দেখা যায়। সবচেয়ে দূরের যে দৃশ্য চোখে পড়ে তা হলো, ভারমন্টের গ্রীন মাউন্টেন এবং নিউ হোয়াইট মাউন্টেন। ==ইতিহাস== প্রসপেক্ট পর্বতের উপরে যেখানে লোকজনের থাকা-খাওয়ার ব্যবস্থা রয়েছে, সেখানে ওঠার জন্য বৃত্তাকার ঢালু রেলপথ ব্যবহার করতে হত। এই রেলপথ তৈরির কাজ ১৮৯৫ সালে শুরু হয় এবং সর্বমোট ১২০,০০০ ডলার খরচ হয়। মাস পর এর কাজ শেষ হয় এবং ১৮৯৫ সালের ১৫ জুন এটি চালু করা হয়। অর্থনৈতিক সমস্যার কারণে এই রেলপথটি ১৯০৩ সালে বন্ধ করে দেয়া হয়। দ্রুতই এলাকাটি কিনে নিয়ে নিউইয়র্ক রাজ্যকে প্রদান করা হয়। পর্বতের চূড়ায় ওঠার কাছের হাইকিং-এর পথটি এই পুরাতন রেলপথের অংশ। ১৯৩২ সালে পর্বত চূড়ার ঘরটি পুড়িয়ে ফেলা হয় এবং এর পরিবর্তে ইস্পাতের টাওয়ার তৈরি করা হয়। ৩০ বছর যাবত এই এলাকায় কি করা যায় তা নিয়ে গবেষণা করা হয় এবং ১৯৫৪ সালে, নিউইয়র্কের গভর্নর টম ডিওয়ে পর্বত আরোহণের জন্য একটি রাস্তা তৈরির আইনে সাক্ষর করেন। ১২ বছর পর, ১৯৬৬ সালে গভর্নর নেলসন রকেফেলার রাস্তাটির জন্য অর্থ বরাদ্দ দেন। ১৯৬৯ সালে যুদ্ধে নিহতদের প্রতি উৎসর্গ করে প্রসপেক্ট মাউন্টেন ভেটেরানস্‌ মেমোরিয়াল মহাসড়কটি খুলে দেয়া হয়, যেটির শীর্ষভাগের ২০২১ ফুট (৬১৬ মিটার) অংশ থেকে এক সুবিস্তৃত এলাকা দেখা যায়। == প্রধান সংযোগসমূহ == ==তথ্যসুত্র== পরিবহণ ব্যবস্থা
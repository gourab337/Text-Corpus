'''আটগ্রামের যুদ্ধ''', ১৯৭১ সালের ২১ নভেম্বর ভারতীয় সেনাবাহিনীর ৫ম গোর্খা রাইফেল এবং পাকিস্তান সেনাবাহিনীর মধ্যে সংগঠিত হয়, যা ভারত-পাকিস্তান যুদ্ধ ১৯৭১ শুরু হওয়ার আগে বৈরিতার পদেক্ষপের সূচনা হিসেবে একটি বৃহৎ আকারের সামরিক অংশগ্রহণ ছিল। ==স্থান== এই যুদ্ধটি তৎকালীন পূর্ব পাকিস্তানের সিলেট শহর থেকে প্রায় ৩৫ কিলোমিটার দূরে অবস্থিত সীমান্তবর্তী একটি গ্রাম, আটগ্রামের সংগঠিত হয়। এই গ্রামটি সুরমা নদীর তীরে অবস্থিত, যা বস্তুত পূর্ব পাকিস্তান এবং ভারতের রাজ্য আসামের কাছাড় জেলার মধ্যে একটি সীমান্ত ফাঁড়ি ছিল। এই অভিযানের মূল লক্ষ ছিল আটগ্রাম এলাকা। সুরমা নদী বরাবর দুই কিলোমিটার আন্তর্জাতিক সীমান্ত রেখা থেকে ভিতরে অবস্থিত হয়ে, আটগ্রাম পূর্ব পাকিস্তানের সিলেট বিভাগকে একটি সড়ক যোগাযোগের কেন্দ্রবিন্দু হিসেবে পরিণত করে, যা জকিগঞ্জ এবং দক্ষিণে ভারতের সীমান্তবর্তী শহর করিমগঞ্জকে সংযুক্ত করেছিল। সুরমা নদীর তীরে এই স্থানে একটি পাকিস্তানি সীমান্ত চৌকি, সীমান্ত চৌকির পাশে একটি মসজিদ এবং আটগ্রাম অবস্থিত ছিল। এই স্থানটি ৩১ পাঞ্জাব রেজিমেন্টের বি কোম্পানির প্রতিরক্ষা বাহিনীর অধীনে ছিল, যেখানে মেজর আজহার আলভীর অধীনে আরো অতিরিক্ত মুজাহিদ, থাল/টচি স্কাউট এবং পাকিস্তান রেঞ্জার ছিল, যারা মধ্যম মানের মেশিন গান (MMGs), রেচিলিস গান (RCLs), চায়নিজ রকেট লঞ্চার এবং ৮১ মিলিলিটার মর্টারে অস্ত্র সজ্জিত ছিল। চারিদিকে জলাভূমি বেষ্টিত, সাধারণত হাঁটুপানি পর্যন্ত, আটগ্রাম একটি উঁচুভূমির স্থান। ৩১ পাঞ্জাব ব্যাটালিয়নের প্রধান কার্যালয় আটগ্রামের ১০ কিলোমিটার পশ্চিমে চরখাইয়ে অবস্থিত ছিল। ==তথ্যসূত্র== যুদ্ধ যুদ্ধ, ১৯৭১ ভারত পাকিস্তান
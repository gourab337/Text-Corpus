'''আলবার্ট ওয়াটসন''' (জন্মঃ১৯৪২) একজন স্কটিশ আলোকচিত্রকর। তিনি সুপরিচিত তার ফ্যাশন, মডেলিং আলোকচিত্রের জন্য যেগুলো নানা ম্যাগাজিন পত্রিকায় প্রায়শই প্রকাশিত হয়। ১৯৭০ এর দশকক থেকে তিনি ছবি তুলে আসছেন। এখন পর্যন্ত তিনি ভগ ম্যাগাজিনের প্রায় ১০০ টি কভারের জন্য ছবি তুলেছেন এবং রোলিং স্টোন ম্যাগাজিনের প্রায় ৪০ টি কভারের ছবি তুলেছেন। ''ফটো ডিস্ট্রিক্ট নিউজ'' তাকে সেরা ২০ মধ্যে একজন বলে আখ্যা দিয়েছে। সেই ২০ জনের তালিকায় আছেন রিচার্ড এভিডন, ইরভিং পেনের মতো আলোকচিত্রকাররা। এছাড়া ওয়াটসন অনেক পুরস্কার জিতেছেন। এর মধ্যে লুচি পুরস্কার, একটি গ্র‍্যামি এওয়ার্ড, দি হেসেলব্লাড মাস্টার্স, থ্রি এন্ডি এওয়ার্ড অন্যতম।রয়েল ফটোগ্রাফিক সোসাইটি তাকে কনটেনারি পুরস্কারে ভূষিত করে। ২০১৫ সালের জুন মাসে, রাণী দ্বিতীয় এলিজাবেথ আলোকচিত্রে অসামান্য অবদানের জন্য তাকে ওবিই পদকে ভূষিত করে। ওয়াটসন স্কটল্যান্ডের এডিনবার্গে জন্মগ্রহণ করেন। তার পিতা ছিলেন শারীরিক শিক্ষা বিষয়ের শিক্ষক। তিনি বেড়ে উঠেনমিডলথিয়ানে এবং পড়াশুনা করেন রুডলফ স্টেইনার স্কুলে। এরপর তিনি লন্ডনের রয়েল কলেজ অফ আর্টে পড়াশুনা করেন। ==তথ্যসূত্র==
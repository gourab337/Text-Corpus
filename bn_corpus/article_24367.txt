'''ফারুক শেখ''' (; জন্ম: ২৫ মার্চ, ১৯৪৮ মৃত্যু: ২৭ ডিসেম্বর, ২০১৩) ছিলেন ভারতের অন্যতম চলচ্চিত্র অভিনেতা টেলিভিশন উপস্থাপক। ১৯৭৭ সাল থেকে ১৯৮৯ সাল পর্যন্ত হিন্দি চলচ্চিত্রে অভিনয় করেন। এছাড়াও, ১৯৮৮ থেকে ২০০২ সাল পর্যন্ত টেলিভিশনে কাজ করেন। পরবর্তীতে ২০০৮ সালে তিনি পুণরায় চলচ্চিত্র জগতে ফিরে এসে মৃত্যু-পূর্ব পর্যন্ত জড়িত ছিলেন। সত্যজিৎ রায়, মুজাফফর আলী, ঋষিকেশ মুখার্জি, কেতন মেহতা’র ন্যায় চলচ্চিত্র পরিচালকদের সাথে কাজ করেছেন তিনি। == কর্মজীবন == ১৯৯২ সালে ''তুমহারি অমৃতা'' নামের মঞ্চ নাটকে জনপ্রিয় অভিনেত্রী শাবানা আজমি’র সাথে অভিনয় করেন, যার পরিচালক ছিলেন ফিরোজ আব্বাস খান। এছাড়াও ‘জিনা ইসি কা নাম হ্যায়’ নামের টিভি শো’র প্রথম মৌসুমে উপস্থাপনায় ছিলেন ফারুক শেখ। ২০১০ সালে লাহোর নামীয় চলচ্চিত্রে অভিনয়ের জন্য জাতীয় পর্যায়ে সেরা পার্শ্ব অভিনেতার পুরস্কার লাভ করেন। == মৃত্যু == ২৭ ডিসেম্বর, ২০১৩ তারিখে হৃদযন্ত্রজনিত কারণে দুবাইয়ের একটি হাসপাতালে মৃত্যুবরণ করেন। তখন তিনি তার পরিবার নিয়ে দুবাইয়ে অবস্থান করছিলেন। ৩১ ডিসেম্বর, ২০১৩ তারিখে মুম্বাইয়ের একটি গোরস্তানে তার মায়ের কবরের পাশে তাকে দাফন করা হয় == তথ্যসূত্র == == বহিঃসংযোগ == চলচ্চিত্র অভিনেতা জন্ম মৃত্যু
'''আদি ইবনে হাতিম''' ''' عدي ابن حاتم الطائي''' ছিলেন আরবের তায়ি গোত্রের একজন নেতা, এবং নবী মুহাম্মাদের একজন সাহাবী। তিনি হলেন কবি হাতিম আল-তায়ি এর পুত্র, যিনি আরবদের মধ্যে তার দানশীলতা এবং উদারতার জন্য ব্যাপকভাবে পরিচিত ছিলেন। প্রায় ২০ বছর ধরে আদি ইসলামের বিরোধী হিসেবে বহাল ছিলেন। অতঃপর ৬৩০ খ্রিষ্টাব্দে (৯ম হিজরী) তিনি খ্রিস্টধর্ম থেকে ইসলাম ধর্ম গ্রহণ করেন। আদি তার পিতার অবস্থান গ্রহণ করেন এবং তায়ি গোত্রের লোকজন তার অবস্থানের স্বীকৃতি দেন। তার ক্ষমতার একটি অন্যতম অংশ ছিল যে, অতর্কিত যুদ্ধাভিযানসমূহ থেকে তারা যে সকল মালামাল পেত তার এক চতুরাংশ আদিকে দিতে হতো। খলিফা আবু বকরের সময়ে আদি মুসলিম সেনাবাহিনীতে যোগ দেন। রিদ্দার যুদ্ধসমূহে তিনি অংশগ্রহণ করেন এবং এছাড়াও খালিদ বিন ওয়ালিদের নির্দেশের অধীনে ইরাক আক্রমণে প্রেরিত মুসলিম সেনাবাহিনীর সেনাপতি ছিলেন তিনি। চূড়ান্ত রাশিদুন খলিফা আলী ইবনে আবি তালিবের পক্ষেও তিনি বসরার যুদ্ধে এবং সিফফিনের যুদ্ধে অংশ নেন। == তথ্যসূত্র == সাহাবা বিষয়শ্রেণী:৭ম শতাব্দীর আরব ব্যক্তি
''' সাঁইখোম মীরাবাই চানু '''(), (জন্ম অগাস্ট ১৯৯৪) একজন ভারতীয় ভারোত্তোলক। ২০১৪ সাল থেকে আন্তর্জাতিক ইভেন্টে ৪৮ কেজি শ্রেণিতে একজন নিয়মিত উপস্থিতি, বিশ্ব ভারোত্তোলন চ্যাম্পিয়নশিপস এবং কমনওয়েলথ গেমসে বহু পদক জিতেছেন। ভারত সরকার তার ক্রীড়ায় অবদানের জন্য তাকে সম্মানসূচক পদ্মশ্রী দ্বারা সন্মানিত করেন। ২০১৪ কমনওয়েলথ গেমস, গ্লাসগোতে চানু ৪৮ কেজি ওজনের শ্রেণীতে রৌপ্য পদক জিতেছেন; তিনি গোল্ড কোস্ট অনুষ্ঠিত ২০১৮ কমনওয়েলথ গেমসে, গেমস রেকর্ড ভেঙ্গে স্বর্ণ পদক লাভ করেন। তার সবচেয়ে বড় সাফল্যটি ২০১৭ সালে এসেছিল, যখন তিনি মার্কিন যুক্তরাষ্ট্রের অ্যানাহিমে অনুষ্ঠিত ওয়ার্ল্ড ওয়েট লিফ্টিং লিগ চ্যাম্পিয়নশিপে স্বর্ণ পদক জিতেছিলেন। == প্রাথমিক জীবন == সাঁইখোম মীরাবাই চানু আগস্ট ১৯৯৪ সালে নংপোক কাকিং, ইম্ফল ইস্ট, মণিপুরে জন্মগ্রহণ করেন। == কর্মজীবন == === ২০১৪, কমনওয়েলথ গেমস, গ্লাসগো, স্কটল্যান্ড === ২০১৪ সালে, গ্লাসগো, স্কটল্যান্ডে, অনুষ্ঠিত কমনওয়েলথ গেমসে চানু ৪৮ কেজি ওজন শ্রেণীতে রৌপ্য পদক জিতেছেন। === ২০১৬ রিও অলিম্পিকস === চানু মহিলাদের ৪৮ কেজি ওজন শ্রেণীতে ২০১৬ রিও অলিম্পিকের জন্য যোগ্য হন কিন্তু তিনি এই ইভেন্টটি শেষ করতে ব্যর্থ হন কারণ তিনি ক্লিন জার্ক অধ্যায়টির তিনটি প্রচেষ্টার যে কোনওটিতে ওজন উত্তোলন করতে ব্যর্থ হন। === ২০১৭, বিশ্ব ওয়েট লিফ্টিং অ্যানাহিম, মার্কিন যুক্তরাষ্ট্র === ২০১৭ সালে, অ্যানাহিম, মার্কিন যুক্তরাষ্ট্র, অনুষ্ঠিত বিশ্ব ওয়েট লিফ্টিং চানু, ১৯৪ মোট কেজি (স্নেচে ৮৫ কেজি এবং ক্লিন জার্কে ১০৯ কেজি) উত্তোলন করে গেমস রেকর্ড ভেঙ্গে স্বর্ণ পদক লাভ করেন। তার উত্তোলন করা ১৯৪ মোট কেজি, একটি নতুন বিশ্ব রেকর্ডও। এর আগে এই কৃতিত্ব অর্জন করেছিল ভারতীয় ভারোত্তোলক কর্ণম মালেশ্বরী, চানু দ্বিতীয় ভারতীয় ভারোত্তোলক যিনি এই কৃতিত্ব অর্জন করলেন। === ২০১৭, কমনওয়েলথ সিনিয়র ভারোত্তোলেন গোল্ড কোস্ট, অস্ট্রেলিয়া === ২০১৭ সালে, গোল্ড কোস্ট, অস্ট্রেলিয়া অনুষ্ঠিত অস্ট্রেলিয়ার কমনওয়েলথ সিনিয়র ভারোত্তোলেন চ্যাম্পিয়নশিপে চানু স্বর্ণ পদক জিতেছিলেন এবং ২০১৮ কমনওয়েলথ গেমস প্রতিযোগিতায় অংশগ্রহণ শুনিশ্চিত করেন। === ২০১৮, কমনওয়েলথ গেমস, গোল্ড কোস্ট, অস্ট্রেলিয়া === ২০১৮ সালে, গোল্ড অনুষ্ঠিত কমনওয়েলথ গেমসে, চানু, ১৯৬ মোট কেজি (স্নেচে ৮৬ কেজি এবং ক্লিন জার্কে ১১০ কেজি) উত্তোলন করেন এবং গেমস রেকর্ড ভেঙ্গে স্বর্ণ পদক জিতে নেন। এছাড়াও এটা তার ব্যক্তিগত শ্রেষ্ঠ পারফরমেন্স। == পুরস্কার == ২০১৮ সালে, মণিপুরের সরকার চানুকে সংবর্ধনা দেয় এবং মণিপুরের মুখ্যমন্ত্রী এন. বীরেন সিংহ, তাকে ২০ লাখ টাকা পুরস্কার প্রদান করেন। সেই বছরেই চানুকে ভারত সরকার পদ্মশ্রী পুরস্কার দ্বারা সন্মানিত করে। == তথ্যসূত্র == জন্ম ব্যক্তি ভারোত্তোলক‎ মহিলা ভারোত্তোলক
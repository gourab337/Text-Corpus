'''নিনজুৎসু''' (忍术) কখনও কখনও শব্দটি নিনপোর (忍 法) সঙ্গে অদলবদল একটি মার্শাল আর্ট, কৌশল, এবং লৌকিকতাবর্জিত যুদ্ধবিগ্রহ এবং গেরিলা কৌশল যা গুপ্তচরবৃত্তির শিল্প যেটি শিনবিরা (জাপানের বাইরে সাধারণভাবে নিনজা হিসাবে পরিচিত) অনুশীলন করে। যদিও "আধুনিক নিনজুৎসুর" বিভিন্ন শৈলী আছে, এই শৈলী ঐতিহাসিক বিতর্কিত। কোন কোন স্কুল এবং মাস্টার দাবী করে "শুধুমাত্র সত্য এবং বৈধ উত্তরাধিকার" বলে কিন্তু নিনজুৎসু আধুনিক মার্শাল আর্ট যেমন জুডো, কারাতে বা তায়কোয়ান্দোর মত সম্পূর্ণভাবে কেন্দ্রীভূত না। তগাকুরে-রিউ কে ১৫০০শ শতকের নিনজুৎসুর প্রাচীনতম নথিবদ্ধ ফর্ম হিসেবে বলা হয়। == কর্মকাণ্ড == ১৯শ শতাব্দীর নিনজুৎসু নিনজাদের বেশির ভাগ কর্মকাণ্ড ছিল গোপন। ছদ্মবেশে শত্রুর ডেরায় হানা দিয়ে তারা নিঃশব্দে গুপ্তহত্যার মতো গুরুতর ঘটনা ঘটিয়ে আসত। কথিত আছে, সামুরাই বীরেরা গুপ্তচরবৃত্তির জন্য নিনজাদের ভাড়া করতেন। নিনজাদের বেশভূষা আর চালচলন ছিল রহস্যময়। চোখ দুটো বাদ দিয়ে তাদের প্রায় পুরো শরীর বিশেষ পোশাকে ঢাকা থাকত। তারা বিশেষ মার্শাল আর্ট জানত, যা শারীরিকভাবে প্রতিপক্ষকে কুপোকাত করতে খুব কার্যকর। ছাড়া নিনজারা ধারাল তীক্ষ্ন কিছু ধাতব অস্ত্র বয়ে বেড়াত, যেগুলো ব্যবহারে বিশেষ দক্ষতার প্রয়োজন। নীরবে-নিভৃতে অনেকটা ছায়ার মতো বিচরণ করত তারা। সুযোগ বুঝে অতর্কিতে ঝাঁপিয়ে পড়ত শত্রুর ওপর। == অস্ত্রশস্ত্র == ''শুরিকেন'' বলে তারকা আকৃতির একটা ধারালো অস্ত্র ব্যবহার করত নিনজারা। এটি ছুড়ে মারা হতো। আরও ছিল ''ফুকিয়া'' বলে পরিচিত ব্লোপাইপ। ফুঁ দিয়ে ব্যবহার করা হতো এই অস্ত্র। এটি শব্দহীন হলেও খুব মারাত্মক। ছাড়া আরও কিছু নিজস্ব অস্ত্র ছিল তাদের। এসব অস্ত্র ব্যবহারে বিশেষ প্রশিক্ষণের প্রয়োজন হতো। ঝানু তলোয়ারবাজ হিসেবেও নিনজাদের খ্যাতি রয়েছে। বিশেষভাবে তৈরি তাদের এই তলোয়ার কেবল প্রতিপক্ষকে ঘায়েল করতে নয়, পাথুরে দেয়াল বেয়ে লুকিয়ে শত্রুর প্রাসাদে প্রবেশের ক্ষেত্রেও এটি কাজে লেগেছে। == পোশাক == নিনজারা এমন পোশাক পরত, যা অন্ধকারে পুরোপুরি আড়াল করে রাখত তাদের। জন্য গাঢ় নেভি-ব্লু পোশাক বেশি পরত তারা। একই সঙ্গে কালো পোশাকও পরত। নিনজাদের অদৃশ্য হয়ে যাওয়ার কোন তথ্য পাওয়া যায়নি। তবে কিছু বিশেষজ্ঞের মতে, শত্রুকে বিভ্রান্ত করতে হঠাৎ করে ধোঁয়ার বোমা মেরে ঘোলাটে পরিবেশে তৈরি করে তারা পালিয়ে যেতে পারত। == তথ্যসূত্র == == বহিঃসংযোগ == Ninjutsu techniques Ninjutsu kata and techniques in the AKBAN wiki মার্শাল আর্ট
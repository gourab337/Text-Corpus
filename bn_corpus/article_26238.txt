'''মিতালী রাজ''' (); হলেন ভারতীয় মহিলা ক্রিকেট দলের অধিনায়ক এবং অন্যান্য মহিলা ক্রিকেটারদের তুলনায় সেরা খেলোয়াড়দের একজন। ==প্রাথমিক জীবন এবং পটভূমি== মিতালী রাজ যোধপুর রাজস্থানে ১৯৮২ সালের ডিসেম্বর জন্মগ্রহণ করেন। তার পিতা, দরাই রাজ, ভারতীয় বিমান বাহিনীর একজন কর্মকর্তা ছিলেন এবং তার মায়ের নাম লীলা রাজ। মিতালী মাত্র ১০ বছর বয়স থেকে খেলাধুলা শুরু করেন এবং ১৭ বছর বয়সে তাকে ভারতীয় দলের জন্য বাছাই করা হয়েছিল এবং তার ওয়ানডেতে অভিষেক হয় ১৯৯৯ সালে মিল্টন কিনসে আয়ারল্যান্ডের বিরুদ্ধে। ==খেলোয়াড়ী জীবন== মিতালী হলেন টেস্ট একদিনের আন্তর্জাতিক ক্রিকেটার যিনি ভারতের মহিলা ক্রিকেট দলের হয়ে অধিনায়ক হিসেবে প্রতিনিধিত্ব করছেন। ১৯৯৭ সালে মাত্র ১৪ বছর বয়সে মহিলা ক্রিকেট বিশ্বকাপে সম্ভাব্যদের তালিকা তাঁর নাম জায়গা করে নেয় তবে শেষ রক্ষ্যা হয়নি চূড়ান্ত স্কোয়াডে জায়গা হয় না তাঁর। যদিও বেশি দেরি করতে হয়নি তাঁকে তিনি মিল্টন কিনসে আয়ারল্যান্ডের বিরুদ্ধে ১৯৯৯ সালে একদিনের আন্তর্জাতিক ক্রিকেটে আত্মপ্রকাশ করেন এবং উক্ত খেলায় তিনি ১১৪ রানে অপরাজিত ছিলেন। ২০০১-০২ মৌসুমে ইংল্যান্ডের বিপক্ষে লখনউতে টেস্ট ম্যাচে ক্রিকেটে অভিষেক করেন তিনি। ১৭ আগস্ট ২০০২, কাউন্টি গ্রাউন্ড, টাউনটনে ইংল্যান্ডের বিপক্ষে মাত্র ১৯ বছর বয়সে, তাঁর তৃতীয় টেস্টে, ক্যারেন রোল্টনের ২০৯* রানের সর্বোচ্চ ব্যক্তিগত টেস্ট রানের রেকর্ডটি ভেঙে তিনি ২১৪ রানের নতুন রেকর্ড গড়েন। যদিও ২০০৪ সালের মার্চ মাসে ওয়েস্ট ইন্ডিজের বিপক্ষে ২৪২ রান করে পাকিস্তানের কিরণ বালুচ তাঁর রেকর্ডটি ভেঙে দেন। ২০০২ সালে ক্রিক ইনফো মহিলা বিশ্বকাপের সময় টাইফয়েড হয় মিতালীর এবং তাঁর এই অসুস্থতার ফলে ভারত বিশ্বকাপের মূল পর্বে খুর একটা আগে যেতে পারেনি। যদিও ২০০৫ সালে দক্ষিণ আফ্রিকাতে, মহিলা বিশ্বকাপে তিনি ভারতবর্ষকে তাঁদের প্রথম বিশ্বকাপ ফাইনালে পৌঁছাতে সাহায্য করেন, তবে শেষ রক্ষ্যা হয়নি, ভারত অস্ট্রেলিয়ার কাছে হেরে যায়। ২০১৩ মহিলা বিশ্বকাপে, ওয়ানডে ক্রিকেটার তালিকায় সকল মহিলাদের মধ্যে মিতালীর নাম ছিল এক নম্বর স্থানে। তিনি তাঁর খেলার জীবনে, টেস্ট ক্রিকেটে: টি শতরান এবং চারবার ৫০ রান করেন, ওয়ানডে ক্রিকেটে: টি শতরান এবং ৫০ টি ৫০ রান করেন এবং সেরা বোলিং ৩/৪ এবং টি-টোয়েন্টিতে ১০ টি ৫০ রান করেছিলেন। ২০১৭ সালে, ফেব্রুয়ারীতে তিনি বিশ্ব দ্বিতীয় খেলোয়াড় যিনি ওয়ানডে ক্রিকেটে ৫,৫০০ রান করেন।. ভারতের হয়ে ওয়ানডে এবং টি-টোয়েন্টির সবচেয়ে বেশি ম্যাচের অধিনায়কত্ব করেন মিতালী।জুলাই ২০১৭ সালে, তিনি ওয়ানডে ক্রিকেটে ৬০০০ রান করার বিশ্বের প্রথম খেলোয়াড় হন। ২০১৩ সালে তাঁর অধিনায়কত্ব ভারতীয় দল মহিলা ক্রিকেট বিশ্বকাপের ফাইনালে পৌঁছায় এবং ইংল্যান্ডের কাছে নয় রানে হার শিকার করতে হয়। ২০১৭ সালে, ডিসেম্বর তিনি আইসিসি মহিলা বর্ষসেরা ওয়ানডে ক্রিকেট দলে অন্যতম খেলোয়াড় হিসাবে স্থান পান। ২০১৮ সালের অক্টোবরে ওয়েস্ট ইন্ডিজে আইসিসি মহিলা ওয়ার্ল্ড টি-টোয়েন্টি টুর্নামেন্টের জন্য তাঁকে ভারতীয় দলে রাখা হয়েছিল। ২০১৯ সালের, সেপ্টেম্বর মিতালী টি-টোয়েন্টি ক্রিকেট থেকে অবসর নেন। তিনি ২০২১ সালের বিশ্বকাপ দেশে আনার স্বপ্ন দেখেন। একটি বিসিসিআই বিজ্ঞপ্তিতে তিনি বলেছেন, "২০০৬ সালের থেকে টি-টোয়েন্টি আন্তর্জাতিক ম্যাচে ভারতের প্রতিনিধিত্ব করার পরে, আমি টি-টোয়েন্টি থেকে অবসর নিতে চাই যাতে আমি ২০২১ ওয়ানডে বিশ্বকাপের জন্য মনোনিবেশ করতে পারি।"তিনি আন্তর্জাতিক টি-টোয়েন্টি থেকে অবসর নেওয়ার ঘোষণা করেন। ==তথ্যসূত্র== == বহিঃসংযোগ == মিতালি রাজ এর খেলোয়াড় প্রোফাইল ক্রিকেট আর্কাইভ জন্ম ব্যক্তি মহিলা ক্রিকেটার মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার মহিলা টেস্ট ক্রিকেটার আন্তর্জাতিক ক্রিকেট অভিষেকে সেঞ্চুরি করা প্রমিলা ক্রিকেটার
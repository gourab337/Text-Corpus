Daguerre Atelier L’Atelier de l'artiste.'', ১৮৩৭ সালে দাগেরের তোলা একটি দাগেরোটাইপ ছবি ফরাসি: daguerréotype) হলো আলোকচিত্রধারণ কৌশলের ইতিহাসের একেবারে শুরুর দিকের একটি কৌশল। এর উদ্ভাবক লুই দাগেরের (ফরাসি: Louis Daguerre) নামানুসারে পদ্ধতিটির নামকরণ করা হয়েছে। এই পদ্ধতিতে আয়োডিন বাষ্পের মাধ্যমে জমা করা সিলভার হ্যালাইডের আস্তরবিশিষ্ট আয়নার মত নিখুঁত সমতল রূপার পাতের উপর সরাসরি বস্তুর প্রতিবিম্ব ফেলা হয়। পরবর্তী উন্নত সংষ্করণে ব্রোমিন এবং ক্লোরিনের বাষ্পও ব্যবহার করা হয়েছে, যার ফলে এক্সপোজার টাইম অনেকটাই সংক্ষিপ্ত করা সম্ভব হয়। দাগেরোটাইপে ঋণাত্মক চিত্র তৈরি হয়, কিন্তু যেই রূপার তলের উপর চিত্র ধারণ করা হয়েছে তার সামনে অনুজ্জ্বল তল (যেমন কালো রঙের পর্দা) ধরে প্রতিফলন ঘটান হলে রূপার পাতে ধারণকৃত চিত্র ধনাত্মক দেখায়। কাজেই দাগেরোটাইপ হলো অনুলিপি তৈরির সুযোগবিহীন একধরনের সরাসরি আলোচিত্র ধারণ পদ্ধতি। == তথ্যসূত্র == দাগেরোটাইপ হলো অনুলিপি
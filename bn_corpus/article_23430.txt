'''খুররম মঞ্জুর''' (; জন্ম: ১০ জুন, ১৯৮৬) সিন্ধু প্রদেশের করাচিতে জন্মগ্রহণকারী পাকিস্তানের আন্তর্জাতিক ক্রিকেটার। তিনি পাকিস্তান জাতীয় ক্রিকেট দলের অন্যতম সদস্য হিসেবে টেস্ট ক্রিকেট এবং একদিনের আন্তর্জাতিক ক্রিকেট খেলে থাকেন। খেলায় তিনি মূলতঃ ডানহাতি উদ্বোধনী ব্যাটসম্যান হিসেবে পরিচিত। এছাড়াও তিনি মাঝে মাঝে অফ-স্পিন বোলিং করে থাকেন। পাকিস্তানের ঘরোয়া ক্রিকেটে করাচি ব্লুজ ক্রিকেট দলের হয়ে খেলেন। == খেলোয়াড়ী জীবন == ২০০৩-০৪ মৌসুমে খুররমের প্রথম-শ্রেণীর ক্রিকেটে অভিষেক ঘটে। এছাড়াও, চিটাগং সাইক্লোন্স দলের পক্ষ হয়ে এনসিএল টি২০ বাংলাদেশ প্রতিযোগিতায় খেলেছেন। ফেব্রুয়ারি, ২০০৭ সালে শেখুপুরায় অনুষ্ঠিত পাকিস্তান দলের পক্ষে জিম্বাবুয়ের বিপক্ষে অনুষ্ঠিত ৫ম একদিনের আন্তর্জাতিকে অভিষিক্ত হন তিনি। ওয়েস্ট ইন্ডিজ দলের বিপক্ষে অনুষ্ঠিত দুই টেস্টে তিনটি শতক করে টেস্ট দলের উপযোগী হন। এরপর তিনি নিউজিল্যান্ডের বিপক্ষে অনুষ্ঠিত টেস্ট সিরিজে অন্তর্ভুক্ত হন। ২০১৩-১৪ মৌসুমে সংযুক্ত আরব আমিরাতের আবুধাবিতে দক্ষিণ আফ্রিকার বিপক্ষে অনুষ্ঠিত ১ম টেস্টে খুররম তার অভিষেক টেস্ট সেঞ্চুরি করেন। নিজস্ব ১০ম টেস্টে তিনি অভিষিক্ত শান মাসুদ উদ্বোধনী জুটিতে ১৩৫ রান সংগ্রহ করেন যা গত জানুয়ারি, ২০১২ থেকে প্রথম। এছাড়াও, প্রথম পাকিস্তানী উদ্বোধনী ব্যাটসম্যান হিসেবে দক্ষিণ আফ্রিকার বিরুদ্ধে সফলতা লাভ করেন টেস্টে গ্রেইম স্মিথের দলকে প্রবল চাপে ফেলেন। == আরও দেখুন == মিসবাহ-উল-হক পাকিস্তান জাতীয় ক্রিকেট দল ২০১৩-১৪ সংযুক্ত আরব আমিরাতে পাকিস্তান ক্রিকেট দল বনাম দক্ষিণ আফ্রিকা ক্রিকেট দল == তথ্যসূত্র == == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার
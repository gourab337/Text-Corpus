'''এডউইন টেড ইভান্স''' (; জন্ম: ২৬ মার্চ, ১৮৪৯ মৃত্যু: জুলাই, ১৯২১) নিউ সাউথ ওয়েলসের এমু প্লেইন্স এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন '''এডউইন ইভান্স'''। ১৮৮১ থেকে ১৮৮৬ সালের মধ্যে অস্ট্রেলিয়ার পক্ষে ছয় টেস্টে অংশগ্রহণের সুযোগ ঘটে তার। ঘরোয়া প্রথম-শ্রেণীর ক্রিকেটে নিউ সাউথ ওয়েলসের প্রতিনিধিত্ব করেছেন। দলে তিন মূলতঃ অল-রাউন্ডার হিসেবে খেলতেন। ডানহাতে ব্যাটিংয়ের পাশাপাশি ডানহাতে স্লো বোলিংয়ে পারদর্শীতা দেখিয়েছেন তিনি। == খেলোয়াড়ী জীবন == নিউ সাউথ ওয়েলসের এমু প্লেইন্স এলাকায় এডউইন ইভান্সের জন্ম। ১৮৬৫ থেকে ১৮৬৬ সাল পর্যন্ত নিউইংটন কলেজে অধ্যয়ন করেন। ইভান্স অফ স্পিনার হিসেবে ধারাবাহিকভাবে ইচ্ছেমাফিক বল ফেলতে পারতেন অস্ট্রেলীয় প্রথম-শ্রেণীর ক্রিকেটে কিছুটা সফলতা দেখিয়েছেন। ফলশ্রুতিতে জাতীয় দলে খেলার জন্য তিনি আমন্ত্রিত হন। কিন্তু দলে তিনি আশানুরূপ ক্রীড়াশৈলী উপস্থাপন করতে পারেননি। == ব্যক্তিগত জীবন == খেলা থেকে অবসর নেয়ার পর পেশাদারী পর্যায়ে ক্যাঙ্গারু শ্যুটারের ভূমিকায় অবতীর্ণ হন। জুলাই, ১৯২১ তারিখে ৭২ বছর বয়সে নিউ সাউথ ওয়েলসের ওয়ালগেট এলাকায় ইভান্সের দেহাবসান ঘটে। == তথ্যসূত্র == == আরও দেখুন == ই. এম. গ্রেস আলিক ব্যানারম্যান পার্সি ম্যাকডোনেল অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বিষয়শ্রেণী:নিউ সাউথ ওয়েলসের ক্রিকেটার থেকে আগত ক্রিকেটার
'''লুনা ১০''' (ই-6S সিরিজ) প্রাক্তন সোভিয়েত ইউনিয়নের লুনা প্রোগ্রামের একটি অভিযান। এটি ১৯৬৬ সালের পরিচালিত রোবোটিক স্পেইসক্রাফট মিশন; যার অপর নাম '''লুনিক ১০'''। এটিই ছিলো চাঁদের প্রথম কৃত্রিম উপগ্রহ। == মহাকাশযান == ০.৩ থেকে মেগাইলেক্ট্রিক ভোল্টের একটি গামা রশ্মি বর্নালীমাপক ছিল লুনা-১০ এ। আরো ছিল triaxial ম্যাগনেটোমিটার, উল্কা শনাক্তকারক যন্ত্র, সৌর-প্লাজমা গবেষণা করার বৈজ্ঞানিক যন্ত্রপাতি, গ্যাস নিঃসারক, কম-শক্তির এক্স-রে ডিটেক্টর, অবলোহিত বিকিরণ মাপার জন্য কিছু ডিভাইস। চাঁদ এবং চাঁদের বিকিরণ পরিবেশ অবলোহিত বিকিরণের উৎস। একই সাথে মহাকর্ষীয় গবেষণাও করা হয়েছিল। লুনা ১০ চাঁদের কক্ষপথে ব্যাপক গবেষণা পরিচালিত করে। চাঁদের চৌম্বকক্ষেত্রের শক্তি, এর রেডিয়েশন বেল্ট আর চান্দ্র পাথরের বৈশিষ্ট্য, মহাজাগতিক রশ্মি, ক্ষুদ্র ক্ষুদ্র উল্কাপিণ্ডের ঘনত্বের উপর প্রচুর পরিমাণে তথ্য সংগ্রহ করে। চাঁদের পাথরগুলোর সাথে স্থলজ শিলার মিল পাওয়া গিয়েছিল। এই অভিযানের সবচেয়ে বড় সাফল্য ছিল চাঁদের বিরাট অববাহিকাগুলোয় ভরের ঘনত্ব নিরুপণ করা। অববাহিকাগুলোর অভ্যন্তরে ঘনত্ব বেশি থাকা- ছিল চান্দ্র কক্ষপথের বিকৃতির কারণ। জ্বালানিসহ এর ভর ছিল ১৩৫০ কেজি এর মধ্যে অরবিটাল মডিউলটি ছিল ২৪৫ কেজি। অরবিটাল মডিউলটি সিলিন্ডারাকৃতির যা ১.৫ মিটার লম্বা এবং ৭৫ সেন্টিমিটার ব্যাসের ভূমিবিশিষ্ট। == উৎক্ষেপণ == ৩১শে মার্চ, ১৯৬৬ তে বৈকনুর কসমোড্রোন থেকে উৎক্ষেপণ করা হয় লুনা ১০ কে। তিনদিন ছয়ঘন্টা পথ চলে ৩রা এপ্রিলে স্পেইসক্রাফটটি চাঁদের কক্ষপথে প্রবেশ করে। চাঁদের কক্ষপথ পরবর্তী ঘন্টায় একবার পরিক্রমণ করে ফেলে। মস্কোসময় তখন ০৪ এপ্রিল। চাঁদ থেকে ৮০০০ কিলোমিটার দূর দিয়ে এর অরবিটার কক্ষপথে প্রবেশ করেছিল। লুনা ১০ ছিল ব্যাটারীচালিত। এটিকে দিয়ে ৪৬০টি পরিক্রমণ আর ২১৯ বার তথ্য সম্প্রচার করানো গিয়েছিল পৃথিবী থেকে এর রেডিও সিগনাল হারিয়ে যাবার আগে। অর্থাৎ লুনা ১০ পৃথিবীতে ফিরে আসে নি। এর সাথে যোগাযোগের কম্পাঙ্ক ছিল ১৮৩ মেগাহার্জ ৯২২ মেগাহার্জ। == তথ্যসূত্র == == বহিঃসংযোগ == লুনা-১০ অভিযান লুনা ১০
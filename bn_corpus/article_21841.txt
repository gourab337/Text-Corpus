মানুষের দুটি হাতের দুটি পৃষ্ঠ '''হাত''' (ইংরেজীঃ Hand) হল মানুষ, সিম্পাঞ্জি, বানর,লেমুর প্রভৃতি নরবানরদের বাহুর প্রান্তে অবস্থিত বহুআঙুলি বিশিষ্ট একটি অঙ্গ যা কোন বস্তুকে আঁকরে ধরার কাজে ব্যবহৃত হয়। অল্প কিছু মেরুদন্ডী যেমন কোয়ালাকে মনে করা হয় যে তাদের হয় হাত বা থাবা রয়েছে। হাত হল পরিবেশের সাথে শরীরের যোগাযোগের জন্য প্রধান গঠনী। এটি দ্বারা কোন প্রানী ছোট তুলে নেয়া বা বড় বস্তু উত্তোলনের কাজে ব্যবহার করা হয়। হাতের আঙ্গুলের ডগাতে শরীরের সমস্ত স্নায়ুর শেষ প্রান্ত এসে ঘনসন্নিবেশিত হয়েছে, যা পরিবেশের উদ্দিপনা দ্রুত গ্রহনে সারা প্রদানের অন্যতম মাধ্যম। প্রকৃতপক্ষে মানুষের স্পর্শানুভুতির প্রধান কেন্দ্রস্থল হল হাত। প্রতিটি হাত শরীরের অন্যান্য জোড় অঙ্গের ন্যায় প্রত্যেকটি আলাদাভাবে মস্তিষ্ক দ্বারা নিয়ন্ত্রিত হয়, এতে করে এক হাতে যেসকল কাজ করা হয় যেমন কলমের মাধ্যমে লেখা, সেগুলি সঠিকভাবে সম্পাদন করা সম্ভব হয়।
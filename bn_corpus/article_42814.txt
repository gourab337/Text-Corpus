'''রোমিও মন্টাগুয়ে''' () উইলিয়াম শেকসপিয়র রচিত ট্র্যাজেডি ''রোমিও অ্যান্ড জুলিয়েট''-এর একটি নাম চরিত্র। সে এই নাটকের কেন্দ্রীয় পুরুষ চরিত্র। রোমিও লর্ড মন্টাগুয়ে লেডি মন্টাগুয়ের পুত্র। সে গোপনে মন্টাগুয়ে পরিবারের পারিবারিক শত্রু কাপুলেট পরিবারের জুলিয়েটের সাথে গোপনে প্রেম করে তাকে বিয়ে করে। দ্বৈরথ যুদ্ধে বাধ্য রোমিও জুলিয়েটের ভাই টাইবাল্টকে হত্যা করার পর জুলিয়েটের ভুয়া মৃত্যুর খবর শুনে আত্মহত্যা করে। রোমিও চরিত্রটির পাইরামাস চরিত্রের সাথে মিল খুঁজে পাওয়া যায়। পাইরামাস ওভিডের মেটামরফসিস-এর একটি চরিত্র। কিন্তু রোমিও চরিত্রের প্রথম আধুনিক রূপ ছিল মাসুচ্চিও সালেরনিটানোর ''ইল নভেলিনো'' (১৪৭৬) এর মারিওত্তোর সাথে। গল্পটি লুইজি দা পোর্তো তার ''জিউলিয়েটা রোমিও'' (১৫৩০) গ্রহণ করেন এবং শেকসপিয়রের প্রধান সূত্র ছিল এই বইয়ের আর্থার ব্রোকের ইংরেজি অনুবাদ দ্য ট্র্যাজিকাল হিস্ট্রি অফ রোমিউস অ্যান্ড জুলিয়েট। যদিও সালেরনিটানো দা পোর্তো দাবী করেন তাদের এই গল্পের ঐতিহাসিক সত্যতা আছে, কিন্তু তার খুব কমই প্রমাণ পাওয়া গেছে। নাটকে রোমিও তার বাবা-মায়ের একমাত্র সন্তান এবং একটি গুরুত্বপূর্ণ চরিত্র, যে সর্বক্ষণ গল্পে বিদ্যমান ছিল। একজন আদর্শ প্রেমিক হিসেবে তার ভূমিকার কারণে ''রোমিও'' শব্দটি বিভিন্ন ভাষায় পুরুষ প্রণয়কারীদের অপর নামে পরিণত হয়েছে। ==উৎপত্তি== শেকসপিয়রের রোমিও অ্যান্ড জুলিয়েটের মিল পাওয়া যায় ইফেসাসের জেনোফোনের রোমিও চরিত্রটি ওভিডের মেটামরফসিস-এর পাইরামাস চরিত্রের সাথে মিল রয়েছে। এই গল্পে পাইরামাস নামে যুবক পারিবারিক দ্বন্দ্বের কারণে তার প্রিয়াকে পায় না এবং তার মৃত্যুর ভুল খবর বিশ্বাস করে আত্মহত্যা করে। যদিও শেকসপিয়র সরাসরি ওভিডের থেকে গল্প নেন নি তবুও গল্পে এই ইতালীয় লেখকের প্রভাব থাকায় তিনি তার কাছে ঋণী। দুইটি সূত্র শেকসপিয়র ব্যবহার করেছেন, যার মধ্যে একটি হল ব্রোকের দা পোর্তোর ''জিউলিয়েটা রোমিও'' বইয়ের অনুবাদ এবং ডব্লিউ. পেইন্টারের ''দ্য গুডলি হিস্ট্রি অফ দ্য ট্রু, অ্যান্ড কন্সট্যান্ট লাভ বিটুইন রোমিও অ্যান্ড জুলিয়েট''। অনেক জনপ্রিয় অভিনেতারা রোমিও চরিত্রে অভিনয় করেছে: মরিস ইভানস ১৯৩৫ সালে ব্রডওয়ে থিয়েটার'র মঞ্চ নাটকে রোমিও চরিত্রে অভিনয় করেন; জুলিয়েট চরিত্রে অভিনয় করেন ক্যাথরিন কর্নেল এবং মারকুশিও চরিত্রে অভিনয় করেন রাফ রিচার্ডসন। জন জিয়েলগুড ১৯৩৫ সালে লন্ডনে জিয়েলগুড তার নিজের নির্দেশনায় রোমিও চরিত্রে অভিনয় করেন, এবং পেগি অ্যাসক্রফট লরেন্স অলিভার জুলিয়েট মারকুশিও চরিত্রে অভিনয় করেন। লেসলি হাউয়ার্ড জর্জ কুকর পরিচালিত ১৯৩৬ সালের ''রোমিও অ্যান্ড জুলিয়েট'' চলচ্চিত্রে রোমিওর ভূমিকায় অভিনয় করেন; জুলিয়েট চরিত্রে অভিনয় করেন নর্মা শীরার। লিওনার্দ হুইটিং ফ্রাঙ্কো জেফিরেলি পরিচালিত ১৯৬৮ সালের ''রোমিও অ্যান্ড জুলিয়েট'' চলচ্চিত্রে রোমিও চরিত্রে অভিনয় করেন; তার বিপরীতে জুলিয়েট ছিলেন ওলিভিয়া হাসি। শন বেন ১৯৮৬ সালে দ্য রয়্যাল শেকসপিয়র কোম্পানির মঞ্চনাটকে রোমিও চরিত্রে অভিনয় করেন। তার বিপরীতে জুলিয়েট ছিলেন নিয়াম কুসাক। লিওনার্দো ডিক্যাপ্রিও বাজ লুরম্যান পরিচালিত ''রোমিও অ্যান্ড জুলিয়েট''-এর আধুনিক ভার্সন ''রোমিও জুলিয়েট'' (১৯৯৬) চলচ্চিত্রে রোমিও চরিত্রে অভিনয় করেন, তার বিপরীতে জুলিয়েট ছিলেন ক্লেয়ার ড্যানেস। ফিন উইটরক শেকসপিয়র থিয়েটার কোম্পানির ২০০৮ সালে সকল পুরুষ চরিত্রের মঞ্চনাটকে রোমিও চরিত্রে অভিনয় করেন। ডগলাস বুথ কারল কার্লির ২০১৩ সালের ''রোমিও অ্যান্ড জুলিয়েট'' চলচ্চিত্রে রোমিও চরিত্রে অভিনয় করেন, তার বিপরীতে জুলিয়েট চরিত্রে ছিলেন হেইলি স্টেইনফেল্ড। রনবীর সিং সঞ্জয় লীলা বানসালির হিন্দী ভাষার ''গোলিও কি রাসলীলা রাম-লীলা'' (ইংরেজিতে "A Play of Bullets: Ram-Leela") চলচ্চিত্রে অভিনয় করেন, তার বিপরীতে ছিলেন দীপিকা পাড়ুকোন। রিচার্ড ম্যাডেন ২০১৬ সালে কেনেথ ব্রানার নির্দেশনায় নাটকে রোমিও চরিত্রে অভিনয় করেন, তার বিপরীতে জুলিয়েটের ভূমিকায় ছিলেন লিলি জেমস। ==তথ্যসূত্র== ==গ্রন্থপঞ্জি== ==বহিঃসংযোগ== Complete listing of all of Romeo's lines কল্প চরিত্র কল্প ইতালীয় যুবরাজ পুরুষ চরিত্র অ্যান্ড জুলিয়েটের চরিত্র কল্প চরিত্র কিশোর চরিত্র
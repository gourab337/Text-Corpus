একজনের যৌন অভিমুখীতা এর ক্ষেত্রে স্বাধীনতা যেমন সমকামী ব্যক্তিদের স্বাধীনতা পাকিস্তানের সমাজে নিষিদ্ধ। এমনকি এদেশের সুশীল সমাজেও সমকামীদের সতর্ক হয়ে চলাফেরা করতে হয়। পাকিস্তানে এরকম তরুণ-তরুণীর সংখ্যা বাড়ছে যারা পশ্চিমা দেশ থেকে শিক্ষা নিয়ে এসেছে এবং যাদের যৌনতা সম্বন্ধে ভালো জ্ঞান আছে, তারা সমকামিতাকে সমর্থন করে। পাকিস্তানের সমকামিতা বিরোধী আইন ১৮৬০ সালের ৬ই অক্টোবর প্রথম আসে ব্রিটিশ শাসনামলে (পাকিস্তান তখন ভারতের অংশ ছিল)। লর্ড ম্যাকাউলে কর্তৃক লিখিত এই আইনটি 'ভারতীয় দণ্ডবিধি ১৮৬০' নামে পরিচিত ছিল, এই আইনে সমলিঙ্গের মানুষের মধ্যে যৌনতা নিষিদ্ধ করা হয় অপ্রাকৃতিক কর্মকান্ড আইন' এর অধীনে যেটি যৌন-জ্ঞান হিসেবে পরিচিত ছিল। ১৯৪৭ সালে পাকিস্তান রাষ্ট্রটির গোড়াপত্তন ঘটলে সরকার একই আইন চালিয়ে যায় 'পাকিস্তান দণ্ডবিধি' নাম দিয়ে। পাকিস্তান দণ্ডবিধিতে সমকামিতাকে অপ্রাকৃতিক কাজ বলে আখ্যায়িত করে বলা হয়েছে, 'যদি কেউ ইচ্ছাকৃত ভাবে কোনো নারী বা পুরুষের সাথে বা কোনো প্রাণীর সাথে প্রকৃতিবিরোধী সঙ্গমে লিপ্ত হয় তাহলে তাকে কারাদণ্ড দেওয়া হবে ...... কারাদণ্ডটির মেয়াদ হবে কমপক্ষে দু'বছর এবং সর্বোচ্চ দশ বছর এবং জরিমানাও করা হবে'। সমকামী জীবনযাত্রাকে সমর্থন না করার পেছনের মন-মানসিকতার পেছনে রয়েছে পাকিস্তানের ধর্ম এবং পুরুষতান্ত্রিক সমাজের বৈশিষ্ট্য। সমাজে সমলিঙ্গের মানুষের মধ্যে যৌন সম্পর্ক, হাত ধরে হাঁটা, দুজন দুজনের কোমর ধরে হাঁটা, কপালে চুমো দেওয়া, একসাথে বিছানায় শুয়ে থাকাঃ সামাজিক অসঙ্গতি, মেনে না নেওয়া এবং সমকামিতার ক্ষেত্রে বৈষম্য সমকামীদের জন্য স্থির এবং স্বাভাবিক সম্পর্ক রাখার ক্ষেত্রে বাঁধা। আজকাল অবশ্য চোখে পড়ছে যে সমকামীরা সামাজিকীকরণ, অনুষ্ঠান আয়োজন করা, আড্ডার জন্য বিরাট আয়োজন এবং একসাথে যুগল হিসেবে বসবাস করা শুরু করেছে তবে একটু গোপনে গোপনে। উদারনীতিবাদ, বৈশ্বিকতা এবং সামাজিক সহনশীলতার কিছুটার উন্নতির ফলে পাকিস্তানে আজকাল ব্যক্তিগত সমকামী অনুষ্ঠানের আয়োজন বেড়েছে। পাকিস্তানের কোনো নাগরিক অধিকার নেই যেটি সমকামীদেরকে কোনো হয়রানি কিংবা হেনস্তার হাত থেকে রক্ষা করবে। ২০০৯ সালে পাকিস্তানের সুপ্রীম কোর্ট হিজড়াদের পক্ষে নাগরিক অধিকার পাশ করে। ==সমকামিতা বৈধ ইস্যু== পাকিস্তানের আইন হচ্ছে ব্রিটিশ ঔপনিবেশিক আইন এবং তাদের নিজস্ব আইন দ্বারা মিশ্রিত, দু'ধরনের আইনই সমলিঙ্গের যৌনমিলনকে সাজাযোগ্য অপরাধ হিসেবে গণ্য করে। 'পাকিস্তান দণ্ডবিধি ১৮৬০' যেটি ব্রিটিশ শাসনামলে প্রণীত হয় যেটাতে পায়ুকাম দন্ডনীয় অপরাধ হিসেবে স্বীকৃত এবং অন্যান্যা সামজিক সমস্যাবলীর কারণে পাকিস্তানে সমকামীদের অনেক ঝামেলায় পড়তে হয়। ==তথ্যসূত্র== সমকামীদের অধিকার আইন অধিকার
'''ঝালাওয়াড় জেলা''' উত্তর ভারতের রাজস্থান রাজ্যের একটি জেলা। ঝালাওয়াড় শহরটি জেলা সদর। ঝালাওয়াড় জেলা জয়পুর বিভাগের একটি অংশ। ==জনসংখ্যার উপাত্ত== ২০১১ সালের আদমশুমারি অনুসারে ঝালাওয়াড় জেলার জনসংখ্যা ১,৪১১,৩২৭ জন, যা ইসোয়াতিনি বা মার্কিন যুক্তরাষ্ট্রের হাওয়াই রাজ্যের সমান। এটি জনসংখ্যার হিসাবে ভারতে ৩৪৯ তম স্থান (মোট ৬৪০ টির মধ্যে) অর্জন করে। জেলাটির বর্গকিলোমিটারে জনসংখ্যার ঘনত্ব ২২৭ জন (৫৯০ জন/বর্গ মাইল)। ২০০১-২০১১-এর দশকে জনসংখ্যা বৃদ্ধির হার ১৯.৫৭% ছিল। ঝালাওয়াড় জেলার লিঙ্গ অনুপাত রয়েছে ১,০০০ জন পুরুষ প্রতি ৯৪৫ জন মহিলা এবং শিক্ষার হার ৬২.১৩%। ভারতের ২০১১ সালের আদমশুমারির সময়ে, জেলার ৯৮.৮০% জনগোষ্ঠী তাদের প্রথম ভাষা হিসাবে হিন্দি ভাষায় কথা বলেন। ===জেলার শহর/গ্রামীণ জনসংখ্যা === ২০১১ সালের আদম শুমারির জন্য ঝালাওয়াড় জেলার মোট জনসংখ্যার মধ্যে ১৬.২৫ শতাংশ জেলার নগর অঞ্চলে বাস করে। শহরে মোট ২২৯,২৯১ জন লোক বাস করেন, যার মধ্যে পুরুষ ১১৮,৬১০ জন এবং মহিলা ১১০,৬৮১ জন। ২০১১ সালের আদমশুমারির তথ্য অনুসারে ঝালাওয়াড় জেলার নগর অঞ্চলে লিঙ্গ অনুপাত ৯৩৩। একইভাবে ২০১১ সালের আদমশুমারিতে ঝালাওয়াড় জেলায় শিশু লিঙ্গের অনুপাত ছিল ৮৮৮। শহরাঞ্চলে শিশুর জনসংখ্যা (০- ৬) ছিল ৩০,৮৩৮ জন, এর মধ্যে পুরুষ মহিলা ছিলেন ১৬,৩৩৮ জন এবং ১৪,৫০০ জন। এই ঝালাওয়াড় জেলার শিশুসংখ্যা সংখ্যা মোট শহুরে জনসংখ্যার ১৩.৭৭%। ২০১১ সালের আদম শুমারি অনুসারে ঝালাওয়াড় জেলায় গড় সাক্ষরতার হার ৮১.০৯%, এর মধ্যে পুরুষ এবং মহিলার সাক্ষরতার হার যথাক্রমে ৮৯.৫৪ এবং ৭২.১১%। প্রকৃত সংখ্যায় ১৬০,৯২৬ জন মানুষ শহরাঞ্চলে সাক্ষর, যার মধ্যে পুরুষ এবং মহিলা যথাক্রমে ৯১,৫৭৩ জন এবং ৬৯,৩৫৩ জন। ২০১১ সালের আদমশুমারি অনুসারে সাক্ষরতার জেলার ৮৩.৭৫% জনগোষ্ঠী গ্রামে বাস করে। জেলার পল্লী অঞ্চলে জনসংখ্যা ১,১৮১,৮৩৮ জন, যার মধ্যে পুরুষ এবং মহিলা যথাক্রমে ৬০৬,৫৩৩ জন এবং ৫৭৫,৩০৫ জন। ঝালাওয়াড় জেলার গ্রামীণ অঞ্চলে, লিঙ্গ অনুপাত ১০০০ জন পুরুষ প্রতি ৯৪৯ জন মহিলা। যদি ঝালাওয়াড় জেলার শিশুদের লিঙ্গের অনুপাতের তথ্য বিবেচনা করা হয়, তবে প্রতি ১০০০ জন ছেল প্রতি ৯১৬ জন মেয়ে রয়েছে। গ্রামাঞ্চলে ০-৬ বছর বয়সী শিশুদের জনসংখ্যা ১৭৭,৩৬৭ জন, যার মধ্যে পুরুষ ৯২,৫৫২ জন এবং মহিলা ৮৪,৮১৫ জন। ঝালাওয়াড় জেলার মোট পল্লী জনসংখ্যার ১৫.২৬% শিশু। ২০১১ সালের আদম শুমারি অনুসারে ঝালাওয়াড় জেলার গ্রামীণ অঞ্চলে সাক্ষরতার হার ৫৭.৬৩%। ==তথ্যসূত্র== ==বহিঃসংযোগ== জেলা
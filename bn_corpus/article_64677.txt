'''লিওনার্ড বাইচাঁন''' (; জন্ম: ১২ মে, ১৯৪৬) ব্রিটিশ গায়ানার বারবাইসের রোজ হল এলাকায় জন্মগ্রহণকারী প্রথিতযশা সাবেক ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৭৫ থেকে ১৯৭৬ সময়কালে সংক্ষিপ্ত সময়ের জন্যে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে গায়ানা দলের প্রতিনিধিত্ব করেছেন। দলে তিনি মূলতঃ বামহাতি উদ্বোধনী ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিংয়ে পারদর্শিতা দেখিয়েছেন '''লেন বাইচাঁন'''। == আন্তর্জাতিক ক্রিকেট == ১৯৬৮-৬৯ মৌসুম থেকে ১৯৮২-৮৩ মৌসুম পর্যন্ত লেন বাইচাঁনের প্রথম-শ্রেণীর ক্রিকেট খেলোয়াড়ী জীবন চলমান ছিল। সমগ্র খেলোয়াড়ী জীবনে তিনটিমাত্র টেস্টে অংশগ্রহণ করার সুযোগ পেয়েছিলেন লিওনার্ড বাইচাঁন। ১৫ ফেব্রুয়ারি, ১৯৭৫ তারিখে লাহোরে স্বাগতিক পাকিস্তানের বিপক্ষে টেস্ট ক্রিকেটে অভিষেক ঘটে তার। ৩১ জানুয়ারি, ১৯৭৬ তারিখে মেলবোর্নে স্বাগতিক অস্ট্রেলিয়ার বিপক্ষে সর্বশেষ টেস্টে অংশ নেন। বামহাতি উদ্বোধনী ব্যাটসম্যান হিসেবে স্মরণীয় অভিষেক পর্ব সম্পন্ন হয় লেন বাইচাঁনের। ১৯৭৪-৭৫ মৌসুমে ভারত পাকিস্তান গমন করেন। সফরের প্রথম দুই খেলায় সেঞ্চুরি করেন। দ্বিতীয় সেঞ্চুরিটি করার ফলে সফরকারীরা পরাজয় এড়াতে সক্ষম হয়। লাহোরের প্রথম টেস্টে দ্বিতীয় ইনিংসে সেঞ্চুরি করেছিলেন তিনি। নিজস্ব প্রথমে টেস্টেই সেঞ্চুরি করার বিরল কৃতিত্ব প্রদর্শন করেছেন তিনি। কিন্তু, গাড়ী দূর্ঘটনার কবলে পড়ে ভারতের বিপক্ষে টেস্ট খেলায় অংশ নিতে পারেননি। দলে তখন রয় ফ্রেডেরিক্স গর্ডন গ্রীনিজের ন্যায় সেরা ব্যাটসম্যান থাকায় তার পক্ষে আর স্থান দখল করা সম্ভব হয়নি। তাসত্ত্বেও, নিজস্ব তৃতীয় সর্বশেষ টেস্ট খেলেন। পরবর্তী শীতকালে মেলবোর্নে স্বাগতিক অস্ট্রেলিয়ার বিপক্ষে সিরিজের ষষ্ঠ টেস্টে তিন নম্বর অবস্থানে থেকে ব্যাটিং করেন। তবে, ডেনিস লিলি জেফ থমসনের বোলিং তোপে ২০ রানের ইনিংস খেলতে সক্ষম হন। এরপর আর তাকে টেস্ট আঙ্গিনায় খেলতে দেখা যায়নি। == তথ্যসূত্র == == আরও দেখুন == বার্নার্ড জুলিয়েন আলভিন কালীচরণ টেস্ট ক্রিকেট অভিষেকে শতরান করার তালিকা ওয়েস্ট ইন্ডিয়ান টেস্ট ক্রিকেটারদের তালিকা == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার ক্রিকেট অভিষেকে সেঞ্চুরি করা ক্রিকেটার ক্রিকেটার ক্রিকেটার ক্রিকেটার
নিল্‌স বোর চিত্র:Niels Bohr Albert Einstein by এর সাথে নিল্‌স বোর '''নেল্‌স হেনরিক ডেভিড বোর''' (৭ অক্টোবর ১৮৮৫ ১৮ নভেম্বর ১৯৬২) হলেন পরমাণু গঠনের আধুনিক তত্ত্বের অন্যতম প্রবক্তা বিখ্যাত পদার্থবিদ। এই ডেনিশ পদার্থবিজ্ঞানী ১৯২২ সালে নোবেল পুরস্কার লাভ করেন। বোরের পরমাণু মডেল রসায়নের ইতিহাসে আজও বিখ্যাত হয়ে আছে। তিনি মূলত অবদান রাখেন, আণবিক গঠন এবং কোয়ান্টাম বলবিজ্ঞানের উপর যার জন্য তিনি নোবেল পুরস্কার পান। তিনি পরমাণু মডেলকে সূর্যের কক্ষপথে ঘূর্ণায়মান গ্রহের সাথে তুলনা করেন যেখানে পরমাণুর কেন্দ্রে নিউক্লিয়াস অবস্থিত এবং নিউক্লিয়াসের চারপাশে ঘূর্ণায়মান ইলেকট্রন অবস্থিত। ১৯১২ সালে ''মারগ্রেথ নোরলান্ড'' নামীয় রমণীকে বিয়ে করেন। তাদের সন্তানদের একজন ছিলেন অউ নিলস বোর। তিনিও গুরুত্বপূর্ণ পদার্থবিদ হিসেবে পরিচিতি পেয়েছেন। ১৯৭৫ সালে তাকেও নোবেল পুরস্কার প্রদান করা হয়েছিল। ম্যানহাটন প্রকল্প নামে পরিচিত পদার্থবিদদের একটি প্রকল্পে কাজ করেছেন তিনি। এছাড়াও, বিখ্যাত পদার্থবিজ্ঞানী আলবার্ট আইনস্টাইনের সাথেও একযোগে কাজ করেছেন। তাকে বিংশ শতকের সবচেয়ে গুরুত্বপূর্ণ পদার্থবিদদের একজন হিসেবে গণ্য করা হয়। ==প্রারম্ভিক জীবন== বোর ১৮৮৫ সালের ৭ই অক্টোবর ডেনমার্কের কোপেনহেগেনে জন্মগ্রহণ করেন। তার পিতা ক্রিশ্চিয়ান বোর ছিলেন কোপেনহেগেন পদার্থবিদ্যার অধ্যাপক, এবং মাতা এলেন অ্যাডলার বোর ব্যাংকিং সংসদীয় গোত্রে প্রখ্যাত ধনাঢ্য ডেনীয় ইহুদি পরিবারের কন্যা ছিলেন। নেল্‌স তার পিতামাতার তিন সন্তানের মধ্যে দ্বিতীয়। তার বড় বোন জেনি এবং ছোট ভাই হ্যারাল্ড। জেনি পরবর্তী কালে শিক্ষকতা করতেন, এবং হ্যারাল্ড গণিতজ্ঞ ফুটবলার ছিলেন, যিনি লন্ডনে ১৯০৮ গ্রীষ্মকালীন অলিম্পিকে ডেনীয় জাতীয় দলের হয়ে খেলেছিলেন। নিলসও ফুটবলার ছিলেন। তারা দুই ভাই কোপেনহেগেন ভিত্তিক আকাদেমিস্ক বল্ডক্লুবের হয়ে কয়েকটি ম্যাচ খেলেছিলেন, যেখানে নেল্‌স গোলরক্ষকের দায়িত্ব পালন করেন। বোর সাত বছর বয়সে গেমেলহোম লাতিন স্কুলে ভর্তি হন এবং সেখানে পড়াশোনা করেন। ১৯০৩ সালে বোর কোপেনহেগেন বিশ্ববিদ্যালয়ে স্নাতক শ্রেণিতে ভর্তি হন। তার অধ্যয়নের বিষয় ছিল পদার্থবিজ্ঞান। তিনি অধ্যাপক ক্রিশ্চিয়ান ক্রিশিয়ানসেনের অধীনে এই বিষয় অধ্যয়ন করতেন, কারণ সে সময়ে তিনিই এই পদার্থবিজ্ঞানের একমাত্র শিক্ষক ছিলেন। তিনি থরভাল্ড থেলের অধীনে জ্যোতির্বিজ্ঞান এবং তার পিতার বন্ধু অধ্যাপক হ্যারাল্ড হফডিঙের অধীনে মনোবিজ্ঞান অধ্যয়ন করেন। ==তথ্যসূত্র== জন্ম মৃত্যু পদার্থবিজ্ঞানী প্রাক্তন শিক্ষার্থী প্লাংক মেডেল বিজয়ী বিজয়ী পদার্থবিজ্ঞানী
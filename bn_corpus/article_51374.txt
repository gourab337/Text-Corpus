'''চিন্তামণি ঘোষ''' (জন্ম: ১৮৪৪ মৃত্যু: ১১ আগষ্ট ১৯২৮) একজন বাঙালী মুদ্রণ শিল্প বিশেষজ্ঞ ব্যবসায়ী। ==প্রথম জীবন== চিন্তামণি ঘোষের জন্ম হয় হাওড়া জেলার বালি গ্রামে। পিতার কর্মস্থল বারাণসীতে তার শিক্ষা আরম্ভ হয়। ==কর্মজীবন== তের বছর বয়সে পিতা মারা যাওয়ার পরে তিনি এলাহাবাদের ইংরেজি সংবাদপত্র "পাইওনিয়র"-এর অফিসে চাকরি গ্রহণ করেন। মুদ্রণ যন্ত্রের কাজ এইসময় বিশেষভাবে তার শিক্ষা গবেষণার বিষয় হয়ে ওঠে। কুড়ি বছর বয়সে তিনি সরকারের মেল সার্ভিস বিভাগে অল্পকালের জন্য চাকরি করেন এবং পরে সরকারেরই হাওয়া অফিসে চাকরি নিয়ে হেড ক্লার্ক পদে উন্নীত হন এবং অবসর গ্রহণ করেন ১৮৮৪ খ্রিষ্টাব্দে এলাহাবাদের সৈন্যবিভাগ থেকে তিনি একটি হ্যান্ড প্রেস কিনে "ইন্ডিয়ান প্রেস" নামের স্থাপন করেন। ১৯১০ খ্রীষ্টাব্দে উত্তর প্রদেশে তিনিই প্রথম শক্তিচালিত মুদ্রণযন্ত্রের প্রবর্তন করেন। লিথোগ্রাফি পদ্ধতিতে মুদ্রণ তিনিই প্রথম আরম্ভ করেন। ভাষাবিদ, পন্ডিত দীনেশচন্দ্র সেন রচিত "বঙ্গভাষা সাহিত্য", রবীন্দ্রনাথের বহু গ্রন্থ, অবনীন্দ্রনাথ প্রমুখ শিল্পীদের বহুবর্ণ চিত্র এবং কিছুদিনের জন্য রামানন্দ চট্টোপাধ্যায় সম্পাদিত "প্রবাসী" এলাহাবাদে তার ছাপাখানায় মুদ্রিত হত। ১৯১০ খ্রিষ্টাব্দে "সরস্বতী" নামে একটি হিন্দি পত্রিকা প্রতিষ্ঠা করে তিনি হিন্দী সাহিত্যের উন্নয়ন প্রচারে বিশেষ সহায়তা করেন। == মৃত্যু == ১৯২৮ খ্রিষ্টাব্দের ১১ আগষ্ট এলাহাবাদে চিন্তামণি ঘোষের মৃত্যু হয়। ==তথ্যসূত্র== ==বহিঃসংযোগ== The man who unveiled Tagore's genius before the world Times of India The true tradition of print in India PrintWeek हिंदी पत्रकारिता को सींचनेवाले बांग्लाभाषी मनीषी জন্ম মৃত্যু ব্যবসায়ী
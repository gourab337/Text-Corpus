'''রজঃস্রাবের পূর্বের লক্ষণ''' ('''পিএমএস''') বলতে শারীরিক এবং মানসিক উপসর্গগুলিকে বোঝায়, যেগুলি নারীর রজঃস্রাব শুরুর এক থেকে দুই সপ্তাহ আগে পরিস্ফূট হতে থাকে। বিভিন্ন নারীর মধ্যে প্রায়ই ভিন্ন ভিন্ন উপসর্গ বা লক্ষণ দেখা যায় যেগুলো রজঃস্রাব শুরুর ঠিক আগে দূরীভূত হয়ে যায়। সাধারণ লক্ষণগুলির মধ্যে পড়ে মুখে ব্রণ ওঠা, স্তনের কোমলতা বৃদ্ধি, উদরস্ফীতি, ক্লান্ত বোধ করা, বিরক্তিপ্রবণ হয়ে ওঠা হওয়া এবং স্বাভাবিক মেজাজের পরিবর্তন। সব লক্ষণ ছয় দিন পর্যন্ত থাকে। নারীর প্রাক-রজ: উপসর্গের ধাঁচ সময়ের সাথে সাথে পরিবর্তিত হতে পারে। তবে লক্ষণগুলি গর্ভধারণ কালে বা রজোনিবৃত্তির পর দেখা যায় না। রোগ নির্ণয়ের জন্য ওভিউলেশন এর পরের এবং রজঃস্রাবের আগের স্বাভাবিক জীবনে হস্তক্ষেপকারী মানসিক এবং শারীরিক উপসর্গের সামঞ্জস্যপূর্ণ ধাঁচ জানার দরকার পড়ে। ঋতু চক্রের প্রাথমিক সময়ে মানসিক লক্ষণ না থাকা উচিত।। কয়েক মাস ধরে উপসর্গের একটি দৈনিক তালিকা রোগ নির্ণয়ে সাহায্যকরে। অন্য রোগগুলি যেগুলি একই উপসর্গ সৃষ্টি করে তাদের রোগ নির্ণয়ের আগে বাদ দেওয়া প্রয়োজন। পিএমএস এর সঠিক কারণ জানা যায়নি। তবে উচ্চ-লবণ যুক্ত খাদ্য, অ্যালকোহল, বা ক্যাফেইন নিলে কিছু উপসর্গ আরও খারাপ হতে পারে। এর অন্তর্নিহিত প্রক্রিয়াটি হরমোনের মাত্রার পরিবর্তনের সঙ্গে জড়িত বলে মনে করা হয়। হালকা উপসর্গে ব্যায়াম করা বাড়ানোর সঙ্গে সাধারণত লবণের পরিমান, ক্যাফেইন এবং মানসিক চাপ কম করার সুপারিশ করা হয়। কিছু ক্ষেত্রে ক্যালসিয়াম এবং ভিটামিন ডি সম্পূরক ভাল কাজ করে। এন্টি-প্রদাহজনক ওষুধ যেমন ন্যাপ্রক্সেন শারীরিক উপসর্গে সাহায্য করতে পারে। যাদের আরো উল্লেখযোগ্য লক্ষণ রয়েছে তাদের জন্য গর্ভ নিরোধক বড়ি গুলি বা ডাইইউরেটিক কাজ করতে পারে। ৮০% পর্যন্ত মহিলা ঋতুস্রাবের আগে উপসর্গের কথা বলেছেন। ২০ থেকে ৩০% পর্যায়ের মহিলাদের এই লক্ষণগুলি পিএমএস এর যোগ্যতা পেয়েছে। ডিসফোরিক ডিসঅর্ডার (পিএমডিডি) হল পিএমএস এর এক তীব্র অবস্থা যার মানসিক প্রভাব অনেক বেশি। পিএমডিডি এর প্রভাব তিন থেকে আট শতাংশ পর্যায়ের মহিলাদের মধ্যে দেখা যায়। পিএমডিডি এর স্বাভাবিক চিকিৎসার সঙ্গে নির্বাচিত সেরোটোনিন রিআপটেক ইনহিবিটর শ্রেণীর বিষন্নতা দূরকারী ঔষধ ব্যবহার করা যেতে পারে। ==লক্ষণ উপসর্গ== ২০০ এর বেশি আলাদা আলাদা উপসর্গ পিএমএস এর সঙ্গে জড়িত। সাধারণ আবেগপ্রবণ এবং নির্দিষ্ট লক্ষণ গুলির মধ্যে আছে মানসিক চাপ, উৎকন্ঠা, অনিদ্রা, মাথাব্যথা, ক্লান্তি বোধ করা, মেজাজ পরিবর্তন, মানসিক সংবেদনশীলতা বৃদ্ধি, এবং যৌন আগ্রহে পরিবর্তন। ঋতু চক্রের সঙ্গে যুক্ত শারীরিক উপসর্গ গুলির মধ্যে আছে উদরস্ফীতি, পিঠের নিচের দিকে ব্যাথা, পেটের ক্র্যাম্প, স্ফীত অথবা কোমল স্তন, বারে বারে হওয়া ব্রণ, এবং হাড়ের সংযোগস্থল পেশীতে ব্যথা, এবং খাবারের আকাংক্ষা। বিভিন্ন নারীর মধ্যে প্রায়ই উপসর্গ বা লক্ষণের মধ্যে ভিন্নতা এবং তীব্রতার তফাৎ দেখা যায়, এবং এমনকি কিছুটা চক্র থেকে চক্রেও সময়ের সাথে সাথে তফাৎ পাওয়া যায়। অধিকাংশ মহিলা যাঁদের রজঃস্রাবের পূর্বের লক্ষণ দেখা গেছে, সম্ভাব্য লক্ষণগুলির মাত্র কয়েকটি তাঁরা সহ্য করেছেন, অপেক্ষাকৃত জানা উপসর্গের ধরণে। ==কারণসমূহ== যদিও পিএমএস লুটিল ফেজ এর সঙ্গে সম্পর্কযুক্ত, পিএমএস এর কারণ খুব পরিষ্কার নয়, কিন্তু বিভিন্ন কারণ এর মধ্যে জড়িত থাকতে পারে। ঋতুচক্র চলার সময়ে হরমোন সমূহের পরিবর্তন একটি গুরুত্বপূর্ণ কারণ হতে পারে; হরমোনের মাত্রার পরিবর্তন কিছু মহিলাকে অন্যদের থেকে বেশি প্রভাবিত করে। মস্তিষ্কের রাসায়নিক পরিবর্তন, মানসিক চাপ, এবং মানসিক সমস্যা, যেমন হতাশা, পিএমএস ঘটায় বলে মনে হয়না কিন্তু ঘটে থাকলে আরও খারাপ করতে পারে। অপর্যাপ্ত ভিটামিন এবং খনিজ, উচ্চ মাত্রায় সোডিয়াম, অ্যালকোহল, এবং/অথবা ক্যাফেইন, উপসর্গগুলি- যেমন জলধারণ এবং উদরস্ফীতি, বৃদ্ধি করতে পারে পিএমএস বেশিরভাগ দেখা যায় ২০ বছরের শেষের এবং ৪০ বছরের প্রথম দিকের মহিলাদের; যাদের অন্তত একটি সন্তান আছে, পরিবারে বিষণ্নতার ইতিহাস আছে, এবং প্রসবের পরের বিষণ্নতা বা মেজাজ পরিবর্তনের ইতিহাস আছে। ==রোগ নির্ণয়== পিএমএস নির্ণয়ের যাচাই করার জন্য পরীক্ষাগারে কোন বিশেষ পরীক্ষা বা বিশেষ কোন শারীরিক উপসর্গ নেই। তিনটি মূল বৈশিষ্ট্য হল: মহিলার প্রধান অভিযোগ হল পিএমএসের সাথে যুক্ত এক বা একাধিক মানসিক লক্ষণ (বিশেষ করে বিরক্তি, চিন্তা, বা অসুখী থাকা)। যদি মহিলার শুধুমাত্র শারীরিক উপসর্গ থাকে যেমন ক্র্যাম্প বা উদরস্ফীতি, তাহলে তাঁর পিএমএস নেই। লক্ষণগুলি লুটিল (প্রাক ঋতু) ফেজে দেখা যায়, আর রজোস্রাবের ঠিক আগে বা রজোস্রাবের সময়ে কমে যায় বা চলে যায় এবং ফলিকিউলার (প্রিওভিউলেটরি) ফেজে এগুলি দেখা যায় না। লক্ষণগুলি মহিলাদের দৈনন্দিন জীবনে হস্তক্ষেপ করার জন্য যথেষ্ট গুরুতর হতে হবে। হালকা পিএমএস খুব সাধারণ, এবং আরো তীব্র লক্ষণগুলিকে পিএমডিডি বলা যাবে। পিএমএস, পিএমডিডি এর মত, ডিএসএম-৪ তালিকাভুক্ত নয়। একটি নমুনা স্থাপন করতে এবং পিএমডিডি নির্ধারণ করতে, একজন মহিলার চিকিৎসক বলতে পারেন তাঁর লক্ষণগুলি অন্তত দুটি ঋতুচক্রের জন্য ক্যালেন্ডারে লিপিবদ্ধ করে রাখতে। এটি বুঝতে সাহায্য করবে যে লক্ষণগুলি, সত্যিই, রজঃস্রাবের পূর্বের সময়েই সীমাবদ্ধ, পূর্বাভাস অনুযায়ী পুনর্বার আসে, এবং স্বাভাবিক কার্যকারিতায় বিঘ্ন ঘটায়। পিএমএস বর্ণনা করার জন্য কয়েকটি মানসম্মত যন্ত্র তৈরী করা গেছে, যেগুলি হল ''ক্যালেন্ডার অফ সিনড্রোম (সিওপিই)'', ''প্রস্পেক্টিভ রেকর্ড অফ দ্য ইমপ্যাক্ট অ্যান্ড সিভিয়ারিটি অফ মেন্সট্রুয়েশন (পিআরআইএসএম)'', এবং ''ভিশুয়াল অ্যানালগ স্কেলস (ভিএএস)''. ==তথ্য সূত্র== বিষয়শ্রেণী:ঋতু চক্র
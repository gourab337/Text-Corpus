'''শাহ মখদুম মেডিকেল কলেজ''' () রাজশাহীতে অবস্থিত একটি বেসরকারি মেডিকেল কলেজ। স্বাস্থ্য পরিবার কল্যাণ মন্ত্রণালয় এর অনুমোদিত এই কলেজটি রাজশাহীতে অবস্থিত বেসরকারি মেডিকেল কলেজসমূহের মধ্যে তৃতীয়। এখানে স্নাতক পর্যায়ে পাঁচ বছর মেয়াদি এমবিবিএস ডিগ্রি এবং এক বছরের ইন্টার্নশিপ ডিগ্রী দেওয়া হয়। ১৪টি অনুষদের অধীনে ১৫০ জন ছাত্রছাত্রী এখানে পড়াশোনা করছে। একদল যোগ্যতা সম্পন্ন শিক্ষকমণ্ডলীর মাধ্যমে কলেজে গুণগত শিক্ষা ব্যাবস্থা প্রণয়ন করার মাধ্যমে কলেজটি ইতিমধ্যে সারাদেশে প্রশংসিত হয়েছে। ২০১২ সালে সাবেক শিল্পমন্ত্রী জনাব ওমর ফারুক কলেজের চেয়ারম্যানের দায়িত্ব গ্রহণ করেন। কলেজের প্রধান ফটক ==অবস্থান== শাহ মখদুম মেডিকেল কলেজ ক্যাম্পাস রাজশাহী শহরের উপকণ্ঠে মেট্রোপলিটন এলাকার বোয়ালিয়া থানার অন্তর্গত খড়খড়ীতে অবস্থিত। রাজশাহী বাস থেকে মাত্র তিন কিলোমিটার এবং রাজশাহী সীমানা থেকে দুই কিলোমিটার দূরে সবুজ শ্যামল পরিবেশে কলেজ ক্যাম্পাস অবস্থিত। ==ইতিহাস== শাহ মখদুম মেডিকেল কলেজের ইতিহাস ২০০৭ সালে শুরু হয়েছিলো স্বল্পমূল্যে স্বাস্থ্যসেবা এবং জন-সচেতনতা সৃষ্টির মধ্য দিয়ে। তবে তখনও শিক্ষা কার্যক্রম শুরু করা হয় নি। স্বাস্থ্য পরিবার কল্যাণ মন্ত্রনালয়ের অনুমোদনক্রমে ২০১১-১২ শিক্ষা বর্ষ থেকে নার্সিং ডিপ্লোমা মেডিকেল টেকনোলজি প্রোগ্রাম চালু করা হয়। তবে ২০১০-১১ শিক্ষাবর্ষ থেকে এমবিবিএস কোর্সের অনুমোদন প্রক্রিয়াধীন ছিলো। অবকাঠামোগত কিছু সমস্যার কারণে পর পর তিনবার সরকারি পরিদর্শনে বিভিন্ন প্রাতিষ্ঠানিক সুবিধা বৃদ্ধির পরামর্শ দেওয়া হলেও উক্ত কোর্সের অনুমোদন দেওয়া হয় নি। অবশেষে ২০১৩-১৪ শিক্ষাবর্ষ থেকে এমবিবিএস কোর্সে ৫০ জন ছাত্র-ছাত্রীকে পাঠদানের অনুমতি দেওয়া হয়। বর্তমানে এখানে ৪০ জন শিক্ষকের অধীনে প্রায় ১৫০ জন ছাত্র-ছাত্রী পড়াশোনা করছে। ==কলেজ অবকাঠামো== ছাত্রাবাস শাহ মখদুম মেডিকেল কমপ্লেক্সের নিজস্ব ২০ বিঘা জমির পূর্বাংশে প্রায় পাঁচ বিঘা জমির ওপর লক্ষ বর্গফুট আয়তনের তিনতলা বিশিষ্ট ভবনে কলেজের একাডেমিক এবং প্রশাসনিক কার্যক্রম পরিচালিত হয়। একাডেমিক ভবনের সামনে ছেলেমেয়েদের জন্য ফলজ,বনজ ঔষধি গাছে ঘেরা একটি খেলার মাঠ, মুক্ত মঞ্চ, শহীদ মিনার, শাপলা চত্বর এবং অন্য অংশে একটি হাসপাতাল অবস্থিত। হাসপাতালে বিশেষজ্ঞ ডাক্তার দ্বারা পরিচালিত আউটডোর, ইনডোর এবং ডায়াগনস্টিক ইউনিট চালু আছে। কলেজে অধ্যয়নরত ছাত্রদের জন্য দুইটি আবাসিক হল একটি নির্মাণাধীন) এবং ছাত্রীদের জন্য আলাদা একটি হল রয়েছে। ছাত্র হলের নীচতলায় একটি আধুনিক ক্যান্টিন আছে,যেখানে স্বাস্থ্যসম্মত খাবার সুলভ মূল্যে পাওয়া যায়। কলেজের অবকাঠামো নির্মাণের কাজ দ্রুত এগিয়ে চলেছে। জমি সম্প্রসারণের মাধ্যমে আরো ভবন নির্মাণের কাজও প্রক্রিয়াধীন। শাহ মখদুম মেডিকেল কলেজ হাসপাতাল ==অনুষদ== কলেজ হিসেবে নতুন হলেও এখানে ৪০ জন শিক্ষক এবং ৬৩ জন স্টাফের মাধ্যমে ১৪ টি অনুষদ পরিচালনা করা হয়। আরো কিছু অনুষদ এবং স্নাতকোত্তর কোর্স সমূহ চালু করার কাজ প্রক্রিয়াধীন আছে। ==পরিবহণ ব্যাবস্থা== ছাত্র-ছাত্রী, স্টাফ এবং শিক্ষকদের পরিবহন করার জন্য কলেজের নিজস্ব পরিবহন ব্যাবস্থা আছে। কলেজটিতে একটি বাস, দুইটি কার, একটি মাইক্রোবাস ক্রয় করা হয়েছে। তাছাড়া দ্রুত স্বাস্থ্যসেবা পৌঁছানোর জন্য কলেজে একটি আধুনিক সুবিধা সম্বলিত এম্বুলেন্স আছে। ==সংগঠন== ==সাংস্কৃতিক কর্মকাণ্ড== ==পরিচালনা কমিটি== ==শাহ মখদুম মেডিকেল কমপ্লেক্সের অন্যান্য প্রতিষ্ঠান== ==ফটো গ্যালারি== ছাত্রী নিবাস ভবন-১ একাডেমিক ভবন ==আরো দেখুন== বারিন্দ মেডিকেল কলেজ রাজশাহী মেডিকেল কলেজ রাজশাহী বিশ্ববিদ্যালয় শেখ হাসিনা জাতীয় বার্ন প্লাস্টিক সার্জারি ইনস্টিটিউট ==তথ্যসূত্র == বিভাগের শিক্ষা প্রতিষ্ঠান মেডিকেল কলেজ জেলার কলেজ প্রতিষ্ঠিত শিক্ষা প্রতিষ্ঠান
'''পঙ্কজ রায়''' (; জন্ম: ৩১ মে, ১৯২৮ মৃত্যু: ফেব্রুয়ারি, ২০০১) ঢাকায় জন্মগ্রহণকারী তৎকালীন বেঙ্গল প্রেসিডেন্সির প্রথিতযশা ভারতীয় আন্তর্জাতিক ক্রিকেটার ছিলেন। ভারত ক্রিকেট দলের অন্যতম সদস্য ছিলেন তিনি। ১৯৫১ থেকে ১৯৬০ সময়কালে ভারতের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া ক্রিকেটে বাংলা দলের প্রতিনিধিত্ব করেন তিনি। দলে তিনি মূলতঃ ডানহাতি উদ্বোধনী ব্যাটসম্যান হিসেবে পরিচিত ছিলেন। ডানহাতি মিডিয়াম বোলার হিসেবেও সুনাম ছিল তার। == প্রারম্ভিক জীবন == বাংলা ক্রিকেট দলের পক্ষে ভারতের ঘরোয়া ক্রিকেটে অংশগ্রহণ করেছেন তিনি। ১৯৪৬-৪৭ মৌসুমে প্রথম-শ্রেণীর ক্রিকেটে অভিষেক ঘটে তার। উদ্বোধনী খেলাতেই তিনি সেঞ্চুরি করার কৃতিত্ব দেখান। প্রথম-শ্রেণীর ক্রিকেটে সর্বমোট তিনি ৩৩টি শতকের সন্ধান পেয়েছেন। ৪২.৩৮ গড়ে ১১,৮৬৮ রান তুলেছেন। == খেলোয়াড়ী জীবন == ১৯৫১ সালে ভারত দলের সদস্যরূপে দিল্লিতে সফরকারী ইংল্যান্ড দলের বিপক্ষে অভিষেক ঘটে তার। অভিষেক ইনিংসটিতে মাত্র ১২ রান তুললেও সিরিজে তিনি দুইটি সেঞ্চুরি করেছিলেন। পরবর্তী গ্রীষ্মে ইংল্যান্ড সফরে যান। কিন্তু সফরে তার ব্যাটিং নৈপুণ্য আহামরি কিছু ছিল না। ইনিংসের পাঁচটিতেই শূন্য রানে প্যাভিলিয়নে ফিরে আসেন। তন্মধ্যে, ফ্রাঙ্ক টাইসনের প্রথম-শ্রেণীর অভিষেক উইকেট হিসেবে নিজেকে যুক্ত করেন। এছাড়াও, ওল্ড ট্রাফোর্ডে জোড়া শূন্য পান। তবে ভারতের পক্ষে পাঁচটি টেস্ট সেঞ্চুরি হাঁকিয়েছিলেন। ১৭৩ তার ব্যক্তিগত সর্বোচ্চ রান। ১৯৫৯ সালে স্বাগতিক ইংল্যান্ডের বিপক্ষে ভারতের অধিনায়কত্ব করার সুযোগ পান। কিন্তু টেস্টটিতে তার দল পরাজিত হয়েছিল। == অজর্নসমূহ == চেন্নাইয়ে সফরকারী নিউজিল্যান্ড দলের বিপক্ষে বিনু মানকড়ের সাথে ৪১৩ রানের জুটি করে বিশ্বরেকর্ড গড়ে ব্যাপক পরিচিতি পান। ১১ জানুয়ারি, ১৯৫৬ তারিখে তাদের সংগৃহীত রান ৫২ বছর টিকেছিল। তাদের মধ্যকার রেকর্ডটি পরবর্তীতে ২০০৭-০৮ মৌসুমে দক্ষিণ আফ্রিকার উদ্বোধনী জুটিতে গ্রেইম স্মিথ (২৩২) নিল ম্যাকেঞ্জি (২২৬) ৪১৫ রান তুলে নতুন বিশ্বরেকর্ড গড়েন। তিনি ১৯৭৫ সালে পদ্মশ্রী পদকে ভূষিত হন। তার ভাতিজা অম্বর রায় পুত্র প্রণব রায় ভারতের পক্ষে টেস্ট ক্রিকেটে অংশগ্রহণ করেছেন। == তথ্যসূত্র == == আরও দেখুন == ফ্রাঙ্ক টাইসন অজিত ওয়াড়েকর ২০০৭-০৮ দক্ষিণ আফ্রিকা ক্রিকেট দলের বাংলাদেশ সফর আন্তর্জাতিক ক্রিকেটে রিচি বেনো’র পাঁচ-উইকেট লাভের তালিকা == বহিঃসংযোগ == "Extracting history from myth" by Suresh Menon জন্ম মৃত্যু বিষয়শ্রেণী:২০শ শতাব্দীর ভারতীয় ইউনিভার্সিটিজের ক্রিকেটার থেকে আগত ক্রিকেটার পদ্মশ্রী প্রাপক অঞ্চলের ক্রিকেটার ক্রিকেটার ক্রিকেটার ক্রিকেটার টেস্ট ক্রিকেটার টেস্ট ক্রিকেট অধিনায়ক ক্রিকেটার
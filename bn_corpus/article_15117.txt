'''''দিকসিওনের দ্য লাকাদেমি ফ্রঁসেজ''''' () ফ্রান্সে ফরাসি ভাষার সরকারি অভিধান। আকাদেমি ফ্রঁসেজ ফরাসি ভাষার প্রয়োগ, শব্দভাণ্ডার এবং ব্যাকরণের ক্ষেত্রে ফ্রান্সের সরকারি নিয়ন্ত্রক সংস্থা। তবে এর সুপারিশগুলির কোন আইনি বাধ্যবাধকতা নেই। এমন কি সরকারী সংস্থাগুলিও আকাদেমির বিধিগুলি অনেক সময় উপেক্ষা করে থাকে। আকাদেমি ফ্রঁসেজের বেশ কিছু সদস্যকে নিয়ে গঠিত একটি বিশেষ কমিশন, "কোমিসিওঁ দু দিকসিওনের" (Commission du dictionnaire), এই অভিধানটি সঙ্কলন করে থাকেন। আকাদেমি পর্যন্ত অভিধানটির ৮টি সংস্করণ প্রকাশ করেছে, যেগুলি ১৬৯৪, ১৭১৮, ১৭৪০, ১৭৬২, ১৭৯৮, ১৮৩৫, ১৮৭৮ এবং ১৯৩৫ সালে প্রকাশিত হয়। ১৯৩৫ সালে প্রকাশিত ৮ম সংস্করণে প্রায় ৩৫ হাজার শব্দ ছিল। ১৯৮৬ সাল থেকে আকাদেমি ৯ম সংস্করণের উপর কাজ করা শুরু করে। ১৯৯২ সালে এর প্রথম খণ্ড প্রকাশিত হয় (A থেকে Enzyme পর্যন্ত ভুক্তিগুলি)। ২০০০ সালে ২য় খণ্ডটি (Éocène থেকে Mappemonde পর্যন্ত) প্রকাশিত হয়। নতুন খণ্ডগুলি ''জুর্নাল ওফিসিয়েল দ্য লা রেপুব্লিক ফ্রঁসেজ'' (''Journal Officiel de la République Française'')-এর ''দোকুমঁ অংশে ছাপানো হয় এবং অনলাইনেও প্রকাশ করা হয়। ধারণা করা হয়, সম্পূর্ণ ৯ম সংস্করণটিতে ১৫ হাজারেরও বেশি নতুন শব্দ থাকবে। এর একটি কারণ ৮ম সংস্করণ বহু আগে, ১৯৩৫ সালে, প্রকাশিত হয়েছিল। একই কারণে অন্যান্য ফরাসি প্রকাশনা সংস্থা যেমন লারুস রোবের-এর অভিধানগুলিই বর্তমানে ফরাসিরা দৈনন্দিন কাজে ব্যবহার করে থাকে, আকাদেমির অভিধান নয়। ১৭৭৮ সালে আকাদেমি ফরাসি ভাষার একটি ঐতিহাসিক অভিধান সঙ্কলনের চেষ্টা করেছিলেন, কিন্তু প্রকল্পটি বাস্তবায়ন হয়নি; বর্ণের পরেই থেমে যায়। == আরও দেখুন == ফ্রান্সের ভাষানীতি ফরাসি বানানের সংস্কার == বহিঃসংযোগ == অনলাইনে ''দিকসিওনের দ্য লাকাদেমি ফ্রঁসেজ'' (ফরাসিতে) অভিধান
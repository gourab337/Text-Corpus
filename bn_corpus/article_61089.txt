রি সোল-জু বা লি সিওল জু (হান্‌গেউল্: 리설주; জন্ম ১৯৮৫-৮৯) উত্তর কোরিয়ার বর্তমান ফার্স্ট লেডি এবং উত্তর কোরিয়ান সুপ্রিম লিডার কিম জং উনের স্ত্রী। উত্তর কোরিয়া বাহিরের থেকে প্রাপ্ত তথ্য থেকে তার সম্পর্কে অল্প কিছুই জানা যায়। ধারনা করা হয় তার টি সন্তান রয়েছে, যদিও বিষয়টি নিয়ে নিশ্চিত নয় কেউই। তার স্বামীর সাথে তাকে জনসম্মুখে বেশ কয়েকবার দেখা গিয়েছে। ২০১৮ সালের এপ্রিলে রাষ্ট্রীয় সংবাদধ্যম তাকে কমরেডের পরিবর্তে 'সম্মানিত ফার্স্টলেডি' বলে সম্বোধন করে, যা ১৯৭৪ সালের পর প্রথমবার ব্যাবহার করা হয়। == জীবনী == উত্তর কোরিয়ার সুপ্রিম লিডার কিম জং উনের স্ত্রী এবং পরিবারের সম্পর্কে খুব কম তথ্য উত্তর কোরিয়া থেকে প্রকাশিত হয়েছে। === পরিচিতি === ২০১২ সালে রি'কে বেশ কয়েকবার কিম জং উনের সাথে জনসমুক্ষে দেখা যায়। দক্ষিণ কোরিয়ার গোয়েন্দা সংস্থা তাকে ইয়ন সং-উল বলে চিহ্নিত করে, যিনি উত্তর কোরিয়ার একটি জনপ্রিয় ব্যান্ড 'পোছোনবো ইলেকট্রনিক এন্সেম্বল' এর সদস্য। যাইহোক, ২০১২ সালের ২৫ জুলাইয়ে উত্তর কোরিয়ার রাষ্ট্রীয় গণমাধ্যম জানায় তিনি কিম জং উনের স্ত্রী, তবে তাকে কমরেড রি সোল জু বলে অভিহিত করে। কেনজি ফুজিমতো, কিম জং ইলের সাবেক বাবুর্চি, তার উত্তর কোরিয়া সফরে রি'র সাথে দেখা করে জানান রি খুব মিশুক এবং তার স্বরধ্বনি খুব কোমল। ২০১২ থেকে ২০১৪ সাল পর্যন্ত রি'কে অল্প কয়েকবার কিম জং উনের পাশে উত্তর কোরিয়ার মিডিয়ায় দেখানো হয়। ২০১৫,২০১৬ এবং ২০১৭ সালে লম্বা সময় পর্যন্ত তাকে প্রকাশ্যে দেখা যায় নি। ২০১৮ সালের ২৮ মার্চে চীনে কিম জং উনের সফরে চীনের রাষ্ট্রীয় গণমাধ্যমের প্রকাশিত একটি ভিডিওতে রি সোল জু'কে তার স্বামীর সাথে দেখা যায়। ২০১৮ সালের এপ্রিলে উত্তর কোরিয়ার রাষ্ট্রীয় গণমাধ্যম রি'কে "সম্মানীত ফার্স্ট লেডি" হিসেবে অভিহিত করে, যা উত্তর কোরিয়ায় ১৯৭৪ সালের পর প্রথম। এর পুর্বে উত্তর কোরিয়ার রাষ্ট্রীয় গণমাধ্যম তাকে কমরেড হিসেবে অভিহিত করতো। ২০১৮ এর এপ্রিলে ইন্টার কোরিয়ান সামিটে দক্ষিণ কোরিয়ার ফার্স্ট লেডি কিম জং সুকের সাথে সোল জু'কেও ফার্স্ট লেডি হিসেবে অভিহিত করা হয়। === প্রাপ্ত তথ্য === রি সোল জু সম্পর্কে খুব কম তথ্যই জানা গিয়েছে। কয়েকজন বিশেষজ্ঞ রি সো জু'র নামটি ছদ্ম নাম বলে দাবি করেছে। বিভিন্ন সুত্র হতে প্রাপ্ত তথ্য থেকে জানা যায় রি ১৯৮৫ থেকে ১৯৮৯ সালের মধ্যে জন্মগ্রহণ করেন। এছাড়াও জানা যায় রি' খুব প্রসিদ্ধ পরিবারের সদস্য; তার মা স্ত্রীরোগ বিষয়ক চিকিৎসক এবং তার বাবা একজন অধ্যাপক। জানা যায় রি' 'জিউমসাং টু মিডল স্কুল' থেকে লেখাপড়া এবং চীনে সঙ্গীত বিষয় উচ্চশিক্ষা গ্রহণ করেন। তিনি কিম জং উনের উপদেষ্টা সাবেক বিমানবাহিনীর জেনারেল 'রি পিয়ং চল' এর আত্মীয় দক্ষিন কোরিয়ান সংবাদপত্র 'জুংএং এলবো' এবং বিশেষজ্ঞ তাকে 'উনহাসু ওরচেশট্রা'র সাবেক শিল্পী হিসেবে চিহ্নিত করেন। জানা যায় উত্তর কোরিয়া সরকার তার অতীত মুছে দেয়ার চেষ্টা করছে এবং তার অনুষ্ঠানের সিডিগুলো নষ্ট করে দিচ্ছে, যেমন তার গাওয়া গান "সবায়েকসু"। তিনি কিম ইল সাং বিশ্ববিদ্যালয় থেকে স্নাতক সমপন্ন করেন, এবং বিজ্ঞানের উপর স্নাতকোত্তর ডিগ্রী লাভ করেন। দক্ষিণ কোরিয়া হতে প্রাপ্ত তথ্য থেকে জানা যায় রি' ২০০৫ সালে এশিয়ান এথলেটিক্স চ্যাম্পিয়নশীপে উত্তর কোরিয়ার চিয়ার লিডার দলের হয়ে দক্ষিন কোরিয়ায় যান। সেখানে দক্ষিণ কোরিয়ার একজন শিক্ষককে বলেন যত তাড়াতাড়ি সম্ভব পুনর্মিলন হওয়ার পর আমরা দক্ষিণ কোরিয়ার শিক্ষকদের কাছ থেকে শিক্ষা লাভ করতে চাই।" == গর্ভধারন মাতৃত্ব == জানা যায় রি ২০১০ সালে একটি পুত্র সন্তানের জন্ম দেন। ২০১২ সালের অক্টোবরে রি'র অনুপস্থিতি নিয়ে জল্পনা সৃষ্টি হয়, এবং গুজব উঠে যে রি শৃঙ্খলা লঙ্ঘন অথবা মাতৃত্বের জন্য জনসম্মুখে আসছেন না। কিন্তু কিছুদিন পরই তার স্বামীর সাথে তিনি মিলিটারি কলেজ ভ্রমন করেন। ডিসেম্বরে বিভিন্ন সংবাদ মাধ্যম রি'কে গর্ভবতী বলে দাবী করে, যদিও উত্তর কোরিয়া সরকার এই বিষয় কোনো মন্তব্য করেননি। ২০১৩ সালের মার্চে এনবিএ বাস্কেটবলের সাবেক খেলোয়াড় ডেনিস রডম্যান উত্তর কোরিয়া সফর থেকে ফিরে একটি ব্রিটিশ সংবাদপত্র 'দি সান'কে জানায় রি' একটি সুস্থ কন্যা শিশুর জন্ম দিয়েছে। ২০১৩ সালের সেপ্টেম্বরে দ্যা গার্ডিয়ান পত্রিকাকে রডম্যান জানায় কন্যা শিশুটির না জু-এই (হান্‌গেউল্: 김주애)। দক্ষিণ কোরিয়ার গোয়েন্দা সংস্থা জানায় ২০১৭ সালের সেপ্টেম্বরে রি' ৩য় শিশুর জন্ম দেন। ==তথ্যসুত্র== ==বহিঃসংযোগ== ব্যক্তি কোরিয়া ওয়ার্কার্স পার্টি
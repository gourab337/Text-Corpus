ডব্লিউ জি গ্রেস, ১৮৮৬ সালে ইংল্যান্ডের হয়ে ওভালে রেকর্ড ১৭০ রান করেন। '''১৮৮৪ থেকে ১৮৮৯ সাল পর্যন্ত টেস্ট ক্রিকেটের ইতিহাস''' অস্ট্রেলীয়দের উপর ইংরেজদের আধিপত্যের ইতিহাস। এই সময়ে খেলা সবগুলি টেস্ট সিরিজে ইংল্যান্ড জয়লাভ করে। এই পর্বেই মুদ্রণ গণমাধ্যমে ১৮৮৫ সালে ক্রিকেটের দীর্ঘ সংস্করণকে নির্দেশ করতে প্রথমবারের মত "টেস্ট ক্রিকেট" পরিভাষাটি ব্যবহার করা হয়। তখন থেকে আজ পর্যন্ত এই নামটি বহাল আছে। ১৮৮৪ থেকে ১৮৮৯ সাল পর্যন্ত ইংল্যান্ড অস্ট্রেলিয়া ১৯টি টেস্ট খেলেছিল। এর মধ্যে ইংল্যান্ড ১৪টি টেস্ট জেতে, অস্ট্রেলিয়া জেতে ৩টি, আর দুইটি টেস্ট অমীমাংসিতভাবে শেষ হয়। ১৮৮৯ সালে ইংল্যান্ডের ক্রিকেট দল প্রথম বারের মত দক্ষিণ আফ্রিকা সফরে যায়। সেখানে অনুষ্ঠিত দুইটি টেস্টেই তারা জয়লাভ করে।
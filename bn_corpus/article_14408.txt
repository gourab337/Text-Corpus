'''খুমুস''' একটি আরবি শব্দ যার অর্থ কোন বস্তুর ১/৫ ভাগ বা এক-পঞ্চমাংশ। খারাজের মত এটাও ইসলামী রাষ্ট্রের আয়ের উৎস। ইসলামী অর্থনীতির পরিভাষায় খুমুস অর্থ সকল সম্পদের মধ্যে এক পঞ্চমাংশ যা ইসলাম বাইতুলমালে জমা দিতে নির্দেশ জারী করেছে। আর এসব সম্পদের মধ্যে যুদ্ধলব্ধ গণিমতের সম্পদ, খনিজ সম্পদ, সামুদ্রিক সম্পদ সবিশেষ উল্লেখ যোগ্য। ১. গনিমতের সম্পদ: অমুসলিম সম্প্রদায়ের সাথে রণক্ষেত্রে বিজয়ী হবার পর যুদ্ধের ময়দানে পরিত্যক্ত সম্পদ মুসলিম সম্প্রদায়ের হস্তগত হলে তাকে গনিমত বলে যুদ্ধাস্ত্র, খাদ্যসামগ্রী, যানবাহন, পোশাক-পরিচ্ছদ ইত্যাদী গনিমতের সম্পদের অন্তর্ভুক্ত। গনিমতের মালের ক্ষেত্রে খুমুসের বিধান হচ্ছে প্রাপ্ত সম্পদের ১/৫ ভাগ ইসলামী রাষ্ট্রের বাইতুল মালে জমা হবে। ২. খনিজ সম্পদ: খনিজ সম্পদকে আরবিতে রিকায বলে। ইসলামী অর্থনীতির বিধানুসারে খনিজ সম্পদের এক-পঞ্চমাংশ বাইতুলমাল জমা হবে।যেন প্রাকৃতিক সম্পদের উপর দেশের সর্বসাধারণের অধিকার স্বীকৃত হয। এখাতের আয় থেকে জনকল্যাণে ব্যয় করা হয়। ৩. সামুদ্রিক সম্পদ: খনিজ সম্পদের ন্যায় সামুদ্রিক সম্পদের এক পঞ্চমাংশ রাষ্ট্রীয় কোষাগার বাইতুলমালের জন্য নির্দিষ্ট। সামুদ্রিক মৎস্য, মণিমুক্তা, প্রবাল, মূল্যবান পাথর অন্যান্র সামগ্রীর উপরও এক পঞ্চমাংশের বিধান কার্যকরী হবে। এছাড়া বড় বড় নদী, হ্রদ, হাওড় ইত্যাদীতে মৎস্য চাষ হলে কিংবা প্রাকৃতিক মৎস্য ধৃত হলে খুমুস বা এক পঞ্চমাংশের বিধান কার্যকর হবে। অর্থনীতির পরিভাষা আইন অর্থনীতি সমাজ
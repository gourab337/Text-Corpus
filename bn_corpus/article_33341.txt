'''জর্জ জন বোনর''' (; জন্ম: ২৫ ফেব্রুয়ারি, ১৮৫৫ মৃত্যু: ২৭ জুন, ১৯১২) নিউ সাউথ ওয়েলসের বাথহার্স্ট এলাকায় জন্মগ্রহণকারী বিখ্যাত অস্ট্রেলীয় ক্রিকেটার ছিলেন। ১৮৮০ থেকে ১৮৮৮ মেয়াদে অস্ট্রেলিয়া ক্রিকেট দলের পক্ষে আন্তর্জাতিক ক্রিকেটে অংশগ্রহণ করেছেন। দলে তিনি মূলতঃ ব্যাটিংয়ের সময় খুব জোরে বল মারার জন্য খ্যাতি অর্জন করেন। এইভাবে ব্যাটিং করে তিনি অনেকবার বড় ধরনের রানও সংগ্রহ করেছিলেন। ডানহাতে ব্যাটিংয়ের পাশাপাশি ডানহাতে মিডিয়াম বোলিংয়েও তিনি পারদর্শিতা দেখিয়েছেন। ঘরোয়া প্রথম-শ্রেণীর ক্রিকেটে ভিক্টোরিয়া, নিউ সাউথ ওয়েলস মেলবোর্নের প্রতিনিধিত্ব করেন '''জর্জ বোনর'''। == খেলোয়াড়ী জীবন == ১৮৮০ সালে ইংল্যান্ডে প্রথমবারের মতো অনুষ্ঠিত টেস্টের মাধ্যমে তার অভিষেক ঘটে। ফুট ইঞ্চি উচ্চতার অধিকারী বোনর তার শক্তিশালী ব্যাটিংয়ে পরিচিতি লাভ করলেও সবসময় প্রচুর রান সংগ্রহ করতে পারেননি। ১৮৮০ সালে ইংল্যান্ডের বিরুদ্ধে ওভাল টেস্টে তিনি একটি বল এতোটাই জোরে উঁচুতে মেরেছিলেন যে জিএফ গ্রেস অনেক দৌঁড়ে বাউন্ডারি সীমানা থেকে তা ধরেন। ইতোমধ্যে অবশ্য বোনর তার সঙ্গী তিনটি রান দৌঁড়ে সংগ্রহ করে ফেলেছিলেন। পরবর্তীকালে গ্রেস বলেছিলেন যে, বল হাতের মুঠোতে আসার আগে তার হৃৎপিণ্ড থেমে গিয়েছিল। ১৮৮২-৮৩ মৌসুমে সফরকারী ইংল্যান্ড দলের মধ্যকার মেলবোর্নে অনুষ্ঠিত টেস্টে ইংরেজ বোলার বিলি বেটসের তৃতীয় শিকারে পরিণত হয়ে তাকে হ্যাট্রিক পূর্ণ করতে সহায়তা করেন। ২০ জানুয়ারি, ১৮৮৩ তারিখে অনুষ্ঠিত টেস্টে বিলি বেটস অস্ট্রেলীয় পার্সি ম্যাকডোনেলকে বোল্ড, জর্জ গিফেনকে কট এন্ড বোল্ড এবং জর্জ বোনরকে ওয়াল্টার রিডের গ্লাভসে কট আউটের মাধ্যমে কৃতিত্ব গড়েছিলেন। == দেহাবসান == জীবনের শেষদিকের বছরগুলোয় বোনরের হৃদজনিত সমস্যায় ভোগেন। তারপরও তিনি ব্যবসায়িক কর্মকাণ্ডে জড়িত ছিলেন। ব্যক্তিগত জীবনে চিরকুমার ছিলেন তিনি। অতঃপর ২৭ জুন, ১৯১২ তারিখে ৫৭ বছর বয়সে নিউ সাউথ ওয়েলসের ইস্ট অরেঞ্জে হৃদজনিত কারণে তার দেহাবসান ঘটে। == তথ্যসূত্র == == আরও দেখুন == বিলি মারডক অস্ট্রেলিয়া জাতীয় ক্রিকেট দল টেস্ট ক্রিকেটে হ্যাট্রিকের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বিষয়শ্রেণী:নিউ সাউথ ওয়েলসের ক্রিকেটার ক্রিকেটার ক্রিকেট ক্লাবের ক্রিকেটার
'''সাইয়িদ মুহাম্মদ ইবনে আলি আস-সেনুসি''' (১৭৮৭–১৮৫৯) ছিলেন সেনুসি তরিকার প্রতিষ্ঠাতা। ১৮৩৭ সালে এই তরিকা প্রতিষ্ঠিত হয়। মুহাম্মদ ইবনে আলি আলজেরিয়ার মুস্তাগানিমের নিকটে জন্মগ্রহণ করেন। একজন শ্রদ্ধাভাজন মুসলিম শিক্ষকের নামে তার নাম আল-সেনুসি প্রদান করা হয়েছিল। তিনি ওয়ালাদ সিদি আবদুল্লাহ গোত্রের সদস্য ছিলেন। মুহাম্মদ ইবনে আলি ফেজের একটি মাদ্রাসায় পড়াশনা করেছেন। এরপর তিনি সাহারা ভ্রমণ করে তিউনিসিয়া এবং ত্রিপলিতে আত্মশুদ্ধি প্রচার করেন। এসময় তিনি অনেক অনুসারী লাভ করেন। এরপর তিনি কায়রোর আল-আজহার বিশ্ববিদ্যালয়ে পড়াশোনার জন্য যান। প্রথমে তিনি জাবাল আখদারে তার কেন্দ্র প্রতিষ্ঠা করেন এবং তিনি সিরেনাইকার বাইদায় মসজিদ প্রতিষ্ঠা করেন। এরপর তিনি জাগবুবে চলে আসেন। তিনি একটা বৃহৎ মসজিদ এবং বিশ্ববিদ্যালয় স্থাপন করেছিলেন। ১৯৮৪ সালে মুয়াম্মার গাদ্দাফির নির্দেশে এটি বন্ধ করে দেয়া হয়। একই সময় সেনুসি পরিবারের সদস্যদের কবর এবং অবশিষ্ট চিহ্নগুলো ধ্বংস করে দেয়া হয়। মুহাম্মদ আস-সেনুসির মৃত্যুর পর তার পুত্র মুহাম্মদ আল-মাহদি আস-সেনুসি সেনুসি তরিকার নতুন প্রধান হন এবং তিনি তাদের কেন্দ্র জাগবুব থেকে কুফরায় সরিয়ে নেন। তার নাতি মুহাম্মদ ইদ্রিস আল-সেনুসি লিবিয়ার প্রথম এবং একমাত্র বাদশাহ ছিলেন। ==তথ্যসূত্র== *S. Khuda Bukhsh, ''Studies Indian and Islamic'', Routledge 2001, p. 28 (retrieved 26-09-2011) রাজবংশ সুফি জন্ম মৃত্যু প্রদেশের ব্যক্তিত্ব সাবেক শিক্ষার্থী মুসলিম পণ্ডিত মালিকি পণ্ডিত বংশোদ্ভূত লিবিয়ান ব্যক্তিত্ব ব্যক্তিত্ব
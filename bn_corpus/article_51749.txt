'''রাঘব একজন ভারতীয় বাঙালি জনপ্রিয় গায়ক এবং সুরকার। তিনি বাংলা আধুনিক গান, রবীন্দ্রসঙ্গীত, নজরুলগীতি প্রভৃতি গেয়ে থাকেন। তিনি চলচ্চিত্রে নেপথ্য সঙ্গীতশিল্পী হিসাবেও কাজ করেছেন। ==প্রথম জীবন== রাঘব চট্টোপাধ্যায়ের জন্ম ভারতের পশ্চিমবঙ্গ রাজ্যের নৈহাটির একটি বাঙালি পরিবারে। তিনি খুব ছোটবেলা থেকেই সঙ্গীতের প্রতি আকর্ষিত হন এবং নয় বছর বয়স থেকেই গিটার বাজাতে শুরু করেন। তার মা শীলা চট্টোপাধ্যায় এবং মামারা ধ্রুপদী সঙ্গীতশিল্পী ছিলেন। তার মা তাকে প্রাথমিক হিন্দুস্তানি সঙ্গীতের শিক্ষা দেন এবং ধ্রুপদী সঙ্গীতের প্রতি তার আকর্ষণ জাগিয়ে তোলেন। এরপর তিনি বিষ্ণুপুর ঘরানার ডক্টর অমিয়রঞ্জন বন্দোপাধ্যায়ের কাছে সঙ্গীত শিক্ষা করেন। তারপর আরো সাত বছর সঙ্গীত রিসার্চ একাদেমিতে পণ্ডিত অজয় চক্রবর্তীর কাছে পাতিয়ালা ঘরানার ধ্রুপদী সঙ্গীতের শিক্ষা নেন। এরপরে তিনি উস্তাদ রশিদ খানের কাছে তার হিন্দুস্তানি সঙ্গীতের শিক্ষা চালিয়ে যেতে থাকেন। ==সঙ্গীত জীবন== রাঘব চট্টোপাধ্যায় ১৯৯৬ খ্রিষ্টাব্দে এইচএমভি-এফএম আয়োজিত গোল্ডেন ট্যালেন্ট সার্চ প্রতিযোগিতায় প্রথম স্থান লাভ করেন। তিনি সঙ্গীত রিসার্চ একাদেমির স্কলারশিপও পান। এরপর থেকেই তিনি চলচ্চিত্র, টিভি সিরিয়াল এবং বিজ্ঞাপনের জন্য গাইতে শুরু করেন। তার প্রথম দিকের চলচ্চিত্রগুলির মধ্যে ছিল 'মায়ার বন্ধন', 'এই টুকু ভালোবাসা'। টিভি সিরিয়ালের মধ্যে ছিল 'কাঁটা তারের বেড়া', 'পাঁচতারা', 'এক চিলতে রোদ্দুর' প্রভৃতি। তিনি জনপ্রিয় টিভি চ্যানেল যেমন ই-টিভি, আলফা, তারা আকাশ বাংলা চ্যানেলে বিজ্ঞাপনের জন্য গান গান। তিনি ২০০২ খ্রিষ্টাব্দে হিন্দি দেবদাস চলচ্চিত্রে গান গেয়েছিলেন। রাঘব চট্টোপাধ্যায়ের প্রথম বাংলা ক্যাসেট অ্যালবাম ছিল 'ভোরের আলো'। তার প্রথম হিন্দি একক অ্যালবাম 'রিস্তা' কসমিক মিউজিক থেকে প্রকাশিত হয়। ==তথ্যসূত্র== ==বহিঃসংযোগ== রাঘব চট্টোপাধ্যায়ের ব্যক্তিগত ওয়েবসাইট সারেগামা সাইটে রাঘব চট্টোপাধ্যায় গানা ডট কমে রাঘব চট্টোপাধ্যায়ের গান সাভন সাইটে রাঘব চট্টোপাধ্যায়ের গান অ্যাপল মিউজিকে রাঘব চট্টোপাধ্যায় আশা অডিও সাইটে রাঘব চট্টোপাধ্যায় গুগুল প্লে সাইটে রাঘব চট্টোপাধ্যায় গায়ক ব্যক্তি কণ্ঠশিল্পী সঙ্গীতশিল্পী সঙ্গীতজ্ঞ চলচ্চিত্রের গায়ক
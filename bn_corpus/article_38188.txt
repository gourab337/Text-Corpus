'''লেই মেগান কাস্পারেক''' (; জন্ম: ১৫ ফেব্রুয়ারি, ১৯৯২) এডিনবরায় জন্মগ্রহণকারী বিশিষ্ট নিউজিল্যান্ডীয় প্রমিলা আন্তর্জাতিক ক্রিকেটার। নিউজিল্যান্ড ক্রিকেট দলের অন্যতম সদস্য তিনি। এর পূর্বে ২০০৭ থেকে ২০১২ মেয়াদে তিনি স্কটল্যান্ড ক্রিকেট দলে প্রতিনিধিত্ব করেছেন। দলে তিনি মূলতঃ ডানহাতে ব্যাটিং করে থাকেন। এছাড়াও ডানহাতে অফ স্পিন বোলিংয়ে পারদর্শী '''লেই কাস্পারেক'''। == আন্তর্জাতিক ক্রিকেট == === স্কটল্যান্ড === ১৫ বছর বয়সে স্কটল্যান্ড দলে অভিষেক ঘটে কাস্পারেকের। ২০০৭ সালে কাউন্টি চ্যালেঞ্জ কাপের খেলায় স্কটল্যান্ডের প্রতিপক্ষ ছিল ইংরেজ কাউন্টি দল। বছরের শেষদিকে আন্তর্জাতিক ক্রিকেটে অভিষিক্ত হন। ইউরোপিয়ান চ্যাম্পিয়নশীপে আয়ারল্যান্ড নেদারল্যান্ডসের বিপক্ষে অংশ নেন তিনি। ২০০৮ সালে দক্ষিণ আফ্রিকায় অনুষ্ঠিত ক্রিকেট বিশ্বকাপের বাছাইপর্বে স্কটল্যান্ড দলের সদস্যরূপে তাকে মনোনীত করা হয়। পাঁচ খেলার মধ্যে চারটিতে অংশ নিলেও মাত্র চার রান সংগ্রহ করেন ১০ ওভারে ৫৭ রান দিয়ে কোন উইকেট লাভে ব্যর্থ হন। === নিউজিল্যান্ড === তিন বছর নিউজিল্যান্ডের ঘরোয়া ক্রিকেটে অংশ নেয়ার পর জাতীয় দল নির্ধারণে আইসিসি'র মানদণ্ডের মুখোমুখি হন। কিন্তু নিউজিল্যান্ডে পদার্পণকালে সংক্রান্ত কোন লক্ষ্য নির্দিষ্ট করা ছিল না। মে, ২০১৫ সালে অপ্রত্যাশিতভাবে ভারত সফরে যাবার জন্য নিউজিল্যান্ড দলের সদস্য হন তিনি। সফরের পাঁচ ওডিআই সিরিজের প্রত্যেকটিতেই অংশ নেন। এছাড়াও তিন টি২০আই সিরিজসহ সফরের সবগুলো খেলাতেই তার অংশগ্রহণ ছিল। অভিষেকের প্রথম ওডিআইয়ে নির্ধারিত ১০ ওভারে ৩/৩৯ লাভ করেন। ২০১৫ সালের শেষদিকে সফরকারী শ্রীলঙ্কা দলের বিপক্ষে অংশ নেন। খেলায় তিনি প্রথমবারের মতো চার উইকেট পান। ফেব্রুয়ারি, ২০১৬ তারিখে অস্ট্রেলিয়ার বিপক্ষে টুয়েন্টি২০ আন্তর্জাতিকে তিন ওভারে ৪/৭ পান। তার তুলনায় কেবলমাত্র এমি স্যাটার্দওয়েট সেরা বোলিং পরিসংখ্যান গড়েছেন। আসন্ন ২০১৭ সালের আইসিসি মহিলা ক্রিকেট বিশ্বকাপকে ঘিরে সুজি বেটসের অধিনায়কত্ব ১৫-সদস্যের নিউজিল্যান্ড দলের তালিকা প্রকাশ করা হয়। এতে তিনিও অন্তর্ভূক্ত হন। == তথ্যসূত্র == == আরও দেখুন == সুজি বেটস ২০১৭ মহিলা ক্রিকেট বিশ্বকাপ নিউজিল্যান্ড জাতীয় মহিলা ক্রিকেট দল == বহিঃসংযোগ == জন্ম ব্যক্তি দেশত্যাগী স্কটল্যান্ডীয় স্পার্কসের ক্রিকেটার ব্লেজের ক্রিকেটার ফিওরির ক্রিকেটার মহিলা ক্রিকেটার মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার দেশত্যাগী স্কটল্যান্ডীয় বংশোদ্ভূত স্কটল্যান্ডীয় ক্রিকেটার মহিলা ক্রিকেটার
জেনারেল '''আশফাক পারভেজ কায়ানী''' পাকিস্তান সেনাবাহিনীর একজন মেধাবী কর্মকর্তা ছিলেন। আশফাক পাকিস্তান সেনাবাহিনীর একজন সিনিয়র জেনারেল হিসেবে ২০০৭ সালের ২৯শে নভেম্বর দেশটির সবচেয়ে প্রভাবশালী পদ 'চীফ অব আর্মি স্টাফ' পদে সাবেক রাষ্ট্রপতি পারভেজ মুশাররফ দ্বারা নিয়োগপ্রাপ্ত হন। ২০১৩ সালের একই দিনে অর্থাৎ ২৯শে নভেম্বরে আশফাক সেনাবাহিনী থেকে অবসর গ্রহণ করেন। ২০০৭ সালের ৮ই অক্টোবর আশফাককে পূর্ণ জেনারেল র‍্যাঙ্কে পদোন্নতি দেন রাষ্ট্রপতি পারভেজ মুশাররফ এবং ভাইস চীফ অব দ্যা আর্মি স্টাফ বা পাকিস্তান সেনাবাহিনীর দ্বিতীয় প্রধান সামরিক কর্মকর্তা হিসেবে নিয়োগ দেন। ২৯শে নভেম্বর তারিখে পারভেজ সেনাবাহিনী থেকে পদত্যাগ করলে আশফাককে 'চীফ অব দ্যা আর্মি স্টাফ' নিয়োগ করা হয়। বিশ্বের অন্যতম খ্যাতনামা গোয়েন্দা সংস্থা ইন্টেলিজেন্স' এর মহাপরিচালক হিসেবে আশফাক থাকাকালীন ২০০৪ সাল থেকে ২০০৭ সাল পর্যন্ত ভাইস আর্মি চীফ হওয়ার আগ পর্যন্ত ছিলেন। এছাড়াও কায়ানীর আরেকটি গুরুত্বপূর্ণ নিয়োগ ছিলো সেনাবাহিনী সদর-দপ্তরে মিলিটারি অপারেশন্স পরিদপ্তরে মহাপরিচালক হিসেবে কাজ করা, যেই দায়িত্ব তিনি ২০০০ সাল থেকে ২০০৩ পর্যন্ত মেজর-জেনারেল পদবীতে পালন করেছিলেন। ২০১০ সালের ২৪শে জুলাই কায়ানীর চাকরির মেয়াদ তৎকালীন প্রধানমন্ত্রী ইউসুফ রাজা গিলানী আরো তিন বছর বাড়িয়ে দেন। জেনারেল কায়ানীকে ''ফোর্বস ম্যাগাজিন'' ২০১১ সালে বিশ্বের ৩৪তম মস্ট পাওয়ারফুল পার্সন এবং ২০১২ সালে ২৮তম মস্ট পাওয়ারফুল পার্সন হিসেবে আখ্যা দিয়েছিলো। ==পূর্ব জীবন== আশফাকের জন্ম ১৯৫২ সালের ২০ই এপ্রিল, পাঞ্জাব প্রদেশের ম্যাংগোট গ্রামে। গ্রামটির পূর্ব দিকে ঝিল্ম এবং পশ্চিম দিকে সিন্ধু নদ। আশফাকের জনক পাকিস্তান সেনাবাহিনীর একজন নন-কমিশন্ড অফিসার (এনসিও) ছিলেন। আশফাক ১৯৭০ সালে সেনাবাহিনীতে যোগ দেন; প্রথমে মিলিটারি কলেজ ঝিল্মতে প্রশিক্ষণরত আশফাক পরের বছরের শুরুর দিকে পাকিস্তান মিলিটারি একাডেমী কাকুলে স্থানান্তরিত হন এবং এখান থেকে ১৯৭১ সালে ৪৫তম পাকিস্তান মিলিটারি একাডেমী লং কোর্সের মাধ্যমে কমিশন গ্রহণ করেন। তাকে কমিশন দেওয়া হয়েছিলো বেলুচ রেজিমেন্টের ৫ম ব্যাটেলিয়নে এবং তার পদবী ২য় লেফটেন্যান্ট হয় (উইথ ইফেক্ট ফ্রম) ২৯শে আগস্ট ১৯৭১ তারিখ থেকে। ডিসেম্বরে ভারতের সঙ্গে যুদ্ধ বেঁধে গেলে তিনি যুদ্ধে অংশগ্রহণ করেন। ==তথ্যসূত্র== ==বহিঃসংযোগ== ISPR ওয়েবসাইটে অফিসিয়াল প্রোফাইল পাকিস্তান সেনাবাহিনী ওয়েবসাইটে অফিসিয়াল প্রোফাইল বিবিসি নিউজে প্রোফাইল Profile at The News জন্ম ব্যক্তি জেনারেল
'''চৌধুরী জাফরউল্লাহ শারাফাত''' (জন্ম ১০ মে) একজন বাংলাদেশি ধারাভাষ্যকার। সতন্ত্র বচনভঙ্গি ধারাভাষ্যের জন্য তিনি বাংলাদেশের অন্যতম জনপ্রিয় একজন ধারাভাষ্যকার হিসেবে পরিচিতি লাভ করেছেন। ==প্রারম্ভিক জীবন== চৌধুরী জাফরউল্লাহ শারাফাত ১০ মে জন্মগ্রহণ করেন। তার পিতার নাম শারাফাত হোসেন চৌধরী। তারা তিন ভাই তিন বোন। তিনি ঢাকা বিশ্ববিদ্যালয় থেকে স্নাতক ডিগ্রি অর্জন করেন। ==কর্মজীবন== শারাফাত নবম শ্রেণীতে অধ্যয়নরত অবস্থায় ১৯৮০ সালে বাংলাদেশ টেলিভিশনে ধারাভাষ্যকার হিসেবে অডিশন দেন এবং নির্বাচিত হন। পরবর্তীতে বাংলাদেশ বেতারেও নির্বাচিত হন। ''প্রেসিডেন্ট গোল্ডকাপ ফুটবল টুর্নামেন্টে'' রোমানিয়া এবং ইন্দোনেশিয়ার মধ্যকার ম্যাচের ধারাভাষ্য প্রদানের মধ্য দিয়ে ধারাভাষ্যকার হিসেবে তিনি তার যাত্রা শুরু করেন। অস্ট্রেলীয় ক্রিকেটার ধারাভাষ্যকার রিচি বেনোর ধারাভাষ্যে প্রভাবিত হয়ে তিনি পেশায় আসেন। ২০১৭ সালে বাংলাদেশে নতুন ধারাভাষ্যকার অনুসন্ধানের উদ্দ্যেশে আয়োজিত ‘কমেন্টেটর হান্ট’ প্রতিযোগিতার তিনি একজন উদ্যোক্তা প্রধান নির্বাচক হিসেবে দায়িত্ব পালন করেন। ধারাভাষ্য ছাড়াও তিনি প্রিমিয়ার ব্যাংক লিমিটেডের একজন সতন্ত্র পরিচালক, কানাডীয়ান উইনিভার্সিটি অব বাংলাদেশের বোর্ড অব ট্রাস্টি সদস্য, ইউনিক গ্রুপের পরিচালকসহ বেশ কিছু প্রতিষ্ঠানের সাথে যুক্ত আছেন। শারাফাত বেশ কিছু বিজ্ঞাপনচিত্র, উপস্থাপনা ‘অ্যাওয়ার্ড নাইট’ নামে একটি নাটকে অভিনয় করেছেন। ==গ্রন্থ== শারাফাতের তিনটি বই প্রকাশিত হয়েছে। বইসমূহ হল: ''চৌধুরী জাফরুল্লাহ শারাফাত বলছি'' (২০১৭) ''নাম্বার ওয়ান সাকিব আল হাসান'' (২০১৯) ''দ্য জার্নি উইথ চৌধুরী জাফরুল্লাহ শারাফাত, অ্যান আনটোল্ড স্টোরি অব বাংলাদেশ ক্রিকেট'' (২০১৯) ==ব্যক্তিগত জীবন== শারাফাত ব্যক্তিগত জীবনে সৈয়দা গুলশান আরার সাথে বিবাহ বন্ধনে আবদ্ধ হন। এই দম্পতির যমজ সন্তান রয়েছে। ==তথ্যসূত্র== ব্যক্তি ধারাভাষ্যকার প্রাক্তন শিক্ষার্থী
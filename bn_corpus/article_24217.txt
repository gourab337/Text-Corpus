'''বাঙ্গাল গেজেট''' ছিল গঙ্গাকিশোর ভট্টাচার্যের সম্পাদনায় প্রকাশিত একটি সাপ্তাহিক পত্রিকা। পত্রিকার কোন কপি পাওয়া যায়নি। ভবানীচরণ ব্যানার্জী, ঈশ্বরচন্দ্র গুপ্ত প্রমুখের লেখায় এর প্রকাশ অস্তিত্বের কথা জানা যায়। “ওরিয়েন্টাল স্টার” পত্রিকার সূত্রে জানা যায় বাঙ্গাল গেজেট ১৮১৮ সালের ১৬ই মে তারিখে প্রথম প্রকাশিত হয়েছিল। ব্রজেন্দ্রনাথ বন্দ্যোপাধায়ের মতে, এই তারিখ ১৪ই মে থেকে ৯ই জুলাইয়ের মধ্যে। আরো জানা যায় পত্রিকাটি মাত্র এক বছর প্রকাশ হয়েছিল। গঙ্গাকিশোর ভট্টাচার্যের সহকারী ছিলেন হরচন্দ্র রায় পত্রিকাটির প্রধান পৃষ্ঠপোষক উৎসাহদাতা ছিলেন রাজা রামমোহন রায়। সামগ্রিক বিবেচনায় বাঙ্গাল গেজেট ছিল বাংলা ভাষায় বাঙালি পরিচালনায় প্রথম সংবাদপত্র। শুধু তাই নয় এটি ভারতীয়দের প্রকাশিত প্রথম সংবাদপত্র। == আরো দেখুন == বাংলা পত্র-পত্রিকার তালিকা == তথ্যসূত্র == পত্রিকা ভারত ইতিহাস
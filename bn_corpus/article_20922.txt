'''নিউরোসিস''' বা সাইকোনিউরোসিস বা পরিজ্ঞানসম্পন্ন মানসিক রোগ হলো কিছু মানসিক রোগের সমন্বিত নাম। এই রোগে আক্রান্তদের নিউরোটিক বলা হয়ে থাকে। এসব রোগে গুরুতর বাতুলতার উপসর্গ থাকে না, ব্যক্তিত্ব তুলনামূলকভাবে অক্ষত থাকে এবং রোগী বাস্তবতাবোধ থেকে বিচ্ছিন্ন হয় না। প্রকৃতপক্ষে নিউরোসিসকে মানসিক চাপের মুখে রোগীর প্রতিক্রিয়ার অস্বাভাবিক প্রকাশ হিসেবে গণ্য করা যায়। 'আমেরিকান ডায়াগনস্টিক এন্ড স্ট্যাটিসটিকাল ম্যানুয়াল অফ মেন্টাল ডিসর্ডার' (Diagnostic and Statistical Manual of Mental Disorders) বা ডিএসএম সম্প্রতি তাদের নিউরোসিস ক্যাটাগরিটি বাদ দিয়েছে। কারণ তারা অজানা রোগনির্ণয় পদ্ধতির চাইতে রোগনির্ণয় করা যায় এমন বর্ণনাকে প্রাধান্য দিয়েছে। আবার আমেরিকান হেরিটেজ মেডিকেল অভিধান অনুসারে এই শব্দটি আর "মনস্তাত্ত্বিক রোগনির্ণয়ে আর ব্যবহৃত হয় না"। নিউরোসিসের পরিবর্তে বরং ব্যধি (anxiety disorder) নামেই এই রোগগুলো এখন চিহ্নিত হচ্ছে। তবে ডিএসএম এর এই সিদ্ধান্ত বিতর্কের সৃষ্টি করে। == নিউরোসিস পরিবারভুক্ত মানসিক রোগ == নিউরোসিস একটি রোগ নয়; বরং কয়েকটি মানসিক রোগের সমন্বিত নাম। বিশ্ব স্বাস্থ্য সংস্থার রোগসংক্রান্ত আন্তর্জাতিক শ্রেণিবিন্যাস পদ্ধতি অনুসারে নিউরোসিস পরিবারভুক্ত মানসিক রোগগুলোর কয়েকটি হল: ব্যধি (anxiety disorder) সার্বিক (generalised anxiety disorder) ভীতিজনিত (phobic anxiety) অতি ত্রাস (panic disorder) শুচিবায়ু disorder) স্বল্পমেয়াদি চাপজনিত সমস্যা (acute stress reaction) আঘাত-পরবর্তী চাপজনিত সমস্যা (Posttraumatic stress disorder) সমন্বয়জনিত সমস্যা (Adjustment disorder) রূপান্তরধর্মী মানসিক রোগ (Conversion disorder) মনোদৈহিক রোগ (Somatoform disorder) নিউরাস্থেনিয়া (Neurasthenia) == ইতিহাস == নিউরোসিস শব্দটির প্রচলন করেন উইলিয়াম কুলেন শব্দটি প্রথম চালু করেন উইলিয়াম কুলেন (William Cullen) নামক এক স্কটিশ ডাক্তার। বিভিন্ন স্নায়ুতন্ত্রের সমস্যা যা কিনা শারীরবিদ্যা দিয়ে ব্যাখ্যা করা যায় না তাদের বোঝাতে তিনি এই শব্দটির প্রচলন করেন। শব্দটি তৈরি হয় গ্রিক শব্দ "νεῦρον" (নিউরন) এবং ''-osis'' বিভক্তি দিয়ে। ফলে শব্দটির আক্ষরিক অর্থ দাঁড়ায়: রোগাক্রান্ত নিউরন। তবে তার প্রায় একশ বছর পর শব্দটির সবচেয়ে প্রচলিত ব্যাখ্যা করেন মনোবিজ্ঞানী কার্ল জং এবং সিগমুন্ড ফ্রয়েড। তখন থেকে দর্শন এবং মনোবিজ্ঞানে শব্দটি প্রচলিত অর্থেই ব্যবহৃত হয়ে আসছে। == উপসর্গ == নিউরোসিসের উপসর্গ অনেকগুলো। তবে দুশ্চিন্তা সব ধরনের নিউরোসিসের সবচেয়ে গুরুত্বপূর্ণ লক্ষণ। নিউরোসিসের সাধারণ কিছু উপসর্গের মধ্যে রয়েছে: দুশ্চিন্তা, হতাশা, মনোযোগের অভাব, সিদ্ধান্ত গ্রহণে অক্ষমতা, অযৌক্তিক ভয়, ঘোর, রোষপ্রবণতা, ঘুমের সমস্যা, অকারণ চিন্তা, ইত্যাদি। == সাইকোসিস নিউরোসিসের পার্থক্য == অপর একটি মনোরোগ সাইকোসিসের সাথে নিউরোসিসের পার্থক্য হল নিউরোসিসে দৃষ্টিভ্রম (halucination) এবং ভ্রম (delusion): এই দুইটি উপসর্গ থাকে না। নিউরোসিস মূলত মৌল প্রবৃত্তির তাড়না () তার নিয়ন্ত্রণকারী শক্তির () অবচেতন দ্বন্দ্ব থেকে উদ্ভূত। আসলে নিউরোসিসে এই নিয়ন্ত্রণকারী শক্তিই প্রাধান্য বিস্তার করে। আর সিগমুন্ড ফ্রয়েড মনে করতেন সাইকোসিস রোগীদের মনোজগত বাস্তবতা থেকে ভিন্ন। বাস্তবে অবশ্য সাইকোসিস এবং নিউরোসিসের মাত্রাগত পার্থক্য কম। সাইকোসিসের রোগীরা দৃষ্টিভ্রম (halucination) এবং ভ্রম (delusion) এই দুইটি সমস্যায় ভুগে থাকে। এজন্য আইনের দৃষ্টিতে এদের কর্মকাণ্ডের জন্য এরা দায়ী নয় বলে মনে করা হয়। == তথ্যসূত্র == == বহিঃসংযোগ == রোগের আন্তর্জাতিক শ্রেণীবিভাগ: দশম সংস্করণ এমডি গাইডলাইন: নিউরোটিক সমস্যা নিউরোটিক সমস্যার শ্রেণিবিভাগ নিউরোসিসের জৈব-সামাজিক তত্ত্ব নিউরোসিস == আরো দেখুন == সাইকোসিস অস্বভাবী মনোবিজ্ঞান গাঁজা মানসিক রোগ
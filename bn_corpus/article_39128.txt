'''ঝিনুকপলাশ''' (বৈজ্ঞানিক নাম: ''Curetis এক প্রজাতির ছোট থেকে একটু বড় আকারের প্রজাপতি। এরা ‘লাইসিনিডি’ গোত্রের অন্তর্ভুক্ত এবং সমগ্র এশিয়া মহাদেশ জুড়েই এর বিস্তার। ক্ষিপ্র গতিতে এলোমেলো ভাবে এদের উড়তে দেখা যায়। গ্রামাঞ্চলে বিশেষভাবে এদের দেখা পাওয়া যায়। == আকার == ঝিনুকপলাশ প্রজাপতিদের প্রসারিত অবস্থায় ডানার আকার ৪০-৪৮ মিলিমিটার হয়। == বিস্তার == এই প্রজাপতি মূলত হিমালয়ের কিছু অঞ্চলে, দক্ষিণ ভারতে,আসামের কিছু অংশে, সৌরাষ্ট্র, বাংলা, মায়ানমার সম্মুখের সিলেট এবং নিকোবর দ্বীপপুঞ্জে পাওয়া যায়। এছাড়া শ্রীলঙ্কা, জাভা, ফিলিপাইন, উত্তর সুলাওয়েসি এবং সেলাজার অঞ্চলেও এদের দেখা পাওয়া যায়। কিন্তু মরুভূমি বা অত্যল্প বৃষ্টিপাত হয় সেই সমস্ত এলাকায় এদের দেখা পাওয়া যায় না। সুন্দরবনের গ্রামাঞ্চল এবং জয়ন্তী নদীর চরে এদের দেখা পাওয়া যায়। ==বর্ণনা== সাদা-কালো রঙের ছোট থেকে একটু বড় আকারের প্রজাপতিদের ডানার বাইরের দিকের অংশ মূলত দুধ সাদা হয়। ভেতরের ডানা পুরুষদের ক্ষেত্রে গাড় কমলা সঙ্গে কালো সীমানা পটি হয়। স্ত্রীদের ক্ষেত্রে ভিতরের ডানার রং কালো এবং ওপরের ডানার ভিতরের দিকের মাঝে সাদা ছোপ দেখা যায়। চোখের রঙ কালো এবং অ্যান্টেনা হয় কালো যার অগ্রভাগ কমলা রঙের হয়ে থাকে। == আচরণ == এদের ওড়ার ছন্দ বেশ দ্রুত এবং এলোমেলো। এরা প্রায়ই পাতার তলায় বসে সূর্যের তাপ আহরণ করে। আবার মাঝে মাঝে গাছের ওপরের দিকের আলোকিত পাতায় ডানা আধখোলা রেখে সূর্যের তাপ আহরণ করে। এদের ভিজে মাটি থেকে রস আহরণ করতে দেখা গেলেও ফুলের মধু খেতে সাধারণত দেখা যায় না। == চিত্রশালা == Indian Sunbeam (Curetis thetis)- Male in Narshapur, AP IMG 0801.jpg == তথ্যসূত্র == == বহিঃসংযোগ == প্রাপ্ত লাইসিনিডি গোত্রের প্রজাপতি প্রজাপতি
'''স্টেট ডুমা''' বা '''স্টেট দুমা''' () রাশিয়া সরকারের আইনসভার অন্যতম অংশ এবং জাতীয় সংসদের নিম্নকক্ষ হিসেবে পরিচিত। উচ্চকক্ষ হিসেবে রয়েছে ফেডারেশন কাউন্সিল। ১৯০৬ সালে স্টেট দুমা’র সর্বপ্রথম প্রতিষ্ঠা পায় রাশিয়া’র প্রথম নির্বাচিত সংসদ হিসেবে গণ্য করা হয়। ১৯২২ সালে সোভিয়েত সংসদ এর স্থলাভিষিক্ত হয়। পরবর্তীতে ১৯৯৩ সালে এটি পুণরায় প্রতিষ্ঠিত হয়। ১৯৯৩ সালে রাশিয়া সাংবিধানিক সঙ্কটের প্রেক্ষাপটে বরিস ইয়েলেৎসিন নতুন সংবিধান প্রবর্তন করতে বাধ্য হন। এরফলে সুপ্রিম সোভিয়েতের পরিবর্তে স্টেট দুমা স্থলাভিষিক্ত হয়। রুশ সাধারণ জনগণের জনমত প্রতিফলনের জন্য গণভোটের মাধ্যমে নিম্নকক্ষটি অনুমোদিত হয়। আইন প্রণয়ন, প্রধানমন্ত্রী নির্বাচন, সরকারের কার্যাবলী পর্যবেক্ষণ, রাষ্ট্রপতিকে ক্ষমতা থেকে অপসারণসহ নতুন নির্বাচনের আয়োজন স্টেট ডুমা’র মাধ্যমে করা হয়ে থাকে। যে-কোন ধরনের আইন প্রণয়ন পরিবর্তন করার ক্ষমতা কক্ষের রয়েছে। সাধারণ সংখ্যাগরিষ্ঠ ভোটের মাধ্যমেই যে-কোন ধরনের আইনকে বৈধতা দেয়া হয়। এর আসন সংখ্যা ৪৫০। সংসদ সদস্যদেরকে ''ডেপুটি'' হিসেবে অভিহিত করা হয়। ম্যানেজ স্কয়ারের কাছে মস্কোর কেন্দ্রস্থলে এর সদর দফতর অবস্থিত। == সদস্য পদ == ২১ বা তদূর্ধ্ব বয়সী যে-কোন রুশ নাগরিক নির্বাচনে অংশগ্রহণের যোগ্য বলে বিবেচিত হন। যদি তিনি নির্বাচনে বিজয় লাভ করে, তাহলে তিনি স্টেট দুমা’য় ডেপুটি হিসেবে অংশগ্রহণ করেন। কিন্তু, নির্বাচিত একই ব্যক্তি ফেডারেশন কাউন্সিলের ডেপুটি হিসেবে নির্বাচিত হতে পারবেন না। এছাড়াও, স্টেট দুমা’র ডেপুটি অন্য কোন রাষ্ট্রীয় সংস্থা কিংবা স্থানীয় সরকারের কোন কার্যালয়ের দায়িত্বে থাকতে পারবেন না। স্টেট দুমা কর্তৃক প্রদত্ত ডেপুটির কার্যালয়টি পূর্ণাঙ্গকালীন সময়ের জন্য নির্ধারিত একটি পেশাদার পদ। তাই, স্টেট দুমা’র ডেপুটিগণ অন্য কোন সরকারি প্রতিষ্ঠানে কর্ম করতে পারবেন না অথবা শিক্ষকতা, গবেষণা কিংবা সৃষ্টিশীল কর্মকাণ্ড ছাড়া আর্থিক সুবিধাপ্রাপ্ত কর্মে যুক্ত হতে পারবেন না। == রাষ্ট্রপতির প্রতিনিধি == আলেকজান্ডার ইয়াকোভলেভ (১৮ ফেব্রুয়ারি, ১৯৯৪ ১০ ফেব্রুয়ারি, ১৯৯৬) আলেকজান্ডার কোটেনকভ (১০ ফেব্রুয়ারি, ১৯৯৬ এপ্রিল, ২০০৪) আলেকজান্ডার কোসোপকিন (৫ এপ্রিল, ২০০৪ থেকে) == তথ্যসূত্র == == বহিঃসংযোগ == Official site সংসদ ১৯৯৩ সালে প্রতিষ্ঠিত সরকার নিম্নকক্ষ
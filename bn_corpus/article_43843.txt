'''ডার্ক ওয়েব''' হল ওয়ার্ল্ড ওয়াইড ওয়েবের একটি উপাদান যা ডার্ক নেটে বিদ্যমান। আমরা যে ইন্টারনেট ব্যবহার করি সেটা মাত্র পাঁচ থেকে ছয় শতাংশ। এটি পাবলিক ইন্টারনেট ব্যবহারকারী একধরনের লুকায়িত নেটওয়ার্ক। এতে প্রবেশ করতে নির্দিষ্ট সফটওয়্যার, কনফিগারেশন বা অনুমোদনের প্রয়োজন হয়। ডার্ক ওয়েব মূলত ডিপ ওয়েবের একটি অংশ। এই অংশে সাধারন সার্চ ইঞ্জিন প্রবেশ করতে পারে না। যদিও কখনও কখনও ভুল করে "ডিপ ওয়েব" শব্দটি ডার্ক ওয়েবকে বোঝাতে ব্যবহার করা হয়। ডার্ক ওয়েবকে গঠনকারী ডার্কনেটে থাকে ক্ষুদ্র ক্ষুদ্র নেটওয়ার্ক, সেইসাথে থাকে ফ্রিনেট, আইটুপি টরের মতো বড় বড় নেটওয়ার্ক, এবং এসব নেটওয়ার্ক পরিচালিত হয় পাবলিক প্রতিষ্ঠান ব্যক্তিদের দ্বারা। ডার্ক ওয়েব ব্যবহারকারীরা তাদের এনক্রিপশনবিহীন প্রকৃতির কারনে সাধারন ওয়েবে ক্লিয়ারনেট হিসাবে পরিচিত। টর নেটওয়ার্ক অনিয়ন ল্যান্ড হিসাবেও পরিচিত, এর কারন ডিপ ওয়েবের একটি উচ্চ পর্যায়ের ডোমেইন সাফিক্স ডট অনিয়ন এবং নিজেকে আড়াল করে ইন্টারনেট ব্যবহার করার পদ্ধতি অনিয়ন রাউটিং। == পরিভাষা == ডার্ক ওয়েবকে প্রায়ই ডিপ ওয়েব ভেবে বিভ্রান্ত হতে হয়, যে অংশ সার্চ ইঞ্জিন দিয়ে অনুসন্ধান করা যায় না। এই বিভ্রান্তি কমপক্ষে ২০০৯ পর্যন্ত ছিল। তারপর থেকে, বিশেষ ভাবে সিল্ক রোডের উপর প্রতিবেদনের পর, দুটি বিষয়ই গুলিয়ে ফেলাহয়েছিল, সুপারিশ সত্ত্বেও যে তারা আলাদা বিষয়। == সংজ্ঞা == ডার্কনেট ওয়েবসাইট গুলো শুধুমাত্র কিছু নির্দিষ্ট নেটওয়ার্ক যেমন টর ("অনিয়ন রাউটার") এবং আইটুপি ("অদৃশ্য ইন্টারনেট প্রজেক্ট")। টর ব্রাউজার এবং সাইটগুলো ডার্কনেট ব্যবহারকারীদের দ্বারা ব্যাপক ভাবে ব্যবহারিত হয় এবং যা ".onion" ডোমেইন দ্বারা সনাক্ত করা সম্ভব। টর ব্যবহারকারীদের অজ্ঞাতপরিচয়ে ইন্টারনেট ব্যবহার করার সুযোগ প্রদানের উপর গুরুত্ব প্রদান করে এবং আইটুপি অজ্ঞাতপরিচয়ে ডার্কনেটে ওয়েবসাইট হোস্টিং এর উপর গুরুত্ব দেয়। ডার্কনেট ব্যবহারকারীদের পরিচয় এবং অবস্থান স্তরবিশিষ্ট এনক্রিপশন সিস্টেমের কারণে নির্ণয় করা সম্ভব নয়। ডার্কনেট এনক্রিপশন প্রযুক্তি তথ্যকে বড় সংখ্যক মাধ্যমিক সার্ভারের মধ্য দিয়ে যায়, যা ব্যবহারকারীর পরিচয় গোপনের সুরক্ষা প্রদান করে এবং অজ্ঞাতপরিচয় নিশ্চিতা দেয়। প্রেরিত তথ্য শুধুমাত্র পরিকল্পনাতে একটি পরবর্তী নোডের মাধ্যমে ডিক্রিপ্ট করা যায় যা প্রস্থান নোডের দিকে যায়। একটি জটিল সিস্টেম নোড পুনর্গঠন এবং লেয়ার বাই লেয়ার মেনে চলে তথ্য ডিক্রিপ্ট করা প্রায় অসম্ভব করে তোলে। উচ্চ স্তরের এনক্রিপশনের কারনে ওয়েবসাইট ব্যবহারকারীর আইপি এবং ভূঅবস্থান ট্র্যাক করতে সক্ষম হয় না এবং ব্যবহারকারীও হোস্টের ক্ষেত্রে একই প্রক্রিয়ার মাধ্যমে যেতে হয়। এইভাবেই ডার্কনেট ব্যবহারকারীদের মধ্যকার যোগাযোগ যেমন কথা বলা, ব্লগিং এবং ফাইল আদান প্রদান অত্যন্ত নিরাপত্তা এবং গোপনীয়তার সাথে সম্পন্ন করা হয়। ডার্কনেট বিভিন্ন অবৈধ কার্যকলাপ যেমন অবৈধ বাণিজ্য, ফোরাম, পেডোপিলিসদের (একজন ব্যক্তি যিনি শিশুদের প্রতি যৌন আকৃষ্ট হন) জন্য মিডিয়া বিনিময় এবং সন্ত্রাসীদের সন্ত্রাসী কার্যক্রম চালাতেও ব্যবহার করা হয়। একই সময়ে, কিছু প্রথাগত ওয়েবসাইট টর ব্রাউজারের জন্য বিকল্প প্রবেশপথ তৈরি করে, এর মাধ্যমে ডার্কনেটের ব্যবহারকারীদের সঙ্গে সংযুক্ত হওয়া যায়। যেমন, প্রোপাব্লিকা নামে একটি সংবাদপত্র টর ব্যবহারকারীদের জন্য তাদের ওয়েবসাইটের একটি নতুন সংস্করণ চালু করে। == কন্টেন্ট == ২০১৪ সালের ডিসেম্বরে পোর্টসমাউথ গ্যারেথ ওয়েনের একটি গবেষণা থেকে পাওয়া যায় যে, টর নেটওয়ার্কে সবচাইতে বেশি অনুরোধকৃত বিষয় ছিল শিশু পর্নোগ্রাফি, কালো বাজারকে অনুসরন করে, যেখানে অন্যান্য পৃথক সাইটে সর্বোচ্চ ট্রাফিক ছিল বটনেট অপারেশন বিষয়ক (সংযুক্ত মেট্রিক দেখুন)। অনেক গোপন তথ্য ফাঁসকারী সাইট তাদের উপস্থিতি বজায় রাখে পাশাপাশি রয়েছে রাজনৈতিক আলোচনার ফোরাম। বিটকয়েন, জালিয়াতি সম্পর্কিত সেবা এবং মেইল অর্ডার সেবা সবচেয়ে লাভজনক থাকে। বিতর্কিত বিষয়বস্তুর প্রবণতা মোকাবেলায়, শিল্পীদের যৌথ উদ্যোগে সাইবারটুই একটি অনিয়ন সাইটে বেক সেলের আয়োজন করে। ফেব্রুয়ারি ২০১৬ তে ঘটে যাওয়া আরো একটি সাম্প্রতিক গবেষণায় কিংস কলেজ লন্ডন এর গবেষকরা থেকে নিম্নলিখিত ব্রেক ডাউন দেয় বিকল্প বিভাগ সেটের মাধ্যমে, যা .onion সেবার অবৈধ সেবা সমূহ তুলে ধরেঃ === বটনেট === বটনেট প্রায়ই গঠন করা হয় তাদের কমান্ড কন্ট্রোল সার্ভারের সঙ্গে, যা লুকানো সেবার উপর নির্ভর করে, বৃহৎ পরিমাণে বট-সম্পর্কিত ট্রাফিক তৈরি করার মাধ্যমে। === বিটকয়েন সেবা === টাম্বলারের মতো বিটকয়েন সেবা প্রায়ই টরে পাওয়া যায়, এবং কিছু যেমন, গ্রামস ডার্কনেট বাজার একত্রীকরণে প্রস্তাব করে। ইসসেক বিজনেস স্কুলের গবেষণা সহকর্মী জিন-লোউপ রিচেট এর মাধ্যমে গৃহীত জাতিসংঘের মাদক অপরাধ অফিসের অনুমোদন প্রাপ্ত একটি গবেষণায়, মানিলন্ডারিং করার উদ্দেশ্যে বিটকয়েন টাম্বলারের নতুন প্রবণতাগুলো তুলে ধরা হয়েছে। ডিজিটাল টাকা এক্সচেঞ্জার ব্যবহারের এর সাধারন একটি উদ্যোগ বিটকয়েনকে অনলাইন গেম কারেন্সিতে রুপান্তর করে (যেমন ওয়ার্ল্ড অফ ওয়্যারক্রাফটে স্বর্ণের মুদ্রা) যা পরবর্তীতে আবার টাকায় রূপান্তরিত হবে। ডার্ক ওয়েবে বিটকয়েন এবং এর অনুরূপ সেবা সমুহের একটি গুরুত্বপূর্ণ বৈশিষ্ট্য হলো তাদের এনক্রিপশন নীতি, যা একবিংশ শতাব্দীতে উদার গণতন্ত্রের মূল্যবোধের একটি পরীক্ষা হয়ে দাঁড়িয়েছে। === ডার্কনেট মার্কেট === বাণিজ্যিক ডার্কনেট মার্কেট, যা অবৈধ ওষুধের মধ্যস্থতা লেনদেনের জন্য এবং অন্যান্য পণ্য যা উল্লেখযোগ্য মিডিয়া কভারেজ পেয়ে সিল্ক রোড এবং ডায়াবোলাস বাজার এর জনপ্রিয়তার সঙ্গে শুরু হয়েছিলো। তা পরবর্তীতে আইনি কর্তৃপক্ষ দ্বারা বাজেয়াপ্ত করা হয়। অন্যান্য বাজারে বিক্রি সফটওয়্যার কীর্তিকলাপ এবং অস্ত্র বিক্রি করা হয়। ডার্ক ওয়েব বাজারের পণ্যের দাম বনাম বাস্তব জীবনের বাজারে বা ওভার ওয়ার্ল্ড ওয়াইড ওয়েবের বাজারের পণ্যের দামের তুলনা করা, সেইসাথে পণ্যের মানের উপর গবেষণা করার জন্য একটি পরীক্ষা চালানো হয়। এরকম একটি গবেষণা চালানো হয়েছিলো সেসব অবৈধ বাজারে প্রাপ্ত অবৈধ ওষুধের মানের উপর, তখনকার অত্যন্ত জনপ্রিয় যা জানুয়ারি ২০১৪ থেকে মার্চ ২০১৫ পর্যন্ত। বিশ্লেষণাত্মক ফলাফলের একটি উদাহরণে অন্তর্ভুক্ত করা হয়েছে যে, ডিজিটাল তথ্য যেমন গোপনীয়তার পদ্ধতি এবং দেশে অনুযায়ী রপ্তানি সঠিক দেখায়, কিন্তু অবৈধ ওষুধের বিশুদ্ধতা পরীক্ষা দেখতে গিয়ে দেখা যায়, ওষুধের তথ্য তাদের তালিকায় দেয়া তথ্য থেকে ভিন্ন। এইসব মার্কেটে ভোক্তার প্রবেশ নিয়ে প্রেরণা প্রাপ্তি এবং সম্পর্কিত অন্যান্য বিষয় সম্পর্কে অল্প জানা গেছে। === হ্যাকিং গ্রুপ এবং সেবা === অনেক হ্যাকার তাদের সেবা স্বতন্ত্রভাবে অথবা দলের একটি অংশ হিসেবে বিক্রি করে। এমন গ্রুপের মধ্যে রয়েছে xDedic, hackforum, Trojanforge, Mazafaka, dark0de এবং TheRealDeal ডার্কনেট মার্কেট। কেউ কেউ আবার পেডোপিলিসদের ট্র্যাক এবং তাদের কাছ থেকে জোর পূর্বক আদায় করার জন্য পরিচিত হয়েছে. আর্থিক প্রতিষ্ঠান এবং ব্যাংক সম্পর্কিত সাইবার অপরাধ এবং হ্যাকিং এর সেবাও ডার্ক ওয়েবে পাওয়া যায়। বিভিন্ন সরকারি এবং বেসরকারি প্রতিষ্ঠানের দ্বারা এই সকল কার্যক্রমের উপর নজর রাখার চেষ্টা করা হয়েছে এবং পরীক্ষণ সম্পন্ন করার জন্য যে সকল সরঞ্জাম ব্যবহার করা হয়েছে, তার তালিকা প্রসেডিয়া কম্পিউটার সাইন্স জার্নালে পাওয়া যাবে। ইন্টারনেট-স্কেল ডিএনএস এর ব্যবহার ডিস্ট্রিবুটেড রিফ্লেকশন ডেনিয়াল অফ সার্ভিস (ডিআরডিওএস) আক্রমন করা হয় ডার্ক ওয়েবকে উপজীব্য করার মাধ্যমে। অনেক হ্যাকিং গ্রুপ যেমন, কোডঃগ্রিন হ্যাকারদের যোগ্যতার উপর নির্ভর করে তাদের নিয়োগ দিয়ে থাকে। সেখানে অনেক প্রতারনা মূলক *.onion সাইট রয়েছে যারা সফটওয়্যার ডাউনলোড সুবিধা দিয়ে থাকে, তবে সেসব সফটওয়্যার ট্রোজান হর্স অথবা ব্যাকডোর দ্বারা আক্রান্ত থাকে। === জালিয়াতি সেবা === সেখানে অনেক কার্ডিং ফোরাম রয়েছে, পেপ্যাল এবং বিটকয়েন ট্রেডিং ওয়েবসাইট গুলোও জালিয়াতি এবং জাল সেবা। এইরকম আরও অনেক সাইট আছে যারা স্ক্যাম। এই ধরণের কিউআর কোড সচেতনতা তৈরি এবং তাদের সঙ্গে যুক্ত হওয়ার জন্য ব্যবহার করা হয়। === হোক্স এবং অযাচাইকৃত কন্টেন্ট === সেখানে পেশাদার গুপ্তহত্যাকারী এবং পেশাদার খুনি ভাড়া করার প্রতিবেদন রয়েছে, যাইহোক, বিশ্বাস করা হয় যে সকল কিছুই একচেটিয়াভাবে স্ক্যাম বা অনুরূপ। সিল্ক রোডের নির্মাতাকে হোমল্যান্ড সিকিউরিটি ইনভেস্টিগেশন (এইচসিআই) গ্রেফতার করে; কারণ হিসাবে ছিল তার সাইট এবং ছয় জনকে হত্যা করার জন্য ডার্ক ওয়েব ব্যবহার করে পেশাদার খুনি ভাড়া করা, যা পরবর্তীতে খারিজ করা হয়। লোকমুখে শুনা যায় যে, ডার্ক ওয়েবে প্রকাশ্য হত্যাকারী পাওয়া যায়। "''রেড রুম''" শব্দটি এসেছে, জাপানি অ্যানিমেশন এবং একই নামের শহুরে কিংবদন্তী থেকে। যাইহোক, প্রমাণ না থাকার কারনে সবগুলো প্রতিবেদনকে হোক্স বলে মনে করা হচ্ছে। জুন ২৫, ২০১৫ এ, অবস্কিউর হরর কর্নার নামক একটি চ্যানেল সাদা শয়তান নামক একটি ছমছমে ইন্ডি গেমের রিভিউ প্রকাশ করে, তাদের দাবি অনুসারে তারা এটিকে ডার্ক ওয়েবের মাধ্যমেই খুঁজে পেয়েছেন। বিভিন্ন অসঙ্গতি থাকার কারনে তাদের প্রতিবেদনকে সন্দেহ করা হয়ে থাকে। === ফিশিং এবং স্ক্যাম === ক্লোন করা ওয়েবসাইটের মাধ্যমে ফিশিং এবং অন্যান্য অসংখ্য স্ক্যাম সাইট আছে, যা ডার্কনেট বাজারে প্রায়ই বিজ্ঞাপনের সঙ্গে প্রতারণাপূর্ণ ইউআরএল হিসাবে পাওয়া যায়। === পাজল === পাজল যেমন কিকাডা ৩৩০১ এবং উত্তরসূরিরা মাঝে মাঝে আরো অজ্ঞাতভাবে তথ্য প্রদান করার জন্য লুকানো সেবা ব্যবহার করে, প্রায়ই তাদের নির্মাতাদের নিয়ে ভাবনা-চিন্তা শুরু হয়। === অবৈধ এবং নীতিগত ভাবে বিতর্কিত পর্নোগ্রাফি === সেখানে শিশু পর্ণোগ্রাফি বিতরণ করা সাইটের বিরুদ্ধে নিয়মিত আইনের প্রয়োগ রয়েছে প্রায়ই সে সাইট এবং ব্যবহারকারীদের মধ্যে ম্যালওয়ার বিতরণ করা হয়। সাইটগুলো জটিল সিস্টেম এর গাইড, ফোরাম এবং কমিউনিটি নিয়ন্ত্রণ ব্যবহার করে থাকে। অন্যান্য কনটেন্টের মধ্যে রয়েছে যৌনতাসূচক নির্যাতন পশুহত্যা এবং প্রতিশোধ মুলক পর্ণ। === সন্ত্রাসবাদ === সেখানে অন্তত কিছু বাস্তব এবং প্রতারণাপূর্ণ ওয়েবসাইট রয়েছে যারা আইএসআইএল দ্বারা ব্যবহারিত হওয়ার দাবি করে, যার মধ্যে অপারেশন অনিমোউস দ্বারা জিম্মি হওয়া একটি ওয়েবসাইটও রয়েছে। নভেম্বর ২০১৫ প্যারিস আক্রমণের প্রাক্কালে প্রকৃত সে ধরনের একটি সাইটই গোস্টসেক নামক হ্যাকিং গ্রুপের দ্বারা হ্যাক হয় এবং সাইটটি প্রোজ্যাক এর একটি বিজ্ঞাপন দ্বারা প্রতিস্থাপিত হয়। রাউতি শাক্স ইসলামপন্থী দলকে এক সময় ডার্ক ওয়েব পরিচালনা করতে দেখা যায়। === সামাজিক মাধ্যম === ডার্ক ওয়েবেও ওয়ার্ল্ড ওয়াইড ওয়েবের মতো অনুরূপ সামাজিক যোগাযোগ মাধ্যম রয়েছে। ফেসবুক এবং অন্যান্য কিছু ঐতিহ্যগত সামাজিক যোগাযোগ মাধ্যম তাদের সেবা অব্যাহত রাখার জন্য এবং তাদের পরিষেবা সব স্থানে সমান ভাবে দেয়ার জন্য তাদের ওয়েবসাইটের ডার্ক ওয়েব ভার্সন তৈরি করছে। ===সংবাদ মাধ্যম=== সম্প্রতি বিবিসি ডার্ক ওয়েবের মাধ্যমে সংবাদ পরিবেশনের জন্য তাদের ওয়েব সাইটের ডার্ক ওয়েব কপি তৈরি করেছে। ফলে চীন, ইরান, ভিয়েতনামের মত যেসব দেশে বিবিসির ওয়েব সাইট নিষিদ্ধ, সেসব দেশেও যাতে পাঠকেরা বিবিসির সংবাদ পড়তে পারেন, তাই প্রতিষ্ঠানটি ডার্ক ওয়েব কপি তৈরি করেছে বলে উল্লেখ করে। == ধারাভাষ্য == যদিও ডার্ক ওয়েবের বেশির ভাগই ক্ষতি করে না এমন ধরনের, কিন্তু কিছু প্রসিকিউটর এবং সরকারি সংস্থা এটা ভেবে উদ্বিগ্ন যে, অপরাধমূলক কর্মকান্ডের জন্য এটি একটি স্বর্গ স্বরূপ আশ্রয়স্থল। ডিপডটওয়েব এবং অল থিংস ভাইসের মতো বিশেষায়িত সংবাদ পত্র ডার্ক ওয়েব এবং তাদের সেবা সম্পর্কে কাভারেজ এবং ব্যবহারিক তথ্য প্রদান করে। দ্যা হিডেন উইকি এবং এর মিরর এবং লুকানো উইকি এবং ফরকে যেকোন প্রদত্ত সময়ে বিষয়বস্তুর বৃহত্তম ডিরেক্টরি রয়েছে। .onion সম্বলিত লিঙ্কের জনপ্রিয় উৎসের মধ্যে রয়েছে পেস্টবিন, ইউটিউব, টুইটার, রেডিট এবং অন্যান্য ইন্টারনেট ফোরাম। ডার্কসান এবং রেকর্ডেড ফিউচারের মতো বিশেষায়িত কোম্পানি আইন প্রয়োগের উদ্দেশ্যে ডার্ক ওয়েবে ঘটে যাওয়া সাইবার অপরাধের উপর নজর রাখে। ২০১৫ তে ঘোষণা করা হয় যে, ইন্টারপোল এক ধরনের বিশেষ প্রশিক্ষণ প্রদান করে, এতে টর সম্পর্কে টেকনিক্যাল তথ্য দেয়া, সাইবার সিকিউরিটি এবং কৃত্রিম ভাবে ডার্কনেট মার্কেট সরিয়ে ফেলার উপায় শিখানো হয়। ২০১৩ এর অক্টোবরে যুক্তরাজ্যের জাতীয় অপরাধ সংস্থা এবং জিসিএইচকিউ সাইবার অপরাধের দিকে দৃষ্টি দেয়ার উদ্দেশ্যে 'জয়েন্ট অপারেশন সেল' এর গঠন ঘোষণা করে। ২০১৫ এর নভেম্বরে এই দলকে শিশু শোষণ এবং ডার্ক নেটে ঘটে যাওয়া অন্যান্য সাইবার অপরাধের মোকাবেলা করার জন্য বলা হবে। == সাংবাদিকতা == অনেক স্বতন্ত্র সাংবাদিক, বিকল্প সংবাদ সংস্থা এবং শিক্ষাবিদ অথবা গবেষকরা ডার্কনেট সম্পর্কে বলা এবং লিখার ক্ষেত্রে অনেক প্রভাবশালী হয়ে উঠেছেন, তারা ডার্কনেটকে জনগনের সামনে আরো পরিষ্কার করে তুলে ধরছেন। === জেমি বার্টলেট === জেমি বার্টলেট টেলিগ্রাফের একজন সাংবাদিক এবং টেক ব্লগার এবং তিনি ইউনিভার্সিটি অব সাসেক্স এর সাথে সংযুক্ত সেন্টার ফর দ্য এনালাইসিস অফ সোশ্যাল মিডিয়া ফর ডেমোস এর পরিচালক। তার বই ''ডার্ক নেট'', এতে বার্টলেট ডার্কনেট জগত এবং বিভিন্ন প্রেক্ষাপটে মানুষের আচরনের উপর এর প্রভাব নিয়ে বর্ণনা করেছেন। উদাহরণস্বরূপ, বইটি একজন যুবতীর একটি কাহিনী দিয়ে শুরু করা হয়, সে যুবতী অনলাইনে নগ্ন হওয়ার মাধ্যমে ইতিবাচক প্রতিক্রিয়া পেতে চায় এবং আত্ম সম্মান গড়ে তুলতে চায়। ঘটনাচক্রে তাকে পাওয়া যায় সোশ্যাল মিডিয়া সাইটে, যেখানে তার পরিবার এবং বন্ধুরা তার নগ্ন ছবিতে প্লাবিত হয়ে পড়েছিলো। এই গল্প বিভিন্ন মানবিক আচরণকে তুলে ধরে, যা ডার্কনেট অনুমোদন দেয়।কিন্তু পাঠককে এটাও মনে করিয়ে দেয় কিভাবে ডার্কনেটের মতো আবৃত নেটওয়ার্কে যোগদান করার মাধ্যমে একটি বৃহৎ ওয়েব থেকে আলাদা হয়ে যেতে হয়। বার্টলেট এর প্রধান উদ্দেশ্য হল ডার্কনেট নিয়ে অনুসন্ধান করা এবং সমাজের উপর এর প্রভাব সম্পর্কে জানা। তিনি বিভিন্ন উপ-সংস্কৃতির অনুসন্ধান করেন, যার মধ্যে কিছুর সমাজের প্রতি ইতিবাচক ইতিবাচক প্রভাব রয়েছে এবং কিছুর নেতিবাচক. জুন ২০১৫ বার্টলেট বিষয়টিকে আরো পরীক্ষা করে একটি টেডটক দেন। তার কথার শিরোনাম দেয়া হয়েছিলো "কিভাবে রহস্যময় ডার্কনেট যাচ্ছে মূলধারায়", একটি ওয়েবসাইটের উদাহরন দিতে গিয়ে তিনি সিল্ক রোডকে দেখান এবং এটি শ্রোতাদের সামনে ডার্কনেটের পিছনের ধারণাকে তুলে ধরে। তিনি বৃহত্তর বাণিজ্যিক ওয়েবের ভোক্তা সাইট গুলোর সাথে ডার্কওয়েবের সাইট গুলোর ডিজাইনের সাদৃশ্যতা তুলে ধরেন। তারপর তিনি কিভাবে একটি অপারেটিং সিস্টেম অনিশ্চিত হতে পারে, তার উদাহরন দেখান। তিনি বিশ্বাস করেন যে, ডার্কনেটে সেসব উচ্চ ঝুঁকি সম্পন্ন মার্কেট মূলত নতুন প্রযুক্তির জন্ম দেয়, যা ভবিষ্যতে সকল মার্কেটের ক্ষেত্রে প্রয়োগ করা যেতে পারে। যেহেতু তিনি উল্লেখ করেছেন, বিক্রেতারা সবসময়ই পাশাপাশি পৌঁছানো এবং নিজেদের রক্ষা করার জন্য নতুন উপায় ভেবে চলেছে, ফলে ডার্ক নেট হয়ে উঠেছে বিকেন্দ্রীভূত, আরো গ্রাহক বন্ধুত্বপূর্ণ, সমালোচনা করা কঠিন এবং আরো উদ্ভাবনী। যেহেতু আমাদের সমাজ অনলাইনে নিজের গোপনীয়তা বজায় রাখা নিয়ে আরো উপায় খুঁজে চলেছে, সেহেতু ডার্কনেটে ঘটে চলা উপায় গুলো শুধু উদ্ভাবনীই নয়, কিন্তু বাণিজ্যিক অনলাইন ওয়েবসাইট এবং বাজারের ক্ষেত্রে ভীষণ উপকারী হতে পারে। === ভাইস নিউস === ভাইস নিউস ভাইস মিডিয়া ইনকর্পোরেটের চলিত বিষয়াবলির চ্যানেল, যা দৈনন্দিন তথ্যচিত্র বিষয়ক প্রবন্ধ এবং ভিডিও নিজের ওয়েবসাইট এবং ইউটিউব চ্যানেলের মাধ্যমে প্রকাশ করে। এটি নিজেকে নিজের অনূর্ধ্ব রিপোর্ট এবং অফ-স্ট্রিম গল্পের কভারেজের মাধ্যমে প্রমোট করে। ভাইস মিডিয়া ইনকর্পোরেট ২০১৩ এর ডিসেম্বরে প্রতিষ্ঠিত হয় এবং নিউ ইয়র্ক সিটিতে অবস্থিত, কিন্তু এর সারা বিশ্বে কার্যালয় রয়েছে। ভাইস নিউসের প্রতিষ্ঠার পর থেকেই এটি উদীয়মান ঘটনা এবং ব্যাপক সমস্যা এমন ভাবে প্রচার করেছে, যা অন্যান্য মিডিয়া করতে পারে নি বা পারে না। একটি "বিকল্প" নিউস স্টেশন হিসাবে এটি অনেক বিতর্কমূলক এবং অসম্পাদিত বিষয়ে প্রতিবেদন তৈরি করতে পারে। তেমনই একটি বিষয় ডার্কনেট। ভাইসের এখন এমন অনেক গল্প আছে যা ডার্কনেটের বিভিন্ন বিষয় এবং এর গুপ্ত মার্কেটকে পরীক্ষা করে, যার মধ্যে রয়েছে ডার্কনেটের অবৈধ পশু শিকার, শিশু পর্ণোগ্রাফি, এবং ওষুধ সম্পর্কিত বিষয়। === অন্যান্য মাধ্যম === এবিসি নিউজের মত সনাতন মিডিয়া এবং সংবাদ চ্যানেলও ডার্কনেটকে পরীক্ষা করে এমন নিবন্ধ প্রকাশ করেছে। ভেনিটি ফেয়ার ম্যাগাজিন অক্টোবর ২০১৬ 'দ্য আদার ইন্টারনেট' শিরোনামে একটি নিবন্ধ প্রকাশ করে। সে নিবন্ধে ডার্কনেটের উত্থানের কথা বলা হয়েছে, সাথে বলা হয়েছে যে আইন অমান্যকারী ডিজিটাল প্রান্তরে পুরস্কার বড় ব্যাপার হয়ে দাঁড়িয়েছে। সেখানে উল্লেখ রয়েছিল যে ভালনেরাবিলিটি নেটওয়ার্কের ডিফেন্সে একটি দুর্বলতা হিসাবে কাজ করে। অন্যান্য বিষয়ের মধ্যে রয়েছে প্রচলিত কালো বাজারের ই-কমার্স সংস্করণ, দ্যরিয়েলডিল থেকে সাইবার অস্ত্র ব্যবসা, এবং অপারেশন নিরাপত্তার ভূমিকা। == জনপ্রিয় সংস্কৃতিতে == ডার্ক ওয়েব হল লি চাইল্ড-এর উপন্যাস ''মেক মি'' (২০১৫) এর কাহিনিসূত্রের মূল উপাদান। চরিত্র লুকাস গুডউইন ডার্ক ওয়েব ব্যবহার করে মার্কিন টেলিভিশন সিরিজ ''হাউজ অফ কার্ডস'' (২০১৩) একজন হ্যাকার খুঁজে বের করেন। ডার্ক ওয়েব জার্মান টেকনো-থ্রিলার ফিল্ম ''হু এম আই'' (২০১৪) এর কাহিনিসূত্রের একটি প্রধান উপাদান। সেই ফিল্মটি গোপন ডার্কনেট চ্যাট্রুমকে তুলে ধরে যা পরিচয় অজ্ঞাত থাকা সত্তেও বার্তা আদান প্রদানের সুবিধা প্রদান করে। '' কেনেথ জি ইয়াডের'' একটি উপন্যাস ''কিলার.কম'' (২০১৫) এ, একজন ব্যক্তি রয়েছে যে ডার্কনেট ব্যবহার করে অন্য একজন অজ্ঞাত মানুষকে হত্যা করার জন্য একজন হত্যাকারী ভাড়া করে। সিএসআই: সাইবার (২০১৫) মেরি আইকেন অনুপ্রাণিত স্পেশাল এজেন্ট ইন চার্জ এভেরি রায়ানের কাজকে অনুসরণ করে, যে একটি এফবিআই বিভাগের দায়িত্বে রয়েছে। অনলাইনে শিশুর নিলাম ("কিডন্যাপিং ২.০") থেকে শুরু করে, রোলার-কোস্টার সেফ গার্ড অক্ষম করে দেয়া কালো বাজারের বিশ্বে অস্ত্রসম্ভার (গোস্ট ইন দ্য মেশিন"), একটি ট্রান্সপোর্ট অ্যাপ্লিকেশন ব্যবহার করে তাদের হত্যা করা ("কিলার এন রুট"), এবং একটি প্রিন্টারে একটি নকশা খুঁত, ("ফায়ার কোড")। টমাস পাইঙ্কনের ''ব্লিডিং এজ'' টুইন টাওয়ার হামলার জটিলতা উদ্ঘাটন করতে গিয়ে ডার্ক ওয়েবের গভিরে প্রবেশ করা হয়। ২০১৬ এর একটি গেম "ওয়েলকাল টু দ্য গেম" সম্পূর্ণ ভাবেই ডিপ/ডার্ক ওয়েবকে ঘিরে তৈরি করা হয়েছে। ডার্ক ওয়েব ২০১৬ এর একটি সিনেমা "নার্ভ" এর মূল কাহিনীসূত্রের সাথে জড়িত। যা জিয়ানি র‍্যায়ান এর একটি উপন্যাসের আদলে তৈরি করা হয়েছিলো। নাটক–থ্রিলার ভিত্তিক টেলিভিশন সিরিজ ''মি. রোবট'' এর একটি পর্বে (ep. এর সিজন 2) এর নায়ক এলিয়ট একটি টর দ্বারা লুকায়িত সাইট ঠিক করার কথা থাকে। যা ছিল "মিডল্যান্ড সিটি" নামক একটি ডার্কনেট মার্কেট যা সিল্ক রোডের আদলে তৈরি করা হয়েছিলো এবং এতে বিক্রয়ের জন্য বন্দুক, যৌন উদ্দেশ্যে নারী পাচার, রকেট উতক্ষেপক, ওষুধ এবং হত্যাকারী ভাড়াতে পাওয়া যেত। এপহেক্স টুইনের এ্যালবাম সাইরো ডার্ক ওয়েবেও ঘোষণা করা হয়েছিলো। == আরো দেখুন == ডার্কনেট ডার্কনেট মার্কেট টরের লুকায়িত সেবা সমুহের তালিকা == তথ্যসূত্র == সংস্কৃতি পরিভাষাতত্ত্ব ওয়াইড ওয়েব অপরাধ
'''ডেব''' () হল একটি ফাইল এক্সটেনশনের নাম। ডেবিয়ান সফটওয়্যার প্যাকেজ বা সাধারণ ভাবে বাইনারী ফাইল নামে পরিচিত ফাইল ফরম্যাটের ক্ষেত্রে এই এক্সটেনশন ব্যবহার করা হয়। ''ডেবিয়ান'' থেকে মূলত এই ''ডেব'' অংশটি গ্রহণ করা হয়েছে। ডেবিয়ান প্যাকেজসমূহ ডেবিয়ান ছাড়াও এর উপর ভিত্তি করে তৈরী অন্যান্য বিভিন্ন ডিস্ট্রিবিউশনে ব্যবহার করা হয়, যেমন উবুন্টু এবং অন্যান্য। ডেবিয়ান প্যাকেজসমূহ আদর্শ ইউনিক্স এআর আর্কাইভ, যেখানে দুটি gzip, bzipped অথবা lzma tar আর্কাইভ থাকে। যার একটিতে প্যাকেজ নিয়ন্ত্রণ সম্পর্কিত তথ্য এবং অপরটিতে অন্যান্য প্রয়োজনীয় তথ্য থাকে। ক্যানোনিকালের তৈরী ডিপিকেজি নামের একটি প্রোগ্রাম এই প্যাকেজসমূহ ব্যবস্থাপনার কাজ করে, সাধারণভাবে এপিটি/aptitude নামের সফটওয়্যারের মাধ্যমে এই কাজটি করা হয়। এলিয়েন নামের একটি সফটওয়্যার ব্যবহার করে ডেবিয়ান প্যাকেজসমূহ অন্যান্য প্যাকেজ ফরম্যাটে রুপান্তর করা যায় এবং একইভাবে অন্যান্য প্যাকেজসমূহ থেকে ডেব প্যাকেজে রুপান্তর করা যায়। সোর্স কোড থেকে ডেবিয়ান প্যাকেজ তৈরী করা যায় CheckInstall অথবা ডেবিয়ান প্যাকেজ মেকারের মাধ্যমে। কিছু ''udeb'' প্যাকেজ ডেবিয়ান ইনস্টলেশনের সময় ব্যবহার করা হয়। যদিও এখানে ''udeb'' ফাইল এক্সটেনশন ব্যবহার করা হয় কিন্তু এই প্যাকেজসমূহও ''deb'' প্যাকেজসমূহের মত একই পদ্ধতিতে তৈরী করা হয় এবং ডেব প্যাকেজের প্রায় সকল বৈশিষ্টই রয়েছে এখানে। এই দুই ফরম্যাটের প্যাকেজসমূহের মধ্যে একটি সাধারণ পার্থক্য হল ''udeb'' প্যাকেজসমূহে কেবলমাত্র প্রয়োজনীয় ফাংশনসমূহ রাখা হয় এবং ডকুমেন্টেশন অংশটি অপসারণ করা হয়। ''udeb'' প্যাকেজসমূহ সাধারণ ডেবিয়ান ফাইল সিস্টেমে ইনস্টল করা যায় না। == প্যাকেজের বিস্তারিত বর্ণনা == ডেবিয়ান ০.৯৩ এর পরবর্তী সংস্করণসমূহ হতে ডেব ফাইলসমূহ ar আর্কাইভ হিসাবে প্রকাশিত হয়। এই আর্কাইভে তিন ধরনের ক্যানোনিকাল ফাইল থাকে: debian-binary: ডেব ফরম্যাটের সংস্করণ নম্বর। বর্তমান সংস্করণের জন্য লিখতে হবে ২.০। control.tar.gz: প্যাকেজ সংক্রান্ত মেটা তথ্য সংরক্ষিত থাকে। data.tar অথবা data.tar.gz অথবা data.tar.bz2 অথবা data.tar.lzma অথবা data.tar.xz: ইনস্টলেশন ফাইল। debian-binary ফাইলটি অবশ্যই আর্কাইভের প্রথম ফাইল হতে হবে। অন্যথায় ইনস্টল করার সময় এই ডেবিয়ান প্যাকেজটি সটিকভাবে চিহ্নিত করা যাবে না। == বহিঃসংযোগ == Debian Policy Manual Debian FAQ: Basics of the Debian package management system Article on what to do with deb files JDeb Cross platform Ant task and Maven plugin to build Debian packages. ant-deb-task An Ant task that allows you to create Debian .deb packages on any platform where Java is available. How to make deb packages Debian Binary Package Building HOWTO Building Debian packages Debian binary package and unofficial repository howto সফটওয়্যার
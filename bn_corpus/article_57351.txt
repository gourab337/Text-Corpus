'''ফ্রঁসিস ফাবিয়াঁ মিশেল ম্যুগে''' (৩০ এপ্রিল ১৯৫৫-১৪ অক্টোবর ২০০৯) একজন ফরাসি রসায়নবিদ, যিনি ছিলেন তথ্য লভ্যতার স্বার্থে উন্মুক্ত প্রবেশাধিকার সমর্থনকারী এবং প্রবক্তা। ==জীবনী== ফ্রঁসিস ম্যুগে ৩০শে এপ্রিল ১৯৫৫ সালে জন্ম নেন। তিনি ১৪ই অক্টোবর ২০০৯ তারিখে ৫৪ বছর বয়সে মারা যান। ==কাজ== ম্যুগে ১৯৯২ সালে টেক্সাস টেক বিশ্ববিদ্যালয় থেকে জল রসায়নের উপর অভিসন্দর্ভ রচনা করে পিএইচডি ডিগ্রি অর্জন করেন। এই গবেষণায় তার অধীক্ষক ছিলেন জি. উইলস রবিনসন। আইন শাস্ত্রেও তার তিনি আনুষ্ঠানিক ডিগ্রি রয়েছে। তিনি ১৯৯৩ থেকে ২০০৯ সাল পর্যন্ত ইএনএসটিএ-তে (; গবেষক ছিলেন। তিনি আন্তর্জাতিক টেলিযোগাযোগ ইউনিয়ন (আইটিইউ) এবং জেনেভা পরামর্শক ছিলেন। তিনি বৈজ্ঞানিক বিষয়বস্তুর স্বাধীন উন্মুক্ত প্রবেশাধিকারের রক্ষাকর্তা ছিলেন। তিনি নাগরিক সমাজ বৈজ্ঞানিক তথ্য ওয়ার্কিং গ্রুপে সভাপতিত্ব করেন, এবং তথ্য সমিতির বিশ্ব সম্মেলনে (ডাব্লুএসআইএস) পেটেণ্ট, ট্রেডমার্ক এবং কপিরাইট বিষয়ক দলের নেতৃত্ব দিয়েছিলেন। ফরাসি রাজনৈতিক ব্যক্তিত্বদের সাথে দেখা করার জন্য তিনি বেশ কয়েকবার রিচার্ড স্টলম্যানকে সহায়তা করেছিলেন: বিশেষ করে ক্লাউডি হ্যাগেনের সাথে ২০০৩ সালের জুলাই মাসে, এবং সেগোলেন রোয়াইয়াল সাথে জুন ২০০৬ সালে। ম্যুগে বিশ্বব্যাপী পৃষ্ঠপোষকতার প্যাটার্ন পরিকল্পনার জন্যও পরিচিত, যার লক্ষ্য হলো কপিরাইট নিয়ে বার্ন কনভেনশনের অধীনে থাকা বিশ্বব্যাপী লাইসেন্সের বিরুদ্ধে উত্থাপিত আইনি যুক্তিগুলির উত্তর দেওয়া। তার বন্ধু রিচার্ড স্টলম্যান তাকে নানাভাবে সমর্থন করেছিলেন। ১২ মার্চ, ২০০৯ তারিখে ইন্টারনেটের ফরাসি সোসাইটি কর্তৃক আয়োজিত কর্মশালায় তিনি রিচার্ড স্টলম্যানের সাথে লুইসিয়ানা ঘোষণার সহ-রচনা করেন। এরপর ম্যুগে সার্ডের (SARD; Société d'acceptation et de répartition des dons; বাংলা: স্বীকৃতি দান বিতরণ সমিতি) প্রতিষ্ঠাতা ছিলেন, যা হল বিশ্বব্যাপী পৃষ্ঠপোষকতার নীতিগুলি দ্বারা অনুপ্রাণিত উপহার গ্রহণ বিতরণের একটি সমিতি। ২০০৯ সালের ১৪ অক্টোবর তার মেয়ে তাকে মৃত আবিষ্কার করে। তার মৃত্যু ঘোষণার পর, ''লা বেতাইল হাদোপি'' (''La bataille Hadopi'') বইটি ছাপানোর পদ্ধতিতে পরিবর্তন আনা হয়েছিল, যাতে তিনি অবদান রেখেছিলেন; বইটি তাকে উৎসর্গ করা হয়েছিল। ম্যুগে ভাষাভিত্তিক বৈচিত্র্যের জন্য বিশ্ব নেটওয়ার্কে সক্রিয় ছিলেন। তিনি ইন্টারনেট গভর্নেন্স ফোরামের ভাষাগত বৈচিত্র্যের জন্যে ডায়নামিক কোয়ালিশনের জন্যেও কাজ করেছেন। তিনি আইসি ভলান্টিয়ার্সের সক্রিয় সদস্য ছিলেন। ২০০১ থেকে ২০০৫ সাল পর্যন্ত তিনি সেন্টার বাসেলের এমডিপিআইয়ের সহযোগী সম্পাদক ছিলেন। ==তথ্যসূত্র== ==বহিঃসংযোগ== জন্ম মৃত্যু সম্পদ আইন অধিকার ব্যবস্থাপনা টু নলেজ কর্মী প্রবেশাধিকার কর্মী
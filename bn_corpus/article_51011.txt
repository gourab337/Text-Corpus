কন্ট্রোলের উপরের চিত্র ক্যামেরার ফাইন্ডারের চিত্র '''ক্যানন এভি-১''' হল একটি ৩৫এমএম একক-লেন্স রিফ্লেক্স বিশিষ্ট ক্যামেরা যার সাথে আছে এফডি লেন্স মাউন্ট, যেটা ক্যানন ইনকরপোরেটেড সূচনা করে ১৯৭৯ সালে। এটি ১৯৭৬ সালের এই-১ মডেলের সাথে সাদৃশ্যপূর্ণ কিন্তু এতে বাড়তি যুক্ত আছে এপারচার প্রাইয়োরিটি অটোএক্সপোজার যেখানে এই-১ মডেলে ছিল সাটার স্পিড প্রাইয়োরিটি। সম্পূর্ন হস্তচালিত এক্সপোজার ক্ষমতা ক্যামেরাটিতে নেই। ক্যাননের বৈশ্বিক বিতরণকারীরা বিশেষ করে আমেরিকায়, এই ক্যামেরাটিকে চেয়েছিল কারণ তখন বাজারে অন্যান্য ব্রান্ডের ক্যামেরাগুলোতে এপারচার প্রাইয়োরিটির সুযোগ ছিল এবং কিছু কিছু ক্রেতা তা পছন্দও করত। এভি অক্ষরদ্বয় অটোএক্সপোজারের ধরনের সংকেত বহন করে; এভি (এপারচার ভ্যালু) হল এপারচার প্রাইয়োরিটির সাধারন সংক্ষেপন। যখন এটি বাজারে আসে, তখন নতুন ঘরানার এফডি ল্যান্সও উন্মুক্ত করা হয়। যাতে তাৎক্ষণিক ল্যান্স লাগানো বা খোলা যেত। একে নতুন এফডি মাউন্ট বলা হত এবং এর ফলে আগের ঘূর্নন পদ্ধতিতে প্যাচ লাগানো ল্যান্সের অবসান করে। এতে সুবিধাও পাওয়া যায় কারন দুটি হাত ব্যবহার করতে হয় না ল্যান্স খোলা বা লাগানোর জন্য। এই নতুন পদ্ধতিতে ব্যবহারকারীরা একটি লাল বিন্দু বরাবর ল্যান্স বসাত এবং একবার ঘুরিয়ে দিলেই ল্যান্সটি ক্লিক শব্দ করে আটকে যেত। আর খোলার ক্ষেত্রে যেভাবে লাগানো হয়েছে তার উল্টো দিকে ঘোরালেই ল্যান্স খুলে যেত। এই-১ মডেলের অন্যান্য সব আনুষঙ্গিক জিনিস এভি-১ ব্যবহার করা যেত। ==তথ্যসূত্র== ==বহিঃসংযোগ== Canon Inc. Canon AV-1 manual. Retrieved December 27, 2015. Canon AV-1 Camera at Photography of Malaysia এভি-১
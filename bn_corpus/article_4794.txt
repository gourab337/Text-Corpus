'''''মমির অভিশাপ''''' ('''') বেলজীয় কার্টুনিস্ট হার্জের ''দুঃসাহসী টিন‌টিন'' সিরিজের তেরোতম কমিক বই। বেলজিয়ামের ফরাসিভাষি দৈনিক লে সয়ার-এ এটির ধারাবাহিক প্রকাশ শুরু হয় ১৯৪৩ এর ডিসেম্বর থেকে, তখন বেলজিয়াম দ্বিতীয় বিশ্বযুদ্ধের নাজি সৈন্যদের দখলে। ১৯৪৪ সালের সেপ্টেম্বরে যখন মিত্রবাহিনী জার্মানদের হটিয়ে দেয়, কমিকসটির প্রকাশনা বন্ধ হয়ে যায়, কারণ তখন নাজিদের সহযোগিতা করার অভিযোগে হার্জের কাজের ওপর নিষেধাজ্ঞা নেমে আসে। দুবছর পর তিনি মুক্তি পান এবং গল্পটি প্রকাশিত হতে থাকে নতুন সাপ্তাহিক ''টিনটিন'' ক্রোড়পত্রে, সেপ্টেম্বর ১৯৪৬ থেকে এপ্রিল ১৯৪৮ পর্যন্ত। গল্পটির কেন্দ্রে আছে তরুণ সাংবাদিক টিনটিন তার বন্ধু ক্যাপ্টেন হ্যাডক এবং তাদের অপহৃত বন্ধু প্রফেসর ক্যালকুলাসের অনুসন্ধান, যার সাথে জড়িয়ে পড়ে এক রহস্যময় অসুখ, পেরুতে কাজ করা এক প্রত্নতাত্বিক অভিযাত্রী দলের সদস্যরা যার শিকার। ''মমির অভিশাপ'' ব্যবসাসফল হয় এবং পত্রিকায় প্রকাশের পরের বছর কাস্টরম্যান এটি বই হিসেবে প্রকাশ করে। এই গল্পের বাকি অংশ হার্জ শেষ করেন পরবর্তী কমিকস ''সূর্যদেবের বন্দি''তে। ততদিনে টিনটিন সিরিজটি ফরাসী-বেলজীয় কমিকস ধারার অবিচ্ছেদ্য অংশ হয়ে উঠেছে। সমালোচকেরা এটিকে ''দুঃসাহসী টিনটিনের'' সেরা অভিযানগুলোর সারিতে স্থান দিয়েছেন এবং সিরিজের সবচেয়ে "ভয়ঙ্কর পর্ব" বলে আখ্যায়িত করেছেন। গল্পটি অবলম্বনে ১৯৬৯ সালে বেলভিজিয়ন স্টুডিওস তৈরি করে চলচ্চিত্র ''টিনটিন অ্যান্ড দা টেম্পল অব সান'' এবং এলিপস নেলভানা করে এনিমেটেড সিরিজ ''দি অ্যাডভেঞ্চার্স অব টিনটিন'' (১৯৯১)। == তথ্যসূত্র == == বহিঃসংযোগ == ''The Seven Crystal Balls'' টিনটিনের অফিশিয়াল ওয়েবসাইট ''The Seven Crystal Balls'' at বই বই বই বিষয়শ্রেণী:ল্য সোয়াতে মূলত প্রকাশিত কাজ প্রথম সিরিয়াল আকারে প্রকাশিত প্রকাশনীর বই
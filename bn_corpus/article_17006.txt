'''লর্ড চার্লস কর্নওয়ালিস''' একজন ব্রিটিশ সামরিক অধিনায়ক যিনি গভর্নর জেনারেল হিসাবে ব্রিটিশ ভারত শাসন ক'রে ইতিহাসে অমর হয়ে আছেন। ১৭৩৮ খ্রিষ্টাব্দের ৩১ ডিসেম্বর নববর্ষের প্রাককালে কর্নওয়ালিসের জন্ম হয় লন্ডনের মেফেয়ারে একটি অভিজাত পরিবারে। আমেরিকার স্বাধীনতা আন্দোলনকালে একজন ডাকসাইটে ব্রিটিশ জেনারেল হিসেবে তার পরিচিতি ছিল সর্বত্র। ভারত এবং আয়ারল্যান্ডে দায়িত্ব পালনকালে উভয় দেশে তিনি পার্মানেন্ট সেট্লমেন্ট এবং অ্যাক্ট অব ইউনিয়ন নামে দুটি যুগান্তকারী আইন পাস করেন। == জীবন == ১৭৬২-৯২ খ্রিষ্টাব্দ পর্যন্ত তিনি ছিলেন ব্রিটিশ সেনা কর্মকর্তা ঔপনিবেশিক শাসক। ১৭৫৭ খ্রিষ্টাব্দে সামরিক বাহিনীতে প্রবেশ করেন। ১৭৬২ সালে বাবা চার্লস কর্নওয়ালিসের (পঞ্চম ব্যারন কর্নওয়ালিস) মৃত্যুর পর তিনি আর্লের (ব্রিটেনের সম্ভ্রান্ত ব্যক্তিবিশেষ) পদমর্যাদায় হাউস অব লর্ডসে বাবার স্থলাভিষিক্ত হন। তিনি আমেরিকার স্বাধীনতা যুদ্ধে অংশগ্রহণকার প্রসিদ্ধ ব্রিটিশ সামরিক অধিনায়ক। তবে ১৭৮১ খ্রিষ্টাব্দে সাউথ ক্যারোলাইনাতে ব্যাটল অব ইয়র্কটাউনে মার্কিন ফরাসী বাহিনীর হাতে তিনি পর্যুদস্ত হন। ১৭৮৬ খ্রিষ্টাব্দে তাকে নাইট খেতাবে ভূষিত করা হয়। অত:পর তাকেঁ গভর্নর জেনারেল এবং কমান্ডার ইন চিফ নিযুক্ত করে ভারতে প্রেরণ করা হয়। তৃতীয় মহীশূর যুদ্ধে যুদ্ধ) বিশ্বাসঘাতকতার সুযোগে তিনি টিপু সুলতানকে পরাজিত করতে সক্ষম হন। ১৭৯৩ খ্রিষ্টাব্দ পর্যন্ত তিনি গভর্নর জেনারেল হিসাবে ব্রিটিশ ভারত শাসন করেন। === আমেরিকায় পরাজয় === বলা হয় তার কারণেই আমরিকা ব্রিটিশদের হাত ছাড়া হয়ে যায়। তিনি আমেরিকার স্বাধীনতা সংগ্রাম অবদমনে সাফল্যের সঙ্গে যুদ্ধ করলেও ১৭৮১ খ্রিষ্টাব্দে সাউথ ক্যারোলাইনাতে ব্যাটল অব ইয়র্কটাউনে মার্কিন ফরাসী বাহিনীর হাতে পর্যুদস্ত হন। ১৭৭৬ খ্রিষ্টাব্দে একজন মেজর জেনারেল হিসাবে তার মার্কিন ভূমিতে আগনম। তবে কয়েক বৎসরের মধ্যেই তিনি দক্ষিণের প্রধান সামরিক অধিনায়কের দায়িত্ব লাভ করেন। অধিকতর ব্রিটিশ সৈন্য আগমনে বিলম্ব হওয়ার কারণে ন্যাথনেল গ্রীনের বাহিনের কাছে তার পরাজয় হয়। === চিরস্থায়ী বন্দোবস্ত প্রথা === ভারতের ভূ-মালিকানা ব্যবস্থায় যুগান্তকার পরিবর্তন আনেন লর্ড কর্নওয়ালিস। তিনি ১৭৯৩ খ্রিষ্টাব্দে চিরস্থায়ী বন্দোবস্ত প্রথা প্রবর্তন করেন। এই প্রথা কার্যত ইস্ট ইন্ডিয়া কোম্পানি সরকার বাংলার জমি মালিকদের (সকল শ্রেণীর জমিদার স্বতন্ত্র তালুকদারদের) মধ্যে সম্পাদিত একটি যুগান্তকারী চুক্তি। এই চুক্তির আওতায় জমিদার ঔপনিবেশিক ভূ-সম্পত্তির নিরঙ্কুশ স্বত্বাধিকারী হন। জমির স্বত্বাধিকারী হওয়া ছাড়াও জমিদারগণ স্বত্বাধিকারের সুবিধার সাথে চিরস্থায়ীভাবে অপরিবর্তনীয় এক নির্ধারিত হারের রাজস্বে জমিদারিস্বত্ব লাভ করেন। == মৃত্যু == লর্ড কর্নওয়ালিস ১৮০৫ খ্রিষ্টাব্দের অক্টোবর ভারতের গাজীপুরের গাউসপুরে মারা যান। == তথ্যসূত্র == == বহিঃসংযোগ == The Peerage profile of Cornwallis letters of Cornwallis from the American Revolution 1781: The World Turned Upside Down জন্ম মৃত্যু ভারত ইতিহাস সামরিক কর্মকর্তা
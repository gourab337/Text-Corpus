'''শীলা দীক্ষিত''' (বিবাহ-পূর্ব কাপুর; মাঝে ইংরেজীকরণ দীক্সিত) (৩১ মার্চ ১৯৩৮ ২০ জুলাই ২০১৯) একজন ভারতীয় রাজনীতিবিদ যিনি দীর্ঘতম মেয়াদের দিল্লির মুখ্যমন্ত্রী, ১৯৯৮ থেকে ২০১৩ সাল পর্যন্ত ১৫ বছর একটি নির্দিষ্ট সময়ের জন্য মুখ্যমন্ত্রী ছিলেন। তিনি দিল্লিতে পরপর তিনটি নির্বাচনে জয়লাভ করেন কংগ্রেস পার্টির নেতৃত্বে। ডিসেম্বর ২০১৩ সালে দিল্লি বিধানসভা নির্বাচনে নতুন দিল্লি আসনে তিনি পরাজিত হন আম আদমি পার্টির নেতা অরবিন্দ কেজরীওয়ালের কাছে এবং অরবিন্দ কেজরীওয়াল দিল্লির মুখ্যমন্ত্রী হিসেবে তার স্থলাভিষিক্ত হন। তারপরে ১১ই মার্চ ২০১৪ সালে কেরালার গভর্নর হিসেবে শপথ গ্রহণ করেন। তবে ২৫শে আগস্ট ২০১৪ সালে তিনি পদত্যাগ করেন। ২০১৭ সালের উত্তরপ্রদেশ বিধানসভা নির্বাচনে ভারতীয় জাতীয় কংগ্রেসের জন্য প্রধান পদপ্রার্থী হিসেবে তার নাম ঘোষণা করা হয় তবে পরে তিনি তা প্রত্যাহার করে নেন। তাকে ১০ জানুয়ারি ২০১৯ সালে দিল্লি প্রদেশ কংগ্রেস কমিটির সভাপতি হিসাবে নিযুক্ত করা হয়। ==প্রারম্ভিক বছরগুলি== শীলা কাপুরের জন্ম ১৯৩৮ সালের ৩১ মার্চ পাঞ্জাবেরর কাপুরথালায় একটি পাঞ্জাবী ক্ষত্রি পরিবারে। তিনি নতুন দিল্লিতে কনভেন্ট অফ জেসস অ্যান্ড মেরি স্কুল থেকে পড়াশোনা করেন এবং দিল্লি মিরান্ডা হাউস থেকে ইতিহাসে স্নাতকোত্তর ডিগ্রি অর্জন করেন। ==রাজনৈতিক কর্মজীবন== ১৯৮৪ থেকে ১৯৮৯ সালের মধ্যে তিনি উত্তর প্রদেশের কানৌজ সংসদীয় এলাকার প্রতিনিধিত্ব করেছিলেন। সংসদ সদস্য হিসাবে তিনি লোকসভায় আনুমানিক কমিটির দায়িত্ব পালন করেন। শীলা দীক্ষিত ভারতের স্বাধীনতার ৪০ বছর পূর্তির জন্য বাস্তবায়ন কমিটি এবং জওহরলাল নেহ্‌রু শতবর্ষ স্মরণার্থে কার্যনির্বাহী কমিটির সভাপতিত্ব করেন। তিনি পাঁচ বছর (১৯৮৪-১৯৮৪) নারীর স্থিতি সম্পর্কিত জাতিসংঘ কমিশনে ভারতের প্রতিনিধিত্ব করেছিলেন। ১৯৮৬-১৯৮৯ সালের সময়কালে তিনি কেন্দ্রীয় মন্ত্রীর দায়িত্ব পালন করেন, প্রথমে সংসদীয় বিষয়ক মন্ত্রী হিসেবে এবং পরে প্রধানমন্ত্রীর কার্যালয়ে প্রতিমন্ত্রী হিসাবেও দায়িত্ব পালন করেন। উত্তর প্রদেশে, তিনি এবং তার ৮২ জন সহকর্মীকে ১৯৯০ সালের ২৩ আগস্ট রাজ্য সরকার কর্তৃক কারাগারে বন্দি করা হয়েছিল, যখন তিনি নারীদের উপর অত্যাচারের বিরুদ্ধে আন্দোলন পরিচালনা করেছিলেন। ==ব্যক্তিগত জীবন== উত্তর প্রদেশের উন্নাওএর উগু গ্রামের, স্বাধীনতা আন্দোলনকারী পশ্চিমবঙ্গের গভর্নর, উমা শংকর দীক্ষিতের ছেলে, বিনোদ দীক্ষিতের সঙ্গে শীলা দীক্ষিতের বিবাহ হয়েছিল। তিনি আইএএস-এর একজন কর্মকর্তা ছিলেন। তার স্ত্রী সন্তানদের সাথে ট্রেনের যাত্রায় হৃদরোগের কারণে তিনি মারা যান। শীলা দীক্ষিতের দুই সন্তান রয়েছে। তার ছেলে সন্দীপ দীক্ষিত, পূর্ব দিল্লি থেকে পঞ্চদশ লোকসভার সংসদ সদস্য। শীলা দীক্ষিতের মেয়ে হলেন লতিকা সৈয়দ। == মৃত্যু == শীলা দীক্ষিত ২০১৯ সালের ২০ জুলাই হৃদরোগে আক্রান্ত হয়ে দিল্লীর একটি হাসপাতালে মৃত্যুবরণ করেন। ==পুরস্কার এবং স্বীকৃতি== ভারতের সাংবাদিক সমিতি দ্বারা '''ভারতের শ্রেষ্ঠ মুখ্যমন্ত্রী ২০০৮।''' ==তথ্যসূত্র== ==বহিঃসংযোগ== Official profile, Government of Delhi website জাতীয় কংগ্রেসের রাজনীতিবিদ মুখ্যমন্ত্রী মৃত্যু জন্ম
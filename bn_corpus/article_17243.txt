'''পঞ্চম চার্লস''' (স্পেনীয় ভাষায়: Carlos V; ওলন্দাজ ভাষায়: Karel V; ফরাসি ভাষায়: Charles V) (২৪ ফেব্রুয়ারি ১৫০০ ২১ সেপ্টেম্বর ১৫৫৮), ১৫১৯ খ্রিষ্টাব্দ থেকে পবিত্র রোমান সম্রাট ছিলেন এবং ১৫১৬ খ্রিষ্টাব্দ থেকে '''প্রথম চার্লস''' (স্পেনীয় ভাষায়: Carlos I) হিসেবে স্পেনের রাজা ছিলেন ১৫৫৬ খ্রিষ্টাব্দ পর্যন্ত। তার শাসনামলে হার্নান কোর্টেস এবং ফ্রান্সিসকো পিজারো আমেরিকা মহাদেশের আজটেক এবং ইনকা সম্রাজ্য স্পেনের অধিনে আনে। চার্লস ছিলেন ক্যাস্টিলের রাজা প্রথম ফিলিপ এবং রানী জোয়েনার জ্যেষ্ঠ পুত্র। ১৫০৬ খ্রিষ্টাব্দে রাজা ফিলিপের মৃত্যুর পর, চার্লস বার্গান্ডীর ডিউক হন এবং পরে ১৫১৬ খ্রিষ্টাব্দে তার মাতামহ, এরাগোনের রাজা দ্বিতীয় ফার্দিনান্দের মৃত্যুর পর তিনি তার মাতার সঙ্গে স্পেনের রাজা হন এবং দেশ শাসন করেন। ১৫১৯ খ্রিষ্টাব্দে চার্লসের পিতামহ, পবিত্র রোমান সম্রাট প্রথম মৃত্যুর পর তিনি পবিত্র রোমান সম্রাট এবং আর্চডিউক অফ অস্ট্রিয়া হন। এরপর থেকে চার্লসের রাজ্য এত বিশাল হয়েছিল যে তার রাজ্যের ক্ষেত্র ছিল প্রায় চার মিলিয়ন বর্গ কিলোমিটার যার মধ্যে ইউরোপের বেশীর ভাগ অঞ্চল এবং আমেরিকা মহাদেশের আজটেক ইনকা সম্রাজ্য অন্তর্ভুক্ত ছিল। চার্লসের শাসনামলের বেশীর ভাগ সময় অতিবাহিত হয়েছিল ইতালীয় যুদ্ধগুলোতে যেখানে তিনি তার অন্যতম অগ্রসরী ফ্রান্সের রাজা প্রথম ফ্রান্সিসের বিরুদ্ধে যুদ্ধ পরিচালনা করেন। তিনি ১৫২৯ খ্রিষ্টাব্দে অটোমান সম্রাজ্যের সুলতান প্রথম সুলাইমানকে তার রাজ্যের ভিয়েনা দুর্গ দখল করতে বাধা দেয় এবং যুদ্ধে পরাজিত করে। চার্লস ছিলেন একজন কঠোর ক্যাথলিক খ্রিষ্টান এবং এজন্য তিনি মার্টিন লুথারের প্রতিষ্ঠিত প্রোটেস্ট্যান্ট মতবাদের কঠোর বিরোধী ছিলেন। যদিও চার্লস অনেক যুদ্ধে জড়িত ছিলেন, কিন্তু তিনি সব সময় তার রাজ্যের মধ্যে শান্তি বজায় রাখার চেষ্টা করেছেন। ইংল্যান্ডের রাজা অষ্টম হেনরী এবং পারস্যের সম্রাট শাহ ইসমাইলের সঙ্গে পঞ্চম চার্লসের অনেক ভাল সম্পর্ক ছিল। পঞ্চম চার্লস ১৫৫৫ খ্রিষ্টাব্দ ২৫ অক্টোবর ডিউক অফ বার্গান্ডী, লর্ড অফ দি নেদারল্যান্ড্‌স এবং কাউন্ট প্যাল্যাটাইন অফ বার্গান্ডী হিসেবে পদত্যাগ করেন এবং এসব স্থানগুলো পরে তার জ্যেষ্ঠ পুত্র, দ্বিতীয় ফিলিপ গ্রহণ করেন। ১৫৫৬ খ্রিষ্টাব্দের ১৬ জানুয়ারি চার্লস স্পেনের রাজা হিসেবে পদত্যাগ করেন এবং দ্বিতীয় ফিলিপ তার উত্তরসূরী হন। পরে সেই বছরের ২৭ আগস্ট পঞ্চম চার্লস পবিত্র রোমান সম্রাট হিসেবে পদত্যাগ করেন। যারপর তার কনিষ্ঠ ভ্রাতা, ফার্দিনান্দ পবিত্র রোমান সম্রাট হন। পঞ্চম চার্লস, তার সব রাজকীয় স্থানগুলো থেকে পদত্যাগ করার পর, স্পেনের কাসেরেস্ (Cáceres) প্রদেশের ইয়ুস্তে নামক এক গ্রামে এক খ্রিষ্টান মন্যাসট্রিতে আশ্রয় গ্রহণ করেন। সেখানে তিনি ম্যালেরিয়া রোগে আক্রান্ত হয়ে ১৫৫৮ খ্রিষ্টাব্দের ২১ সেপ্টেম্বর আটান্ন বছর বয়সে মৃত্যুবরণ করেন। == তথ্যসূত্র == জন্ম মৃত্যু সম্রাট
'''ল্য মঁস''' () উত্তর-পশ্চিম ফ্রান্সের প্রদেশের সার্ত দেপার্ত্যমঁ-র রাজধানী। এটি প্রাক্তন মেন প্রদেশের রাজধানী ছিল। বর্তমানে এটি একটি গুরুত্বপূর্ণ রেল শিল্পকেন্দ্র। এখানে মোটরযান নির্মাণ, খামার রেল যন্ত্রপাতি, রাসায়নিক দ্রব্য, টেক্সটাইল এবং প্রক্রিয়াজাত খাদ্যের কারখানা আছে। দর্শনীয় স্থানের মধ্যে আছে ১১শ শতক থেকে ১৩শ শতকের মধ্যে আংশিক গথিক আংশিক রোমান ধাঁচে নির্মিত সাঁ জুলিয়াঁর ক্যাথিড্রাল ১০ম শতকে স্থাপিত নোত্র দাম দ্য লা কুতুর-এর গির্জা। এখানে মেন বিশ্ববিদ্যালয় (১৯৬৯) অবস্থিত। শহরের কাছেই প্রতি বছর একটি ২৪-ঘণ্টাব্যাপী মোটর প্রতিযোগিতা হয়। সেটির নামও ল্য মঁস। ল্য মঁস রোমান-পূর্ব যুগেই প্রতিষ্ঠা করা হয়েছিল। ১০৬৩ সালে উইলিয়াম দ্য কংকারার শহরটি দখল করেন। পরবর্তীতে ব্রিটেন ফ্রান্সের মধ্যে একশ বছরের যুদ্ধে শহরটিকে বহুবার অবরোধ করা হয়। জার্মানরা ১৮৭০-৭১ সালের যুদ্ধের সময় শহরটি দখল করে এবং দ্বিতীয় বিশ্বযুদ্ধের সময় আবার দখল করে। এখানে প্রায় দেড় লক্ষ লোকের বাস। এখানকার অধিবাসীরা ফরাসি ভাষাতে মঁসো ''Manceaux'' (পুরুষেরা) এবং মঁসেল ''Mancelles'' (মহিলারা) নামে পরিচিত। শহর
'''সুরজিৎ (, জনপ্রিয় বাংলা ব্যান্ডের একজন গায়ক, গান লেখক এবং যন্ত্রবিদ; সর্বোপরি তিনি ভূমি ব্যান্ডের মুখ্য গায়ক। এছাড়াও তার নিজের একক ব্যান্ড আছে যা ''সুরজিৎ বন্ধুরার'' নামে পরিচিত। তিনি রেডিও মিরচি মিউজিক আওয়ার্ড ২০১২ এর সেরা গায়ক হিসাবে নির্বাচিত হন এবং ২০১৩ সালে তার আলবাম ''ফকিরা'' সেরা আলবাম হিসাবে নির্বাচিত হয়। তিনি কয়েকটি বাংলা চলচ্চিত্রে সঙ্গীত পরিচালনাও করেন, সেগুলি হলো ইচ্ছে, মুক্তধারা হাঁদা ভোঁদা। == প্রথম জীবন == সুরজিৎ চট্টোপাধ্যায় বীরভূম জেলার রামপুরহাটে জন্ম গ্রহণ করেন। সেখানেই বিদ্যালয়ের প্রাথমিক পাঠ শেষ করে কলকাতার জুলিয়ান ডে স্কুলে ভর্তি হন। সাত বছর বিয়োস থেকে তবলা বাজানো শেখা শুরু করেন এবং এলাহাবাদ বিশ্ববিদ্যালয় থেকে সাম্মানিক সহ স্নাতক হন। তিনি তুহিন চ্যাটার্জির কাছে গিটার বাজানো শেখেন এবং পরে অমিত দত্তের কাছ থেকে আরো ভালো ভাবে গীটারের টুকিটাকি শেখেন। তিনি মহাবিদ্যালয়ে পড়তে তার প্রথম ব্যান্ডের দল, "গ্রাসরুট" (Grassroot) প্রতিষ্ঠা করেন, সেটিও অনেক সম্মান কলেজে নানা প্রতিযোগিতায় আওয়ার্ড পায়। == ভূমি == ১৯৯৯ সালে সুরজিৎ চট্টোপাধ্যায় তার বন্ধু সৌমিত্র রায়কে সঙ্গে নিয়ে ভূমি ব্যান্ড প্রতিষ্ঠা করেন। ভূমির ২৪ জুলাই ১৯৯৯ প্রথমবার জ্ঞান মঞ্চ অডিটোরিয়াম, কলকাতায় মঞ্চে অনুষ্ঠান করে। ভূমির গানের কথা গুলো অত্যন্ত সহজ সরল ভাবে ছন্দময় আবহে শহর থেকে গ্রামের সকল মানুষের কাছে পৌঁছে যায়। ভূমি মোট ১২ টি আলবাম রিলিজ করেছে। == সুরজিৎ বন্ধুরা == সুরজিৎ চট্টোপাধ্যায় ২০১২ সালে কলকাতায় কয়েকজন যন্ত্র বাদককে সঙ্গে নিয়ে তার নিজেস্ব একক ব্যান্ড সুরজিৎ বন্ধুরা প্রতিষ্ঠা করেন। তিনি রেডিও মিরচি মিউজিক আওয়ার্ড ২০১২ এর সেরা গায়ক হিসাবে নির্বাচিত হন এবং ২০১৩ সালে তার আলবাম ফকিরা সেরা আলবাম হিসাবে নির্বাচিত হয়। এই ব্যান্ড ফোক কানেকশন ২০১৬ সালে আমার পরান যাহা চায় নামে দুটি আলবাম রিলিজ করে। == তথ্যসূত্র ==
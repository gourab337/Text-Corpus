() জার্মানির বায়ার্ন অঙ্গরাজ্যের সবচেয়ে দক্ষিণ-পূর্ব প্রান্তে সীমান্তে অবস্থিত একটি হ্রদ। হ্রদটি বায়ার্নের শোনাউ আম কোনিগ্‌স্‌জে পৌর এলাকার বের্শ্‌টেসগাডেন শহরের কাছে, জার্মান আল্পস পর্বতমালাতে, অস্ট্রিয়ার জাল্‌ৎসবুর্গ শহরের ঠিক দক্ষিণে অবস্থিত। কোনিগ্‌স্‌জে জার্মানির গভীরতম হ্রদ। সর্বশেষ বরফ যুগে হিমবাহের গলনের ফলে হ্রদটির সৃষ্টি হয়। এটি ৭.৭ কিমি দীর্ঘ এবং এর সর্বাধিক প্রস্থ ১.৭ কিমি। হ্রদটি প্রায় সর্বত্র ২০০০ মিটার উঁচু জার্মান আল্পস পর্বতমালার খাড়া সব পর্বত দিয়ে ঘেরা; কেবল একদিকে হ্রদটি থেকে আখে নামের একটি বহির্গামী ধারা কোনিগ্‌স্‌জে গ্রামের পাশ দিয়ে বয়ে গেছে। হ্রদটি এর পরিষ্কার পানির জন্য বিখ্যাত। এটিকে জার্মানির সবচেয়ে পরিষ্কার হ্রদ হিসেবে দাবী করা হয়। ১৯০৯ সাল থেকে এখানে কেবলমাত্র বিদ্যুৎচালিত জলযান, বৈঠা কিংবা পেডালচালিত নৌকা চালানোর অনুমতি আছে। হ্রদ তার আশেপাশের উদ্যানগুলি পর্বতারোহী এবং পর্যটকদের মধ্যে খুবই জনপ্রিয়। হ্রদের পশ্চিম তীরের মাঝ বরাবর সেন্ট বার্টোলোমে নামের খ্রিস্টানদের বিখ্যাত তীর্থস্থানীয় গির্জাটি অবস্থিত। == গ্যালারি == বন্দর, শোনাউ আম কোনিগ্‌স্‌জে বার্টোলোমে গির্জা এবং ভাৎস্‌মান পর্বতের পূর্ব পার্শ্ব ওবার্‌জে == তথ্যসূত্র == হ্রদ হ্রদ
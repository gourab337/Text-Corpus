'''''দ্য মেমরি অফ হোয়াইটনেস''''' (ইংরেজি: ''The Memory of Whiteness'') হল কিম স্ট্যানলি রবিনসনের লেখা একটি কল্পবিজ্ঞান উপন্যাস। বইটি প্রকাশিত হয়েছিল ১৯৮৫ সালে। রবিনসনের ''মার্স'' ত্রয়ীর মতো এই উপন্যাসটিও সৌরজগতের অন্যান্য গ্রহ-উপগ্রহে মানুষের স্থাপন করা কাল্পনিক উপনিবেশের প্রেক্ষাপটে রচিত। এই উপন্যাসের বর্ণিত চরিত্রগুলি সৌরজগতের মধ্যে গ্রহ থেকে গ্রহান্তরে একটি ‘গ্র্যান্ড ট্যুরে’ বের হয়েছেন এবং এই ট্যুর উপলক্ষ্যে তারা বিভিন্ন উপনিবেশে অবতরণ করছেন। উপন্যাসে তারা যে সব গ্রহে প্ল্যানেটয়েডে উপস্থিত হন, সেগুলির বিস্তারিত বর্ণনা দেওয়া হয়েছে। এই ট্যুরের উদ্দেশ্য ছিল "হোলিওয়েলকিন অর্কেস্ট্রা" নামে একটি বাদ্যযন্ত্রের কনসার্ট। এই বাদ্যযন্ত্রটি ভবিষ্যৎকালের একটি বাদ্যযন্ত্র, যা নির্বাচিত কয়েকজন দক্ষ শিল্পীর দ্বারা বাজানো হয়। একজন সাংবাদিক সেই অর্কেস্ট্রার সঙ্গে সফরে যান। কিছুকাল বাদে তিনি একটি ষড়যন্ত্রের অস্তিত্ব আবিষ্কার করেন। তার মনে হয় ধূসর-রঙা পোষাক-পরিহিত সূর্যপূজক একদল সন্ন্যাসী এই ষড়যন্ত্রের সঙ্গে যুক্ত। এই সন্ন্যাসীরা "গ্রেজ" নামে পরিচিত। ট্যুর শেষ হয় বুধ গ্রহের কাছে একটি সৌর স্টেশনে। সেই স্টেশনটি ওই গ্রেজ সন্ন্যাসীদের মালিকানাধীন। তারাই সমগ্র সৌরজগতে শ্বেতরেখা শক্তি উৎসকে নিয়ন্ত্রণ করেন। ==তথ্যসূত্র== মার্কিন উপন্যাস ফ্যান্টাসি উপন্যাস বুধ গ্রহ উপন্যাস বিষয়শ্রেণী:কিম স্ট্যানলি রবিনসনের উপন্যাস সৌরজগৎ
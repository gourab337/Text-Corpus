'''গুয়ান মোয়ে''' (; জন্ম: ১৭ ফেব্রুয়ারি ১৯৫৫) চীনা ঔপন্যাসিক এবং ছোটগল্প লেখক। তবে, তিনি তার ডাক নাম '''''মো ইয়ান''''' নামেই সমধিক বৈশ্বিকভাবে পরিচিত হয়ে আছেন। মার্কিন টাইম সাময়িকীতে ডোনাল্ড মরিশন নামীয় এক প্রতিবেদক তাকে সবচেয়ে জনপ্রিয় নিষিদ্ধবিহীন লেখক হিসেবে উল্লেখ করেন এবং বিশ্বব্যাপী চীনা গ্রন্থস্বত্ত্ব লঙ্ঘনকারী লেখকদের চেয়ে ব্যতিক্রমরূপে বর্ণনা করেছেন। তাকে ফ্রাঞ্জ কাফকা অথবা জোসেফ হেলারের চীনের প্রত্যুত্তর হিসেবেও বিবেচনা করা হয়। == প্রারম্ভিক জীবন == ১৯৫৫ সালে মো ইয়ান শানতুং প্রদেশের ডালন শহরের গাওমি কাউন্টিতে কৃষক পরিবারে জন্মগ্রহণ করেন। ডালন শহরকে তিনি তার উপন্যাসে নর্থ-ইস্ট টাউনশীপ নামে উল্লেখ করেছেন। সাংস্কৃতিক বিপ্লবের সময় তিনি বিদ্যালয় ত্যাগ করে কারখানায় কাজ নেন। কারখানাটি পেট্রোলিয়াম উৎপাদনে ব্যবহৃত হতো। সাংস্কৃতিক বিপ্লবের পর তিনি পিপলস লিবারেশন আর্মিতে যোগ দেন। সৈনিকজীবন শুরুর পর তিনি ১৯৮১ সাল পর্যন্ত একাধারে লিখতে থাকেন। তিন বছর পর তিনি সেনাবাহিনীর সাংস্কৃতিক প্রতিষ্ঠানের বিভাগে শিক্ষকতার পদে অধিষ্ঠিত হন। ১৯৯১ সালে বেইজিং নর্মাল ইউনিভার্সিটিতে সাহিত্যে স্নাতকোত্তর ডিগ্রী অর্জন করেন। == সাহিত্য কর্ম == ''মো ইয়ান'' শব্দগুচ্ছের চীনা ভাষায় অর্থ হচ্ছে ''কথা বলো না''। এটি তার ডাক নাম। জাতীয় মানবাধিকার কমিশনের সভাপতি জিম লিচের সাথে এক সাক্ষাৎকারে তিনি নামকরণ প্রসঙ্গে বলেছেন যে শৈশবে তার বাবা-মা ১৯৫০-এর দশকে চীনের রাজনৈতিক আন্দোলনের সময়ে বাইরে কোন কথা বলতেন না। পুনর্গঠন এবং জাগরণের সময়ে চীনা ভাষায় কয়েক ডজন ছোট গল্প এবং উপন্যাস প্রকাশের মাধ্যমে লেখক হিসেবে আবির্ভূত হন। তার প্রথম উপন্যাস 'ফলিং রেইন অন স্প্রিং নাইট' ১৯৮১ সালে প্রকাশ করেন। অনেক উপন্যাসই পূর্ব এশিয়ান ভাষাবিশারদ নটরড্যাম অধ্যাপক হাওয়ার্ড গোল্ডব্লাটের সহায়তায় ইংরেজিতে অনূদিত হয়ে প্রকাশিত হয়। == নোবেল == ১১ অক্টোবর, ২০১২ সালে সুইডিশ একাডেমি মো ইয়ানের নাম ঘোষণা করে। সাহিত্যে নোবেল পুরস্কার প্রদানে 'তার সাহিত্যকর্মে রূপকথা, লোকগাঁথা, ইতিহাস এবং সমসাময়িক ঘটনাকে অলীক বাস্তবতার মাধ্যমে উপস্থাপনের অসাধারণ ক্ষমতাকে স্বীকৃতি দেয়া হয়েছে'। ৫৭ বছর বয়সে তিনি এই পুরস্কার পান। এর ফলে ১০৯তম ব্যক্তি হিসেবে তিনি সাহিত্যে নোবেল পুরস্কার পেয়েছেন। এছাড়াও চীনের মূল ভূ-খণ্ডের অধিবাসী হিসেবে তার প্রথম তার পূর্বে ২০০০ সালে চীনে জন্মগ্রহণকারী ফ্রান্সের অধিবাসী গাও জিংজিয়ান পুরস্কার লাভ করেছিলেন। সুইডিশ একাডেমির প্রধান পিটার ইংলান্ড বলেছেন, নোবেল পুরস্কার প্রাপ্তির খবর শুনে মো ইয়ান খুবই আনন্দিত এবং উৎফুল্ল হয়েছেন। সংবাদ গ্রহণের সময় তার সাথে নিজ বাড়ীতে পিতাও ছিলেন। == তথ্যসূত্র == == আরো পড়ুন == ''A Subversive Voice in China: The Fictional World of Mo Yan''. Shelley W. Chan. (Cambria Press, 2011). ''Chinese Writers on Writing'' featuring Mo Yan. Ed. Arthur Sze. (Trinity University Press, 2010). == বহিঃসংযোগ == Novelist Mo Yan Takes Aim with 41 Bombs (China Daily 27 June 2003) VÍDEO prize movie of Mo Yan জন্ম বিজয়ী সাহিত্যিক শিক্ষাবিদ ব্যক্তি
'''ইংল্যান্ড এবং ওয়েলস ক্রিকেট বোর্ড''' (ইসিবি) ইংল্যান্ড এবং ওয়েলসের ক্রিকেটের সর্বোচ্চ নিয়ন্ত্রক সংস্থা। জানুয়ারি, ১৯৯৭ তারিখে টেস্ট এবং কাউন্টি ক্রিকেট বোর্ড, জাতীয় ক্রিকেট সংস্থা ক্রিকেট কাউন্সিল সম্মিলিতভাবে একীভূত আকারে সংস্থাটি গঠন করে। যুক্তরাজ্যের অন্যান্য ক্রীড়া সংস্থার ন্যায় ইসিবি সীমিত পর্যায়ের দায়বদ্ধ প্রতিষ্ঠান হিসেবে গঠিত। লন্ডনের লর্ড’স ক্রিকেট মাঠে সংস্থার কার্যালয় রয়েছে। জানুয়ারি, ১৯৯৭ সালের পূর্বেকার ইসিবিকে বহিঃবিশ্বে তুলে ধরতেই গঠনতন্ত্র মোতাবেক বর্তমান ইসিবি বহাল রাখা হয়েছে। প্রথম-শ্রেণীর ক্রিকেটে ৩৮টি কাউন্টি দল, ক্ষুদ্র কাউন্টি এবং এমসিসি’র প্রতিনিধিগণ কর্তৃক ইসিবি পরিচালিত হয়। ১৫-সদস্যবিশিষ্ট পরিচালনা পরিষদ, প্রথম-শ্রেণীর ক্রিকেটে ফার্স্ট-ক্লাস ফোরাম এবং রিক্রিয়েশনাল ফোরামের মাধ্যমে ইসিবি প্রধান মনোনীত হন। বর্তমানে সমারসেটের জাইলস ক্লার্ক সভাপতি এবং ডেভিড কোলিয়ার প্রধান নির্বাহী হিসেবে দায়িত্ব পালন করছেন। == নিয়ন্ত্রণ == ইসিবি’র প্রধান দায়িত্ব হচ্ছে ইংল্যান্ডের জাতীয় পর্যায়ের ক্রিকেট দলকে নির্দেশনা দেয়া। নির্বাচকমণ্ডলীর সভাপতি জিওফ মিলার, প্রধান কোচ এবং অন্যান্য কোচ ইসিবি’র কর্মকর্তা হিসেবে বিবেচিত। এছাড়াও, ইসিবি ইংল্যান্ডের টেস্ট দলের বর্তমান অধিনায়ক অ্যালাস্টেয়ার কুক এবং কেন্দ্রীয় পর্যায়ে অন্যান্য চুক্তিবদ্ধ খেলোয়াড়দেরকে মনোনীত করে। পাশাপাশি লাফবোরা বিশ্ববিদ্যালয় এলাকায় অবস্থিত ইসিবি ন্যাশনাল একাডেমিকে ইসিবি নিয়ন্ত্রণ করে। ২০০৭ সালে ইসিবি’র আয় হয়েছিল মিলিয়ন £৯৩.০০ যা ২০০৬ সালে ছিল £৭৭.০০ মিলিয়ন ২০০৭ সালে আঠারোটি প্রথম-শ্রেণীর কাউন্টি দলের প্রত্যেকটিতে গড়ে £১.৭৫ মিলিয়ন প্রদান করে। এছাড়াও, ঘরোয়া ক্রিকেটের মানোন্নয়নে সরাসরি অর্থ বরাদ্দসহ প্রথম-শ্রেণীর ক্রিকেট আম্পায়ার কাউন্টি খেলাগুলোয় ফ্লাডলাইটের ব্যয়ভারও বহন করে সংস্থাটি। == তথ্যসূত্র == == আরও দেখুন == দি অ্যাশেজ ইংল্যান্ড ক্রিকেট দল লর্ড’স ক্রিকেট গ্রাউন্ড বাংলাদেশ ক্রিকেট বোর্ড আন্তর্জাতিক ক্রিকেট কাউন্সিলের সদস্যদের তালিকা প্রতিষ্ঠিত সংস্থা ক্রিকেট প্রশাসন ক্রীড়া নিয়ন্ত্রণ সংস্থা ক্রিকেট প্রশাসন ক্রীড়া নিয়ন্ত্রণ সংস্থা প্রশাসন সংগঠন
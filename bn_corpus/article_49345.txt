'''লিউ ইয়িফি''' (জন্ম: ২৫ আগস্ট ১৯৮৭), তার জন্মগত নাম '''অ্যান ফেং''' (安 风), আইনগত নাম '''লিউ জিমেইজি''' (刘 子), এছাড়াও তার স্টেজ নাম '''ক্রিস্টাল লিউ''' এর জন্য পরিচিত, হচ্ছেন একজন চীনা অভিনেত্রী, মডেল এবং গায়িকা। চীনের সবচেয়ে সুন্দরী অভিনেত্রীদের একজন বলেছিলেন, লিউ তার মিষ্টি এবং সূক্ষ্ম মনোভাবের জন্য বিনোদন শিল্পে "পরী বোন" হিসেবে ব্যাপকভাবে পরিচিত। ২০০৯ সালে, চীনের নিউ ফোর দান অভিনেত্রীদের মধ্যে একজন হিসেবে তার নাম অন্তর্ভুক্ত করা হয়। ==প্রারম্ভিক জীবন== লিউ ইয়িফি চীনের হুপেইয়ের উহানের টঙ্গজি হাসপাতালে জন্মগ্রহণ করেন এবং তার জন্মের সময় তার নাম দেওয়া হয় "অ্যান ফেং" (安 风)। তিনি হচ্ছেন তার বাবা-মায়ের একমাত্র সন্তান। তার বাবা হচ্ছেন অ্যান শাওকাং (安少康), যিনি ফ্রান্সের চীনা দূতাবাসের প্রথম সম্পাদক এবং ফরাসি ভাষা একজন অধ্যাপক ছিলেন, অন্যদিকে তার মা হচ্ছেন লিউ জিয়াওলি (刘晓莉), যিনি একজন নৃত্যশিল্পী এবং মঞ্চ অভিনয়কারী। তার যখন ১০ বছর বয়স তার বাবা-মা তখন তালাকপ্রাপ্ত হন এবং সে শুধুই তার মায়ের লালনপালনে তার শৈশব অতিবাহিত করেছিল। একই বছর, তিনি তার মায়ের পারিবারিক নাম গ্রহণ করেন এবং তার আইনগত নাম "লিউ জিমেইজি"-এ রূপান্তরিত করেন। অতঃপর তিনি গান, নাচ এবং পিয়ানো বাজাতে প্রশিক্ষণ গ্রহণ শুরু করেন এবং একই সাথে তিনি মডেলিংও শুরু করেন। তার ধর্মপিতা চেন জিনফি (陈金飞), বেইজিং টঙ্গিং ইনভেস্টমেন্ট গ্রুপ (北京 投资 集团)-এর একজন চেয়ারম্যান ছিলেন। লিউ ইয়িফি যখন মাত্র ১১ বছর বয়সী ছিলেন, তখন তার মা নিউ ইয়র্ক সিটিতে চলে যান, যেখানে তিনি লুই পাস্তুর মিডিল স্কুলে ৬৭-এ ভর্তি হন। ২০০২ সালে তিনি অভিনয়ে্র জগতে তার কর্মজীবন শুরু করার জন্য চীনে ফিরে যান এবং তার স্টেজ নাম "লিউ ইয়িফি" (刘亦菲) গ্রহণ করেন। কয়েক সপ্তাহ পরে, লিউ ইয়িফি ১৫ বছর বয়সে পারফরমেন্স ইন্সটিটিউট অফ বেইজিং ফিল্ম অ্যাকাডেমিতে স্বীকৃত হন এবং ২০০৬ সালে উক্ত একাডেমী থেকে স্নাতক সম্পন্ন করেন। ==ক্যারিয়ার== ===২০০৩–২০০৬: উদীয়মান জনপ্রিয়তা=== বেইজিং চলচ্চিত্র একাডেমিতে তার ভর্তি পরপরই, লিউ ইয়িফি বিভিন্ন টেলিভিশন সিরিজে অভিনয় করার প্রস্তাব পান। তিনি ঝাং হেনশুইয়ের উপন্যাস উপর ভিত্তি করে দ্য স্টোরি অফ নোবেল ফ্যামিলি (২০০৩)-এ অভিনয় করার মাধ্যমে প্রথম টেলিভিশন অনুষ্ঠানে উপস্থিত হন। সিরিজটি সিসিটিভিতে সর্বোচ্চ রেটিং অর্জন করে এবং দর্শকদের কাছ থেকে ইতিবাচক রিভিউ অর্জন করে। একই বছর, তিনি একই শিরোনামে লুই চায়ের উপন্যাস ডেমি-গডস এন্ড সেমি-ডেভিলস-এ "ওয়াং ইয়ান"-এর চরিত্রে অভিনয় করার জন্য ঝাং জিঝং দ্বারা নির্বাচিত হয়। এই সিরিজটি তাইওয়ানে সম্প্রচারিত হয় এবং তা ৫.৬৯ রেটিং অর্জন করে, যা তাইওয়ানের সর্বোচ্চ-মানের নাটকে পরিণত হয়। ওয়াং ইয়ানের চরিত্রে লিউ ইয়িফি অভিনয়ের মাধ্যমে মিডিয়া এবং তার ভক্তদের দ্বারা "পরী বোন" ডাক নাম অর্জন করেছেন। ==তথ্যসূত্র== ==বহিঃসংযোগ== ব্যক্তি জন্ম
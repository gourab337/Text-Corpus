'''আদিয়ামান''' তুরস্কের দক্ষিণাঞ্চলের আদিয়ামান প্রদেশের রাজধানী প্রধান শহর। এটি তুরস্কের অন্যতম দ্রুত বর্ধমান শহর। আদিয়ামানের জনসংখ্যা ১৯৯০ সালের ১,০০,০৪৫ থেকে ২০০৯-এ বৃদ্ধি পেয়ে ১,৯৮,৪৩৩-তে পরিণত হয়েছে। আদিয়ামানের কৃষিভিত্তিক অর্থনীতি ইউফ্রেটিস নদীকে কেন্দ্র করে গড়ে উঠেছে। আদিয়ামান শিল্পায়িত শহর নয়, গাধা বা খচ্চরের পিঠে চড়ে মানুষের ভ্রমণ এখনও এই অঞ্চলে একটি সাধারণ দৃশ্য। আতাতুর্ক জলাধার আদিয়ামানের নিকটেই, তাই সেচ কৃষিখাতে আরও অধিক বিনিয়োগের মাধ্যমে শহরটির অর্থনীতি শক্তিশালী হয়ে উঠতে পারে। এই শহরের অধিকাংশ মানুষ ইসলাম ধর্মাবলম্বী, ধার্মিক এবং রক্ষণশীল। আদিয়ামানে মদ, বিয়ার বা আধুনিক জীবনের বিভিন্ন প্রয়োজনীয় উপকরণ যেমন- ক্যাফে, সিনেমা, থিয়েটার ইত্যাদি পাওয়া যায় না। এখানকার রন্ধনশৈলী তুরস্কের রন্ধনশৈলীর অনুরূপ। আদিয়ামানের লোকনৃত্য তুরস্কে বেশ জনপ্রিয়। এই নৃত্যে ঐতিহ্যবাহী পোশাক পরিধান করা হয়। আদিয়ামানস্পোর এই শহরের একটি ফুটবল দল। == তথ্যসূত্র == == বহিঃসংযোগ == সরকারি ওয়েবসাইট শহর
'''যত দূর মনে পড়ে''' (ইংরেজি ভাষায় Jata Dur mone Pore Rajnaitik Atmakathan) ভারতের রাজনীতিবিদ এবং পশ্চিমবঙ্গের মুখ্যমন্ত্রী জ্যোতি বসু লিখিত আত্মজীবনীমূলক মুদ্রিত গ্রন্থ। অনুশিরোনামসহ গ্রন্থটির পূর্ণ শিরোনাম ''যত দূর মনে পড়ে রাজনৈতিক আত্মকথন''। কলকাতার ন্যাশনাল বুক এজেন্সি প্রাইভেট লিমিটেড, ১২ বঙ্কিম চাটার্জি স্ট্রীট, কলকাতা ৭০০০৭৩ এর প্রকাশক। ১৯৯৮ খ্রিস্টাব্দের জানুযারী মাসে গ্রন্থটি প্রখম প্রকাশিত হয়। প্রথম প্রকাশের সময় এটি ছিল শক্ত-বাঁধাই। প্রথম পেপারব্যাক সংস্করণ প্রকাশিত হয় ১৯৯৮ খ্রিস্টাব্দের এপ্রিল মাসে। গ্রন্থটি জনপ্রিয়তা লাভ করে। এই সংস্করণের ষষ্ঠ মুদ্রণ প্রকাশিত হয় ২০০৬ খ্রিস্টাব্দের অক্টোবর মাসে। গ্রন্থটির পরিমার্জিত কিছুটা পরিবর্ধিত দ্বিতীয় সংস্করণ প্রকাশিত হয় ২০০৬ খ্রিস্টাব্দের আগস্ট মাসে। এর পরবর্তী মুদ্রণ (ধারাবাহিক হিসেবে ৮ম মুদ্রণ) প্রকাশিত হয় ২০০৭-এর আগস্টে। গ্রন্থটির প্রচ্ছদ এঁকেছেন মনীষ দেব। == বিষয়বস্তু== ৫৭২ পৃষ্ঠার গ্রন্থের মূল্য রাখা হয় ১২০ টাকা। গ্রন্থটিতে কোন সূচীপত্র নেই, শুরুতে একটি ক্ষুদ্র ভূমিকা আছে। ছাড়া বিভিন্ন স্থানে কিছু ঐতিহাসিক ছবি (ফটো) সংযোজন করা হয়েছে। গ্রন্থে কোন পর্ব বিভজান না-থাকলেও বিভিন্ন অংশের বা পরিচ্ছেদের বিষয়নাম দেয়া হয়েছে। যেমন প্রথমেই সূচনাংশের পরে আছে 'ছেলেবেলা'। এরপর 'বিলেতে', 'লন্ডন মজলিশ', 'দেশে ফিরলাম', 'শ্রমিক সংগঠনে', 'আইনসভায়', 'ছেচল্লিশের 'দেশভাগ, স্বাধীনতা' ইত্যাদি। গ্রন্থটি শেষ হয়েছে 'ষোড়শ কংগ্রেস' শিনোরামের পরিচ্ছেদ দিয়ে যাতে ১৯৯৮ খ্রিস্টাব্দে কলকাতায় অনুষ্ঠিত ভারতীয় কমিউনিস্ট পার্টির ১৬শ কংগ্রেসের ওপর আলোকপাত করা হয়েছে। গ্রন্থে তাঁর জীবনের শেষ ১৩ বৎসরের কোন বিবরণী পাওয়া যাবে না। ২০০০ খ্রিস্টাব্দে তিনি স্বাস্থ্যগত কারণে পশ্চিমবঙ্গের মুখ্যমন্ত্রীর দায়িত্বভার পরিত্যাগ করেন। এই অবসরকালীন সময়ের ধারাচিত্রও গ্রন্থে পাওয়ার অবকাশ নেই। গ্রন্থটি স্বাধীনতাউত্তর ভারতের রাজনীতির একটি প্রামাণ্য দলিল যদিও এতে স্বাভাবিকভাবেই লেখকের নিজস্ব দৃষ্টিভঙ্গী মতামত প্রতিফলিত হয়েছে। ==তথ্যসূত্র==
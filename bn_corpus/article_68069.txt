'''পরিচয়''' হল একটি গেটওয়ে সার্ভার যা বাংলাদেশের নির্বাচন কমিশনের জাতীয় ডেটাবেসের সঙ্গে সংযুক্ত। ২০১৯ খ্রীস্টাব্দের ১৭ই জুলাই এটি চালু করা হয়। বাংলাদেশের নাগরিকদের জাতীয় পরিচয়পত্র যাচাইয়ের নিমিত্তে একই সাথে একটি মোবাইল অ্যাপও উদ্বোধন করা হয়। কোনো ব্যক্তি বা সরকারি বেসরকারি উভয় সংস্থা পোর্টালটিতে নিবন্ধনের মাধ্যমে এবং নির্দিষ্ট ফির বিনিময়ে সহজেই বাংলাদেশের জাতীয় পরিচয়পত্র ধারণকারী কোন নাগরিকের তথ্য যাচাই করতে পারবেন। ফলে দেশের সরকারি, বেসরকারি বা ব্যক্তিগত যেকোন সংস্থা তাদের গ্রাহকদের জাতীয় পরিচয়পত্রের (এনআইডি) তথ্য যাচাই করে সহজে এবং দ্রুত সময়ে সেবা দিতে পারবে। তবে ব্যক্তিগত ব্যবহারের সুবিধাটি এখনও চালু করা হয় নি। ==কাজ== ম্যানুয়াল প্রক্রিয়ায় জাতীয় পরিচয়পত্রের তথ্য যাচাইয়ের ক্ষেত্রে নির্বাচন কমিশনের ওয়েবসাইটে লগ ইন করতে হয়। ম্যানুয়াল প্রক্রিয়ায় থেকে কর্ম দিবস লেগে যায়। কিন্তু ''পরিচয় গেটওয়ে'' ব্যবহার করলে কাজের জন্য কোনো মানুষের প্রয়োজন পড়েনা, সফটওয়্যারের মাধ্যমে সার্ভারটির সঙ্গে সংযোগ স্থাপন করলেই জাতীয় আইডি শনাক্তের ফলাফল সঙ্গে সঙ্গে পাওয়া যাবে। এনআইডি-তে একজন নাগরিকের প্রায় ২৫ ধরনের তথ্য থাকলেও এই ওয়েবসাইট অ্যাপের মাধ্যমে আপাতত পাঁচ-ছয়টি তথ্য যেমন— নাগরিকের নাম, বাবা মায়ের নাম-ঠিকানা, জন্ম তারিখ যাচাই করা যাবে। নির্বাচন কমিশনের এনআইডি ডাটাবেসে সকলের প্রবেশের সুযোগ না থাকায় অনেক প্রতিষ্ঠান তাদের গ্রাহকদের এনআইডি যাচাই করতে পারতেন না। এই ব্যবস্থা চালুর ফলে ব্যাংক অ্যাকাউন্ট, ডিজিটাল ওয়ালেট সহ অন্যান্য যেসব ক্ষেত্রে জাতীয় পরিচয়পত্র যাচাইয়ের আবশ্যকতা রয়েছে সেসব ক্ষেত্রে কাজের গতি বৃদ্ধি পাবে। ==অফিসিয়াল ওয়েবসাইট== ==তথ্যসূত্র== পরিচয়: এই অ্যাপ দিয়ে কী তথ্য, কীভাবে যাচাই করা যাবে? বিবিসি নিউস বাংলা, ১৮ জুলাই ২০১৯ সহজে জাতীয় পরিচয়পত্র যাচাই, প্রথম আলো, ১৬ জুলাই ২০১৯ চালু হলো গেটওয়ে সার্ভার 'পরিচয়', ডিবিসি নিউস, ১৭ জুলাই, ২০১৯ এনআইডি যাচাইয়ের গেটওয়ে ‘পরিচয়’ উদ্বোধন করলেন সজীব ওয়াজেদ, দেশটিভি, ১৮ জুলাই, ২০১৯ চালু হলো জাতীয় পরিচয়পত্র যাচাইয়ের গেটওয়ে ‘পরিচয়’, কালের কণ্ঠ অনলাইন, ১৭ জুলাই, ২০১৯ ==আরও পড়ুন== *বাংলাদেশী জাতীয় পরিচয় পত্র
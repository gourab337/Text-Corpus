'''রিতেশ থাপা''' (জন্ম অক্টোবর ১৯৮৪) নেপাল এর একজন আন্তর্জাতিক ফুটবল খেলোয়াড়। তার জন্মস্থান নেপালের ইতাহারি অঞ্চলে। তিনি একজন গোলরক্ষক। ২০০৩ সালে তিনি নেপাল জাতীয় ফুটবল দল এর হয়ে প্রথম আন্তর্জাতিক ম্যাচ খেলেন। তবে, ম্যাচ ফিক্সিং প্রমাণিত হওয়ায় ২০১৫ সালের পর থেকে তিনি নেপালের এবং আন্তর্জাতিক পর্যায়ের সকল ধরনের ফুটবল থেকে নিষিদ্ধ। নিষিদ্ধ হওয়ার পূর্বে তিনি নেপাল পুলিশ ক্লাব এর হয়ে নেপালের ঘরোয়া ফুটবলে খেলতেন। ==ক্লাব ক্যারিয়ার== রিতেশ থাপা সিনিয়র পর্যায়ে ফুটবল শুরু করেন ২০০০ সালে। সে সময় তিনি যোগ দেন, নেপালের থ্রি স্টার ক্লাবে। থ্রি স্টার ক্লাবের হয়ে তিনি, বছর ঘরোয়া ফুটবলে খেলেন। এরপর ২০০৪ সালে তিনি থ্রি স্টার ক্লাব ছেড়ে নেপাল পুলিশ ক্লাব দলে যোগ দেন। নেপাল পুলিশ ক্লাব দলের হয়ে তার দলীয় এবং ব্যাক্তিগত অর্জন অনেক। এর মধ্যে সবচেয়ে উল্লেখযোগ্য হল ২০০৭ এএফসি প্রেসিডেন্টস কাপ টুর্নামেন্টে, দলের হয়ে রানার্স-আপ হওয়া। এর পাশাপাশি ক্লাবটির হয়ে তিনি বার নেপালের মার্টায়ারস মেমোরিয়াল এ-ডিভিশন লীগ এর শিরোপা জিতেছেন।২০১৫ সালে ম্যাচ ফিক্সিংয়ের দায়ে নিষিদ্ধ হওয়ার আগে তিনি এই ক্লাবের হয়ে ১১ বছর খেলেছেন। ==আন্তর্জাতিক ক্যারিয়ার== ২০০৩ সালের ২৯ সেপ্টেম্বর রিতেশ থাপার আন্তর্জাতিক ফুটবলে অভিষেক হয়। তিনি সেই ম্যাচে বদলি হিসেবে নামেন, যদিও সেই দিনটি ছিল নেপালের ফুটবল ইতিহাসে সবচেয়ে কলংকময় দিন। সেই ম্যাচটি ছিল ২০০৪ এএফসি এশিয়ান কাপ বাছাইপর্ব এর একটি ম্যাচ এবং প্রতিপক্ষ ছিল দক্ষিণ কোরিয়া। ম্যাচটি নেপালের ফুটবল ইতিহাসের সবচেয়ে বাজে ম্যাচ ছিল। তারা সেই ম্যাচে ১৬-০ ব্যবধানে পরাজিত হয়, যা এখন পর্যন্ত নেপালের ফুটবল ইতিহাসের সবচেয়ে বড় ব্যবধানে পরাজয়। ওই ম্যাচে রিতেশ থাপা, ম্যাচের মধ্য বিরতির পর, নিয়মিত গোলরক্ষক উজ্জ্বল মন্ধর এর বদলি হিসেবে নেমেছিলেন। ২০১২ নেহেরু কাপ টুর্নামেন্টে থাপা, ম্যাচ খেলেন এবং এর একটিতে হলুদ কার্ড দেখেন। নেপাল দলের হয়ে তিনি, নিষিদ্ধ হওয়ার আগ পর্যন্ত ১২টি ম্যাচে অংশ নিয়েছিলেন। ==খেলার ধরণ== পরিশ্রমী এবং নির্ভরযোগ্য খেলোয়াড় হিসেবে স্কোয়াডে রিতেশ থাপার সুখ্যাতি রয়েছে এবং মাঠেও তার প্রতিফলন দেখা যায়। কিন্তু খেলার সময় তার মনোযোগের ঘাটতি লক্ষ্য করা যায়। ==ম্যাচ ফিক্সিংয়ের অভিযোগ== ২০১৫ সালের ১৪ অক্টোবর তারিখে, নেপাল পুলিশ ঘরোয়া আন্তর্জাতিক পর্যায়ে ম্যাচ ফিক্সিংয়ের সাথে জড়িত সন্দেহে রিতেশ থাপাসহ সাগর থাপা, সন্দীপ রাই, বিকাশ সিং ছেত্রী এবং থ্রি স্টার ক্লাব এর সাবেক কোচ অঞ্জন কেসি কে গ্রেপ্তার করে। ২০১৫ সালের ১৯ অক্টোবর এশিয়ান ফুটবল কনফেডারেশন (এএফসি) রিতেশ থাপাসহ বাকি জনকে সকল ধরনের ফুটবল হতে নিষিদ্ধ করে। == তথ্যসূত্র== জন্ম ব্যক্তি ফুটবল খেলোয়াড় ফুটবল খেলোয়াড় গোলরক্ষক
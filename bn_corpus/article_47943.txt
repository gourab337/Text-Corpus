'''ধূসরের বর্ণচ্ছটা''' হলো ধূসর রঙের বিভিন্ন শেড বা ছটা, যার মধ্যে আছে সাদা-কালোর ঠিক মাঝামাঝি নিবর্ণী (achromatic) গ্রেস্কেল শেড এবং কাছাকাছি কম বর্ণময়তার (colorfulness) রঙসমূহ। এরূপ অসংখ্য রঙের মধ্যে বাছাইকৃত কিছু নিচে দেখানো হলো। উল্লেখ্য, এখানে রঙনামগুলোর প্রথম "লিখিত" ব্যবহারের সময়কাল দেয়া হয়েছে, কথ্যভাষায় সেগুলো আরো আগেই ব্যবহৃত হতে পারে। ==কম্পিউটারে ওয়েব রঙ ধূসরের তালিকা== নিম্নোক্ত তালিকাটিতে কম্পিউটারে ব্যবহৃত ধূসর (gray) ওয়েব রঙসমূহ দেখানো হয়েছে। ''নিবর্ণী ধূসর'' হলো এমন ধূসর রঙ যেটায় লাল, সবুজ নীল রঙের কোডগুলোর মান সমান থাকে। ওয়েব রঙ ''gray'', ''gainsboro'', ''light gray'', ''dark gray'' এবং ''dim gray'' সবগুলোই নিবর্ণী রঙ। ''বর্ণীয় ধূসর'' হলো এমন ধূসর রঙ যেটাতে লাল, নীল, সবুজ কোড সমান নয়, তবে কাছাকাছি মানের, ফলে এটা ধূসরের একটি ছটায় পরিণত হয়। HTML color name Sample Hex triplet By name By hex triplet gainsboro #DCDCDC lightgray #D3D3D3 silver #C0C0C0 darkgray #A9A9A9 gray #808080 dimgray #696969 lightslategray #778899 slategray #708090 darkslategray #2F4F4F ==সাদা এবং কালো== সাদা কালো রঙদুটোকে সাধারণত ধূসরের ছটা বলে ভাবা হয় না। তবে তাদেরকে নিবর্ণী ধূসরের ছটা ভাবা যেতে পারে, কারণ দুটি রঙেই লাল, সবুজ, নীলের পরিমাণ সমান। নিবর্ণী রঙ মানদণ্ডে সাদা আছে সর্বোচ্চ শীর্ষস্থানে, আর সর্বনিম্ন তলায় আছে কালো। এদের মধ্যবর্তী সব রঙকেই নিবর্ণী ধূসরের বিভিন্ন টোন হিসেবে ভাবা হয়। নিবর্ণী রঙের কোনো হিউ না থাকায় এসবের হিউ কোড (h code) ফাঁকা বা ড্যাশ চিহ্ন দিয়ে রাখা হয়। ===সাদা=== '''সাদা''' একটি রঙ। যে উজ্জ্বল আলো মানব চোখের তিনরকম কোণ কোষকে সমপরিমাণে উদ্দীপ্ত করে তা মস্তিষ্কে সাদা রঙ দেখার অনুভূতি সৃষ্টি করে। সাদা দৃশ্যমান উদ্দীপনায় (stimulation) হিউ ধূসরতা থাকেনা। বাস্তব রঙসমূহের মধ্যে সাদা সবচেয়ে হালকা বা মৃদু। ===কালো=== '''কালো''' সেসব বস্তুর রঙ যেগুলো দৃশ্যমান বর্ণালীতে কোনো আলো প্রতিফলিত করে না; আলোর সম্পূর্ণ কম্পাঙ্কই কালো শোষণ করে নেয়। বাস্তব রঙসমূহের মধ্যে কালো সর্বাধিক গাঢ়। ==নিবর্ণী ধূসর== নিবর্ণী ধূসর হচ্ছে সেসব রঙ যাদের আরজিবি (লাল, সবুজ, নীল) মান সমান। এসব রঙের কোনো হিউ না থাকায় হিউ কোডের স্থানে ড্যাশ চিহ্ন দিতে হয়। নিবর্ণী রঙসমূহ বর্ণগোলকের অক্ষ বরাবর থাকে, দক্ষিণ মেরুতে সাদা এবং উত্তর মেরুতে কালো। সাদা হতে কালো পর্যন্ত বিভিন্ন নিবর্ণী ধূসরের টোনসমূহ সজ্জিত থাকে। ===গেইনসবোরো (Gainsboro)=== ডানে দেখানো ওয়েব রঙটি '''গেইনসবোরো''' (gainsboro)। এটি ধূসরের একটি ফিকে টোন। ১৯৮৭ সালে এক্স11 রঙনাম গঠনের সময় গেইনসবোরো তাতে অন্তর্ভুক্ত হয় এবং তার আগে এটির ব্যবহারের কোনো প্রমাণ পাওয়া যায়নি। ===ফিকে ধূসর (Light gray)=== ডানে দেখানো রঙটি ওয়েব রঙ '''ফিকে ধূসর''' (light gray)। ===রূপালী (Silver)=== ওয়েব রঙ '''রুপালি''' (silver) ডানে দেখানো হলো। এটি মূলত রূপা ধাতুর রঙ। রূপালী মেটালিক বা ধাতব রঙ হবার কথা, কিন্তু কম্পিউটারের চ্যাপ্টা পর্দায় মেটালিক রঙ দেখানোর কোনো কৌশল নেই। ===মধ্যম ধূসর (Medium gray) (X11: gray)=== ডানপাশে দেখানো রঙটি '''মধ্যম ধূসর''' (medium gray) বা এক্স11 রঙনাম অনুসারে শুধু ''gray'' যা নিচে প্রদর্শিত HTML বা CSS ধূসরের চেয়ে হালকা। এক্স11তে রঙটির স্থানাঙ্ক নির্ধারণ করা হয়েছে 190, যাতে 2-বিটের গ্রেস্কেল ডিসপ্লেতে এটিকে সাদা হিসেবে না দেখায়। এক্স১১ HTML/CSS-এ সাংঘর্ষিক রঙসমূহ তালিকাটিতে এরকম অন্যান্য সাংঘর্ষিক রঙগুলো দেখুন। ===গাঢ় মধ্যম ধূসর (Dark medium gray) (X11: dark gray)=== ডানপাশের রঙটি '''গাঢ় মধ্যম ধূসর''' (dark medium gray) বা এক্স11 অনুসারে ''গাঢ় ধূসর'' (dark gray)। তবে নিচের HTML/CSS ধূসরের চেয়ে এটি বেশি হালকা, কারণ উপরোক্ত ''এক্স11 ধূসরের'' মাত্রাভেদে এটিকে ''গাঢ় ধূসর'' বলা হয়। ===স্প্যানিশ ধূসর (Spanish gray)=== '''স্প্যানিশ ধূসর''' (Spanish gray) রঙটিকে স্পেনীয় ভাষায় বলে ''গ্রিস'', রোসা গ্যালেগো এবং জুয়ান কার্লোস সান্জের সংকলিত রঙ-অভিধান ''Guía de coloraciones'' (বর্ণায়ন বিষয়ক গাইড) (২০০৫) হিস্পানোভাষী দুনিয়ায় খুবই জনপ্রিয়। ===ধূসর (Gray)=== ডানে '''ধূসর''' (gray) রঙটি দেখানো হয়েছে। ''gray'' রঙনাম হিসেবে ইংরেজিতে প্রথম ব্যবহৃত হয় ৭০০ খ্রিষ্টাব্দে। ধূসরের (HTML ধূসর) এই টোনটি সাদা কালোর মাঝখানে বলে সারা বিশ্বে এটিকে আদর্শ ধরা হয়। ===পাণ্ডুর ধূসর (Dim gray)=== ডানের রঙটি ওয়েব রঙ '''পাণ্ডুর ধূসর''' (Dim gray)। এটি ধূসরের একটি গাঢ় টোন। ===ডেভির ধূসর (Davy's gray)=== '''ডেভির ধূসর''' (Davy's gray) একটি গাঢ় ধূসর রঙ যা স্লেটের গুঁড়ো, লৌহ অক্সাইড এবং কার্বন ব্ল্যাক থেকে তৈরি করা হয়। সতেরো শতকের ইংরেজ চিত্রশিল্পী হেনরি ডেভির নামানুসারে এর নাম দেয়া হয়েছে। ইংরেজি রঙনাম হিসেবে ''ডেভির ধূসরের'' প্রথম ব্যবহার হয় ১৯৪০ সালের দিকে। ===জেট (Jet)=== '''জেট''' (Jet) রঙটি ডানে দেখানো হলো। এটি মিনারেলঅয়েড জেটের রঙ। ''জেট'' ইংরেজিতে রঙনামরূপে প্রথম ব্যবহৃত হয় ১৪৫০ সালে। ===মধ্যধূসর (Middle gray)=== মধ্যধূসর একটি টোন যা অনেকটা সাদা কালোর মাঝামাঝি থাকে। এখানে কিছু উদাহরণ দেখানো হলো; গভীরতর তথ্যের জন্য মূল নিবন্ধ দেখুন। Middle gray as defined by Relative whiteness (≙ CIEXYZ luminance) sRGB brightness CIELAB lightness gamma correction RGB value for sRGB monitors Appearance if viewed in sRGB Geomean of 60:1 12.91% 39.46% 42.63% 2.95 or #656565 L*a*b 18.42% 46.63% 50.00% 2.44 or #777777 18% gray card 20.00% 48.45% 51.84% 2.32 or #7C7C7C sRGB 21.40% 50.00% 53.39% 2.22 or #808080 Mac, pre-OS 10.6 28.72% 57.23% 60.53% 1.80 or #929292 Absolute whiteness 50.00% 73.54% 76.07% 1.00 or #BCBCBC ==অফ গ্রে== অফ-গ্রে হলো সেসব রঙ যেগুলো নিবর্ণী ধূসরের খুব কাছাকাছি, তবে তাদের লাল, সবুজ নীলের কোড সমমানের নয়। ===প্লাটিনাম (Platinum)=== '''প্লাটিনাম''' (Platinum) ফিকে ধূসরাভ-সাদা রঙের একটি ধাতব টিন্ট যা প্লাটিনাম ধাতুর অনুরূপ। এটি ধাতব রঙ হবার কথা হলেও সমতল কম্পিউটার স্ক্রিনে ধাতব রঙ দেখানোর কোনো ক্রিয়াকৌশল নেই। ইংরেজি রঙনাম হিসেবে ''প্লাটিনাম'' প্রথম লিখিতভাবে ব্যবহৃত হয় ১৯১৮ সালে। প্লাটিনাম স্ফটিকসমূহ ===ছাই ধূসর (Ash gray)=== ডানে প্রদর্শিত রঙটি '''ছাই ধূসর''' (Ash gray)। ছাইয়ের স্বাভাবিক রঙের নাম দেয়া হয়েছে ''ছাই-ধূসর''। ১৩৭৪ সালে প্রথম লিখিতভাবে ''অ্যাশ গ্রে'' রঙনামটি ইংরেজিতে ব্যবহৃত হয়। ক্যাম্পফায়ারের পর আবশিষ্ট কাঠের ছাই ===ব্যাটলশিপ গ্রে (Battleship gray)=== '''ব্যাটলশিপ গ্রে''' (battleship gray) রঙটি ডানে দেখানো হয়েছে। এর এমন নাম দেয়ার কারণ, লৌহ ইস্পাতনির্মিত যুদ্ধজাহাজ বা ব্যাটলশিপে যে মরিচারোধী অভ্রপূর্ণ হেমাটাইট রঙ ব্যবহৃত হতো তার বর্ণ ছিল এমন। ===ছাই-পেতল (Gunmetal)=== '''ছাই-পেতল''' (gunmetal) রঙটি ডানে দেখানো হলো। ''ছাই-পেতল'' বলতে আসলে ধূসরের নীলাভ-পার্পল আমেজবিশিষ্ট ছটাকেও বোঝাতে পারে। ===নিকেল (Nickel)=== '''নিকেল''' (Nickel) নিকেল ধাতুর অনুরূপ একটি রঙ। এটি ধাতব রঙ হবার কথা হলেও সমতল কম্পিউটার স্ক্রিনে ধাতব রঙ দেখানোর কোনো ক্রিয়াকৌশল নেই। ===চারকোল (Charcoal)=== '''চারকোল''' (Charcoal) রঙটি পোড়া কাঠের গাঢ় ধূসর রঙের সাথে সাদৃশ্যপূর্ণ। ইংরেজি রঙনাম হিসেবে ''চারকোল'' প্রথম নথিভুক্ত হয় ১৬০৬ সালে। রঙের তথ্যসূত্র: ISCC-NBS Dictionary of Color Names (1955)--Color Sample of Charcoal (color sample #187). ==শীতল ধূসরসমূহ== ''শীতল ধূসর'' হলো লক্ষণীয় নীলাভ ধূসর, ধূসরাভ সায়ান, সবুজাভ ধূসর বা বেগুনিভ ধূসর। ===হিমধূসর (Cool gray)=== '''হিমধূসর''' (Cool gray/Cool grey) নীলরঙ-মিশ্রিত একটি মধ্যম-ফিকে ধূসর রঙ। এটি একটি অনুজ্জ্বল ছায়ারূপ। এই রঙটি নিম্নোক্ত ওয়েবসাইটের নমুনা #203 ("ধূসর নীল" বলে কথিত) অভিন্ন: ISCC-NBS Dictionary of Colo(u)r Names (1955), website for stamp collectors to evaluate the colors of their stamps. কবি জর্জ স্টারলিং তার একটি কবিতায় সান ফ্রান্সিসকোকে বলেছিলেন ''ভালোবাসার হিমধূসর শহর'' (''Cool Grey City of Love'') এখানে ''হিমধূসর'' বলতে শহরটির নিয়মিত ঘন কুয়াশার কথা ইঙ্গিত করা হয়েছে। ===ক্যাডেট ধূসর (Cadet gray)=== '''ক্যাডেট ধূসর''' (Cadet gray) ধূসরের একটি আবছা নীলাভ ছটা। ইংরেজি রঙনাম হিসেবে এর প্রথম ব্যবহার হয় ১৯১২ সালে। ১৯১২ সালের পূর্বে ''ক্যাডেট গ্রে'' বলতে একধরনের সামরিক ইউনিফর্ম বোঝাতো। কনফেডারেট আর্মির ইউনিফর্মের রঙ হিসেবে এটি বিখ্যাত। ১৮১৫ সালের আগে থেকেই এটি ছিল ইউএস মিলিটারি একাডেমী (ওয়েস্ট পয়েন্ট) এর ইউনিফর্মের রঙ। ===নীলাভ-ধূসর (Blue-gray)=== ১৯৫৮ থেকে ১৯৯০ পর্যন্ত (Blue-Gray) ছিল একটি ক্রেয়োলা রঙ। ===সিন্ধুনীল (Glaucous)=== '''সিন্ধুনীল''' (Glaucous; লাতিন ''glaucus'' থেকে, যার অর্থ "নীলাভ-ধূসর", মূল উৎস গ্রীক ''glaukos'') ব্যবহার করা হয় কোনো উদ্ভিদ বা পাখির ফিকে ধূসর বা নীল ত্বকের কথা বোঝাতে। যেমন সিন্ধুনীল গাংচিল (''Larus hyperboreus''), সিন্ধুনীল-পাখা গাংচিল (''Larus glaucescens''), সিন্ধুনীল ম্যাকাও glaucus''), এবং সিন্ধুনীল ট্যানাজার (''Thraupis glaucocolpa''). ===স্লেট ধূসর (Slate gray)=== '''স্লেট ধূসর''' (Slate gray) হালকা আসমানি আভার ধূসর রঙ যা সাধারণত স্লেটে দেখা যায়। ইংরেজি রঙনাম হিসেবে এর প্রথম নথিভুক্ত ব্যবহার হয় ১৭০৫ সালে। ===ধূসর-সবুজ (Gray-green)=== '''ধূসর-সবুজ''' (Gray-green) (একে as বা বলা হয়) একটি সবুজাভ ধূসর রঙ। রঙের তথ্যসূত্র: The ISCC-NBS Dictionary of Colo(u)r Names (1955) ===ম্যারেঙ্গো (Marengo)=== (Marengo) হলো ধূসর (কালোতে ধূসর আমেজ) বা নীল রঙের একটি ছটা। একে কখনোবা ভেজা অ্যাস্ফাল্টের রঙও বলা হয়ে থাকে। ==উষ্ণ ধূসরসমূহ== ''উষ্ণ ধূসর'' হলো সেসব রঙ যেগুলো লক্ষণীয় মাত্রায় বাদামি, পিঙ্কাভ, বা লালাভ পার্পল ধূসর। বাদামি রঙটিও কমলার একটি গাঢ় ছায়ারূপ। গোলাপি, লাল আম্বর রঙের গাঢ় ছায়ারূপগুলোও এর অন্তর্ভুক্ত। পিঙ্কের মধ্যে আছে গোলাপি, লাল কমলার হালকা টোনসমূহ। ধূসরের সাথে মেশালে এগুলো উষ্ণ ধূসর হয়ে ওঠে। ===পুস (Puce)=== '''পুস''' (Puce) হলো নীলমাছির ().flea ফরাসি নাম। ১৪শ শতক থেকে ফ্রান্সে "পুস" রঙনাম হিসেবে ব্যবহৃত হচ্ছে। ===স্ফটিক গোলাপি (Rose quartz)=== গোলাপি রঙের একটি ধূসরাভ টোনকে বলে There is grayish tone of rose called '''স্ফটিক গোলাপি''' (rose quartz)। ''রোজ কোয়ার্টজ'' ইংরেজি রঙনামরূপে লেখায় প্রথম ব্যবহৃত হয় ১৯২৬ সালে। ===মেটে ধূসর (Cinereous)=== '''মেটে ধূসর''' (Cinereous) রঙটি তামাটে বাদামির আভাযুক্ত ধূসর বা ছাই রঙ। এর ইংরেজি নামটি এসেছে লাতিন ''cinereous'' থেকে, যার উৎস ''cinis'' (ছাই)। রঙনাম হিসেবে ইংরেজিতে এটি লিখিতভাবে প্রথম ব্যবহৃত হয় ১৬৬১ সালে। ===ধাতব ধূসর (Rocket metallic)=== ডানে দেখানো রঙটি '''ধাতব ধূসর''' (rocket metallic)। এটি ধূসরের একটি পার্পল টোন। এটি ধাতব রঙ হবার কথা হলেও সমতল কম্পিউটার স্ক্রিনে ধাতব রঙ দেখানোর কোনো ক্রিয়াকৌশল নেই। অস্ট্রেলিয়া নিউজিল্যান্ডে বিপুল পরিসরে জনপ্রিয় একটি রঙতালিকা, রেজেনে রঙের তালিকায় ''রকেট মেটালিক'' অন্তর্ভুক্ত। রঙটি প্রথম প্রস্তুত করা হয়েছিল ১৯৯৯ সালে। ===টাউপ (Taupe)=== ডানে দেখানো রঙটি ১৯৩০ সালের রেফারেন্স বই ''A Dictionary of Color''-এর '''টাউপ''' (Taupe) নামে কথিত রঙনমুনার সাথে মিলে যায়। তবে ''টাউপ'' শব্দটি আজকাল এর হালকা ছটার জন্যও প্রয়োগ করা হয়, তাই এটিকে বলা হয় '''গাঢ় টাউপ'''। ইংরেজি রঙনাম হিসেবে ''টাউপ'' প্রথম লিখিতভাবে ব্যবহৃত হয় ১৯শ শতকের প্রথমদিকে (সুনির্দিষ্ট বছর জানা যায়নি)। ==আরো দেখুন== Grisaille Payne's gray Eigengrau কালোর বর্ণচ্ছটা সাদার বর্ণচ্ছটা == টীকা == == তথ্যসূত্র == ==গ্রন্থপঞ্জী== *Maerz, Aloys John and Paul, M. Rea (1930) ''A Dictionary of Color'', New York: McGraw-Hill
'''আকাশগঙ্গা''' () একটি ছায়াপথ। সৌরজগতের কেন্দ্র সূর্য এই ছায়াপথের অংশ। অর্থাৎ আমরা থাকি এই ছায়াপথে। এটি একটি সর্পিলাকার ছায়াপথ। == পৃথিবী হতে যেমন দেখায় == পৃথিবী আকাশগঙ্গা ছায়াপথের একটি অংশে অবস্থিত। এই ছায়াপথটি রাতের বেলা পরিষ্কার আকাশের এক প্রান্ত থেকে অন্য প্রান্তে বিস্তৃত হালকা সাদা মেঘের মত দেখায়। খুব হালকা দেখায় বলে, শহর থেকে বা খুব বেশি উজ্জ্বল আলো আছে এমন স্থান থেকে আকাশগঙ্গা দেখা যায় না। == আকৃতি == আকাশগঙ্গার ব্যাস আনুমানিকভাবে ১০০,০০০ আলোকবর্ষ বা ৯×১০১৭ কিলোমিটার। ধারণা করা হয় এই ছায়াপথে কমপক্ষে ২০০ বিলিয়ন থেকে সর্বোচ্চ ৪০০ বিলিয়ন পর্যন্ত নক্ষত্র রয়েছে। সাম্প্রতিক পর্যবেক্ষনে দেখা যাচ্ছে, আগের ধারণা থেকে আকাশগঙ্গার ভর অনেক বেশি, এর ভর আমাদের নিকটবর্তী সবচেয়ে বড় ছায়াপথ অ্যান্ড্রোমিডা এর কাছাকাছি। আগে ধারণা করা হত এর ঘূর্ণন গতি প্রায় ২২০ কিমি/সেকেন্ড, কিন্তু সাম্প্রতিক গবেষণা অনুযায়ী তা প্রায় ২৫৪ কিমি/সেকেন্ড। এর ফলে আকাশগঙ্গার সর্বমোট ভর হিসাব করা হয়েছে প্রায় ট্রিলিয়ন সৌর ভর, যা আগের ধারণার প্রায় দ্বিগুণ। == বয়স == আকাশগঙ্গার বয়স নির্ধারণ করা অত্যন্ত কঠিন একটি কাজ। এই ছায়াপথের সবচেয়ে প্রাচীন নক্ষত্র হল HE 1523-0901, যার বয়স প্রায় ১৩.২ বিলিয়ন বছর, প্রায় মহাবিশ্বের বয়সের সমান। ধারণা করা হয়, আকাশগঙ্গার সুচনা হয়েছে প্রায় ৬.৫ থেকে ১০.১ বিলিয়ন বছর আগে। == গ্যালারি == চিত্র:Milky Way 2005.jpg|নাসার একজন শিল্পীর কল্পনায় আকাশগঙ্গার আনুমানিক চিত্র। চিত্র:Milky Way প্যানোরামা == তথ্যসূত্র == == বহিঃসংযোগ == 3D Galaxy Map 3D representation of the Milky Way Basic Milky Way plan map Includes spiral arms and Orion spur Milky Way IRAS (infrared) survey wikisky.org Milky Way H-Alpha survey wikisky.org The Milky Way Galaxy SEDS Messier website MultiWavelength Milky Way NASA site with images and VRML models Milky Way Explorer Images in infrared with radio, microwave and hydrogen-alpha Milky Way Panorama (9 billion pixels). Milky Way Video (02:37) VISTA IR Telescope Image (October 24, 2012) Animated tour of the Milky Way, University of South Wales all-sky map of microwave radiation (Planck (spacecraft) one-year all-sky survey)
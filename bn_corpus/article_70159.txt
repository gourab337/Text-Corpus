'''অ্যাকিউট রেসপিরেটরি ডিসট্রেস সিনড্রোম''' বা '''এআরডিএস''' বা ARDS) হচ্ছে তীব্র শ্বাসকষ্টমূলক একটি সংকটাপন্ন অবস্থা। এটি মূলত ফুসফুসের অকার্যকারীতা যা ফুসফুসের দ্রুত অত্যন্ত বিস্তৃত প্রদাহের কারণে সৃষ্টি হয়। এই রোগের লক্ষণগুলোর মধ্যে রয়েছে হ্রস্বশ্বসন (ছোট ছোট শ্বাস নেওয়া), দ্রুত শ্বাস নেওয়া, এবং ত্বকের রং নীলচে হয়ে যাওয়া। প্রায় ক্ষেত্রেই এই রোগ থেকে সেরে ওঠা ব্যক্তিদের জীবনের মান অনেকাংশেই হ্রাস পায়। এআরডিএস-এ আক্রান্ত হওয়ার সম্ভাব্য কারণগুলোর মধ্যে রয়েছে সেপসিস, অগ্ন্যাশয় প্রদাহ, মারাত্মক আঘাত, নিউমোনিয়া, এবং পালমোনারি অ্যাসপিরেশন। শরীরের বেশ কিছু অভ্যন্তরীণ স্বাভাবিক কার্যপ্রক্রিয়া ব্যহত হওয়া ফুসফুসের এই প্রাণঘাতী জটিলতা সৃষ্টির জন্য দায়ী। এই মধ্যে রয়েছে, ফুসফুসের অভ্যন্তরে থাকা অতিক্ষুদ্র অ্যালভিওলাস (বহুবচনে অ্যালভিওলাই) বা বায়ুথলিগুলোর প্রাচীরের কোষগুলোর গণহারে ক্ষতিগ্রস্থ হওয়া, পালমোনারি সারফেক্যান্টের অকার্যকারীতা, শরীরের অনাক্রম্যতন্ত্র অতিমাত্রায় সক্রিয় হওয়া, এবং শরীরের রক্ত জমাট বাঁধার নিয়ন্ত্রণ ব্যবস্থার অকার্যকারীতা। শরীরের অতিগুরুত্বপূর্ণ এসব অভ্যন্তরীণ কার্যক্রমে অস্বাভাবিকতার ফলে ফুসফুসের অক্সিজেন কার্বন ডাই অক্সাইড আদান-প্রদানের ক্ষমতা মারাত্মকভাবে হ্রাস পায়। উদ্বুদ্ধ অক্সিজেনের অনুপাত (PaO2/FiO2 অনুপাত) ৩০০ মিলিমিটার মার্কারি চাপের (mmHg) নিচে থাকলে এবং একই সাথে পজেটিভ প্রেশার বা পিইইপি-এর মাত্রা সেন্টিমিটার পানি চাপের (cmH2O) বেশি হলে রোগী এআরডিএস-এ আক্রান্ত হিসেবে নিশ্চিত হওয়া সম্ভব। তবে এই মাত্রা নির্ণয়ের সময় রোগীর যদি হৃৎপিণ্ড সংক্রান্ত সমস্যার কারণে পালমোনারি ইডিমার (ফুসফুসে পানি জমা) সৃষ্টি হয় তবে সেই সংক্রান্ত চাপকে বিবেচনায় এনে তা হিসাব থেকে অবশ্যই বাদ দিতে হবে। বিশ্বব্যাপী, প্রতি বছর ৩০ লক্ষেরও বেশি মানুষ এআরডিএস-এ আক্রান্ত হয়। সর্বপ্রথম ১৯৬৭ সালে এই শারীরিক জটিলতার কথা বর্ণনা করা হয়। বর্ণনার প্রথম দিকে সদ্য জন্ম নেওয়া শিশুদের ক্ষেত্রে প্রযোজ্য ইনফ্যান্ট রেসপিরেটরি ডিসট্রেস সিনড্রোম থেকে এটিকে আলাদা করতে এর নাম অ্যাডাল্ট রেসপিরেটরি ডিসট্রেস সিনড্রোমে রাখা হয়। কিন্তু পরবর্তীতে আন্তর্জাতিকভাবে সিদ্ধান্ত নিয়ে অ্যাকিউট রেসপিরেটরি ডিসট্রেস সিনড্রোম-কে সবচেয়ে প্রযোজ্য পরিভাষা হিসেবে স্বীকৃতি প্রদান করা হয়, কারণ সকল বয়সের ব্যক্তি-ই এই রোগে আক্রান্ত হতে পারেন। শিশুদের ক্ষেত্রে এবং রোগ নির্ণয়ের জন্য প্রয়োজনীয় দক্ষতা প্রযুক্তিগত সীমাবদ্ধতার কারণে এই রোগ নির্ণয়ের জন্য অবস্থানভেদে বিভিন্ন রকম মানদণ্ড অনুসরণ করা হয়। == পূর্বাভাস == এআরডিএস আক্রান্তদের সামগ্রিক ফলাফল খুব ভালো নয়। এই রোগে মৃত্যুবরণের হার প্রায় ৪০%। == তথ্যসূত্র == == আরও পড়ুন == == বহিঃসংযোগ == এআরডিএস নেট এনআইএইচ এনএইচএলবিআই এআরডিএস নেটওয়ার্ক এআরডিএস সহায়তা কেন্দ্র এআরডিএস আক্রান্ত রোগীদের জন্য তথ্য পরিচর্যীয় চিকিৎসাবিজ্ঞান কারণ শারীরবৃত্ত আক্রমণকারী সিনড্রোম
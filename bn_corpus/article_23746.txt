''Anas falcata'' '''ফুলুরি হাঁস''' (বৈজ্ঞানিক নাম: ''Anas falcata'') বা '''শিখাবিশিষ্ট হাঁস''' Anatidae (অ্যানাটিডি) গোত্র বা পরিবারের অন্তর্গত ''Anas'' (অ্যানাস) গণের অন্তর্ভুক্ত এক প্রজাতির পরিযায়ী হাঁস। পাখিটি বাংলাদেশ, ভারত ছাড়াও এশিয়ার বিভিন্ন দেশে দেখা যায়। ফুলুরি হাঁসের বৈজ্ঞানিক নামের অর্থ ''কাস্তের মত পলাকবিশিষ্ট হাঁস'' (লাতিন: ''anas'' হাঁস; ''falcatus'' কাস্তের মত)। সারা পৃথিবীতে এক বিশাল এলাকা জুড়ে এরা বিস্তৃত, প্রায় ৩৫ লক্ষ ৫০ হাজার বর্গ কিলোমিটার এলাকা জুড়ে এদের আবাস। বিগত কয়েক দশক ধরে এদের সংখ্যা ক্রমেই কমছে, তবে এখনও আশঙ্কাজনক পর্যায়ে যেয়ে পৌঁছেনি। সেকারণে আই. ইউ. সি. এন. এই প্রজাতিটিকে ন্যূনতম বিপদগ্রস্ত বলে ঘোষণা করেছে। বাংলাদেশের বন্যপ্রাণী আইনে এই প্রজাতিটি সংরক্ষিত। ফুলুরি হাঁস দলবদ্ধভাবে বসবাস করে এবং অপ্রজননকালীন মৌসুমে বিশাল বিশাল দলে বিচরণ করে। বড় সংরক্ষিত জলাশয়ে এদের সহজে দেখা যায়। উদ্ভিদ বীজ ছোছ ছোট জলজ জীব এদের প্রধান খাদ্য। পিয়াং হাঁস আর ইউরেশীয় সিঁথিহাঁস এর নিকটতম আত্মীয়। == তথ্যসূত্র == == বহিঃসংযোগ == Falcated Duck videos, photos, and sounds on the Internet Bird Collection পাখি পাখি পাখি পাখি
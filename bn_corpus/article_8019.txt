'''পোস্ট কোড''' চিঠি প্রয়োজন অনুসারে সাজানোর জন্য কিছু অক্ষর বা অঙ্কের ক্রম যা ডাকঘরের ঠিকানার সাথে যোগ করা হয়। ১৯৪১ সালে জার্মানীতে পোস্ট কোডের প্রচলন হয়। ২০০৫ সালে বিশ্ব পোস্টাল ইউনিয়নের ১৯০টি সদস্য রাষ্ট্রের মধ্যে ১১৭টিতে পোস্টকোড ব্যবস্থার প্রচলন ছিল। পোস্টকোডগুলি দিয়ে সাধারণত ভৌগলিক এলাকা বা অঞ্চল বোঝানো হয়। তবে কিছু কিছু ব্যক্তি বা সরকারী-বেসরকারী প্রতিষ্ঠান যারা বিপুল সংখ্যক চিঠিপত্র পেয়ে থাকেন, তাদের জন্য বিশেষ পোস্টকোড প্রবর্তনের রীতি আছে। যেমন ফ্রান্সের সেদেক্স (CEDEX) ব্যবস্থা। পোস্ট কোডে আরবি সংখ্যাপদ্ধতির প্রতীক থেকে হাইফেন ব্যবহৃত হয়। এছাড়া পশ্চিমা ভাষাগুলিতে পোস্টকোডের মধ্যে লাতিন বর্ণও থাকে। ইংরেজিভাষী দেশগুলিতে প্রাপকের ঠিকানা লেখার সময় পোস্টকোডকে শহরের নামের পরে (একই লাইনে বা পরের লাইনে) বসানো হয়। অন্যদিকে ইউরোপীয় দেশগুলিতে ঠিকানা লেখার সময় এটিকে শহরের নামের আগে বসানো হয়। ভারতে এটি পিন কোড এবং মার্কিন যুক্তরাষ্ট্রে এটি জিপ কোড নামে পরিচিত। ==তথ্যসূত্র== কোড
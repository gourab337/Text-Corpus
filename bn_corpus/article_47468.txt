'''কোথায় আমার নীল দরিয়া''' বাংলাদেশী কণ্ঠশিল্পী আব্দুল জব্বারের প্রথম মৌলিক গানের অ্যালবাম। অ্যালবামের গীতিকার আমিরুল ইসলাম এবং সুরকার গোলাম সারোয়ার। ২০১৭ সালে অনলাইনে মুক্তি পেলে অ্যালবামটি সংবাদ মাধ্যমে ব্যাপক আলোচিত হয়। == প্রেক্ষাপট == কোথায় আমার নীল দরিয়া অ্যালবামের কাজ শুরু হয় ২০০৮ সালে। অ্যালবামের এখানে আমার পদ্মা মেঘনা গানটি শিল্পী আব্দুল জব্বারের কণ্ঠে রেকর্ড হয় বাংলাদেশ টেলিভিশনে প্রচারের জন্যে। পরে তিনি গানের গীতিকার আমিরুল ইসলামের কাছে একটি অ্যালবাম করার ইচ্ছা প্রকাশ করলে গীতিকার আমিরুল অ্যালবামের বাকি গানগুলো রচনা করেন এবং সুরকার গোলাম সারোয়ার তাতে সুরারোপ করেন। ২০০৯ সালে অ্যালবামের কাজ শেষ হলেও নানা জটিলতার কারণে অ্যালবামটি মুক্তি পায় ২০১৭ সালে। রেকর্ডের পর থেকে অ্যালবামের গানগুলো বিশেষ করে এখানে আমার পদ্মা মেঘনা গানটি বাংলাদেশ টেলিভিশনসহ বেসরকারি বিভিন্ন টিভি চ্যানেলে প্রচারিত হয়। == নামকরণ == প্রথমে অ্যালবামটির নামকরণ করা হয় 'মা আমার মসজিদ মা আমার মন্দির'। পরবর্তীতে শিল্পী আব্দুল জব্বারের 'ওরে নীল দরিয়া' গানের সাথে মিল রেখে অ্যালবামের নাম দেওয়া হয় কোথায় আমার নীল দরিয়া। == অ্যালবাম পরিচিতি == কোথায় আমার নীল দরিয়া বাংলা গানের কিংবদন্তি স্বাধীন বাংলা বেতার কেন্দ্রের শিল্পী মোঃ আব্দুল জব্বারের প্রথম একক অ্যালবাম। ৯টি মৌলিক গান দিয়ে অ্যালবামটি সাজানো। অ্যালবামের গীতিকার মোঃ আমিরুল ইসলাম। সুরকার গোলাম সারোয়ার। এই অ্যালবামে সবরকম আবেগের গান রয়েছে। একদিকে গানগুলোর পরতে পরতে প্রকাশ পায় প্রেম, বিরহ, মিলনের চরম আকুতি; অন্যদিকে গানগুলোর পঙক্তিজুড়ে শ্যামল স্নিগ্ধ আবহমান বাংলার রূপ ঐতিহ্য মূর্ত হয়ে ওঠে। এতে মা, মাটি, দেশ, ধর্ম, সমাজ সবকিছু উঠে এসেছে। == উল্লেখযোগ্য গান == আমি আপন ঘরের জানলাম না খবর মা আমার মসজিদ এখানে আমার পদ্মা মেঘনা প্রেমের বিষকাঁটা নয়নে মেখো না কাজল আমাকে তোমাদের ভালো না লাগলেও আমি দুঃখকে বলেছি == তথ্যসূত্র == অ্যালবাম সঙ্গীত অ্যালবাম শিল্পী কর্তৃক আধুনিক গানের অ্যালবাম শিল্পী কর্তৃক বাংলা গানের অ্যালবাম
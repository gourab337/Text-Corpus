'''বালাপুর জমিদার বাড়ি''' বাংলাদেশ এর নরসিংদী জেলার নরসিংদী সদর উপজেলার বালাপুর গ্রামে অবস্থিত এক ঐতিহাসিক জমিদার বাড়ি। ==ইতিহাস== বালাপুর জমিদার বাড়ির প্রতিষ্ঠাতা জমিদার বাবু নবীনচন্দ্র সাহা। তবে কবে নাগাদ এই জমিদার বাড়িটি প্রতিষ্ঠিত হয় তা জানা যায়নি। প্রায় ৩২০ বিঘা জমির উপর এই জমিদার বাড়িটি নির্মাণ করা হয়। এখানে একটি একতলা ভবন, একটি দোতালা ভবন একটি তিনতলা ভবন তৈরি করা হয়েছিল যা এখনো দাঁড়িয়ে আছে। এই জমিদার বাড়ির জমিদাররা ছিলেন সংস্কৃতিমান। সন্ধ্যা নামলেই জমিদার বাড়িতে প্রতিদিন ডাক ঢোলের বাজনা বাজা শুরু হত। বিভিন্ন ধরনের নাটক, পালা গানসহ আরো অনেক ধরনের সাংস্কৃতিক অনুষ্ঠান হতো। ১৯৪৭ সালে ভারতবর্ষ ভাগ হলে তারা তাদের জমিজমা মন্দিরের নামে উইল করে দিয়ে এই দেশ ছেড়ে ভারতের কলকাতায় চলে যান। ==জমিদার বাড়ির অবকাঠামো== ৩২০ বিঘা জমির উপর একটি একতলা, একটি দুইতলা একটি তিনতলা ভবন রয়েছে। তিনতলা ভবনটি একশত এক (১০১) কক্ষ বিশিষ্ট ভবন। ৯২ শতক জমি জুড়ে একটি পুকুর রয়েছে। পুকুরটিতে পুরুষ এবং মহিলাদের জন্য আলাদা আলাদা ঘাট রয়েছে। এছাড়াও জমিদার বাড়িটিতে একটি মন্দির দুর্গাপূজার মণ্ডপ রয়েছে। ==বর্তমান অবস্থা== বাড়িটি তত্ত্বাবধায়নে না থাকার কারণে চারদিক লতাপাতায় জরাজীর্ণ হয়ে রয়েছে। এছাড়াও ভবনগুলোও ধসে পড়তেছে। ==যোগাযোগ ব্যবস্থা== ঢাকা থেকে যেতে হলে কুড়িল বিশ্বরোড থেকে ==আরো দেখুন== জমিদার বাড়ি ==তথ্যসূত্র== স্থান প্রাসাদ স্থাপত্য
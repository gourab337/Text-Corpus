'''শেনচেন''' () গণচীনের কুয়াংতুং প্রদেশের একটি প্রধান শহর। এটি মুক্তা নদীর ব-দ্বীপ মহানগর অঞ্চলের একটি অংশ গঠন করেছে। এর দক্ষিণ সীমানায় হংকং, উত্তর-পূর্বে হুইচৌ উত্তর-পশ্চিমে তুংকুয়ান শহরগুলি অবস্থিত। শহরটিকে উপপ্রদেশের মর্যাদা দেওয়া হয়েছে। বর্তমান শেনচেন শহরটির সীমানা প্রাক্তন পাওআন কাউন্টির সীমানার সাথে মিলে যায়। এর আগে এখানে একই নামের একটি বাজারভিত্তিক ছোট শহর ছিল, যেখানে কাওলুন-ক্যান্টন রেলপথের শেষ স্টেশনটি অবস্থিত ছিল। ১৯৭৯ সালে শেনচেনকে সরকারীভাবে একটি নগরীর মর্যাদা দেওয়া হয়। ১৯৮০ সালে শেনচেনে চীনের সর্বপ্রথম বিশেষ অর্থনৈতিক অঞ্চল প্রতিষ্ঠা করা হয়। শেনচেনের ২০১৭ সালের প্রাক্কলিত জনসংখ্যা ছিল প্রায় কোটি ৩০ লক্ষ। তবে শেনচেন পৌরসভা দলের সমিতির মতে শহরটিতে বিপুল সংখ্যক ভাসমান অনিবন্ধিত অভিবাসী লোক বাস করে, তাই শেনচেনের প্রকৃত জনসংখ্যা প্রায় কোটি। ১৯৯০ ২০০০-এর দশকে শেনচেন বিশ্বের সবচেয়ে দ্রুত বর্ধনশীল নগরীগুলির একটি ছিল। পর্যটন নির্দেশিকা “লোনলি প্ল্যানেট” শহরটিকে ২০১৯ সালের পরিদর্শনযোগ্য ১০টি সেরা শহরের মধ্যে ২য় স্থান দান করেছে। ১৯৭৯ সালে চীনের অর্থনৈতিক সংস্কার উন্মোচন নীতি অবলম্বনের পর থেকে শেনচেনে সরাসরি বিদেশী বিনিয়োগ খুব দ্রুত বৃদ্ধি পায় এবং নগরীর অর্থনীতিতে গতিসঞ্চার হয়। বর্তমানে শহরটি সারা বিশ্বের মধ্য অন্যতম প্রধান অনেক গণমাধ্যমে এটিকে ভবিষ্যতের সিলিকন উপত্যকা নাম দেওয়া হয়েছে। শেনচেন শহরে একটি শেয়ার বাজার আছে। এখানে অনেকগুলি বহুজাতিক ব্যবসা প্রতিষ্ঠানের প্রধান কার্যালয় অবস্থিত, যাদের মধ্যে জেএক্সডি, হাইটেরা, সিআইএমসি, এসএফ এক্সপ্রেস, শেনচেন এয়ারলাইনস, নেপস্টার, হাসি, ফিং আন ব্যাংক, টেনসেন্ট, জেডটিই হুয়াওয়েই বিওয়াইডি উল্লেখযোগ্য। বিশ্ব অর্থনৈতিক কেন্দ্র সূচকে ২০১৮ সালে শেনচেনের স্থান ছিল ১২তম। শেনচেন বন্দরটি বিশ্বের ব্যস্ততম বাক্স বা কন্টেইনার বন্দরগুলির মধ্যে একটি। ==টীকা== ==তথ্যসূত্র== শহর
ভিলহেল্ম শিকার্ড '''ভিলহেল্ম শিকার্ড''' () (হেরেনবের্গ, ২২শে এপ্রিল, ১৫৯২ ট্যুবিঙেন, ২৩শে অক্টোবর, ১৬৩৫) একজন জার্মান বহুশাস্ত্রজ্ঞ। ধারণা করা হয় শিকার্ডই প্রথম ১৬২৩ সালে একটি যান্ত্রিক ক্যালকুলেটর তথা আদিতম কম্পিউটার তৈরি করেন। শিকার্ড জার্মানির হেরেনবের্গে জন্মগ্রহণ করেন। সমসাময়িকেরা তার যন্ত্রের নাম দিয়েছিল ''দ্রুতি ঘড়ি''। ব্লেজ পাসকালের পাসকালাইন ক্যালকুলেটর এবং গটফ্রিড লাইবনিৎসের তৈরি ক্যালকুলেটরের ২০ বছর আগে শিকার্ড এই ক্যালকুলেটর বানান। ইয়োহানেস কেপলারের কাছে শিকার্ডের লেখা চিঠিগুলিতে যন্ত্রটি ব্যবহার করে কীভাবে সারণি গণনা করতে হয়, তার বিবরণ আছে। শিকার্ডের যন্ত্রটি ছয় অঙ্কের সংখ্যা যোগ বিয়োগ করতে পারত এবং ওভারফ্লো হলে বেল বাজাত। আরও জটিল গণনার জন্য যন্ত্রটির সাথে নেপিয়ারের দন্ডসমূহের একটি সেট সংযুক্ত ছিল। শিকার্ডের যন্ত্রের ডিজাইন তার মৃত্যুর পর হারিয়ে গেলেও ১৯শ শতকে এটি খুঁজে পাওয়া যায় এবং ১৯৬০ সালে যন্ত্রটির একটি কর্মক্ষম অনুকৃতি আবার তৈরি করা হয়। তবে শিকার্ডের যন্ত্রটি প্রোগ্রামযোগ্য ছিল না। আরও ২০০ বছর পর ১৮২০-এর দশকে চার্লস ব্যাবেজ প্রথম প্রোগ্রামযোগ্য কম্পিউটারের "ডিজাইন" তৈরি করেন। আর তারও একশ বছর ১৯৪১ সালে কনরাড ৎসুজে প্রথম কর্মক্ষম প্রোগ্রামযোগ্য কম্পিউটার তৈরি করেন। == টুকিটাকি == চাঁদের শিকার্ড জ্বালামুখ শিকার্ডের নামে নামকরণ করা হয়েছে। == বহিঃসংযোগ == Wilhelm Schickard, father of the computer age Juergen Schmidhuber Computer history speedup since 1623 জন্ম মৃত্যু অগ্রদূত
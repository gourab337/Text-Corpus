'''কালা পাহাড়''' হচ্ছে বৃহত্তর সিলেটের সর্বোচ্চ বিন্দু বা চূড়া। এমনকি এটি বাংলাদেশের উত্তর অংশেরও সর্বোচ্চ বিন্দু। আজগরাবাদ চা বাগান থেকে এটি মাত্র কিলোমিটার দূরে অবস্থিত। এমনকি মৌলভীবাজারের জুরী উপজেলার রাজকি চা বাগান থেকেও এটি দেখা যায়। == অবস্থান == মৌলভীবাজার জেলার কুলাউড়া উপজেলার রবির বাজারের নিকটে অবস্থিত এই স্থানটি আজগরাবাদ টি স্টেট থেকে মাত্র ৩-৪ ঘণ্টা হেঁটে যাওয়ার পথ। জুড়ী উপজেলার ফুলতলা বাজারের কাছে অবস্থিত রাজকি টি স্টেট থেকেও কালা পাহাড়ের চূড়ায় আরোহণ কর যায়। সমুদ্র পৃষ্ঠ থেকে কালা পাহাড়ের উচ্চতা ১,১০০ ফুট। ২০১৫ সালের নভেম্বরে একদল স্থানীয় অভিযাত্রী বিডি এক্সপ্লোরার এই চূড়াটি খুঁজে পায় এবং গারমিন চালিত জিপিএস দিয়ে সর্বোচ্চ বিন্দু ১,০৯৮ ফুট (সমুদ্র স্তর থেকে) পরিমাপ করে। == পরিচিতি == কালা পাহাড়ের পর্বতশ্রেণীকে স্থানীয় ভাষায় লংলা পাহাড়শ্রেণী নামে ডাকা হয়। 'কালা পাহাড়' হচ্ছে সর্বোচ্চ চূড়ার স্থানীয় নাম। বাংলাদেশ জিওগ্রাফিক সোসাইটির মতে, এই পাহাড়টি 'হারারগঞ্জ পাহাড়' নামেও পরিচিত। দেশের উত্তর পূর্বাঞ্চলীয় এলাকায় অবস্থান করা এই পাহাড়ের ৬০% বাংলাদেশে পড়েছে এবং বাকি অংশ ভারতের উত্তর ত্রিপুরায় অবস্থিত। ত্রিপুরায় এই পাহাড়টির বাকি অংশ রঘুনন্দন পাহাড় নামে পরিচিত। ভারতের বিখ্যাত প্রাচীন প্রত্নতাত্ত্বিক ধর্মীয় স্থান, ঊনকোটি এই পাহাড়টির পাদদেশে অবস্থিত। শরৎকালে আকাশ পরিষ্কার হলে, কালা পাহাড়ের সর্বোচ্চ বিন্দু থেকে হাকালুকি হাওরয়ের (বাংলাদেশের বৃহত্তম হাওর) নীল পানি দেখা যায়। এই পাহাড় সংলগ্ন কিছু খাসিয়া স্থাপনা রয়েছে, যেমন- নুনছরা পুঞ্জি,পানাইছরা পুঞ্জি,পুটিছরা পুঞ্জি এবং বাইগঞ্ছরা পুঞ্জি। খাসিয়া ভাষায় 'গ্রামকে' 'পুঞ্জি' বলা হয়। কালা পাহাড়ের চূড়ায় জিপিএস পাঠ অবস্থান: কুলাউড়া, মৌলভীবাজার, সিলেট বিভাগ শ্রেণী: লংলা/ হারারগঞ্জ পাহাড় উচ্চতা: 1,098 feet.(Gps accuracy +/-3 m) স্থানাঙ্ক: 24°24.586'N 92°04.792'E উচ্চতা পরিমাপ করেছে: বিডি এক্সপ্লোরার ==আরো দেখুন== বাংলাদেশের ভূগোল বাংলাদেশের পর্বতসমূহের তালিকা ==তথ্যসূত্র== পর্বত আন্তর্জাতিক পর্বত
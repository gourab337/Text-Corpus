স্পেনের জলবায়ু অঞ্চলসমূহ, সবচেয়ে উত্তরে সবুজ স্পেনের বিস্তার দেখা যাচ্ছে '''সবুজ স্পেন''' (স্পেনীয় ভাষায়: España Verde ''এস্পানিয়া বের্দে'') বলতে স্পেনের উত্তরাংশে আটলান্টিক মহাসাগরের তীরে অবস্থিত গালিথিয়া, এবং কান্তাব্রীয় পর্বতমালা বাস্ক পর্বতমালার উত্তরের উপকূলীয় অঞ্চলগুলিকে বোঝানো হয়। এটি পশ্চিমে গালিথিয়া থেকে পূর্বে ফ্রান্স-স্পেন সীমান্ত পর্যন্ত বিস্তৃত। গালিথিয়া ছাড়াও এই অঞ্চলে আস্তুরিয়াস, কান্তাব্রিয়া এবং বাস্ক দেশের উত্তর অর্ধাংশ অন্তর্ভুক্ত। সবুজ স্পেনের এরূপ নামকরণের কারণ হল এখানে একটি আর্দ্র মৃদু মহাসাগরীয় জলবায়ু বিদ্যমান। আটলান্টিক মহাসাগরের আর্দ্র বায়ুপ্রবাহ এখানকার পর্বতগুলিতে বাধা পায় এবং উত্তরের উপকূলে বৃষ্টিপাত ঘটায়। আবার অক্টোবর মাসের দিকে দক্ষিণ-পশ্চিম থেকে আগত বায়ুপ্রবাহ পর্বতে বাধা পেলে পর্বতগুলির দক্ষিণ পাদদেশে বৃষ্টিপাত হয়। ফলে পর্বতগুলির দুই পাদদেশেই বছরজুড়ে ঘটে সবুজের সমারোহ। এটি স্পেনের সবচেয়ে আর্দ্র সবুজ অঞ্চল। এখানে বিচ ওক গাছের অরণ্য খুবই সাধারণ। ইদানিং গালিথিয়াতে ইউক্ল্যালিপ্টাস এবং মন্টারে পাইন গাছ দিয়ে বনায়ন হচ্ছে। == গ্যালারি == বাস্ক দেশ দে এউরোপা. ঐতিহ্যবাহী ওর্‌রেও উপকূল Image:Playa de উপকূল উপকূল উপকূল == বহিঃসংযোগ == Green Spain Green Spain's official site. Visit Asturias guide to Spain's Natural Paradise in English. ভূগোল
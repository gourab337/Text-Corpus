আফ্রিকার মানচিত্রে মাগরেব অঞ্চলের অবস্থান '''মাগরেব''' () উত্তর আফ্রিকার একটি অঞ্চল। বর্তমানে মাগরেব কথাটি দিয়ে মরক্কো, আলজেরিয়া তিউনিসিয়ার সমগ্র অঞ্চলকে বোঝানো হয়; ব্যাপকতর অর্থে লিবিয়া মোরিতানিয়াকেও এর অন্তর্ভুক্ত করা হয়। অতীতে আরবি ভাষাতে মাগরেব বলতে অবশ্য দেশ তিনটির যেসব অংশ সুউচ্চ অ্যাটলাস পর্বতমালার উত্তরে ভূমধ্যসাগরের তীরে অবস্থিত ছিল, সেগুলিকে বোঝানো হত। কোন কোন ইতিহাসবিদ স্পেন, পর্তুগাল, সিসিলি দ্বীপ এবং মাল্টা দ্বীপপুঞ্জকেও মাগরেবের অন্তর্ভুক্ত করেন। মাল্টা দ্বীপপুঞ্জে আজও আরবি ভাষার মাগরেবীয় একটি উপভাষা প্রধান ভাষা হিসেবে প্রচলিত। অ্যাটলাস পর্বতমালা এবং সাহারা মরুভূমির কারণে মাগরেব অঞ্চলটি আফ্রিকার বাকী অংশ থেকে আংশিকভাবে বিচ্ছিন্ন। জলবায়ু, ভূমিরূপ, অর্থনীতি ঐতিহাসিক দিক থেকে এটি ভূমধ্যসাগরীয় অঞ্চলের সাথেই বেশি জড়িত। ৭০০ অব্দের দিকে মুসলমানেরা বাইজেন্টীয় শহর কার্থেজ (বর্তমান তিউনিসিয়াতে অবস্থিত) এবং ৭১১ সাল নাগাদ স্থানীয় বার্বার জাতির লোকদের বাধা অপসারণ করে মরক্কো পর্যন্ত সাম্রাজ্য বিস্তার করতে সক্ষম হয়। এসময় বার্বারদেরকে ইসলামে ধর্মান্তরিত করা হয় এবং আরব সেনাবাহিনীতে অন্তর্ভুক্ত করে নেওয়া হয়। আরবরা মিশরের পশ্চিমের এই অঞ্চলটিকে মাগরেব ডাকা শুরু করে। আরবি ভাষায় মাগরেব শব্দটির অর্থ "সূর্যের অস্তস্থল" বা "পশ্চিম দিকের"। মাগরেব অঞ্চলটি ৮ম শতকের শুরুর কিছুকাল একটি একক রাজনৈতিক সত্তা হিসেবে বিরাজমান ছিল। এরপর আবার আলমোহাদ শাসনের সময় (১১৫৯-১২২৯) অঞ্চলটি আবার একত্রিত হয়। এর বহু পরে বিংশ শতাব্দীতে এসে ১৯৮৯ সালে উত্তর আফ্রিকার আরব রাষ্ট্রগুলি আরব মাগরেব ইউনিয়ন প্রতিষ্ঠা করে। মরক্কো, আলজেরিয়া, তিউনিসিয়া, লিবিয়া মোরিতানিয়া এর সদস্যরাষ্ট্র। লিবিয়ার নেতা মুয়াম্মার আল-গাদ্দাফি এটিকে একটি আরব মহারাষ্ট্র হিসেবে প্রথমে কল্পনা করেছিলেন, যেখানে সদস্য দেশগুলির একটি সাধারণ বাজারের আওতায় আসার কথা। কিন্তু অর্থনৈতিক রাজনৈতিক অস্থিরতা ইউনিয়নের যৌথ লক্ষ্যগুলি বাস্তবায়নে বাধার সৃষ্টি করেছে। == তথ্যসূত্র == অঞ্চল
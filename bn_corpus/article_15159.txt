'''বুখারা''' পশ্চিম উজবেকিস্তানের বোখারা প্রদেশের রাজধানী শহর। এটি জেরফ্‌শন নদীর তীরে এক মরূদ্যানে, তুর্কমেনিস্তান সীমান্ত থেকে প্রায় ৮৫ কিলোমিটার উত্তর-পূর্বে অবস্থিত। বোখারার আশেপাশের অঞ্চলে প্রাকৃতিক গ্যাস, তুলা, ফল এবং রেশম উৎপাদিত হয়। এখানে বস্ত্র, কার্পেট, এবং পশমের কারখানা আছে। বোখারাতে অনেক স্থাপত্য নিদর্শন আছে, যেগুলির কিছু কিছু ৯ম শতকের। এদের মধ্যে আছে অনেকগুলি মসজিদ, আর্ক নামের একটি দুর্গ, এবং ইসমাইল সামানির (৯ম-১০ম শতক) সমাধি। এখানে একটি শিক্ষক প্রশিক্ষণ কলেজ অবস্থিত। বুখারার ঐতিহাসিক কেন্দ্রস্থলটিকে ১৯৯৩ সালে ইউনেস্কো বিশ্ব ঐতিহ্যবাহী স্থানের মর্যাদা দেওয়া হয়। খ্রিস্টীয় ১ম শতকে বুখারা প্রতিষ্ঠা করা হয়। ৮ম শতকে আরবরা জয় করার আগেই এটি একটি গুরুত্বপূর্ণ বাণিজ্য সাংস্কৃতিক কেন্দ্র ছিল। পরবর্তীতে কারাখানীয় তাতারেরা শহরটি দখল করে। ১২১৯ সালে চেঙ্গিস খান এসে শহরটি ধুলায় মিশিয়ে দেন। ১৫৫৫ সালে এটি একটি উজবেক আমীরের রাজধানীতে পরিণত হয়। এরপর এই আমিরাতটি বিভিন্ন সময়ে মঙ্গোল, তুর্কি উজবেকরা শাসন করে। ১৮৬৬ সালে রাশিয়া আমিরাতটি বিজয় করে। সোভিয়েত আমলে এটিকে উজবেক সোভিয়েত সমাজতান্ত্রিক প্রজাতন্ত্রের অংশ করে নেওয়া হয়। ১৯৯১ সালে এটি স্বাধীন উজবেকিস্তানের অংশে পরিণত হয়। এখানে ২,৩৭,৯০০ লোকের বাস (১৯৯৯)। এরা মূলত ফার্সিভাষী তাজিক জাতির লোক। ঊনবিংশ এবং বিংশ শতকে বিভিন্ন ইংরেজী এবং চীনা মাধ্যমে শহরটির নাম বুখারা হিসেবে উল্লেখ করা হয়। ==চিত্রশালা== আর্ক দুর্গ, বোখারা। == তথ্যসূত্র == == বহিঃসংযোগ == Forbes, Andrew, Henley, David: '' Timur's Legacy: The Architecture of Bukhara and Samarkand'' (CPA Media). UNESCO World Heritage list: Historic Centre of Bukhara Audio interview with Bukhara resident about life in Bukhara == সম্পর্কিত পাঠ == Moorcroft, William and Trebeck, George. 1841. Travels in the Himalayan Provinces of Hindustan and the Panjab; in Ladakh and Kashmir, in Peshawar, Kabul, Kunduz, and Bokhara... from 1819 to 1825, Vol. II. Reprint: New Delhi, Sagar Publications, 1971. শহর
'''ময়ন্তী ল্যাঙ্গার''' একজন ভারতীয় সাংবাদিক যিনি স্টার স্পোর্টস নেটওয়ার্কের হয়ে কাজ করেন। তিনি জি স্পোর্টসে ''ফুটবল ক্যাফে'', ইএসপিএনে ২০১০ ফিফা বিশ্বকাপ উপস্থাপনা করেন। এছাড়াও ২০১০ কমনওয়েলথ গেমস, ২০১১ ক্রিকেট বিশ্বকাপ, ২০১৪ ইন্ডিয়ান সুপার লিগ, ২০১৫ ক্রিকেট বিশ্বকাপ এবং ২০১৮ ইন্ডিয়ান প্রিমিয়ার লিগ প্রতিযোগিতায়ও উপস্থাপনা করেছেন। ==পেশাজীবন== যুক্তরাষ্ট্রে থাকাকালীন সময়ে ফুটবলের প্রতি তার আগ্রহ জন্মায়। তিনি তার কলেজের ফুটবল দলে ছিলেন এবং ফিফা বিচ ফুটবলের অতিথি উপস্থাপিকা হিসেবেও কাজ করেছিলেন। উপস্থাপনায় সফলতা পাওয়ার পর তিনি জি স্পোর্টস থেকে ''ফুটবল ক্যাফে'' অনুষ্ঠানের উপস্থাপিকা সহযোগী প্রযোজক হওয়ার প্রস্তাব পান। ল্যাঙ্গার এরপর জি নেটওয়ার্কের বিভিন্ন ফুটবল অনুষ্ঠানে ধারাভাষ্য সাক্ষাৎকার গ্রহণের কাজ করেন। নয়াদিল্লির আমবেদকার স্টেডিয়ামে অনুষ্ঠিত নেহরু কাপের উপস্থাপিকা ছিলেন। এছাড়াও তিনি ইন্ডিয়ান ক্রিকেট লিগে জি স্পোর্টসের কভারেজে উপস্থাপিকা ছিলেন। তিনি ইএসপিএনে ২০১০ ফিফা বিশ্বকাপের ভারতে সম্প্রচারে উপস্থাপিকা ছিলেন, যাতে ছিল ম্যাচ পূর্ববর্তী, অর্ধকাংশ ম্যাচ পরবর্তী বিশ্লেষণ। এছাড়াও ময়ন্তী ল্যাঙ্গার চারু শর্মার সাথে দিল্লিতে অনুষ্ঠিত ২০১০ কমনওয়েলথ গেমস উপস্থাপনা করেছিলেন। ==ব্যাক্তিগত জীবন== ল্যাঙ্গার ২০১২ সালে ক্রিকেটার স্টুয়ার্ট বিনিকে বিয়ে করেন। ==তথ্যসূত্র== সাংবাদিক ক্রীড়া সাংবাদিক ব্যক্তি
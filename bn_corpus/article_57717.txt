'''জাভেদ বার্কি''' (; জন্ম: মে, ১৯৩৮) তৎকালীন ব্রিটিশ ভারতের ইউনাইটেড প্রভিন্সের মিরাটে জন্মগ্রহণকারী পাকিস্তানের সাবেক আন্তর্জাতিক ক্রিকেটার অধিনায়ক। পাকিস্তান ক্রিকেট দলের অন্যতম সদস্য ছিলেন। ১৯৬০ থেকে ১৯৬৯ সময়কালে পাকিস্তানের পক্ষে আন্তর্জাতিক ক্রিকেটে অংশ নিয়েছেন। ঘরোয়া প্রথম-শ্রেণীর ক্রিকেটে রাওয়ালপিন্ডি দলের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিংয়ে পারদর্শিতা দেখিয়েছেন তিনি। == শৈশবকাল == রাওয়ালপিন্ডির সেন্ট মেরি একাডেমী থেকে প্রাথমিক শিক্ষা লাভ করেন। এরপর অক্সফোর্ড বিশ্ববিদ্যালয়ে পড়াশোনা করেছেন। বিশ্ববিদ্যালয়ে থাকাকালীন ১৯৫৮ থেকে ১৯৬০ সাল পর্যন্ত অক্সফোর্ড বিশ্ববিদ্যালয় ক্রিকেট ক্লাবের পক্ষে ক্রিকেট খেলেছেন। জেনারেল ওয়াজেদ আলী খান বার্কি’র সন্তান তিনি। জেনারেল বার্কির শ্যালিকা শওকত খানম (বার্কি) পাকিস্তানের বর্তমান প্রধানমন্ত্রী বিখ্যাত ক্রিকেট তারকা ইমরান খানের মাতা ছিলেন। বার্কির আরেক চাচাতো ভাই মজিদ খান পাকিস্তান ক্রিকেট দলের অধিনায়ক ছিলেন। সমগ্র খেলোয়াড়ী জীবনে ২৫ টেস্টে অংশগ্রহণ করার সুযোগ পেয়েছেন জাভেদ বার্কি। == অবসর == ক্রিকেট খেলা থেকে অবসর গ্রহণের পর আইসিসি ম্যাচ রেফারির দায়িত্ব পালন করেছেন জাভেদ বার্কি। ক্রিকেট খেলা থেকে অবসর গ্রহণের পর পাকিস্তান সিভিল সার্ভিসে যোগদান করেন। পরবর্তীতে বাণিজ্য মন্ত্রণালয় এবং পানি জ্বালানী মন্ত্রণালয়ের সচিবের দায়িত্ব পালন করেন। এরপর পাকিস্তান অটোমোবাইল কর্পোরেশনের (পাকো) সিইও’র দায়িত্বে থাকাকালে পাকিস্তানের স্থানীয় পর্যায়ে প্রথম সংযোজিত গাড়ী নির্মাণ প্রতিষ্ঠান পাক সুজুকি মোটর কোম্পানি গঠনে নেতৃত্ব দেন। == বিতর্ক == জেনারেল পারভেজ মোশাররফের স্বৈরশাসনকালে পাকিস্তানের সেনাবাহিনীর গাড়ী ব্যবহারের বিষয়ে প্রশ্ন তুলেন। ফলশ্রুতিতে ১৯ ডিসেম্বর, ২০০২ তারিখে ইসলামাবাদের বাসভবন থেকে তাকে গ্রেফতার করে করাচীর কারাগারে নিক্ষেপ করা হয়। == তথ্যসূত্র == == বহিঃসংযোগ == জন্ম ব্যক্তি ক্রিকেটার হোয়াইটসের ক্রিকেটার ব্লুজের ক্রিকেটার পাখতুনখোয়ার ক্রিকেটার ক্রিকেটার টেস্ট ক্রিকেটার টেস্ট ক্রিকেট অধিনায়ক ইউনিভার্সিটিজের ক্রিকেটার (পাকিস্তান) ক্রিকেটার ব্যক্তি পরিবার দলের ক্রিকেটার গ্রীনের ক্রিকেটার ক্রিকেটার ম্যাচ রেফারি
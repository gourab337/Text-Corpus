'''তাড়াশ উপজেলা''' বাংলাদেশের সিরাজগঞ্জ জেলার একটি প্রশাসনিক এলাকা। == অবস্থান == তাড়াশ উপজেলার উত্তরে বগুড়া জেলার শেরপুর উপজেলা, পূর্বে সিরাজগঞ্জ জেলার রায়গঞ্জ উপজেলা উল্লাপাড়া উপজেলা, দক্ষিণে পাবনা জেলার ভাঙ্গুড়া উপজেলা চাটমোহর উপজেলা এবং পশ্চিমে নাটোর জেলার গুরুদাসপুর উপজেলা সিংড়া উপজেলা। উপজেলাটি প্রায় ২৪°২০' হতে ২৪°৩৪' উত্তর অক্ষাংশ এবং ৮৯°১৫' হতে ৮৯°২৭' পূর্ব দ্রাঘিমাংশের মধ্যে অবস্থিত। == প্রশাসনিক এলাকা == তালম ইউনিয়ন বারুহাস ইউনিয়ন সগুনা ইউনিয়ন মাগুড়াবিনোদ ইউনিয়ন নওগাঁ ইউনিয়ন তাড়াশ সদর ইউনিয়ন মাধাইনগর ইউনিয়ন দেশীগ্রাম ইউনিয়ন == ইতিহাস == তাড়াশ উপজেলা সিরাজগঞ্জ জেলাসদর হতে প্রায় ৪০ কিমি পশ্চিমে ঐতিহাসিক চলনবিলের মধ্যে অবস্থিত। তাড়াশ উপজেলার নমাকরণের বিষয়ে সর্বজনগ্রাহ্য কোনো ঐতিহাসিক তথ্য পাওয়া যায়নি। তবে পুরাতন বই-পুস্তক প্রচলিত কাহিনি থেকে নামকরণের দুটি তথ্য পাওয়া যায়। তাড়াশ উপজেলাটি একসময় গহিন জঙ্গলে পরিপূর্ণ ছিল। প্রচলিত লোক কাহিনী থেকে জানা যায়, বোনাইনগর ফরিদপুরের জমিদার বনমালী রায় বাহাদুর নৌভ্রমণে আসার পথে তাড়াশ কহিতের মাঝামাঝি স্থানে একটি গাভি সাঁতার কেটে আসতে দেখেন। রায়বাহাদুর সাহেবের কৌতুহল জাগে, ‘প্রায় দুই কিলোমিটার পথ পার হয়ে গাভিটি কী কারণে জঙ্গলে প্রবেশ করছে?’। জঙ্গলে বাঘ থাকাটা অস্বাভাবিক নয়। তিনি গাভিটিকে অনুসরণ করার নির্দেশ দেন। গাভিটিকে অনুসরণ করার পর দেখা যায়, গাভিটি বনের মাঝামাঝি একটি উঁচু জায়গায় তার বাঁট থেকে দুধ ঝেড়ে দিচ্ছে। রাজার কৌতুহল আরো বেড়ে যায়। পরে তিনি দেখতে পান দুধ ঝেড়ে দেওয়ার জায়গায় কয়েকটি ফাটল আছে। ফাটল থেকে কিছু মাটি সরানোর পর একটি শিবলিঙ্গ দেখা যায়। এমন বিস্ময়কর ঘটনা দেখে রায়বাহাদুর স্থানটিকে পূণ্যস্থান মনে করে সেখানে শিবলিঙ্গ স্থাপন করেন এবং জঙ্গল পরিষ্কার করে অত্র এলাকায় একটি রাজবাড়ি স্থাপন করেন, যার নির্দশন এখনও আছে। রায়বাহাদুর সাহেবের মায়ের নাম ভবানী, যার নামানুসারে তাড়াশের ১৫ কিলোমিটার উত্তরে ভবানীপুর নামকরণ করা হয় এবং মা-ভবানীর মন্দির স্থাপন করা হয়। রায়বাহাদুরের মেয়ের নাম ছিল তারা দেবী। অনেকে মনে করেন, জমিদারের মেয়ের নাম তারা থেকে তারাশ, পরে তাড়াশ নামের উৎপত্তি। নামকরণের বিষয়ে দ্বিতীয় মতটি হলো: জঙ্গলে পরিপূর্ণ তাড়াশে এক সময় বাঘ, ভালুক এবং ডাকাতদের ত্রাসের রাজত্ব ছিল। সে কারণে ত্রাস থেকে তারাশ বা তাড়াশ নামের উৎপত্তি। উপজেলা প্রশাসনের পটভূমি: ব্রিটিশ আমলে তাড়াশ থানা প্রতিষ্ঠিত হয়, যা ছিল তৎকালীন পাবনা জেলার সিরাজগঞ্জ মহকুমার একটি অংশ। এরপর পাকিস্তান আমলে তাড়াশ থানার কার্যক্রম আগের মতোই চলতে থাকে। বাংলাদেশ স্বাধীন হওয়ার পরে ১৯৮৪ সালে সারা দেশকে ৬৪টি প্রশাসনিক জেলা এবং ৪২০টি উপজেলায় ভাগ করা হয়। আগের বেশিরভাগ থানাকে উপজেলায় রূপান্তর করা হয়। এরই ধারাবাহিকতায় ১৯৮৪ সালে তাড়াশ উপজেলা পরিষদ গঠিত হয়। == জনসংখ্যার উপাত্ত == উপজেলার মোট জনসংখ্যা ১,৯৫,৯৬৪ জন (পুরুষ ৯৯,২৪০ জন, মহিলা ৯৬,৭২৪জন)। মোট ভোটার ১,১৪,৫০৮ জন। পুরুষভোটার ৫৫,৩২৬ জন এবং মহিলাভোটার ৫৯,১৮২ জন (২০১০) == শিক্ষা == প্রাথমিক বিদ্যালয়ে ভর্তির হার ১০০%। == অর্থনীতি == তাড়াশ একটি কৃষিপ্রধান এলাকা যার এক-তৃতীয়াংশ চলনবিলের মধ্যে অবস্থিত। তাই এখানে ধান এবং মাছের প্রাচুর্য রয়েছে। এখানে অনেক পুকুর রয়েছে। খাদ্যশস্য এবং মাছ এখানকার মানুষের আয়ের প্রধান উৎস। মহিষলুটি নামক বাজারে বিশাল মাছের আড়ত রয়েছে। যেখান থেকে সারা বাংলাদেশে মাছ সরবরাহ করা হয়। == কৃতি ব্যক্তিত্ব == গাজী আতাউর রহমান, বীর মুক্তিযোদ্ধা, জাতীয় সংসদের সদস্য ম. ম. আমজাদ হোসেন মিলন রাজনীতিবিদ সাংসদ। আব্দুল আজিজ শিশুরোগ সাংসদ। == নদ-নদী == তাড়াশ উপজেলা চলনবিল অধ্যুষিত একটি এলাকা হলেও এর মধ্য দিয়ে টি নদী বয়ে গেছে। এগুলো হলো ১. গুমানি, ২. আত্রাই, ৩. ভদ্রাবতী == উপজেলার দর্শনীয় স্থান == নওগাঁ শাহ শরিফ জিন্দানি (রা.)-এর মাজার বেহুলার কূপ চলন বিল শিববাড়ি, বস্তুল == বিবিধ == == আরও দেখুন == সিরাজগঞ্জ জেলা; রাজশাহী বিভাগ; বাংলাদেশের উপজেলাসমূহ। == তথ্যসূত্র == ==বহিঃসংযোগ== তাড়াশ উপজেলা জাতীয় তথ্য বাতায়ন। উপজেলা জেলার উপজেলা বিভাগের উপজেলা
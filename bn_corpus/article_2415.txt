'''বদিউল আলম মজুমদার''' (জন্ম ফেব্রুয়ারি ১৯৪৬) একজন বাংলাদেশি অর্থনীতিবিদ, উন্নয়নকর্মী, রাজনীতি বিশ্লেষক, স্থানীয় সরকার নির্বাচন বিশেষজ্ঞ। তিনি দাতব্য সংস্থা ‘দি হাঙ্গার প্রজেক্ট’-এর বাংলাদেশি শাখার পরিচালক বৈশ্বিক সহ-সভাপতি হিসেবে দায়িত্ব পালন করছেন। এছাড়া তিনি নাগরিক সংগঠন ‘সুজন-সুশাসনের জন্য নাগরিক’-এর প্রতিষ্ঠাতা সম্পাদক। ==জন্ম প্রাথমিক জীবন== বদিউল আলম ১৯৪৬ সালের ফেব্রুয়ারিতে কুমিল্লা জেলার লাকসাম উপজেলার পোলাইয়া গ্রামে জন্মগ্রহণ করেন। ১৯৬২ সালে তিনি উচ্চ মাধ্যমিক সম্পন্ন করে একই বছর ঢাকা বিশ্ববিদ্যালয়ে ভর্তি হন এবং সেখান থেকে স্নাতক সম্পন্ন করেন। পরবর্তীতে যুক্তরাষ্ট্রের ক্ল্যারমন্ট গ্র্যাজুয়েট স্কুল থেকে স্নাতকোত্তর এবং কেস ওয়েসটার্ন রিভার্স বিশ্ববিদ্যালয় থেকে পিএইচডি ডিগ্রি অর্জন করেন। ==কর্মজীবন== বদিউল আলম ১৯৬৯ সালে তিনি ঢাকা বাণিজ্য অনুষদে প্রভাষক হিসেবে যোগদান করেন। ১৯৭০ সালে উচ্চ শিক্ষার জন্য যুক্তরাষ্ট্র গমন করার পর, উচ্চ শিক্ষা শেষ করে ১৯৭৭ সাল থেকে ১৯৯১ সাল পর্যন্ত সিয়াটোল ইউনিভার্সিটি, ওয়াশিংটন স্টেট ইউনিভার্সিটি সেন্ট্রাল ওয়াশিংটন ইউনিভার্সিটিতে শিক্ষকতা করেন। এছাড়া ১৯৮০ সালে কিছুকাল তিনি মার্কিন মহাকাশ গবেষণা সংস্থা নাসায় পরামর্শক হিসেবেও কাজ করেন। ১৯৯১ সালে তিনি বাংলাদেশে ফিরে আসেন এবং ১৯৯৩ সালের মাঝামাঝিতে দি হাঙ্গার প্রজেক্টের সাথে যুক্ত হন। ২০০১ সালে তত্ত্বাবধায়ক সরকারের সময় তিনি বাংলাদেশ পল্লী উন্নয়ন একাডেমীর (বার্ড) বোর্ড অব গভর্নরস্-এর একজন সদস্য হিসেবে দায়িত্ব পালন করেন। তিনি ট্রান্সপারেন্সি ইন্টারন্যাশনাল বাংলাদেশের উপদেষ্টা পরিষদের একজন সদস্য হিসেবেও দায়িত্ব পালন করছেন। ==তথ্যসূত্র== অর্থনীতিবিদ জন্ম
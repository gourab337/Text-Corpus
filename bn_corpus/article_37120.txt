এডমিরাল '''মোহাম্মদ নিজামউদ্দিন আহমেদ''' (জন্ম: ১৯৬০) বাংলাদেশ নৌবাহিনীর ১৫তম প্রধান। সাবেক প্রধান এডমিরাল মুহাম্মদ ফরিদ হাবিবের অবসর গ্রহণের পর ২০১৫ সালের ২৭ জানুয়ারি তিনি নৌ বাহিনীর প্রধান হিসেবে দায়িত্বগ্রহণ করেন। ==জন্ম== মোহাম্মদ নিজামউদ্দিন আহমেদ ১৯৬০ সালে পূর্ব পাকিস্তানের (বর্তমান বাংলাদেশ) মাদারিপুরে জন্মগ্রহণ করেন। তার বাবা এম রশিদ মা ফজিলাতুন্নেসা। তার বাবা একজন স্কুল শিক্ষক ছিলেন। ==শিক্ষাজীবন== মোহাম্মদ নিজামউদ্দিন আহমেদ মাদারিপুর ইউনাইটেড ইসলামিয়া সরকারি উচ্চ বিদ্যালয় থেকে ১৯৭৬ সালে এসএসসি পরীক্ষায় এবং ১৯৭৮ সালে মাদারিপুর সরকারি নাজিমউদ্দিন কলেজ হতে এইচএসসি পরীক্ষায় উত্তীর্ণ হন। ==কর্মজীবন== ১৯৭৯ সালের ৩০ জানুয়ারি তিনি নৌ বাহিনীতে যোগ দেন। যুগোস্লাভিয়ার মার্শাল টিটো একাডেমি থেকে তিনি গ্রেজুয়েশন সম্পন্ন করেছেন। ১৯৮১ সালের আগস্ট তিনি কমিশন লাভ করেন। তিনি ন্যাশনাল ডিফেন্স কলেজ থেকে এনডিসি কোর্স সম্পন্ন করেছেন। এছাড়াও কর্মজীবনে তিনি ফ্রান্স, যুক্তরাষ্ট্র, কানাডাসহ বিভিন্ন দেশে পেশাগত কোর্স সম্পন্ন করেছেন। তিনি বিভিন্ন নৌ ঘাটির কমান্ডের দায়িত্ব পালন করেছেন। চট্টগ্রামের নৌবাহিনীর সবচেয়ে বড় কমান্ডের দায়িত্ব তিনি পালন করেছেন। নৌবাহিনীতে তিনি প্রশিক্ষক হিসেবেও কাজ করেছেন। এছাড়াও তিনি জাতিসংঘ শান্তি মিশনে দায়িত্বের অংশ হিসেবে আইভরি কোস্টে সামরিক পর্যবেক্ষক হিসেবে কাজ করেছেন। ২০১২ সালে তিনি চট্টগ্রাম বন্দর কর্তৃপক্ষের চেয়ারম্যান হিসেবে যোগ দেন। পায়রা বন্দরেও তিনি চেয়ারম্যান হিসেবে দায়িত্ব পালন করেছেন। ==ব্যক্তিগত জীবন== মোহাম্মদ নিজামউদ্দিন আহমেদের স্ত্রী নাজমুন নাহার। এই দম্পতির দুইটি পুত্রসন্তান রয়েছে। ==তথ্যসূত্র== ব্যক্তি জন্ম নৌবাহিনীর প্রধান জেলার ব্যক্তি অ্যাডমিরাল
'''উত্তর রতিক্রিয়া বিষন্নতা''' () হচ্ছে রতিক্রিয়ার পর বিষন্নতা, উদ্বিগ্নতা, অশান্তির অনুভূতি সৃষ্টি। অনেক মানুষ রতিক্রিয়ার পর মিনিট থেকে দুই ঘন্টা যাবৎ তীব্রভাবে বিষন্ন থাকতে পারে। এই রকম পরিস্থিতির কথা সর্বপ্রথম গ্রিক চিকিৎসক গ্যালেন উল্লেখ করেন, তিনি লিখেন, "মোরগ এবং নারী ব্যতীত প্রতিটি প্রাণীই রতিক্রিয়ার পর বিষন্ন থাকে।" দার্শনিক স্পিনোজা তার ''ট্রাকটাস ডি ইনটেলেকটুস এমানডেসিওনেতে'' লিখেছেন, যৌন সঙ্গমের সময়টিতে, মন একপ্রকার যৌন উত্তেজনায় আচ্ছন্ন হয়ে পরে। সেসময় কোনো ভাবনাই আর সে উত্তেজনাকে বাধাগ্রস্থ করতে পারে না। কিন্তু চরম উত্তেজনার সমাপ্তির পরেই শরীর আচ্ছন্ন হয়ে যায়। যদি সম্পুর্ণভাবে আচ্ছন্ন নাও বা হয়, তবুও তা ব্যাপকহারে মনকে দ্বিধাগ্রস্ত এবং নিস্তেজ করে দেয়।" নারীতে এপরিস্থিতি কেমন হবে তা জানার জন্য যুক্তরাজ্যে নারী যমজদের উপর একটি গবেষণা করা হয়। সেখানে দেখা যায় ৩.৭ শতাংশ সাম্প্রতিক সময়ে এবং ৭.৭ শতাংশ দীর্ঘসময় ধরে উত্তর রতিক্রিয়া বিষন্নতায় ভুগছেন। উত্তর রতিক্রিয়া বিষন্নতা রিফ্র্যাক্টরি পিরিয়ড থেকে ভিন্ন। রিফ্র্যাক্টরি পিরিয়ড হচ্ছে হস্তুমৈথুনের পরবর্তী অবস্থা যেখানে উত্তর রতিক্রিয়া বিষন্নতা ঘটে শুধুমাত্র যৌনসংগমের পরে এবং এর প্রভাব জীবের শারীরবৃত্তীয় প্রক্রিয়ার তুলনায় মনস্তত্বের সাথে অধিকতর সংশ্লিষ্ট। কিছু চিকিৎসক উত্তর রতিক্রিয়া বিষন্নতা নামক আচরণের চিকিৎসায় ফ্লুরোক্সেটিন এর মত সেরাটনিন রিআপটেক ইনহিবিটর নেওয়ার প্রস্তাব করেছেন। দুই সপ্তাহ পরে মানুষ প্রতিবেদনে উল্লেখ করে, "যখন যৌনক্রীয়া করার সময় অন্তরঙ্গ আনন্দ লাভ কম হয়, তখন আবেগের কোনো প্রকার হ্রাস হয় না।" একটি গবেষণা থেকে দেখা গিয়েছে, প্রায় অর্ধেক নারী শিক্ষার্থী জীবনে একবার হলেও উত্তর রতিক্রিয়া বিষন্নতা অনুভব করেছেন। এই গবেষণা থেকে আরো দেখা গিয়েছে উত্তর রতিক্রিয়া বিষন্নতার সাথে ঘনিষ্ট সম্পর্কের কোনো আন্তসম্পর্ক নাই। ১২০৮ জন পুরুষের উপর করা আরেকটি গবেষণায় দেখা গিয়েছে, এই নমুনার ৪০ শতাংশ জীবনে একবার হলেও উত্তর রতিক্রিয়া বিষন্নতা অনুভব করেছে। ২০ শতাংশ এই পরীক্ষার আগের চারসপ্তাহে উত্তর রতিক্রিয়া বিষন্নতা অনুভব করেছে। এই গবেষণা আরো দেখিয়েছে, এই নমুনার ৩-৪ শতাংশ নিয়মিতই উত্তর রতিক্রিয়া বিষন্নতা অনুভব করে। এই গবেষণা অনুসারে সাম্প্রতিক কোনো মানসিক পীড়া থাকলে, শৈশবে যৌন নির্যাতন হয়ে থাকলে এবং কিছু যৌন সমস্যা থাকলে পুরুষে উত্তর রতিক্রিয়া বিষন্নতা হতে পারে। ==আরো দেখুন== Prolactin ''La petite mort'' ''Post Coïtum, Animal Triste'', 1997 film
'''শতাব্দী ওয়াদুদ''' হলেন একজন বাংলাদেশী নাট্য চলচ্চিত্র অভিনেতা। মঞ্চ নাটকের মাধ্যমে তার অভিনয় জীবনের শুরু হয়। পরে তিনি টেলিভিশন চলচ্চিত্রে অভিনয় করেন। তার অভিনীত প্রথম নাটক ''শঙ্কিত পদযাত্রা'' বাংলাদেশ টেলিভিশনে প্রচারিত হয়। তার অভিনীত প্রথম চলচ্চিত্র ''ফুল কুমার''। তিনি ২০১১ সালে গেরিলা চলচ্চিত্রে অভিনয়ের জন্য ৩৬তম জাতীয় চলচ্চিত্র পুরস্কারে শ্রেষ্ঠ খলচরিত্রে অভিনেতার পুরস্কারে ভুষিত হন। == প্রাথমিক জীবন == শতাব্দী ওয়াদুদের শৈশব কাটে ঢাকার কলাবাগানে। তিন ভাইয়ের মধ্যে তিনি সবার বড়। অন্য দুই ভাই সমাপ্তি ওয়াদুদ অদিতি ওয়াদুদও মিডিয়ায় কাজ করেন। তিনি অষ্টম-নবম শ্রেণী থেকেই মঞ্চ নাটকে কাজ শুরু করেন। ১৯৯২ সালে "আর্তনাদ" মঞ্চদলের সাথে অভিনয় শুরু করেন। তার অভিনয়ের পথপ্রদর্শক তার চাচা অভিনেতা শহীদুল আলম সাচ্চু। পরবর্তীতে ১৯৯৭ সালে তিনি "প্রাচ্যনাট্য" মঞ্চদলের সাথে কাজ শুরু করেন। == কর্মজীবন == শতাব্দী ওয়াদুদ ''শঙ্কিত পদযাত্রা'' নাটকের মাধ্যমে টেলিভিশন নাটকে অভিনয় শুরু করেন। খ.ম. হারুন পরিচালিত নাটকটি বিটিভিতে প্রচারিত হয়। ২০০২ সালে আশিক মোস্তফা পরিচালিত ''ফুল কুমার'' দিয়ে তার চলচ্চিত্রে যাত্রা শুরু হয়। পরে ২০০৮ সালে আবু সাইয়ীদ পরিচালিত রূপান্তর চলচ্চিত্রে অভিনয় করেন। ২০১১ সালে তানিম নূর পরিচালিত ফিরে এসো বেহুলায় অভিনয় করেন। এছাড়া একই বছর বাংলাদেশের স্বাধীনতা যুদ্ধভিত্তিক দুটি চলচ্চিত্রে অভিনয় করেন। প্রথমটি রুবাইয়াৎ হোসেন পরিচালিত মেহেরজান এবং অপরটি নাসির উদ্দীন ইউসুফ পরিচালিত গেরিলা। গেরিলা চলচ্চিত্রে পাকিস্তানি মেজর সরফরাজ চরিত্রে অভিনয়ের জন্য তিনি ৩৬তম জাতীয় চলচ্চিত্র পুরস্কারে শ্রেষ্ঠ খলচরিত্রে অভিনেতার পুরস্কার অর্জন করেন। ২০১৩ সালে নায়ক রাজ রাজ্জাক পরিচালিত আয়না কাহিনী চলচ্চিত্রে অভিনয় করেন। বছর ঈদুল ফিতরে ''কট বিহাইন্ড'', ''লাভ এন্ড লাইফ'', ''স্টোরি'', ''অপরাধ বিষয়ক গল্প'' এবং ''দি বেডশিট'' নাটকে অভিনয় করেন। পরের বছর তানভীর মোকাম্মেল পরিচালিত বাংলাদেশের চলচ্চিত্র জীবনঢুলীতে অভিনয় করেন। ১৯৭১ সালে চুকনগর গণহত্যার প্রেক্ষাপটে চলচ্চিত্রটি নির্মিত হয়। এই ছায়াছবিতে তিনি জীবনকৃষ্ণ দাস নামে এক ঢুলীর ভূমিকায় অভিনয় করেন। এছাড়া অভিনয় করেন ঈদুল আযহা উপলক্ষে নির্মিত ''গুম'' নাটকে। মাহমুদ দিদার পরিচালিত এই নাটকে তিনি প্রথমবারের মত মডেল অভিনেত্রী মৌয়ের বিপরীতে অভিনয় করেন। ২০১৫ সালে স্বাধীনতা দিবস উপলক্ষে নির্মিত ''দহন'' নাটকে রাজাকারের ভূমিকায় অভিনয় করেন। এছাড়া মাছরাঙা টেলিভিশনে প্রচারিত ''বৃত্তবন্দি'' টেলিফিল্মে অভিনয় করেন। এই বছর মুক্তি পায় রিয়াজুল রিজু পরিচালিত বাপজানের বায়স্কোপ। এতে তিনি চর ভাগিনার একজন বর্গাচাষী বায়স্কোপওয়ালা চরিত্রে অভিনয় করেন। ২০১৬ সালে কবিগুরু রবীন্দ্রনাথ ঠাকুরের জন্মবার্ষিকী উপলক্ষে তার রচিত ছোটগল্প অবলম্বনে নির্মিত ''মুক্তির উপায়'' নাটকে ফকির চাঁদ চরিত্রে অভিনয় করেন। লিটু সাখাওয়াতের নাট্যরূপে নাতকটি পরিচালনা করেছেন সতীর্থ রহমান রুবেল। সায়েম জাফর ইমামী পরিচালিত ''রুদ্র''-এ গোয়েন্দা চরিত্রে, তৌকির আহমেদ পরিচালিত আন্তর্জাতিক পুরস্কার বিজয়ী অজ্ঞাতনামায় ওসি চরিত্রে, এবং পিএ কাজল পরিচালিত চোখের দেখা চলচ্চিত্রে খল চরিত্রে অভিনয় করেন। == পারিবারিক জীবন == শতাব্দী ওয়াদুদ নাট্যনির্মাতা পান্থ শাহরিয়ারের বোন স্নাতা শাহরিনকে বিয়ে করেন। তিনি একটি ইংরেজি মাধ্যম স্কুলে শিক্ষকতা করেন। ছোটবেলা থেকে তিনি নৃত্যের সাথে জড়িত। এছাড়া "প্রাচ্যনাট্য" মঞ্চদলের সাথে সম্পৃক্ত। তাদের এক ছেলে, নাম শ্রেয়ান। == চলচ্চিত্রের তালিকা == === চলচ্চিত্র === বছর চলচ্চিত্র চরিত্র পরিচালক সহশিল্পী ভাষা টীকা ২০০২ ফুল কুমার শফি আশিক মোস্তফা আজাদ আবুল কালাম বাংলা ২০০৮ রূপান্তর আবু সাইয়ীদ ফেরদৌস আহমেদ, জয়ন্ত চট্টোপাধ্যায় বাংলা ২০১১ ফিরে এসো বেহুলা তানিম নূর তৌকির আহমেদ, জয়া আহসান বাংলা মেহেরজান খলিল রুবাইয়াৎ হোসেন ভিক্টর ব্যানার্জি, জয়া বচ্চন বাংলা গেরিলা মেজর সরফরাজ নাসির উদ্দীন ইউসুফ জয়া আহসান, ফেরদৌস আহমেদ বাংলা '''বিজয়ী:''' জাতীয় চলচ্চিত্র পুরস্কার শ্রেষ্ঠ খলচরিত্রে অভিনেতা ২০১৩ আয়না কাহিনী রাজ্জাক সম্রাট, কেয়া, শামস সুমন বাংলা ২০১৪ জীবনঢুলী জীবনকৃষ্ণ দাস তানভীর মোকাম্মেল সৈয়দ হাসান ইমাম, রামেন্দু মজুমদার, জ্যোতিকা জ্যোতি বাংলা ২০১৫ বাপজানের বায়স্কোপ হাসেন মোল্লা রিয়াজুল রিজু শহীদুজ্জামান সেলিম বাংলা বিষ গিয়াসউদ্দিন সেলিম চাঁদনী বাংলা ২০১৬ রুদ্র সায়েম জাফর ইমামী এবিএম সুমন, পিয়া বিপাশা বাংলা অজ্ঞাতনামা ওসি কুদ্দুস তৌকির আহমেদ শহীদুজ্জামান সেলিম, ফজলুর রহমান বাবু বাংলা চোখের দেখা পিএ কাজল সায়মন সাদিক, অহনা বাংলা আদি কবির তানিম রহমান অংশু এবিএম সুমন, শায়লা সাবি বাংলা ২০১৭ ঢাকা অ্যাটাক দিপঙ্কর দীপন আরিফিন শুভ, মাহিয়া মাহী বাংলা নির্মাণাধীন পায়রা আহমেদ আজিম টিটু মামনুন হাসান ইমন, দিপালী বাংলা নির্মাণাধীন দাগ তারেক সিকদার বাপ্পি চৌধুরী, বিদ্যা সিনহা সাহা মীম বাংলা নির্মাণাধীন === টেলিফিল্ম === বছর টেলিফিল্ম পরিচালক চ্যানেল টীকা ২০১৩ প্রহর রিয়াজুল রিজু ঈদুল ফিতর উপলক্ষে নির্মিত ২০১৪ নিভৃত স্বপ্ন আবর্তে রিয়াজুল রিজু ঈদুল ফিতর উপলক্ষে নির্মিত ২০১৫ বোধ কিশোর মাহমুদ মাছরাঙা টেলিভিশন স্বাধীনতা দিবস উপলক্ষে নির্মিত বৃত্তবন্দি মাছরাঙা টেলিভিশন ওয়ার্কশপ গোলাম সোহরাব দোদুল বিজয় দিবস উপলক্ষে নির্মিত ছোঁবল বিজয় দিবস উপলক্ষে নির্মিত ২০১৬ অণুমন্ত্র গোলাম সোহরাব দোদুল চ্যানেল আই স্বপ্নছায়া বর্ণ নাথ মাছরাঙা টেলিভিশন জিম এন্ড জিনি মুনতাসীর বিপন বৈশাখী টিভি ঈদুল আযহা উপলক্ষে নির্মিত === একক নাটক === বছর নাটক পরিচালক চ্যানেল টীকা শঙ্কিত পদযাত্রা খ.ম. হারুন বাংলাদেশ টেলিভিশন মোহনা বন্ধুবরেষু সাইকেলের ডানা বরিশালের মামাভাগ্নে আগামসি লেনের এক সন্ধ্যায় ২০১৩ এক রাতে নন্দিনীর সাথে ওয়ালিদ হাসান কট বিহাইন্ড জয়ন্ত রোজারিও ঈদুল ফিতর উপলক্ষে নির্মিত লাভ এন্ড লাইফ এসএম সুমন ঈদুল ফিতর উপলক্ষে নির্মিত স্টোরি ফেরারি ফরহাদ ঈদুল ফিতর উপলক্ষে নির্মিত অপরাধ বিষয়ক গল্প জাফর ইকবাল ঈদুল ফিতর উপলক্ষে নির্মিত দি বেডশিট রিপন ইমন একুশে টিভি ঈদুল ফিতর উপলক্ষে নির্মিত ২০১৪ গুম মাহমুদ দিদার ঈদুল আযহা উপলক্ষে নির্মিত প্লাস-মাইনাস রবিন খান ঈদুল আযহা উপলক্ষে নির্মিত ২০১৫ দহন স্বাধীনতা দিবস উপলক্ষে নির্মিত ২০১৬ মুক্তির উপায় সতীর্থ রহমান রুবেল চ্যানেল আই কবিগুরু রবীন্দ্রনাথ ঠাকুরের জন্মবার্ষিকী উপলক্ষে নির্মিত বিবর্তন মোহন আহমেদ খোঁজ মাসুদ করিম সুজন ঈদুল আযহা উপলক্ষে নির্মিত === ধারাবাহিক নাটক === চোরকাঁটা পাবনা ভিলা বিশ্বাস গৃহগল্প সাড়ে তিন তলা কাননে কুসুম কলি তোমার দোয়ায় ভালো আছি মা আমাদের শার্লক হোমস ডিবি অনন্যা দহন বেলা খড়কুটা দোস্ত দুশমন কাছাকাছি == পুরস্কার সম্মাননা == '''জাতীয় চলচ্চিত্র পুরস্কার''' বছর বিভাগ চলচ্চিত্র ফলাফল ২০১৩ শ্রেষ্ঠ খলচরিত্রে অভিনেতা গেরিলা (মিশা সওদাগরের সাথে যৌথভাবে) == তথ্যসূত্র == ==বহিঃসংযোগ== ব্যক্তি মঞ্চ অভিনেতা নাট্য অভিনেতা চলচ্চিত্র অভিনেতা বিষয়শ্রেণী:২১শ শতাব্দীর বাংলাদেশী অভিনেতা অভিনেতা খলচরিত্রে অভিনয়ের জন্য জাতীয় চলচ্চিত্র পুরস্কার (বাংলাদেশ) বিজয়ী
বিশ্বের অন্যান্য উন্নত এবং উন্নয়নশীল দেশের মত '''বাংলাদেশে ইন্টারনেট''' এবং তথ্যপ্রযুক্তির ব্যবহার বিষ্ময়করহারে বৃদ্ধি ঘটেছে। ইন্টারনেট তথ্য প্রযুক্তিতে জনগণের প্রবেশাধিকার এবং ব্যবহার বৃদ্ধি করার লক্ষ্যে বাংলাদেশ সরকার অগ্রাধিকার ভিত্তিতে কাজ করছে যার ফলশ্রুতিতে অনেক সীমাবদ্ধতা সত্ত্বেও ২০১৩ সাল নাগাদ বাংলাদেশের ইন্টারনেট ব্যবহারকারীর সংখ্যা ৩৩ মিলিয়ন বৃদ্ধি পেয়েছে। ==ইন্টারনেট টপ লেভেল ডোমেইন== বাংলাদেশের জন্য আন্তর্জাল প্রদত্ত রাষ্ট্রীয় সংকেত বা টপ-লেভেল ডোমেইন হল .bd। ==বিবর্তন== ৯০'দশকের শেষের দিকে স্থানীয় কিছু পরিষেবা প্রদানকারী সংস্থা বুলেটিন বোর্ড সিস্টেম (বিবিএস) পদ্ধতিতে ডায়াল-আপ এর সাহায্যে ই-মেইল ব্যবহারের সুযোগ সৃষ্টি করলেও ৫০০'শ এর অধিক ব্যবহারকারী এই সুবিধা পেত না। অন্যদিকে ব্যবহারকারী কিলোবাইট হিসেবে চার্জ প্রদান সত্ত্বেও তাদের প্রেরিত ই-মেইল স্থানান্তর করা হত আন্তর্জাতিক বিবিএস পরিষেবা প্রদানকারীর সংস্থার ডায়াল-আপ ব্যবহারের মাধ্যমে। ১৯৯৫ সালে অফলাইন ই-মেইল-এর মাধ্যমে প্রথম এদেশে সীমিত আকারে ইন্টারনেটের ব্যবহার শুরু হয়। ১৯৯৬ সালে দেশে প্রথম ইন্টারনেটের জন্য ভিস্যাট স্থাপন করা হয় এবং আই.এস.এন নামক একটি আই.এস.পি-এর মাধ্যমে অনলাইন ইন্টারনেট সংযোগের বিস্তৃতি ঘটতে শুরু করে। শ্রুতে এই আই.এস.পি গুলি ছিল কেবলমাত্র বি.টি.টি.বি-ই সরকারি মালিকানাধীন। সাম্প্রতিক সময়ে সরকারের উদারনৈনিক নীতি এবং ইন্টারনেট প্রযুক্তির দ্রুত বিস্তারের কল্যাণে ২০০৫ সাল নাগাদ ১৫০ এর অধিক আই.এস.পির নিবন্ধন দেয়া হয়েছে এবং বর্তমানে সরকারের ''টেলিযোগাযোগ আইনের'' আওতায় বাংলাদেশ টেলিযোগাযোগ নিয়ন্ত্রণ কমিশন(বিটিআরসি) এই ''আই.এস.পি'' সমুহ নিয়ন্ত্রণ পরিচালনা করছে। ==তথ্যসূত্র== প্রযুক্তি টেলিযোগাযোগের ইতিহাস ইন্টারনেট টেলিযোগাযোগ
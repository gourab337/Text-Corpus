যখন পুরুষের শিশ্ন শেষভাগের চামড়ার ফুটা (শিশ্নাগ্রত্বক) এত ছোট থাকে যে, সেটাকে শিশ্নের মাথার উপর (শিশ্নমুণ্ড) টানা যায় না, তাকে মুদারোগ বলে।। ইরেকশনের সময় তরুণ বা প্রাপ্তবয়স্কে ব্যথার সৃষ্টি হতে পারে কিন্তু অন্যসময় ব্যথাবোধ হয় না। যারা মুদারোগে আক্রান্ত হয়, তাদের শিশ্নাগ্রপ্রদাহ (balanitis) অন্যান্য জটিলতায় আক্রান্ত হওয়ার ব্যাপক ঝুঁকি থাকে। অল্প বয়সী শিশুতে, এটি খুব সাধারণ যে শিশ্নাগ্রত্বককে টেনে পিছনে নেওয়া যায় না। ৯০ শতাংশ শিশুর ক্ষেত্রে এই অক্ষমতা সাত বছর বয়সে এবং ৯৯ শতাংশ ক্ষেত্রে এই অক্ষমতা ১৬ বছর বয়সী শিশুতে দেখা গিয়েছে। অনেক সময় শিশ্নাগ্র প্রদাহ অথবা বেলেন্টিস জেরোটিকা অবলিটারেনের দরুণ ক্ষতের সৃষ্টি হয়, যার ফলে ফাইমোসিস সৃষ্টি হতে পারে। এটি খুব সহজে শনাক্ত করা হয়, যদি শিশ্নাগ্রত্বকের সম্মুখভাগে ক্ষত দেখা যায়। সাধারণত ফাইমোসিস ঘটিত সমস্যা কোন প্রকার চিকিৎসা ছাড়াই তিন বছর বয়সের আগেই সমাধান হয়ে যায়। শৈশবের প্রথম ভাগে শিশ্নাগ্রত্বকের চামড়াকে পিছন দিকে টানার চেষ্টা করা উচিত নয়। যাদের ক্ষেত্রে ফাইমোসিস অবস্থার উন্নতি ঘটে নি, তারা কিছুটা সময় নিতে পারে অথবা একটি স্টেরয়েড ক্রিম ব্যবহার করে চামড়াকে ঢিলা করা যায় কিনা চেষ্টা করে দেখতে পারে। যদি এই পদ্ধতি এবং চামড়া সংকোচন প্রসারণের অনুশীলন যুগপৎভাবে করে কার্যকরী ফল পাওয়া না যায়, সেক্ষেত্রে খতনা করাটাই সর্বশেষ কার্যকরী পন্থা। ফাইমোসিসের একটি সম্ভাব্য জটিলতার নাম হলো প্যারাফাইমোসিস বা পরামুদা। যেখানে শিশ্নাগ্রত্বক দৃঢ়ভাবে শিশ্নমুণ্ডের পিছনে আটকে যায়। == উপসর্গ == ==ইতিহাস== কিছু সুত্র অনুসারে ফ্রান্সের ষোড়শ লুইসের ফাইমোসিস ছিল, ফলে বিবাহের সাত বছর পরেও তিনি তার স্ত্রীকে গর্ভাধান করতে অসমর্থ ছিলেন। এর ফলে অপারেশনের ফলে তার এই সমস্যার সমাধান করা যায়। যদিও এই বিষয়টি সত্য কিনা তা নিয়ে বিতর্ক আছে। ১৮৮১ সালে যুক্তরাষ্ট্রের রাষ্ট্রপতি জেমস গার্ফিল্ড; চার্লস গুইতেও কর্তৃক হত্যার শিকার হন। গুইতেওর ময়নাতদন্ত করে দেখা গিয়েছে যে, তার ফাইমোসিস ছিল। সেইসময় অনুমান করা হয়েছিল, ফাইমোসিস থাকার দরুণই গুইতেওর হত্যাকাণ্ডের মানসিকতা গড়ে উঠেছে। == তথ্যসূত্র ==
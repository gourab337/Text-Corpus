'''ন্যান্সি কেলি''' (; ২৫ মার্চ ১৯২১ জানুয়ারি ১৯৯৫) ছিলেন একজন মার্কিন অভিনেত্রী। তিনি সিবিএস বেতারের ''দ্য মার্চ অব টাইম'' অনুষ্ঠানের অভিনয়শিল্পীদের একজন ছিলেন এবং ১৯৩০-এর দশকে চলচ্চিত্রে প্রধান অভিনেত্রী হয়ে ওঠেন। তিনি ১৯২৬ থেকে ১৯৭৭ সালের মধ্যে ৩৬টি চলচ্চিত্রে অভিনয় করেন। তিনি ১৯৫৫ সালে ''দ্য ব্যাড সিড'' মঞ্চনাটকে অভিনয় করে টনি পুরস্কার লাভ করেন এবং এর চলচ্চিত্রায়নে (১৯৫৬) অভিনয় করে শ্রেষ্ঠ অভিনেত্রীর জন্য একাডেমি পুরস্কারের মনোনয়ন লাভ করেন। ==প্রারম্ভিক জীবন== কেলি ১৯২১ সালের ২৫শে মার্চ লোওয়েল শহরে জন্মগ্রহণ করেন। তিনি আইরিশ বংশোদ্ভূত। তার মাতা ন্যান কেলি ছিলেন নির্বাক চলচ্চিত্র অভিনেত্রী। ন্যান্সি তার মায়ের তত্ত্বাবধানেই অভিনয় শিখেন। শিশু অভিনেত্রী হিসেবে কেলি ১৭ বছরের মধ্যেই ৫২টি চলচ্চিত্রে অভিনয় করেন। তার ছোট ভাই অভিনেতা জ্যাক কেলি ১৯৫৭ থেকে ১৯৬২ সাল পর্যন্ত মেভরিক টেলিভিশন ধারাবাহিকে অভিনয়ের জন্য সর্বাধিক পরিচিত। শিশু মডেল হিসেবে তার ভাবমূর্তিকে কাজে লাগিয়ে তিনি নয় বছর বয়সেই অসংখ্য বিজ্ঞাপনচিত্রে কাজ করেন, ফিল্ম ডেইলি তার সম্পর্কে লিখে, "ন্যান্সিকে আমেরিকার সবচেয়ে বেশিবার চিত্রিত শিশু বলে আখ্যায়িত করা হয়, বিজ্ঞাপন চিত্রে নিজেকে উপস্থাপনের জন্য।" কেলি কৈশোরে বেতার অসংখ্য কাজ করেছেন। তিনি ''দ্য ওয়ান্ডারফুল উইজার্ড অব অজ'' অবলম্বনে তৈরিকৃত ১৯৩৩-৩৪ সালের বেতার অনুষ্ঠান দ্য উইজার্ড অব অজ-এ ডরোথি গেল চরিত্রের জন্য কণ্ঠ দেন। কেলি প্রথম ব্যক্তি যিনি সিবিএস বেতারের দ্য মার্চ অব টাইম ধারাবাহিকে তার কণ্ঠের বৈচিত্রতার জন্য পুরুষ নারী দুই ভূমিকার জন্যই কণ্ঠ দিয়েছেন। তিনি এলিনর রুজভেল্ট চরিত্রেও কাজ করেছেন। ==তথ্যসূত্র== ==গ্রন্থপঞ্জি== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী চলচ্চিত্র অভিনেত্রী নির্বাক চলচ্চিত্র অভিনেত্রী বেতার অভিনেত্রী মঞ্চ অভিনেত্রী শিশু অভিনেত্রী অভিনেত্রী মৃত্যু বিষয়শ্রেণী:টনি পুরস্কার বিজয়ী
'''সুর্মা''' (বৈজ্ঞানিক নাম: ''Tanaecia julii (Lesson)'')এক প্রজাতির মাঝারী আকারের বাদামী রঙের প্রজাপতি। এরা নিমফ্যালিডি পরিবার এবং 'লিমেনিটিডিনি' (Limenitidinae) উপগোত্রের সদস্য। == উপপ্রজাতি == ভারতে প্রাপ্ত সুর্মা এর উপপ্রজাতি হল- ''Tanaecia julii appiades'' Ménétriés, 1857 Changeable Common Earl == আকার == সুর্মা এর প্রসারিত অবস্থায় ডানার আকার ৬৫-৮৮ মিলিমিটার দৈর্ঘ্যের হয়। == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- পুরুষ নমুনার ডানার নিম্নতল হালকা বাদামী। পিছনের ডানার নিম্নতলের টর্নাস অর্দ্ধ তে হালকা সবুজের ছোপ লক্ষ্য করা যায় এবং এরা প্রান্ত্রিক ডিসকাল অংশে কালো ছোপ চোখে পড়ে। পুরুষ নমুনার, পিছনের ডানার উপরিতলে টর্নাল অংশে নীল প্রান্তরেখা কখনো কখনো অনুপস্থিত অথবা সরু বা ভাঙ্গা প্রকৃতির। স্ত্রী নমুনায়, সামনের ডানার উপরিতলে কালচে ডিসকাল রেখা দুটির মধ্যবর্তী স্থানে ফ্যাকাসে সাদা ছোপ অথবা ডিসকাল রেখা দুটির উপরাংশের শেষ ভাগ্যে অস্পষ্ট ছোপ বিদ্যমান। পিছনের ডানার নিম্নতল এর শীর্ষভাগ শীর্শকোন বাদ দিয়ে বাকী অংশ নীলচে। প্রান্তক ডিসকাল রেখাগুলি অস্পষ্ট আর প্রতীয়মান। স্ত্রী নমুনার সাথে প্লেন আর্ল প্রজাতির প্রচুর সামঞ্জস্য। == আচরণ == এরা দ্রুত ওড়ে এবং বাগান বনভূমিতে কম উচ্চতায় উড়তে দেখা যায়। এদের উড্ডয়ন অবিকল ব্যারন প্রজাতির মত। পাথরের উপর এবং কম উচ্চতায় পাতার উপরিতলে বসে রোদ পোহানো এদের খুব প্রিয়। পর্বতের পাদদেশ (তরাই) থেকে ১০৩০মিটার উচ্চতা অবধি গভীর জংগলে ঝরনা এবং ছোট নদীর পার এদের বিশেষ পছন্দ। মার্চ থেকে নভেম্নর অবধি এদের দর্শন মেলে। == তথ্যসূত্র == প্রজাপতি প্রাপ্ত নিমফ্যালিডি গোত্রের প্রজাপতি প্রাপ্ত নিমফ্যালিডি গোত্রের প্রজাপতি
'''লিন্ডসে রিচার্ড লেন টাকেট''' (; জন্ম: ১৯ এপ্রিল, ১৮৮৫ মৃত্যু: এপ্রিল, ১৯৬৩) নাটাল প্রদেশের ডারবানে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯১৪ সালে সংক্ষিপ্ত সময়ের জন্যে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে কোয়াজুলু-নাটাল ফ্রি স্টেট দলের প্রতিনিধিত্ব করেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, নিচেরসারিতে ডানহাতে কার্যকরী ব্যাটিংশৈলী উপস্থাপন করতেন ‘লেন’ ডাকনামে পরিচিত '''লেন টাকেট'''। == প্রথম-শ্রেণীর ক্রিকেট == ১৯০৯-১০ মৌসুম থেকে ১৯২৯-৩০ মৌসুম পর্যন্ত লেন টাকেটের প্রথম-শ্রেণীর খেলোয়াড়ী জীবন চলমান ছিল। বোলার হলেও প্রথম-শ্রেণীর ক্রিকেটে অপ্রত্যাশিত ব্যাটিং রেকর্ডের সাথে লেন টাকেটের নাম জড়িয়ে রয়েছে। ১৯২৫-২৬ মৌসুমের কারি কাপে ব্লুমফন্তেইনে অনুষ্ঠিত খেলায় অরেঞ্জ ফ্রি স্টেটের সদস্যরূপে ওয়েস্টার্ন প্রভিন্সের বিপক্ষে দশম উইকেট জুটিতে উভয় ইনিংসে শতরানের জুটি গড়েন। অনন্য সাধারণ রেকর্ডটি একমাত্র ঘটনা হিসেবে প্রথম-শ্রেণীর ক্রিকেটে স্বীকৃতি পেয়ে আসছে। প্রথম ইনিংসে ল্যান্সলট ফুলারের সাথে ১১৫ দ্বিতীয় ইনিংসে ফ্রাঙ্ক কলফিল্ডের সাথে ১২৯ রান তুলেন। খেলায় তার দল ৪৬ রানে জয় পেয়েছিল। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন লেন টাকেট। জানুয়ারি, ১৯১৪ তারিখে জোহেন্সবার্গে সফরকারী ইংরেজ দলের বিপক্ষে টেস্ট ক্রিকেটে অভিষেক ঘটে তার। ১৯১৩-১৪ মৌসুমে ইংল্যান্ড ক্রিকেট দল দক্ষিণ আফ্রিকা গমন করে। পাঁচ টেস্টের গড়া সিরিজের তৃতীয় টেস্টে সেসিল ডিক্সনের সাথে একযোগে অভিষেক ঘটে তার। তবে, অভিষেক পর্বটি সুখকর হয়নি। প্রথম ইনিংসে সিডনি বার্নসের বলে শূন্য রানে বোল্ড হন দ্বিতীয় ইনিংসে শূন্য রানে অপরাজিত থাকেন। বল হাতে ০/৪৫ ০/২৪ পান। টেস্টে সফরকারী দল ৯১ রানে জয় পেয়েছিল। এরপর আর তাকে টেস্ট আঙ্গিনায় খেলতে দেখা যায়নি। == অবসর == ক্রিকেট খেলা থেকে অবসর গ্রহণের পর অরেঞ্জ ফ্রি স্টেট ইউনিয়নের সভাপতিসহ টেস্ট দল নির্বাচকের দায়িত্ব পালন করেছিলেন। এপ্রিল, ১৯৬৩ তারিখে ৭৮ বছর বয়সে অরেঞ্জ ফ্রি স্টেটের ব্লুমফন্তেইন এলাকায় লেন টাকেটের দেহাবসান ঘটে। ব্যক্তিগত জীবনে বিবাহিত ছিলেন তিনি। দক্ষিণ আফ্রিকার পক্ষে ১৯৪৭-৪৮ মৌসুমে নয় টেস্টে অংশগ্রহণকারী লিন্ডসে টাকেটের পিতা ছিলেন। এছাড়াও, তার বোন জামাই জো কক্স দক্ষিণ আফ্রিকার পক্ষে তিনটি টেস্টে অংশ নিয়েছেন। == তথ্যসূত্র == == আরও দেখুন == প্লাম লুইস ক্লদ নিউবেরি সানফয়েল সিরিজ এক টেস্টের বিস্ময়কারী দক্ষিণ আফ্রিকান টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার আফ্রিকান ক্রিকেটার আফ্রিকার টেস্ট ক্রিকেটার স্টেটের ক্রিকেটার
'''বাসাম মোহাম্মাদ আল-থাওয়াদি''' (জন্ম: ১৩ ডিসেম্বর, ১৯৬০) হচ্ছেন বাহরাইনের একজন প্রবীণ চলচ্চিত্র নির্মাতা এবং চলচ্চিত্র প্রযোজক। তিনি ১৯৯০ সালে মুক্তিপ্রাপ্ত বাহরাইনের প্রথম চলচ্চিত্র ''দ্য ব্যারিয়ার''-এর পরিচালনার কাজটি করেছেন। তিনি চলচ্চিত্র নির্মাণে "আঞ্চলিক অগ্রগামী ব্যক্তি" হিসেবে সকলের কাছে অধিক পরিচিত। একই সাথে তিনি হচ্ছেন জিসিসি সিনেমা সোসাইটির একজন প্রতিষ্ঠাতা সদস্য এবং বাহরাইনের আরব সিনেমা উৎসবের প্রতিষ্ঠাতা বাহরাইন রেডিও টেলিভিশন কর্পোরেশনের হয়ে কাজ করার পাশাপাশি, তিনি বাহরাইনের বেশ কয়েকটি নাটকে অভিনয়ের সময় তিনি অসংখ্য ছোট্ট চলচ্চিত্র এবং বিজ্ঞাপন, শিক্ষা সাংস্কৃতিক কর্মসূচি পরিচালনা করেছেন। আল-থাওয়াদি ১৯৯৪ সালে আল সাওয়ারি ভিডিও উৎসবের সভাপতি নির্বাচিত হন এবং ১৯৯৮ সালে বাগদাদ আন্তর্জাতিক টেলিভিশন চলচ্চিত্র উৎসবের বিচারক কমিটির একজন সদস্য নিযুক্ত হন। তিনি ১৯৯৩ সালে বাহরাইনের "মিশরীয় চলচ্চিত্র দিবস উৎসব" আয়োজন করেন এবং তিনি ১৯৯৬ সালে অনুষ্ঠিত পঞ্চম আরব সঙ্গীত উৎসবের একজন পরিচালক ছিলেন। ==জীবনী== বাসাম মোহাম্মাদ আল-থাওয়াদি ১৯৬০ সালের ডিসেম্বরে বাহরাইনের রাজধানী মানামার গুয়াদিবিয়ায় জন্মগ্রহণ করেন। বাসামের বাবা ১৯৬০-এর দশকে সৌদি আসকের কাছাকাছি এক স্থানে কাজ করতেন এবং এই সময়ে বাসাম আল-থাওয়াদি আলোকচিত্রের প্রতি তার ব্যাপক আগ্রহ প্রকাশ করেন। ১৯৭৯ সালে, তিনি মিশরের কায়রোতে অবস্থিত এক আর্টস একাডেমিতে উচ্চমানের সিনেমায় চিত্রগ্রহণ বিষয়ে অধ্যয়ন করেন এবং তিনি ১৯৮২ সালে সেখান থেকে স্নাতক ডিগ্রি অর্জন করেন। তিনি উক্ত আর্টস একাডেমিতে পড়ার সময় একটি সংক্ষিপ্ত নাটক, আল কিনা (অনুবাদ: মুখোশ) পরিচালনা করেন। তাকে স্নাতক সম্পন্ন করার পূর্বে উক্ত একাডেমী হতে একটি ছোট নাটক নির্মাণের কাজ দেওয়া হয়েছিল। উক্ত ছোট নাটকটির নাম হলো "মালাকাত আল আর্দ" (অনুবাদ: পৃথিবীর ফেরেশতা)। বাসাম আল-থাওয়াদি ১৯৮৫ সালের মে, বাহরাইন টিভিতে যোগদান করেন এবং উক্ত চ্যানেলের জন্য বিভিন্ন অনুষ্ঠান প্রযোজনা করতে সাহায্য করেন। এছাড়াও তিনি বেশ কয়েকটি অনুষ্ঠান নির্মাণ করেছেন যেগুলো আরব দেশগুলোতে আরব স্টেট ব্রডকাস্টিং ইউনিয়ন (এএসবিইউ)-এর সাহায্যে প্রচারিত হয়েছিল। ১৯৯০ সালে, বাহরাইনের প্রথম ফিচার চলচ্চিত্র ''দ্য ব্যারিয়ার,'' যেটিতে তিনি প্রযোজনা এবং পরিচালনার কাজ করেছেন, এই চলচ্চিত্রটির দৃশ্যগুলো বাহরাইনের বিভিন্ন স্থানে ধারণ করা হয়েছে। এই চলচ্চিত্রটি বেশ কয়েকটি আঞ্চলিক এবং আন্তর্জাতিক চলচ্চিত্র উৎসবে স্থান পেয়েছে, এবং প্রায় সকল স্থানে এটি সকলের কাছ থেকে ভালো প্রতিক্রিয়া গ্রহণ করে, সকলের পরিচালক হিসেবে বাসাম আল-থাওয়াদির কাজ পছন্দ করেছিল। তিনি বর্তমানে বাহরাইনের তথ্য মন্ত্রণালয়ের অধীনে বাহরাইন রেডিও টেলিভিশন কর্পোরেশনের নাটক তথ্যচিত্র বিভাগের প্রধান কর্মকর্তা হিসেবে কাজ করছেন। == তথ্যসূত্র== ব্যক্তি জন্ম
'''জেমস গর্ডন ফারেল''' (ইংরেজি: James Gordon Farrell; ২৫ জানুয়ারি, ১৯৩৫ ১১ আগস্ট, ১৯৭৯) ছিলেন একজন ব্রিটিশ বংশোদ্ভূত আইরিশ ঔপন্যাসিক। তিনি তার এম্পায়ার ত্রয়ী উপন্যাস ''ট্রাবল্‌স'' (১৯৭০), ''দ্য সীজ অফ কৃষ্ণপুর'' (১৯৭৩), ''দ্য সিঙ্গাপুর গ্রিপ'' (১৯৭৮) এর জন্য পরিচিতি লাভ করেন। উপন্যাস তিনটিতে ব্রিটিশ উপনিবেশিক শাসনের রাজনৈতিক মানবিক দিকগুলো উঠে এসেছে। তিনি ১৯৭১ সালে ''ট্রাবল্‌স'' উপন্যাসের জন্য জেওফ্রি ফেবার স্মারক পুরস্কার এবং ১৯৭৩ সালে ''দ্য সীজ অফ কৃষ্ণপুর'' উপন্যাসের জন্য ম্যান বুকার পুরস্কার অর্জন করেন। ২০১০ সালে ''ট্রাবল্‌স'' লস্ট ম্যান বুকার পুরস্কার লাভ করে। ==জীবনী== ===প্রাথমিক জীবন=== ফারেল ১৯৩৫ সালের ২৫ জানুয়ারি লিভারপুলে এক ইঙ্গ-আইরিশ পরিবারে জন্মগ্রহণ করেন। তার পিতা উইলিয়াম ফারেল ১৯২৯ সালে বেঙ্গল প্রেসিডেন্সিতে হিসেবে কর্মরত ছিলেন। তার মা প্রুডেন্স জোসেফিন রাসেল ছিলেন একজন রিসেপশনিস্ট ডাক্তারের সহকারী। ১২ বছর বয়সে গর্ডন ফারেল রোজেল স্কুলে পড়াশুনা করেন। দ্বিতীয় বিশ্বযুদ্ধের পরে ফারেলের পরিবার ডাবলিনে চলে যান এবং ফলে তিনি আয়ারল্যান্ডে বেশি সময় কাটান। রোজেল স্কুল ছাড়ার পর তিনি কিছুদিন কানাডিয়ান আর্কটিকের ডিসট্যান্ট আর্লি ওয়ার্নিং লাইন-এ কাজ করেন। ১৯৫৬ সালে তিনি ব্রাসেনস কলেজ, অক্সফোর্ড-এ ভর্তি হন। ব্রাসেনসে পড়াকালীন তিনি পোলিও রোগে আক্রান্ত হন এবং অংশিক পঙ্গু হয়ে যান। ১৯৬০ সালে তিনি অক্সফোর্ড থেকে তৃতীয় বিভাগে পাস করেন এবং ফ্রান্সে চলে যান। সেখানে তিনি লাইসিতে পাঠদান শুরু করেন। ===প্রাথমিক সাহিত্যকর্ম=== ফারেল রচিত প্রথম উপন্যাস ''অ্যা ম্যান ফ্রম এলসওয়্যার'' ১৯৬৩ সালে প্রকাশিত হয়। দুই বছর পর তার দ্বিতীয় উপন্যাস ''দ্য লাং'' (১৯৬৫) প্রকাশিত হয়। ১৯৬৭ সালে তিনি তার তৃতীয় উপন্যাস ''অ্যা গার্ল ইন দ্য হেড'' প্রকাশ করেন। ===এম্পায়ার ত্রয়ী=== তার রচিত এম্পায়ার ত্রয়ী উপন্যাস ''ট্রাবল্‌স'' (১৯৭০), ''দ্য সীজ অফ কৃষ্ণপুর'' (১৯৭৩), ''দ্য সিঙ্গাপুর গ্রিপ'' (১৯৭৮) এর জন্য তিনি সমাদৃত হন। ২০০৮ সালে সালমান রুশদি বলেন, "সন্দেহাতীতভাবে তিনি (ফারেল) বর্তমান সময়ের অন্যতম সেরা ইংরেজ ঔপন্যাসিক। তাঁর রেখে যাওয়া উপন্যাস ত্রয়ী পৃথকভাবে অসাধারণ।" ===মৃত্যু=== ১৯৭৯ সালে ফারেল লন্ডন ছেড়ে দিয়ে দক্ষিণ আয়ারল্যান্ডের শিপ্‌স হেড পেনিন্‌সুলায় থাকার সিদ্ধান্ত নেন। কয়েকমাস পরে ব্রান্টি বের উপকূলে পানিতে ডুবে মারা যান। তাকে সেন্ট জেমস চার্চ, আয়ারল্যান্ডে সমাধিস্ত করা হয়। ==সাহিত্যকর্ম== ===প্রাথমিক সাহিত্যকর্ম=== ''অ্যা ম্যান ফ্রম এলসওয়্যার'' (১৯৬৩) ''দ্য লাং'' (১৯৬৫) ''অ্যা গার্ল ইন দ্য হেড'' (১৯৬৭) ===এম্পায়ার ত্রয়ী=== ''ট্রাবল্‌স'' ''দ্য সীজ অফ কৃষ্ণপুর'' ''দ্য সিঙ্গাপুর গ্রিপ'' ===মৃত্যুর পর প্রকাশিত=== ''দ্য পুসিক্যাট হু ফেল ইন লাভ উইথ অ্যা সুটকেস'' (১৯৭৩-৭৪, আটলান্টিস) ''দ্য হিল স্টেশন'' (১৯৮১) ''অ্যান ইন্ডিয়ান ডায়েরি'' (অপ্রকাশিত, সম্পাদক জন স্পারলিং) ==পুরস্কার== ১৯৭১: জেওফ্রি ফেবার স্মারক পুরস্কার (ট্রাবল্‌স) ১৯৭৩: ম্যান বুকার পুরস্কার (দ্য সীজ অফ কৃষ্ণপুর) ২০১০: লস্ট ম্যান বুকার পুরস্কার (ট্রাবল্‌স) ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর আইরিশ ঔপন্যাসিক পুরুষ ঔপন্যাসিক ঔপন্যাসিক বুকার পুরস্কার বিজয়ী লেখক বংশোদ্ভূত ব্যক্তিত্ব
'''আশীষ দেওয়ানসিং নেহরা''' (; জন্ম: ২৯ এপ্রিল, ১৯৭৯) ভারতের দিল্লিতে জন্মগ্রহণকারী বিশিষ্ট ক্রিকেটার। ১৯৯৯ সাল থেকে আন্তর্জাতিক ক্রিকেট অঙ্গণে ভারত ক্রিকেট দলে টেস্ট, একদিনের আন্তর্জাতিক টুয়েন্টি২০ আন্তর্জাতিকে প্রতিনিধিত্ব করছেন। দলে তিনি মূলতঃ বামহাতি ফাস্ট বোলারের ভূমিকায় অবতীর্ণ হয়ে থাকেন। == খেলোয়াড়ী জীবন == ১৯৯৯ সালে কলম্বোয় অণুষ্ঠিত টেস্টের মাধ্যমে শ্রীলঙ্কার বিপক্ষে তার টেস্ট অভিষেক ঘটে। খেলার শুরুতে মারভান আতাপাত্তুকে আউট করলেও পরবর্তীকালে তিনি কোন উইকেট লাভে সক্ষমতা প্রদর্শন করতে পারেননি। ২০০১ সালে হারারেতে জিম্বাবুয়ে ক্রিকেট দলের বিপক্ষে একদিনের আন্তর্জাতিকে অভিষেক ঘটে নেহরার। অ্যালিস্টেয়ার ক্যাম্পবেলকে নিজস্ব ২য় বলে আউট করেন। দক্ষিণ আফ্রিকায় অণুষ্ঠিত ২০০৩ সালের বিশ্বকাপ ক্রিকেটে ভারতীয় দলের অন্যতম সদস্য ছিলেন তিনি। গ্রুপ-পর্বে ডারবানে অণুষ্ঠিত ইংল্যান্ড ক্রিকেট দলের বিপক্ষে ২৩ রানের বিনিময়ে উইকেট লাভ করেন, যা তার ব্যক্তিগত বিশ্বকাপে সেরা ভারতীয় বোলিং পরিসংখ্যান। এছাড়াও বিশ্বকাপের অন্যান্য খেলাগুলোতেও তিনি ক্রীড়াশৈলীর স্বাক্ষর রেখেছেন। কিন্তু ধারাবাহিকভাবে ক্রীড়াশৈলীর অবস্থান বজায় না রাখা পুণঃপুণঃ পিঠ এবং গোড়ালির আঘাতের ফলে তিনি ভারতীয় দলে নিজস্থান পাকাপোক্ত করতে পারেননি। খেলোয়াড়ী জীবনে টেস্টের চেয়ে ওডিআইয়েই অধিক সফল তিনি। কিন্তু উইকেট প্রতি গড় রান প্রদানে ইরফান পাঠান, জহির খান অজিত আগারকারের চেয়ে বেশী দিয়েছেন। জহির খানের আঘাতপ্রাপ্তিতে চার বছর পর জুন, ২০০৯ সালে ওয়েস্ট ইন্ডিজ সফরে ভারতের একদিনের দলে জায়গা পান। == ঘরোয়া ক্রিকেট == ১৯৯৭-৯৮ মৌসুমে নিজ শহর দিল্লির হয়ে প্রথম-শ্রেণীর ক্রিকেটে অংশগ্রহণ করেন। গোঁড়ালির আঘাত থেকে মুক্ত হয়ে ২০০৭-০৮ মৌসুমে দিল্লি রঞ্জি ট্রফি দলে খেলেন। এরপর মুম্বাই ইন্ডিয়ান্স দলের হয়ে ইন্ডিয়ান প্রিমিয়ার লীগে অংশ নেন। ইন্ডিয়ান প্রিমিয়ার লীগের দ্বিতীয় মৌসুমে অসম্ভব ক্রীড়নৈপুণ্য প্রদর্শন করে সকলের মনোযোগ আকর্ষণ করেন সংবাদের কেন্দ্রবিন্দুতে পরিণত হন। মে, ২০০৮ তারিখে রাজস্থান রয়্যালসের বিপক্ষে উইকেট নিয়ে ম্যান অব দ্য ম্যাচ নির্বাচিত হন। ২০০৯ সালে দিল্লি ডেয়ারডেভিলস দলের পক্ষাবলম্বন করেন। ২০১১ সালে পুনে ওয়ারিয়র্স দলে ৩·৯১ কোটি রূপির বিনিময়ে সদস্য হন। কিন্তু ৪র্থ আইপিএলে কয়েকটি খেলায় অংশগ্রহণের পর ডানহাতের আঙ্গুলে ফাটল ধরায় তিনি মাঠের বাইরে অবস্থান করেন। ৫ম আইপিএলে তিনি পুণরায় ফিরে আসেন। ৬ষ্ঠ আইপিএলে রস টেলরের সাথে তিনিও দিল্লি ডেয়ারডেভিলসের সাথে চুক্তিবদ্ধ হন। ২০১৪ সালের আইপিএলের নিলামে কোটি রূপির বিনিময়ে চেন্নাই সুপার কিংস তাকে কিনে নেয়। ২০১৩-১৪ মৌসুমের রঞ্জি ট্রফিতে বিদর্ভের বিপক্ষে ১৬ রানের বিনিময়ে উইকেট লাভ করেন। এরফলে দিল্লির রোশনারা ক্লাব মাঠে অণুষ্ঠিত খেলায় বিদর্ভের ইনিংস মাত্র ৮৮ রানে গুড়িয়ে যায়। == তথ্যসূত্র == == আরও দেখুন == জহির খান ভারত জাতীয় ক্রিকেট দল এশিয়ান একাদশ একদিনের আন্তর্জাতিক ক্রিকেটারদের তালিকা == বহিঃসংযোগ == Cricinfo Player Profile Ashish Nehra ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার এশীয় একাদশের একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ইন্ডিয়ান্সের ক্রিকেটার ক্যাপিটালসের ক্রিকেটার ওয়ারিয়র্স ইন্ডিয়ার ক্রিকেটার ক্রিকেটার
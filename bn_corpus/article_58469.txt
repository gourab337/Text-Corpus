'''ক্রিকবাজ''' হলো ক্রিকেটের খবর স্কোর সম্প্রচারকারী ওয়েবসাইট। ওয়েবসাইটটির বৈশিষ্ট্যসমূহের মধ্যে রয়েছে খবর, নিবন্ধ, সরাসরি ক্রিকেট ম্যাচ সম্প্রচার (স্কোরকার্ড, ভিডিও এবং টেক্সট ধারাভাষ্য), খেলোয়াড় দলের র‍্যাংকিং। ওয়েবসাইটটিতে বর্তমানে সরাসরি মোবাইল অ্যাপসের মাধ্যমেও ক্রিকেট স্কোর দেখা যায়। ক্রিকবাজ ওয়েবসাইট ক্রিকেটের খবর স্কোরের জন্য ভারতের সবচেয়ে বড় মোবাইল অ্যাপ। ==ইতিহাস== ২০০৪ সালে ভারতীয় ইন্সটিটিউট অব টেকনোলজির বিএইচইউ বিভাগের প্রাক্তন শিক্ষার্থী পঙ্কজ ছাপারওয়াল প্রভীন হেড্জ কর্তৃক ক্রিকবাজ তৈরি করা হয়। পরবর্তীতে ২০১০ সালে ক্রিকবাজকে ক্রিকেটের খবর স্কোরের জন্য মোবাইল অ্যাপসের উপযোগী করে উন্নয়ন করা হয়। ২০১৫ সালের জানুয়ারিতে টাইমস ইন্টারনেট গু-ক্রিকেটকে (GoCricket) ক্রিকবাজের (Cricbuzz) সাথে একত্রিত করে এবং গু ক্রিকেটের ওয়েবসাইট লিংক ক্রিকবাজের সাথে পুনর্নির্দেশ করে দেয়। এছাড়াও গুক্রিকেটের মোবাইল অ্যাপসকেও ক্রিকবাজের সাথে পুনর্নির্দেশ করে দেওয়া হয়। ওয়েবসাইট লিংক অ্যাপস পুনর্নির্দেশ করার পর গুক্রিকেট টাইমস ইন্টারনেট সামাজিক মাধ্যমে তাদের ব্যবহারকারীদের ক্রিকবাজ অনুসরণ করার জন্য বিজ্ঞপ্তি দেয়। ক্রিকবাজ তাদের ওয়েবসাইটের ফিচার বা বৈশিষ্ট্যসমূহের মধ্যে রেখেছে সরাসরি স্ট্রিমিং ক্রিকেট স্কোর, পূর্বনির্ধারিত সময়সূচি, দল খেলোয়াড়ের র্যাংকিং, আর্কাইভ, সংবাদ, নিবন্ধ, ভিডিও, চিত্রের গ্যালারি। এছাড়াও ক্রিকবাজ তাদের ব্যবহারকারীদের কথা চিন্তা করে অ্যান্ড্রয়েড, আইফোন, উইন্ডোজ ফোন, ব্ল্যাকবেরি নোকিয়ার জন্য আলাদা অ্যাপস তৈরি করেছে। ক্রিকবাজে বল বাই বল স্কোর আপডেট দেওয়ার পাশাপাশি লিখিত ধারাভাষ্যেরও সিস্টেম রেখেছে। ==জনপ্রিয়তা== ২০১৮ সালে ক্রিকবাজ অ্যালেক্সা ইন্টারনেটে সারাবিশ্বে ৩৪০ নাম্বার এবং ভারতে ১৬ নাম্বারে অবস্থান করে। এছাড়াও ২০১৪ সালে গুগল অনুসন্ধানের ক্ষেত্রে ক্রিকবাজ ভারতে ৭ম স্থান দখল করেছিল। ২০১৪ সালে এটির মোবাইল অ্যাপস ৫০ মিলিয়ন বার ডাউনলোড এর মাইলফলক অতিক্রম করে, যেটি ভারতে সবচেয়ে বেশিবার ডাউনলোড করা অ্যাপস এবং আরও ৫০ মিলিয়ন ব্যবহারকারী কর্তৃক ওয়েবসাইটটি ব্যবহার হয়েছিল, যা ২০১৫ সালের জানুয়ারি পর্যন্ত ২.৬ বিলিয়ন বার পাতা প্রদর্শন করা হয়েছে। আইপিএল মৌসুমে ওয়েবসাইটটির জনপ্রিয়তা আরও বেড়ে যায়। ==পৃষ্ঠপোষকতা== ২০১৫ সালে আগস্ট মাসে ক্রিকবাজ ভারত শ্রীলঙ্কা টেস্ট সিরিজের টাইটেল পৃষ্ঠপোষক (স্পন্সর) ছিল। ==তথ্যসূত্র== ==বহিঃসংযোগ== ওয়েবসাইট মিডিয়া ওয়েবসাইট ওয়েবসাইট
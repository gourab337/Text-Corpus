'''দ্য ব্রংক্‌স''' () মার্কিন যুক্তরাষ্ট্রের বৃহত্তম শহর নিউ ইয়র্ক শহরের পাঁচটি বরোর একটি। একই সাথে এটি বৃহত্তর নিউ ইয়র্ক অঙ্গরাজ্যের একটি কাউন্টি। আয়তন জনসংখ্যার বিচারে এটি শহরটির চতুর্থ বৃহত্তম বরো। দ্য ব্রংক্‌সের আয়তন ১০৯ বর্গকিমি (৪২ বর্গমাইল) এবং ২০১৭ সালের তথ্য মোতাবেক মোট জনসংখ্যা ১,৪৭১,১৬০। ১৯১৪ সাল থেকে ব্রংক্‌স কাউন্টি দ্য ব্রংক্‌স বরো দুইটি সমসীম অর্থাৎ একই সীমানাভুক্ত এলাকার উপরে অবস্থিত। দ্য ব্রংক্‌স কাউন্টিটি সমগ্র মার্কিন যুক্তরাষ্ট্রের তৃতীয় সর্বোচ্চ জনঘনত্ববিশিষ্ট কাউন্টি। ভৌগোলিকভাবে দ্য ব্রংক্‌স নিউ ইয়র্ক শহরের সর্ব-উত্তরে অবস্থিত বরো। কেবল এই বরোটিই মার্কিন যুক্তরাষ্ট্র তথা উত্তর আমেরিকা মহাদেশের মূল ভূখণ্ডে, নিউ ইয়র্ক অঙ্গরাজ্যের ওয়েস্টচেস্টার কাউন্টির ঠিক দক্ষিণে অবস্থিত। অবশ্য এর তিন দিকেও জলাশয় রয়েছে: পূর্বে লং আইল্যান্ড সাউন্ড, দক্ষিণে হারলেম নদী ইস্ট নদী এবং পশ্চিমে হাডসন নদী। অন্যান্য বরোগুলির সাথে তুলনা করলে দ্য ব্রংক্‌স বরোটি ম্যানহাটন বরোর উত্তরে পূর্বে (হারলেম নদী দিয়ে আলাদা), এবং কুইন্‌স বরোর উত্তর (ইস্ট নদী দিয়ে আলাদা) অবস্থিত। দ্য ব্রংক্‌স বরোটি নিজে ভৌগোলিকভাবে ব্রংক্‌স নদী দ্বারা পূর্ব-পশ্চিমে দুই ভাগে বিভক্ত হয়েছে। পশ্চিম ব্রংক্‌স অঞ্চলটি অপেক্ষাকৃত পাহাড়ি টিলাময়, অন্যদিকে পূর্ব ব্রংক্‌স অপেক্ষাকৃত সমতল ভূমিময়। সড়কব্যবস্থার দৃষ্টিভঙ্গি থেকে দেখলে ম্যানহাটন বরোর ফিফথ অ্যাভিনিউ নামক রাজপথটি দ্য ব্রংক্‌সে এসে জেরোম অ্যাভিনিউ নাম ধারণ করেছে এবং ব্রংক্‌সকে পূর্ব পশ্চিমে বিভক্ত করেছে। ১৮৭৪ সালে পশ্চিম ব্রংক্‌স এবং ১৮৯৫ সালে পূর্ব ব্রংক্‌সকে নিউ ইয়র্ক শহরের অন্তর্ভুক্ত করে নেওয়া হয়। ১৯১৪ সালে ব্রংক্‌স কাউন্টিকে নিউ ইয়র্ক কাউন্টি থেকে আলাদা করে ফেলা হয়। ব্রংক্‌সের এক-চতুর্থাংশ অঞ্চলই উন্মুক্ত। এর মধ্যে উডলন সিমেট্রি নামক সমাধিস্থল, ভ্যান কর্টলান্ট পার্ক, পেলহ্যাম বে পার্ক, নিউ ইয়র্ক বোটানিকাল গার্ডেন নামের উদ্যান এবং দ্য ব্রংক্‌স জু নামের চিড়িয়াখানাটি বরোটির উত্তর কেন্দ্রে অবস্থিত। ১৯শ শতকের শেষ থেকে এই উন্মুক্ত জায়গাগুলি ইচ্ছা করেই এমন করে রাখা হয়েছে। সেসময় ম্যানহাটনের উত্তর পূর্ব থেকে নগরায়িত এলাকাগুলি উত্তরে ব্রংক্‌সের দিকে প্রসারিত হচ্ছিল। ==উল্লেখযোগ্য ব্যক্তিবর্গ== ===বিজ্ঞানী শিক্ষায়তনিক=== ডব্লিউ. ই. বি. ডিউ বয়স (১৮৬৮-১৯৬৩) সমাজবিজ্ঞানী, ইতিহাসবিদ, নাগরিক অধিকার কর্মী, প্যান আফ্রিকান লেখক সম্পাদক। রোজালিন ইয়ালো (১৯২১-২০১১) চিকিৎসা পদার্থবিদ চিকিৎসাবিজ্ঞানে নোবেল বিজয়ী। অ্যালান আলডা (জ. ১৯৩৬) অভিনেতা। অ্যান ব্যানক্রফ্‌ট (১৯৩১-২০০৫) অভিনেত্রী। উডি অ্যালেন (জ. ১৯৩৫) চলচ্চিত্র পরিচালক অভিনেতা। জুন অ্যালিসন (১৯১৭-২০০৬) অভিনেত্রী, নৃত্যশিল্পী গায়িকা। টনি কার্টিস (১৯২৫-২০১০) অভিনেতা। লরেন বাকল (১৯২৪-২০১৪) অভিনেত্রী। লি জে. কব (১৯১১-১৯৭৬) অভিনেতা। লিন্ডসে লোহান (জ. ১৯৮৬) অভিনেত্রী। ===স্থাপত্য, শিল্পকলা আলোকচিত্র=== স্ট্যানলি কুবরিক (১৯২৬-১৯৯৯) পরিচালক, চিত্রনাট্যকার, সম্পাদক, চিত্রগ্রাহক। ==তথ্যসূত্র== == আরও দেখুন == নিউ ইয়র্ক (শহর) বিষয়শ্রেণী:নিউ ইয়র্ক সিটির বরো
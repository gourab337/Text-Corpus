'''শ্রী টেমাসেক''' চাইনিজ: 斯里淡马锡) হল ১৮৬৯ সালে নির্মিত সিঙ্গাপুরের ইস্তানায় অবস্থিত একটি দুই তলাবিশিষ্ট বিচ্ছিন্ন বাড়ি। দ্বীপটির ঔপনিবেশিক শাসনকালে এটি কলোনিয়াল সেক্রেটারী বা চীফ সেক্রেটারীর বাসভবন হিসেবে ব্যবহৃত হত। ১৯৫৯ সালে সিঙ্গাপুর রাষ্ট্রের প্রতিষ্ঠার পর থেকে এটা সিঙ্গাপুরের প্রধানমন্ত্রীর সরকারি বাসভবন, যদিও সিঙ্গাপুরের কোনো প্রধানমন্ত্রী কখনো এখানে থাকেন নি। ১৪ই ফেব্রুয়ারী ১৯৯২ সালে ইস্তানার সাথে এটিকে জাতীয় স্মৃতিস্তম্ভ হিসেবে ঘোষণা করা হয়। == নাম == বাড়িটির নাম, শ্রী টেমাসেক, যা মালয় ভাষায় বুঝায় "টেমাসেকের সৌন্দর্য"। মালয় শব্দ 'শেরি' বা 'শ্রী' এর অর্থ "আকর্ষণ; সারভাগ; সৌন্দর্য; গরিমা" বা একটি "cynosure" (কোনো কিছু যা তার বুদ্ধিমত্তা বা সৌন্দর্য দিয়ে নজর কাড়ে; মনোযোগ, আগ্রহ, বা বিস্ময়ের কেন্দ্র), এবং এটি সংস্কৃত শব্দ सार (sāra) হতে আগত। টেমাসেক, জাভানীয় ভাষায় যার অর্থ "সমুদ্র শহর", ছিল আধুনিক সিঙ্গাপুরের একটি আদি শহর। বর্তমানে সিঙ্গাপুরে এটি একটি বিশেষণ হিসেবে ব্যবহৃত হয় বাড়িটির নিজস্ব নাম ছিল না, এটি সিঙ্গাপুরের চীফ সেক্রেটারীর(বা কলোনিয়াল সেক্রেটারীর) সরকারী বাসভবন নামে মূলত পরিচিত ছিল। সিঙ্গাপুর রাষ্ট্র ঘোষিত হওয়ার পর এবং প্রথম প্রধানমন্ত্রী লি কুয়ান ইউ-এর ১৯৫৯ সালের জুন মাসে দায়িত্ব গ্রহণের পর এটা সিঙ্গাপুরের প্রধানমন্ত্রীর সরকারি বাসভবন হিসেবে ঘোষিত হয়। তখন বাড়িটির নাম সরকারীভাবে শ্রী টেমাসেক রাখা হয় এবং গভর্মেন্ট হাউজের নাম পরিবর্তন করে ইস্তানা রাখা হয়।ইস্তানা অর্থ হল রাজপ্রাসাদ। == নির্মাণ == ১৮৫৯ সালে ফোর্ট ক্যানিং এর জন্য পথ তৈরী করতে গিয়ে গভর্নরের মূল বাসভবন ধ্বংস করতে হয়, যা একই নামের পাহাড়ের উপর ছিল। তাই স্টেইটস সেটেলমেন্টের গভর্নর স্যার হ্যারি জর্জ ওরড ইস্তানা তখনকার- গভর্মেন্ট হাউজ) এবং শ্রী টেমাসেক নির্মাণের নির্দেশ দেন। জন ফ্রেডেরিক এডলফাস ম্যাকনাইয়ার, একজন পুরকৌশল প্রকৌশলী যিনি কিনা স্টেইটস সেটেলমেন্টের কারাগারের নিয়ন্ত্রক নির্বাহী প্রকৌশলী ছিলেন, শ্রী টেমাসেকের নকশা পরিকল্পনা করেছিলেন। তিনি মূলত বেনকুলেনের ভারতীয় আসামীদের ব্যবহার করে নির্মাণ করেছিলেন। এটির নির্মাণ ১৮৬৯ সালে শেষ হয়। শ্রী টেমাসেক ১,৬০০ বর্গমিটারের (১৭,০০০বর্গফুট) ইউরোপিয়ান এবং এশিয়ান সুবিধা সম্বলিত একটি দুই তলাবিশিষ্ট বিচ্ছিন্ন বাড়ি যাকে সিঙ্গাপুরে 'বাংলো' নামে অভিহিত করা হয়। এটিতে প্রতিসম বিন্যাসের সাথে সাথে কেন্দ্রের থাকার জায়গার চারপাশে বড় বারান্দাও আছে। উল্লেখযোগ্য স্থাপত্য নিদর্শনসমূহের মধ্যে রয়েছে উপরের দিকের খিলানসমূহ, একটি প্রাচ্য পাশ্চাত্য কারুকাজের সমন্বয়ে নির্মিত জটিল কাঠের তোরণ এবং ভবনের ২য় তলায় অবস্থিত একটি চাইনিজ মুন গেট (একটি বৃত্তাকার দরজা)। যদিও চাইনিজ মুন গেটটির নির্মাণ ব্যবহার সম্পর্কে অল্পই নথি রয়েছে, এটি ১৯৬০ সালে উইলিয়াম স্বোয়াফিল্ড নামক দ্বিতীয় বিশ্বযুদ্ধের আগেকার সময়ের গভর্মেন্ট হাউজের একজন হিসাবাধাক্ষ্য পেশাগত আসবাবপত্র নির্মাতা, দ্বারা নির্মিত হয়েছে তা জানা যায়। এটি চেনগাল,সেগুন মেরনটি গাছ দিয়ে তৈরী করা হয়েছিল। গাড়ীবারান্দার মধ্যে একটি ইটের খন্দ রয়েছে যা মূলত ঘোড়ার গাড়ি দ্বারা ব্যবহৃত হত। ১৪ই ফেব্রুয়ারি ১৯৯২ সালে ইস্তানার সাথে এটিকেও জাতীয় স্মৃতিস্তম্ভ হিসেবে ঘোষণা করা হয়। শ্রী টেমাসেক বেশ কয়েক বছর ব্যবহৃত হয়নি বলে এটি ভগ্নদশায় চলে আসে। তখন ২০০৬ সাল থেকে ২০০৮ মার্চ মাস পর্যন্ত স্থপতি মাওরিন সোহ এর অধীক্ষায় সিপিজি কনসালটেন্ট দ্বারা পুনরুদ্ধৃত হয়। যেহেতু প্রথমতলার বারান্দার হস্তনির্মিত মূল কাঠের খিলান রেলিংগুলো উই পোকা নষ্ট করে ফেলেছিল তাই এর পরিবর্তন করে এলুমিনিয়াম ধাতুসংকর দিয়ে তৈরী করা হয়। রেলিং, দরজা জানালার খুঁটিনাটি বিষয়গুলো ফিরিয়ে আনা হয়, এবং অনেক পিন্টু পেজার ঐতিহ্যবাহী কাঠের অর্ধ-দরজা কাঠের মেঝে পুনর্বহাল রাখা হয়। ভবনের পিছনের দিকের আগেকার চাকরদের কোয়ার্টারকে হেরিটেজ গ্যালারীতে রূপান্তরিত করা হয়। শ্রী টেমাসেকের সংস্কার কাজ ২০০৮ সালে আরবান রিডেভেলপমেন্ট অথরিটির কাছ থেকে এ(A) ক্যাটাগরিতে আর্কিটেকচারাল হেরিটেজ এওয়ার্ড জাতীয় স্মৃতিস্তম্ভ সম্পূর্ণ সংরক্ষিত ভবন বিষয়ে) জিতে নেয়। == ব্যবহার == সিঙ্গাপুরের ইস্তানায় অবস্থিত শ্রী টেমাসেকের নাম খচিত পাথর ফলক– ৩১ জানুয়ারি ২০০৬ এর আলোকচিত্র ১৮৬৯ সালে নির্মাণের পর থেকে স্টেইটস সেটেলমেন্টের কলোনিয়াল সেক্রেটারী (পরে চীফ সেক্রেটারীর) বাসভবন হিসেবে ব্যবহৃত হত। এইপদের সকলে শ্রী টেমাসেকে বাস করেছে ১৮৬৯ থেকে ১৯৫৯ সাল পর্যন্ত। ১৯৫৯ সালের পর, বর্তমানে এটা সিঙ্গাপুরের প্রধানমন্ত্রীর সরকারি বাসভবন আখ্যাত, যদিও এই পদের কেউই লি কুয়ান ইউ, গোহ চক তং, লি সিয়েন লুং, পারিবারিক বাড়ির মত এটিকে ব্যবহার করেন নি। লি কুয়ান ইউ তার ১৯৯৮ সালের বই "''Lee Kuan Yew: The Man and His Ideas''"-এ বলেছেন, ১৯৫৯ সালে যখন তিনি প্রধানমন্ত্রী হন তখন তিনি তার স্ত্রী তাদের সাত, পাঁচ দুই বছর বয়সী তিন সন্তানকে নিয়ে শ্রী টেমাসেকে না উঠার সিদ্ধান্ত নেন; কারণ তারা চাননি যে তাদের সন্তানরা এত বৃহৎ পরিবেশে চাকর-খাসনামার হৈচৈ এর মধ্যে বেড়ে উঠুক। পরিবারটি ১৯৬৫ সালে সিঙ্গাপুর মালয়শিয়া থেকে আলাদা হওয়ার সময় নিরাপত্তাজনিত কারণে এখানে কিছুদিন অবস্থান করেছিল। তার বাইরেও, 'ক্যাওয়ার ২০০০ স্ট্রেইটস টাইমস' এর ইন্টারভিউ মতে, যখন তাদের বাবা গলফ খেলত বা টী নিয়ে অনুশীলন করত তখন লি-র সন্তানেরা প্রায়শ সন্ধ্যাকালে বাড়িটির মাঠে খেলা করত। শ্রী টেমাসেক প্রধানত সরকারি ক্রিয়াকলাপের জন্য ব্যবহৃত হত, বিশেষত ১৯৬০ ১৯৭০ এর দশকে এখানের বিশিষ্ট অতিথিদের মধ্যে রয়েছেন মালয়েশিয়ার প্রতিষ্ঠাতা প্রধানমন্ত্রী টেংকু আব্দুল রহমান, আমেরিকার উপরাষ্ট্রপতি স্পাইরো এগনিউ, ভারতের প্রধানমন্ত্রী ইন্দিরা গান্ধী, ব্রিটিশ ডিফেন্স সেক্রেটারী ডেনিস হেলে এবং হুসাইন বিন তালাল। ১৯৬২ সালে লি কুয়ান ইউ ট্রেড ইউনিয়নের সভ্য সিভিল সার্ভেন্টদেরকে সিঙ্গাপুরের মালয়েশিয়ায় সংযোজনের গণভোটের বিষয়ে সাহায্য করার জন্য পার্টির ভেন্যু হিসেবে শ্রী টেমাসেক কে ব্যবহার করেন, এবং ১৯৮৩ সালে মৃত অর্থমন্ত্রী সুই সেনের দেহ এখানে শায়িত করা হয়। প্রথমবারের মত আগস্ট ,২০০৮ সালে প্রধানমন্ত্রী লি সিয়েন লুং তাঁর স্বাধীনতা দিবসের ভাষণ দান করেন। অক্টোবর ২০১০ এ, প্রধানমন্ত্রী লি সিয়েন লুং এর মাতা এবং রাষ্ট্রনায়ক লি কুয়ান ইউ এর স্ত্রী ম্যাডাম ক্যাওয়া জিওক চোয়ের শ্রী টেমাসেকে অনুষ্ঠিত হয়। ২০১৫ সালের মার্চে সেখানে লি কুয়ান ইউ এর জন্য একটি পারিবারিক অনুষ্ঠিত হয়। == তথ্যসূত্র == == গ্রন্থপঞ্জী == ==বহিঃসংযোগ== Sri Temasek at the Istana Singapore website, archived from the original on November 2008 Sri Temasek at the Singapore Government's eCitizen website প্রধানমন্ত্রীর সরকারি বাসভবন নির্মিত বাড়ি জাতীয় স্মৃতিসৌধ সিঙ্গাপুর প্রাতিষ্ঠানিক বাসভবন বাসস্থান ব্রিটিশ সাম্রাজ্যের স্থাপনা
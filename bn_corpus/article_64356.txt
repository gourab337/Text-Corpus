'''ফতুল্লা ইউনিয়ন''' বাংলাদেশের নারায়ণগঞ্জ জেলার নারায়ণগঞ্জ সদর উপজেলার একটি ইউনিয়ন। এটি ১৯৩০ সালে ব্রিটিশ সরকার এটি প্রতিষ্ঠা করে। == ইতিহাস == ১৯৩০ সালে ব্রিটিশ সরকার ফতুল্লা থানা বর্তমান ফতুল্লা কুতুবপুর ইউনিয়ন পরিষদ এলাকাকে নিয়ে সর্বপ্রথম ফতুল্লা ইউনিয়ন বোর্ড গঠন করে। পরবতীতে ১৯৪৮ সালে পাকিস্তান সরকার তার নাম পরিবর্তন করে ইউনিয়ন কাউন্সিল রাখে। এরপর ১৯৬২ সালে ইউনিয়নের আংশিক এলাকাকে কেটে নিয়ে কুতুবপুর ইউনিয়ন গঠন করে। তখন ফতুল্লা ইউনিয়নের সীমানা ছোট হয়ে যায় এবং এখানে ১১ গ্রাম এবং ১০ টি মৌজায় সীমাবদ্ধ থাকে। এরপর ১৯৭২ সালে স্বাধীনতার পরবতী সময়ে ফতুল্লা ইউনিয়ন কাউন্সিল ভেঙ্গে ফতুল্লা ইউনিয়ন পরিষদ গঠন করা হয়। সে সময় বঙ্গবন্ধু শেখ মুজিবুর রহমানের আদেশে আওয়ামী লীগ নেতা ডা: লেহাজ আলীকে এসও পূর্নবাসন কমিটির সভাপতি করে ১৯৭৩ সালের শেষের দিকে ফতুল্লা ইউনিয়ন পরিষদ নির্বাচন ঘোষণা করা হয়। নিবাচনে ইউনিয়নের তল্লা গ্রামের মো: নূর হোসেন সাধারণদের ভোটে নির্বাচিত হয়ে ফতুল্লা ইউনিয়ন পরিষদের চেয়ারম্যান পদে দ্বায়িত্ব গ্রহণ করেন। তিনি টানা ৩৯ বছর ফতুল্লা ইউনিয়ন পরিষদের চেয়ারম্যানের দ্বায়িত্ব পালন করেন। তারপর ২০১১ সালে অক্টোবর হৃদরোগে আক্রান্ত হয়ে নূর হোসেনের মৃত্যুর পর চেয়ারম্যান পদ শুন্য হয়। পরে তখনকার সদর উপজেলা নিবাহী কর্মকর্তা মো: মোতাহার হোসেনের তত্বাবধানে স্থানীয় সাংসদের উপস্থিতিতে ১৬ মে ২০১১ তারিখে ইউনিয়ন পরিষদের সদস্য গণের প্রত্যক্ষ ভোটে খন্দকার লুৎফুর রহমান নিবাচিত হন। বর্তমানে তিনি ভারপ্রাপ্ত চেয়ারম্যান হিসেবে দ্বায়িত্ব পালন করছেন। == দর্শনীয় স্থান == '''শাহ ফতেউল্লাহ মাজার শরীফ''' ফতুল্লা ইউনিয়নের একটি গুরুত্বপূর্ন এবং উল্লেখ যগ্য দর্শনীয় স্থান প্রতি বছর এখানে বার্ষিক দোয়ার অনুষ্ঠান পালন করা হয়ে থাকে। মুসলিম সম্প্রদায়ের হাজারো মানুষ দোয়াতে অংশ নেয়। ==তথ্যসুত্র==
'''মাচিকো কিও''' (২৫শে মার্চ, ১৯২৪) প্রখ্যাত জাপানী চলচ্চিত্র অভিনেত্রী। তার চলচ্চিত্র জীবনের মূল সময় ছিল ১৯৫০-এর দশক। জাপানের অভ্যন্তরে তিনি বিপুল খ্যাতি অর্জন করেছিলেন তৎকালীন সেরা দুজন জাপানী পরিচালকের সেরা দুটি ছবিতে অভিনয় করে। ছবি দুটি হল আকিরা কুরোসাওয়ার রাশোমোন এবং কেনজি মিজোগুচির উগেসু। চলচ্চিত্রে প্রবেশের পূর্ব ১৯৪৯ সালের দিকে মাচিকো নৃত্যের প্রশিক্ষণ নিয়েছিলেন। এর পরের বছরই কুরোসাওয়ার রাশোমোন ছবিতে অভিনয়ের জন্য বিশ্বজোড়া খ্যাতি অর্জন করেন। তার অভিনয় করা আরেকটি বিখ্যাত ছবি হচ্ছে কোন ইচিকাওয়ার "অড অবসেশন" (১৯৫৯)। জাপানের বাইরে কেবল একটি ছবিতেই তিনি অভিনয় করেছিলেন। এটি হল "দ্য টিহাউজ অফ দ্য অগাস্ট মুন"। এতে তিনি "লোটাস বোসোম" চরিত্রে অভিনয় করেছেন। তার বিপরীতে অভিনয় করেছিলেন মার্লোন ব্র্যান্ডো এবং গ্লেন ফোর্ড। এখন তার বয়স আশির উপরে। এই বয়সেই তিনি জাপানের প্রথাপত নাট্যমঞ্চে অভিনয় করেন। বিখ্যাত প্রযোজক ফুকুওকা ইশির মঞ্চে তাকে দেখা যায়। "দ্য টিহাউজ অফ দ্য অগাস্ট মুন" ছবির জন্য তিনি গোল্ডেন গ্লোব মনোনয়ন লাভ করেছিলেন। এছাড়া বহু পুরস্কার জিতেছেন। নিপ্পন আকাদেমি-শো থেকে তাকে আজীবন সম্মাননা পুরস্কারে ভূষিত করা হয়েছে। == বহিঃসংযোগ == জন্ম ব্যক্তি মঞ্চ অভিনেতা
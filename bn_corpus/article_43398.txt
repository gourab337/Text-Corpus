'''বিয়াঙ্কা কাস্তাফিয়র''', "মিলানের কোকিলকণ্ঠী", হার্জের আঁকা ''দুঃসাহসী টিন‌টিন'' কমিকস সিরিজের একটি প্রধান চরিত্র। তিনি একজন অপেরা গায়িকা হলেও ঘটনাচক্রে টিনটিনের বিভিন্ন অভিযানে বারবার জড়িয়ে পড়েন। আর তার আচার-আচরণ পছন্দ হয় না ক্যাপ্টেন হ্যাডকের, সচরাচর নাবিকদের যেমন ভাবা হয়। কাস্তাফিয়র কৌতুকপ্রদভাবে আত্মমুগ্ধ, খেয়ালী, ভুলোমনা এবং বেশি কথা বলেন; আর তিনি জানেননা যে, তার গলা কত খনখনে এবং কণ্ঠ সাংঘাতিক উঁচু। তবে তিনি আসলে উদারমনের মানুষ, অমায়িক এবং যথেষ্ট ধনী। ইতালীয় ভাষায় তার নামের প্রথমাংশের অর্থ "সাদা" (স্ত্রী), আর দ্বিতীয়াংশের অর্থ "পবিত্র ফুল"। ==চরিত্র ইতিহাস== ইতালীয় এই কিন্নরকণ্ঠী গায়িকাকে প্রথম দেখা যায় ''ওটোকারের রাজদণ্ডে'', এরপর একে একে ''মমির অভিশাপ'', ''ক্যালকুলাসের কাণ্ড'', ''পান্না কোথায়'', ''বিপ্লবীদের দঙ্গলে'', ''লোহিত সাগরের হাঙর'' এবং পরবর্তীতে সম্ভাব্য অসমাপ্ত ''বর্ণশিল্প রহস্য'' গল্পগুলোতে। ''কালো সোনার দেশে'' ''তিব্বতে টিনটিনে'' তার গান রেডিওতে বাজতে শোনা যায়। এছাড়া ''ফ্লাইট ৭১৪''-তে ক্যাপ্টেন তার গান গাওয়ার কল্পনা করে এবং ''চন্দ্রলোকে অভিযানে'' কাস্তাফিয়রের সেই গানের কলি স্মরণ করে। ==চরিত্র প্রেক্ষাপট== ==আরো দেখুন== ''দুঃসাহসী টিনটিন'' কমিকসের চরিত্রসমূহ ==তথ্যসূত্র== চরিত্র নারী চরিত্র চরিত্র
'''নূরজাহান বোস''' (জন্মঃ ১৪ মার্চ, ১৯৩৮) একজন বাংলাদেশি লেখক এবং সক্রিয় সমাজকর্মী। তিনি ২০১৬ সালে আত্মজীবনী শ্রেণিতে বাংলা একাডেমি সাহিত্য পুরস্কার লাভ করেন। তিনি নারীর ক্ষমতায়নের জন্য ''আশা'' এবং ''সংহতি'' নামক দুটি অলাভজনক সংস্থা প্রতিষ্ঠা করেন। == প্রেক্ষাপট পরিবার == বঙ্গোপসাগরের একটি দ্বীপ বড় বাইশদিয়ায় নূরজাহান জন্মগ্রহণ করেন। ম্যাট্রিক পরীক্ষা দেয়ার জন্য তিনি বরিশাল যান। ১৬ বছর বয়সে তৎকালীন পূর্ব পাকিস্তানের যুবলীগের সাধারণ সম্পাদক এমাদুল্লাহর সাথে তার বিয়ে হয়। একবছরের মাথায় চিকেনপক্স রোগে এমাদুল্লাহ মৃত্যুবরণ করেন। তখন নূরজাহান সন্তানসম্ভবা। প্রথম সন্তান জসিমের জন্মের পর তিনি একটি স্কুলে হোস্টেল সুপারের দায়িত্বগ্রহণ করেন। তার মৃত স্বামীর ঘনিষ্ঠ বন্ধু স্বদেশ বসুর মাধ্যমে তিনি রাজনৈতিক কর্মী হিসেবে জীবন শুরু করেন। পরবর্তীতে স্বদেশের সাথে ১৯৬৩ সালে তার বিয়ে হয়। পরবর্তীতে স্বদেশ ক্যামব্রিজ বিশ্ববিদ্যালয়ে পিএইচডি করার সুযোগ লাভ করায় এই দম্পতি ক্যামব্রিজে যায়। ১৯৬৭ সালে তারা করাচিতে বসবাস করে। বাংলাদেশের স্বাধীনতা যুদ্ধকালীন তারা ঢাকায় আসেন। নূরজ্জাহানের মিনি অনিতা নামের দুই কন্যা হয়। যুদ্ধের পর তারা অক্সফোর্ডে যান, এবং সেখান থেকে ওয়াশিংটনে। এর কারণ ছিল বিশ্বব্যাংকে স্বদেশের চাকরিপ্রাপ্তি। নূরজাহান তার স্নাতকোত্তর সম্পন্ন করেন এবং ক্যাথলিক রিফিউজি প্রোগ্রামের হয়ে সমাজকর্মী হিসেবে সক্রিয়ভাবে দায়িত্ব শুরু করেন। ২০০০ সালে বোস এবং তার কন্যা মণিকা জাহান বোস ''সংহতি'' প্রতিষ্ঠা করেন। == পুরস্কার == অনন্যা টপ টেন উইম্যান (২০০৫) অনন্যা সাহিত্য পুরস্কার (২০১০) বাংলা একাডেমি সাহিত্য পুরস্কার (২০১৬) == অবদান == *''আগুনমুখার মেয়ে'' == তথ্যসূত্র == ব্যক্তি জন্ম সাহিত্যিক লেখিকা একাডেমি সাহিত্য পুরস্কার বিজয়ী সক্রিয় কর্মী
'''''ডার্ক স্যাফায়ার''''' (বৈজ্ঞানিক নাম: ''Heliophorus indicus এক প্রজাতির ছোট আকারের প্রজাপতি যার শরীর ডানা উজ্জ্বল সোনালী রঙের এবং এদের উপরের ডানা ধাতব নীলচে বেগুনী রঙ দেখা যায়। এরা ‘লাইসিনিডি’ গোত্রের এবং 'লাইসিনিনি' উপগোত্রের সদস্য। == আকার == ডার্ক স্যাফায়ার প্রসারিত অবস্থায় ডানার আকার ২৮-৩৪ মিলিমিটার দৈর্ঘ্যের হয়। ==বিস্তৃতি== ভারত (পূর্ব উত্তরাখণ্ড থেকে সিকিম, অরুণাচল প্রদেশ উত্তর-পূর্ব ভারত এবং পশ্চিমবঙ্গ এর বিভিন্ন অঞ্চলে এদের পাওয়া যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- এই প্রজাতি আরুন (Heliophorus epicles) নাগাল্যান্ডে প্রাপ্ত নাগা স্যাফায়ার (Heliophorus kohimensis) প্রজাতির সাথে সাদৃশ্যযুক্ত, তবে আরুনএর কমলা ডিসকাল পটি ডার্ক স্যাফায়ারে অনুপস্থিত। '''ডানার উপরিতল''' কালো বা কালচে বাদামি। পুরুষ প্রকারে উভয় ডানাতে কোস্টা, এপেক্স, টার্মেন টরনাস চওড়াভাবে কালো। উভয় ডানার গোড়া (base) থেকে ডিসকাল অংশ পর্যন্ত নীলচে বেগুনি (purple) বর্ণের পটি দেখা যায় যা আলোর সঠিক কৌণিক প্রতিফলনে উজ্জ্বলভাবে দৃশ্যমান হয়ে ওঠে, অন্যথায় কালচে নীল আভাযুক্ত দেখায় ।স্ত্রী প্রকারে সামনের ডানার ডিসকাল অংশে উপরে দিকে তির্যক, মোটামুটি চওড়া কমলা পটি বর্তমান। স্ত্রী পুরুষ উভয়েরই পিছনের প্রায় গোলাকৃতি ডানার টার্মিনাল অংশে কমলা ঢেউ খেলানো সংযুক্ত চওড়া দাগগুলি বন্ধনীর মতো আকার সৃষ্টি করেছে যাহা স্ত্রী প্রকারে অধিক বিস্তৃত। উভয় প্রকারেই সিলিয়া বা প্রান্তরোয়া পর্যায়ক্রমে সাদা কালো এবং পিছনের ডানায় একটি করে মাঝারি আকৃতির লেজ চোখে পড়ে। লেজের বর্ণ কালচে বা কালচে বাদামি এবং শীর্ষভাগ স্ফীত সাদা। '''ডানার নিম্নতল''': ডানার নিম্নতল পার্পেল স্যাফায়ারের অনুরূপ। উভয় ডানার মূল রঙ উজ্জ্বল হলুদ তাতে কয়েকটি ছোট কালো বিন্দু বা দাগযুক্ত। উভয় ডানা চওড়া সাব-টার্মিনাল লাল বা লালচে-কমলা বন্ধনী যুক্ত; পিছনের ডানার বন্ধনীটি অধিকতর চওড়া ভাবে ঢেউ খেলানো এবং বন্ধনীর ভিতরের কিনারা কালো রেখা বেষ্টিত সাদা দাগ দ্বারা সীমায়িত (bordered)। উক্ত বন্ধনীর বহিঃকিনারা জুড়ে প্রতিটি শিরামধ্যে (interspace) একটি করে ছোট বড় ত্রিভুজাকৃতি কালো ছোপ বিদ্যমান যেগুলি স্ত্রী প্রকারে পুরুষ অপেক্ষা অধিক সুগঠিতভাবে চিত্রিত। পিছনের ডানার টার্মিনাল প্রান্তরেখা সাদা। শুঙ্গ সাদায়-কালোয় ডোরাকাটা শীর্ষভাগ কালো। মাথা, বক্ষদেশ (thorax) উদর উপরিতলে কালো বা কালচে বাদামি এবং নিম্নতলে ফ্যাকাশে সাদা। == আচরণ == দুর্লভ দর্শন এই প্রজাতির উড়ান দ্রুত তবে স্বল্প দূরত্ব উড়েই আবার ফুল, পাতা বা পাথরে অবস্থান করে। অন্যান্য স্যাফায়ার প্রজাতির ন্যায় ডার্ক স্যাফায়ারও সূর্যালোক প্রিয় প্রজাতি এবং ডানা বন্ধ, আধখোলা বা পুরো মেলা অবস্থায় নিচু বা মাঝারি উচ্চতা সম্পন্ন ঝোপঝাড়, গাছের পাতায়, ফুলে, মাটিতে বা পাথরে বসে রোদ পোহায়। এই প্রজাতি ফুলের মধু এবং পাথর মাটির ভিজে ছোপ থেকে খ্যাদরস আহরণ করে। এরা পাহাড়ী প্রজাতি এবং হিমালয়ের উত্তর-পূর্ব ভারতের বিভিন্ন পাহাড়ী অরণ্যের পাদদেশ থেকে প্রায় ৭০০০ ফুট উচ্চতা পর্যন্ত এদের বিচরণ লক্ষ্য করা যায়। জঙ্গলের পথ, শুকনো নালা, নদী ঝর্ণার কিনারে সূর্যালোকিত অংশ এদের পছন্দের বাসভূমি। ==তথ্যসূত্র== প্রজাপতি প্রাপ্ত লাইসিনিডি গোত্রের প্রজাপতি
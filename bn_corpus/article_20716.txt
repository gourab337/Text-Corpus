'''ঘাটু গান''' পশ্চিমবঙ্গের নদী অঞ্চল বাংলাদেশের হাওড় অঞ্চলের একটি বিলুপ্তপ্রায় পল্লী সঙ্গীত বিশেষ। ঘাটে নৌকা ভিরিয়ে এই গান গাওয়া হয় বলে একে ঘাটু গান বলে। এখনো ময়মনসিংহের বিভিন্ন অঞ্চল যেমন ঈশ্বরগঞ্জ, কেন্দুয়া এবং সিলেটের কিছু এলাকায় ঘাটুগানের নাম শোনা যায় মুখে মুখে। এটি মূলত একপ্রকার প্রণয়-গীতি। যৌনসংস্রবের জন্য এটি তার জনপ্রিয়তা হারায়। অঞ্চলভেদে ‘ঘাটু’ শব্দটির উচ্চারণগত ভিন্নতা পরিলক্ষিত হয়; এই শব্দটি "ঘাঁটু", "ঘেটু", "ঘেঁটু", "গেন্টু", "ঘাডু", "গাড়ু", "গাঁটু", "গাডু" প্রভৃতি বলা হয়। যেমন: নেত্রকোনা অঞ্চলে ‍এটি ‘গাডু’ নামেই পরিচিত, তবে শিক্ষিতজনরা ‘ঘাটু’ বলেন; আবার, সুনামগঞ্জ অঞ্চলে ‍একে ‘ঘাডু’ বলে। == ইতিহাস == ষোড়শ শতকের শেষের দিকে ঘাটু গানের প্রচলন হয় বলে মনে করা হয়। অধিকাংশ গবেষকের ধারণা, শ্রীকৃষ্ণের প্রেম-মগ্ন কোন এক ভক্ত রাধা সেজে কৃষ্ণের অপেক্ষায় ছিলো, তখন তার কিছু ভক্ত গড়ে ওঠে; তখন এই ভক্তদের মধ্য হতে ছেলেশিশুদের রাধার সখী সাজিয়ে নেচে নেচে বিরহ সংগীত পরিবেশন করা হয় এবং এভাবেই প্রচলন ঘটে ঘাটু গানের। == নামকরণ == ঘাট শব্দটি থেকে 'ঘাটু' শব্দটি এসেছে বলে মনে করা হয়; কারণ গান পরিবেশন ঘাটে নৌকা ভিড়িয়ে পরিবেশন করা হতো। একে অনেকে 'ঘাটের গান'-ও বলে। == প্রচলিত অঞ্চল == এটি বাংলাদেশের ভাটি অঞ্চলের গান বলে পরিচিত। এই গান বৃহত্তর ময়মনসিংহের পূর্বাঞ্চল, বৃহত্তর কুমিল্লার উত্তরাঞ্চল সিলেট বিভাগের হাওর এলাকায় প্রচলিত। == বিশেষত্ব == বালকদের পরিবেশনা: নারীবেশে সুদর্শী কিশোর বালক নৃত্য করে ঘাটু গান পরিবেশন করে। বংশ পরস্পরার পরিবেশক; এই গানের শিল্পীরা বংশ-পরম্পরায় ঘাটু গান গেয়ে থাকে। বর্ষাকালীন পরিবেশনা; এই গান বর্ষাকালে পরিবেশন করা হয়। নৌকা সংশ্লিষ্ট পরিবেশনা; এই গানের আসর নৌকায় বসতো। == ঘেটুপুত্র কমলা == উপন্যাসিক হুমায়ুন আহমেদ কর্তৃক রচিত উপন্যাস ঘেটুপুত্র কমলা। উপন্যাসটিকে কেন্দ্র করে উপন্যাসিক নিজেই একটি চলচ্চিত্র পরিচালনা করেন যার কেন্দ্রীয় চরিত্র একজন ঘাটুছেলে। যার নাম কমলা। অবশেষে জমিদারের যৌনসঙ্গী হওয়ায় তারই স্ত্রীর ঈর্ষায় প্রাণ হারায় কিশোর কমলা। == একটি জনপ্রিয় ঘাটু গান == আমার মনের বেদনা সে বিনে কেউ জানে না কালা যখন বাঁজায় বাঁশি তখন আমি রান্তে বসি বাঁশির সুরে মন উদাসী ঘরে থাকতে পারি না আমার মনের বেদনা সে বিনে কেউ জানে না। == আরও দেখুন == ধামাইল গান নাচ কবিগান টপ্পা গান আখড়াই গান পাঁচালি গান == তথ্যসূত্র == ==বহিঃসংযোগ== ২৩ সেপ্টেম্বর ২০১২ তারিখে "দৈনিক কালেক কন্ঠ" পত্রিকায় "ঘাটু গান" সম্পর্কে প্রকাশিত একটি প্রতিবেদন সংস্কৃতি সংস্কৃতি লোকসংগীত লোকসংগীত গান নাচ লোকসংস্কৃতি
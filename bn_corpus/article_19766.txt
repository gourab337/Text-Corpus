záchranná služba Jihočeského kraj Volkswagen Crafter প্রজাতন্ত্রের একটি অত্যাধুনিক ভক্সওয়াগণ ক্রাফ্টার অ্যাম্বুলেন্স () এক ধরনের রোগী পরিবহনের কাজে নিয়োজিত যানবাহন বিশেষ, যা এক স্থান থেকে অন্যস্থানে উন্নত চিকিৎসার জন্য ব্যবহার করা হয়। এতে গুরুতর আহত লোক বা অসুস্থ রোগী বহনের নিমিত্তে পরিষেবা প্রদান করা হয়। সচরাচর অ্যাম্বুলেন্সের সাহায্যে জরুরিভাবে জনগণ স্বাস্থ্যসেবা গ্রহণের উদ্দেশ্যে হাসপাতালে গমন করে থাকেন। গুরুতর রক্তাক্ত জখম, হাঁড় ভেঙ্গে যাওয়া, বুকের ব্যথা, গুরুতরভাবে মাথায় আঘাতপ্রাপ্তি, শ্বাসকষ্ট অনুভব করা, গর্ভকালীন পরিচর্যা, মুখোমুখি গাড়ী সংঘর্ষ কিংবা অন্য যে-কোন ধরনের দুর্ঘটনার পরপরই অ্যাম্বুলেন্সের দরকার পড়ে থাকে। সাধারণতঃ হাসপাতালের বাইরে অবস্থানকালীন সময়ে অ্যাম্বুলেন্সে ইমারজেন্সি মেডিক্যাল টেকনিশিয়ান (ইএমটি) এবং প্যারামেডিক অবস্থান করেন রোগীদের যাত্রাপথে প্রয়োজনীয় সেবা হিসেবে স্বাস্থ্য পরিচর্যা কিংবা জরুরী ঔষধ প্রদান করেন। হাসপাতালে গমনের পূর্বে জরুরী স্বাস্থ্য সেবা প্রদানের লক্ষ্যে তারা উচ্চ হয়ে থাকেন। কাউকে জরুরিভিত্তিতে চিকিৎসা সেবা প্রদানই ফার্স্ট এইড বা প্রাথমিক চিকিৎসা নামে অভিহিত করা হয়। অ্যাম্বুলেন্সে বিশেষ ধরনের যন্ত্রপাতি মজুত রাখা হয় যা ব্যক্তি বা রোগীকে জীবিত রাখতে সহায়ক ভূমিকা পালন করে। রক্ত বন্ধ করা, ভাঙ্গা হাঁড় নড়াচড়া না করা, আগুনে পুড়ে যাওয়ার প্রেক্ষাপটে নিরাময়ের ব্যবস্থা রাখা ইত্যাদি জরুরী চিকিৎসা সহায়ক সামগ্রী অ্যাম্বুলেন্সে রাখা হয়। এছাড়াও এতে অতিরিক্ত জরুরি যন্ত্রপাতি রাখা হয় যার সাহায্যে নবজাতককে সুস্থভাবে পৃথিবীতে নিয়ে আসতে সক্ষমতা অর্জন করে কিংবা হৃদযন্ত্রকে স্বাভাবিক সচল রাখতে চেষ্টা চালানো হয়। উন্নত দেশসমূহে অ্যাম্বুলেন্স ডেকে আনার জন্যে বিশেষ ধরনের জরুরী নম্বর প্রদান করা হয়। এরফলে দ্রুত রোগীর পরিচর্যার নিশ্চয়তা বিধান করা হয়। তবে জরুরী নম্বরটি দেশভেদে ভিন্ন হতে পারে। যুক্তরাজ্যে ৯৯৯; মার্কিন যুক্তরাষ্ট্রে ৯১১; ইউরোপে ১১২ হচ্ছে অ্যাম্বুলেন্স ডেকে আনার জন্যে বিশেষ ধরনের জরুরি নম্বর। == এয়ার অ্যাম্বুলেন্স == গত ২০ বছর ধরে এয়ার অ্যাম্বুলেন্স রোগী স্থানান্তরে অত্যন্ত গুরুত্বপূর্ণ ভূমিকা পালন করছে। হেলিকপ্টার এবং বিমানে সাধারণতঃ একই ধরনের যন্ত্রপাতিতে সাজানো থাকে যা ভূমিতে ব্যবহৃত অ্যাম্বুলেন্সের অনুরূপ। মার্কিন যুক্তরাষ্ট্রে কোস্ট গার্ড জনগণের উন্নততর সেবা প্রদানের নিমিত্তে এয়ার অ্যাম্বুলেন্স ব্যবস্থাপনা পরিচালনা করে থাকে। এছাড়াও, ব্যক্তিগতভাবে আন্তর্জাতিক অঙ্গনেও এয়ার অ্যাম্বুলেন্স সেবা গ্রহণ করা যায়। == তথ্যসূত্র ==
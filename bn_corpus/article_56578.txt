'''মার্টিন লয়েড লাভ''' (; জন্ম: ৩০ মার্চ, ১৯৭৪) কুইন্সল্যান্ডের মুন্ডুবেরায় জন্মগ্রহণকারী প্রথিতযশা সাবেক অস্ট্রেলীয় আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন তিনি। ২০০২ থেকে ২০০৩ সময়কালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে কুইন্সল্যান্ড এবং প্রথম-শ্রেণীর ইংরেজ কাউন্টি ক্রিকেটে ডারহাম প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে অফ ব্রেক বোলিংয়ে পারদর্শিতা দেখিয়েছেন ‘মাসল’ ডাকনামে পরিচিত '''মার্টিন লাভ'''। == শৈশবকাল == মুন্ডুবেরা স্টেট স্কুলে অধ্যয়নশেষে মুন্ডুবেরা হাই স্কুল টুওম্বা গ্রামার স্কুলে পড়াশোনা করেছেন মার্টিন লাভ। এরপর ১৯৯৭ সালে কুইন্সল্যান্ড বিশ্ববিদ্যালয় থেকে ফিজিওথেরাপি বিষয়ে স্নাতক ডিগ্রি সম্পন্ন করেন। == প্রথম-শ্রেণীর ক্রিকেট == ১৯৯৪-৯৫ মৌসুমে শেফিল্ড শিল্ডের চূড়ান্ত খেলায় কুইন্সল্যান্ডের পক্ষে ১৪৬ রান তুলেন। এরফলে দলটি দীর্ঘ ৬৮ বছর পর প্রতিযোগিতার শিরোপা লাভে সক্ষমতা দেখায়। ২০০২ সালে ডারহামের পক্ষে ২৫১ রানের ইনিংস খেলে রেকর্ড গড়েন। এরপর ২০০৩ সালে ২৭৩ রান তুলে রেকর্ডকে আরও উচ্চতায় নিয়ে যান। অক্টোবর, ২০০৬ সালে পক্ষে খেলার জন্য চুক্তিবদ্ধ হন। কিন্তু দলে যোগদানের পূর্বেই আঘাতগ্রস্ত হলে কুমার সাঙ্গাকারা তার স্থলাভিষিক্ত হন। == টেস্ট ক্রিকেট == ২০০২-০৩ মৌসুমে ইংল্যান্ড দল অ্যাশেজ সিরিজে খেলার উদ্দেশ্য নিয়ে অস্ট্রেলিয়া সফরে আসে। ২৬ ডিসেম্বর, ২০০২ তারিখে ইংল্যান্ডের বিপক্ষে টেস্ট অভিষেক ঘটে মার্টিন লাভের। অ্যাশেজ সিরিজের ৪র্থ টম টেস্টে যথাক্রমে ৬২*, ৬* ০, ২৭ রান তুলেছিলেন। এরপর বার্বাডোসে অনুষ্ঠিত একমাত্র টেস্টে ওয়েস্ট ইন্ডিজের বিপক্ষে ৩৬ রান তুলেন। ২০০৩ সালে সফরকারী বাংলাদেশের বিপক্ষে শূন্য রান অপরাজিত ১০০ করেন। ড্যামিয়েন মার্টিন আঘাত থেকে আরোগ্য লাভ শেষে দলে ফিরে আসলে মার্টিন লাভকে টেস্ট দল থেকে চলে আসতে হয়েছিল। == অবসর == ২৪ ফেব্রুয়ারি তারিখে মার্টিন লাভ ঘোষণা করেন যে ফিজিওথেরাপিকে পেশা হিসেবে গ্রহণের উদ্দেশ্যে, ২০০৮-০৯ মৌসুম শেষে ক্রিকেট থেকে অবসর গ্রহণ করবেন। জাঙ্কশন ওভালে তিনি তার শেফিল্ড শিল্ডের শেষ খেলায় ভিক্টোরিয়ার বিপক্ষে অপরাজিত ১০৪ রানের ইনিংস খেলার পর নিজ মাঠে নিজস্ব শেষ খেলায় অপরাজিত ২১৯ রানের ইনিংস খেলে নিজেকে স্মরণীয় করে রাখেন। এরফলে নিজস্ব শেষ টেস্ট প্রথম-শ্রেণীর ক্রিকেটে অপরাজিত সেঞ্চুরি করে বিরল দৃষ্টান্ত গড়েন। == তথ্যসূত্র == == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার ক্রিকেটার ক্রিকেট অধিনায়ক ক্রিকেটার ক্রিকেটার
'''ইশা শেরওয়ানী''' (জন্মঃ ২৯শে সেপ্টেম্বর ১৯৮৪) হচ্ছেন ভারতের একজন চলচ্চিত্র অভিনেত্রী। চলচ্চিত্রে অভিনয় ছাড়াও তিনি একজন গুণী নৃত্যশিল্পী। হিন্দি ছাড়াও ইশা তামিল এবং মালয়ালাম চলচ্চিত্রে অভিনয় করেছেন। ইশা মূলত তার নৃত্যকেই বেশি পছন্দ করতেন এবং চলচ্চিত্রে অভিনয়ের কথা কখনো ভাবেননি, খ্যাতিমান পরিচালক সুভাষ ঘাই তার ''কৃষ্ণ'' (২০০৫) চলচ্চিত্রে ইশাকে অভিনয়ের প্রস্তাব দিলে ইশা রাজী হয়ে গিয়েছিলেন। চলচ্চিত্রটিতে অভিনেতা বিবেক ওবেরয় এর বিপরীতে সুভাষ ঘাই ইশাকে নিয়েছিলেন। চলচ্চিত্রটি ভালো ব্যবসা করতে না পারলেও ইশার নাচের দক্ষতা প্রশংসিত হয়েছিলো চলচ্চিত্র সমালোচকদের দ্বারা। ২০০৬ সালের একটি বিস্কিটের বিজ্ঞাপনে ইশা অভিনেতা ঋত্বিক রোশন এর সঙ্গে তার নৃত্যদক্ষতা দেখান, বিজ্ঞাপনটিতে পশ্চিমা ধাঁচে নাচা ইশা দর্শক মহলে সমাদৃত হয়েছিলেন। তখন থেকে ইশা বিভিন্ন মঞ্চে তার নৃত্য দেখিয়ে আসছিলেন, এবং ২০০৬ সালের হিন্দি চলচ্চিত্র ''দারওয়াজা বান্ধ রাখো''তে তিনি মুখ্য অভিনেত্রীর ভূমিকায় অভিনয় করেছিলেন। ইশা 'দীক্ষা শেঠ ড্যান্স কম্পানী'তে প্রধান নৃত্যশিল্পী হিসেবে কাজ করেছেন। ২০১২ সালে কালার্স টিভিতে দেখানো নাচ প্রতিযোগিতার অনুষ্ঠান ঝালক দিখলাজা সিজন ৫তে নৃত্যশিল্পী হিসেবে অংশ নিয়েছিলেন এবং তার নাচ দেখিয়ে বিচারকদের মুগ্ধ করেছিলেন। ২০১৩ সালে মুক্তিপ্রাপ্ত তামিল চলচ্চিত্র ''ড্যাভিড'' অভিনেতা বিক্রম এর বিপরীতে অভিনয় করার সুযোগ পেয়েছিলেন ইশা। ==তথ্যসূত্র== অভিনেত্রী জন্ম
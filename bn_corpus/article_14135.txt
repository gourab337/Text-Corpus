'''কিল''' () উত্তর-মধ্য জার্মানির রাজ্যে, বাল্টিক সাগরের তীরে, নর্ড-অস্টজে খাল বা কিল খালের পূর্ব প্রবেশপথে অবস্থিত একটি বন্দর শহর। এটি রাজ্যের রাজধানী জনসংখ্যার দিক থেকে বৃহত্তম শহর। কিল হামবুর্গ থেকে প্রায় ৯০ কিলোমিটার উত্তর অবস্থিত। ভৌগলিকভাবে উত্তর জার্মানিতে, জুটলান্ড উপদ্বীপের দক্ষিণ-পূর্ব প্রান্তে, বাল্টিক সাগরে দক্ষিণ-পশ্চিম তীরে অবস্থানের কারণে কিল শহর জার্মানির অন্যতম প্রধান বন্দর। এর চমৎকার প্রাকৃতিক পোতাশ্রয়টি মূলত একটি স্রোতহীন ফিয়র্ড; কারণে এটি ১০ম শতক থেকেই একটি গুরুত্বপূর্ণ বন্দর। মৎস্যশিল্প, জাহাজ নির্মাণ এবং নৌযান রক্ষণাবেক্ষণের শিল্প ছাড়াও এখানে সাবান, খাদ্যদ্রব্য, যন্ত্রপাতি, এবং পশমের দ্রব্যের কারখানা আছে। কিল শহরে একটি বিশ্ববিদ্যালয় আছে; কিল বিশ্ববিদ্যালয় ১৬৬৫ সালে স্থাপিত হয়। কিল শহর ১২৮৪ সালে হানজেয়াটীয় লিগের একটি সদস্য শহর হয়। ১৭৭৩ সালে এটি ডেনমার্কের শাসনাধীনে আসে। ১৮৬৬ সালে এটি অংশ হিসেবে প্রুশিয়ার অন্তর্ভুক্ত হয়। কিল শহর ঐতিহ্যগতভাবে জার্মান নৌবাহিনীর বাল্টিক সাগর নৌবহরের কেন্দ্র। প্রথম বিশ্বযুদ্ধে শহরটি জার্মানির রাজকীয় নৌবাহিনীর সদর দফতর ছিল। ২য় বিশ্বযুদ্ধেও এটি একটি গুরুত্বপূর্ণ নৌঘাঁটি ছিল; মিত্রশক্তি এখানে তখন ব্যাপক বোমাবর্ষণ করে। এখান উচ্চতর প্রযুক্তি সম্বলিত জাহাজ নির্মাণ কেন্দ্র আছে। কিল খাল বিশ্বের ব্যস্ততম কৃত্রিম খাল। কিল বন্দর থেকে অনেক যাত্রীবাহী ফেরি সুইডেন অন্যান্য দেশের উদ্দেশ্যে প্রতিদিন যাত্রা করে। কিল শহরে লোকেরা সমুদ্রে নৌবিহার করতে ভালবাসে। এখানে বিভিন্ন আন্তর্জাতিক সেইলিং বা নৌ-চালনা প্রতিযোগিতা অনুষ্ঠিত হয়। এদের মধ্যে সাংবাৎসরিক কিল সপ্তাহ প্রতিযোগিতাটি বিশ্বের সর্ববৃহৎ নৌ-চালনা প্রতিযোগিতা। ১৯৩৬ ১৯৭২ সালের অলিম্পিক গেমসের নৌ-চালনা ইভেন্টটি কিল শহরেই অনুষ্ঠিত হয়েছিল। বর্তমানে কিল শহরে প্রায় লক্ষ ৩৪ হাজার লোকের বাস। কিলের জনগণের মাথাপিছু আয় ২০০৫ সালে ছিল ৩৫ হাজার ইউরোর বেশি, যা জার্মানির জাতীয় গড়ের চেয়ে অনেক বেশি এবং ইউরোপীয় ইউনিয়নের মাথাপিছু গড় আয়ের প্রায় দেড় গুণ। == তথ্যসূত্র == শহর
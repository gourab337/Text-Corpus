কলেজ স্ট্রিট '''কলেজ স্ট্রিট''' হল মধ্য কলকাতার একটি ১.৫ কিলোমিটার দীর্ঘ রাস্তা। বউবাজার অঞ্চলের গণেশচন্দ্র অ্যাভিনিউ-এর মোড় থেকে মহাত্মা গান্ধী রোড মোড় পর্যন্ত এই রাস্তাটি প্রসারিত। কলকাতা শহরের কয়েকটি প্রধান শিক্ষা প্রতিষ্ঠান এবং প্রধান বই প্রকাশনা বিক্রয় কেন্দ্রটি এই রাস্তার ধারে অবস্থিত। == বই প্রকাশনা বিক্রয় কেন্দ্র == কলেজ স্ট্রিটের ধারে বইয়ের ছোটো ছোটো দোকান কলেজ স্ট্রিট কলকাতার প্রধান বই প্রকাশনা বিক্রয় কেন্দ্র। তাই এই অঞ্চলটিকে বইপাড়া বলা হয়। আনন্দ পাবলিশার্স, দে'জ পাবলিশিং, রুপা অ্যান্ড কোং, দেব সাহিত্য কুটীর, সাহিত্যম, পত্র ভারতী প্রভৃতি প্রধান বাংলা প্রকাশনা সংস্থাগুলির প্রধান কার্যালয় এখানেই অবস্থিত। রাস্তার দুধারে বই-এর অনেক ছোটো ছোটো দোকান আছে। এখানে পুরনো নতুন বই পাওয়া যায়। পত্রিকার একটি নিবন্ধে কলেজ স্ট্রিট সম্পর্কে বলা হয়েছে, "...(কলেজ স্ট্রিট) আধ-কিলোমিটার লম্বা বইয়ের দোকানে ভরা রাস্তা। এর দুপাশের ফুটপাথে প্রত্যেকটি ভারতীয় ভাষায় প্রকাশিত বইপত্র পাওয়া যায়। এমনকি ফ্রান্স, জার্মানি, রাশিয়া ইংল্যান্ডে আউট-অফ-প্রিন্ট হয়ে যাওয়া অনেক বইই এখানে পাওয়া যায়।" == স্বীকৃতি == ২০০৭ সালে টাইম ম্যাগাজিন-এর "বেস্ট অফ এশিয়া" তালিকায় ভারতের উল্লেখযোগ্য স্থানের স্বীকৃতি পায় কলেজ স্ট্রিট। == শিক্ষা প্রতিষ্ঠান == এই রাস্তার ধারে অবস্থিত উল্লেখযোগ্য হল: প্রেসিডেন্সি বিশ্ববিদ্যালয় (১৮১৮ সালে কলেজ হিসেবে প্রতিষ্ঠিত, সম্প্রতি উপমহাদেশের অন্যতম প্রাচীন কলকাতা বিশ্ববিদ্যালয় (১৮৫৭ সালে প্রতিষ্ঠিত, উপমহাদেশের প্রথম আধুনিক বিশ্ববিদ্যালয়) কলকাতা মেডিক্যাল কলেজ হাসপাতাল (১৮৫৭ সালে প্রতিষ্ঠিত, এশিয়ার প্রথম মেডিক্যাল কলেজ) সংস্কৃত কলেজ (১৮২৪ সালে প্রতিষ্ঠিত, কলকাতা অধীনস্থ) ইন্ডিয়ান ইনস্টিটিউট অফ সোশ্যাল ওয়েলফেয়ার অ্যান্ড বিজনেস ম্যানেজমেন্ট (১৯৫৩ সালে প্রতিষ্ঠিত, ভারতের প্রথম এমবিএ পাঠের শিক্ষাকেন্দ্র) হেয়ার স্কুল (১৮১৮ সালে প্রতিষ্ঠিত) হিন্দু স্কুল (১৮১৭ সালে প্রতিষ্ঠিত) == তথ্যসূত্র == == আরও দেখুন == রাস্তা
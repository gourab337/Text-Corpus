'''লন্ডন বইমেলা''' (ইংরেজি ভাষায়:''' London Book Fair''', ''লন্ডন বুক ফেয়ার'') ইংল্যান্ডের লন্ডনে আয়োজিত একটি বৃহৎ গ্রন্থপ্রকাশন সংক্রান্ত বাণিজ্যমেলা। সাধারণত এই মেলা আয়োজিত হয় এপ্রিল মাসে। প্রতি অক্টোবরে আয়োজিত ফ্রাঙ্কফুর্ট পুস্তকমেলার মতো বৃহদায়তন না হলেও সাম্প্রতিক কালে লন্ডন বইমেলার গুরুত্ব পরিধি অনেকটাই বৃদ্ধিপ্রাপ্ত হয়েছে। বর্তমানে একশোটিরও বেশি দেশের প্রায় ২৩,০০০ প্রকাশক, গ্রন্থবিক্রেতা, লিটারারি এজেন্ট, গ্রন্থাগারিক, গণমাধ্যম শিল্প সরবরাহকারী এই মেলায় অংশ নেন। বই প্রকাশকরা লন্ডনে এসে তাদের প্রকাশিতব্য বইয়ের প্রচার চালান এবং অন্যান্য প্রকাশনীর থেকে বইয়ের পরিবেশনা অনুবাদ সত্ত্ব কেনেন। ফ্রাঙ্কফুর্ট বইমেলার তুলনায় লন্ডন বইমেলায় জনসাধারণের ভূমিকা কমই থাকে। ২০০৬ সালের আগে এই মেলাটি আয়োজিত হত লন্ডনের অলিম্পিয়া প্রদর্শনী কেন্দ্রে। কিন্তু সেই বছর থেকে এটি লন্ডন ডকল্যাণ্ডের এক্সেল প্রদর্শনী কেন্দ্রে স্থানান্তরিত হয়। তবে মেলার দর্শকরা এই নতুন স্থানের ব্যাপারে আপত্তি জানালে ২০০৭ সালে পশ্চিম লন্ডনের আর্লস কাউন্ট প্রদর্শনী কেন্দ্রে এটি অনুষ্ঠিত হয়। ২০০৮ সালেও এইখানেই লন্ডন বইমেলা অনুষ্ঠিত হয়েছে। == বহিঃসংযোগ == লন্ডন বইমেলা প্রাতিষ্ঠানিক শো ওয়েবসাইট (রিড একজিবিশন) == তথ্যসূত্র == উৎসব
'''উইলিয়াম হেন্টি''' (; জন্ম: ২৩ সেপ্টেম্বর, ১৮০৮ মৃত্যু: ১১ জুলাই, ১৮৮১) সাসেক্সের পশ্চিম টারিং এলাকায় জন্মগ্রহণকারী প্রথিতযশা অস্ট্রেলীয় প্রথম-শ্রেণীর ক্রিকেটার ছিলেন। ১৮৫১ সময়কালে সংক্ষিপ্ত সময়ের জন্যে প্রথম-শ্রেণীর ক্রিকেটে অংশ নেন। ঘরোয়া প্রথম-শ্রেণীর অস্ট্রেলীয় ক্রিকেটে তাসমানিয়ার প্রতিনিধিত্ব করেছেন। দলে তিনি মূলতঃ আন্ডারআর্ম বোলিং করতেন। == ঘরোয়া ক্রিকেট == ১৮৩৭ সালে তাসমানিয়ায় অভিবাসিত হন। অস্ট্রেলীয় প্রথম-শ্রেণীর ক্রিকেটার হিসেবে ১৮৫১ সালে দুইটি খেলায় অংশ নিয়েছিলেন উইলিয়াম হেন্টি। অস্ট্রেলিয়ার মাটিতে প্রথমবারের মতো অনুষ্ঠিত প্রথম-শ্রেণীর ক্রিকেটে অংশগ্রহণের বিরল কৃতিত্ব প্রদর্শন করেন। এছাড়াও প্রথম-শ্রেণীর ক্রিকেটে সর্বপ্রথম বোলিংয়ের কৃতিত্ব রয়েছে তার। তাসমানিয়ার পক্ষে উভয় ইনিংসেই বোলিংয়ের গোড়াপত্তন তিনিই করেন। ডানহাতে আন্ডারআর্ম বোলিং করে ৪/৫২ ৫/২৬ লাভ করেছিলেন। == ব্যক্তিগত জীবন == ২০ বছরের অধিক সময় আইনচর্চার সাথে জড়িত থাকেন। ১৮৫৭ সালে তামার আইনসভার সদস্যরূপে নির্বাচিত হন। ওয়েস্টন মন্ত্রীপরিষদে ঔপনিবেশিক সচিব ছিলেন তিনি। ১৮৬২ সালে পদত্যাগের পূর্ব-পর্যন্ত সাড়ে পাঁচ বছর দায়িত্ব পালন করেন। ১৮৬২ সালে ইংল্যান্ডে প্রত্যাবর্তন করেন। এরপর ১১ জুলাই, ১৮৮১ তারিখে ৭২ বছর বয়সে সাসেক্সের হোভে উইলিয়াম হেন্টির দেহাবসান ঘটে। শেকসপিয়রের সাহিত্যকর্মের প্রতি বেশ আগ্রহ ছিল তার। মৃত্যু পরবর্তীকালে ‘সেক্সপিয়র উইদ সাম নোটস অন হিজ আর্লি বায়োগ্রাফি’ শীর্ষক ক্ষুদ্রাকৃতির পুস্তিকা ব্যক্তিগত উদ্যোগে প্রকাশ করা হয়। গুরুত্ব কম হলেও আর. হ্যারিসন এর ভূমিকা লেখেন। == তথ্যসূত্র == == বহিঃসংযোগ == == আরও পড়ুন == Australian Dictionary of Biography জন্ম মৃত্যু ক্রিকেটার ক্রিকেটার ইংরেজ অভিবাসনকারী
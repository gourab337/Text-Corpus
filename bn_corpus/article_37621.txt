'''মিলেনিয়াম পার্ক''' কলকাতায় গঙ্গা নদীর পূর্ব তীরে রেলওয়ে ক্লাবের বিপরীতে ফেয়ারলি ঘাট থেকে ২.৫ কিমি দূরে অবস্থিত একটি বিনোদন উদ্যান। এই পার্ক বা উদ্যানটি গড়ে উঠেছে। ২০০০ বছর অর্থাৎ খ্রিস্ট বছর গণনার হিসেবে দ্বিতীয় সহস্রাব্দকে ইতিহাসে স্মরণীয় করে রাখার জন্যেই তৎকালীন বামফ্রন্ট সরকার কলকাতা মেট্রোপলিটন ডেভেলপমেন্ট অথরিটির (কেএমডিএ) উদ্যোগে নতুন সহস্রাব্দের উপহার হিসাবে স্ট্র্যান্ড রোড হুগলি নদীর মাঝে এই 'মিলেনিয়াম পার্ক' তৈরি হয়। দ্বিতীয় সহস্রাব্দ অর্থাৎ ২০০০ খ্রিস্টাব্দ শুরু হওয়ার আগেই ১৯৯৯ খ্রিস্টাব্দের ২৬ ডিসেম্বর এটির উদ্বোধন হয়। বড়ো পার্ক তৈরি করার মতো জায়গা এখানে নেই। তবুও মানুষজনের চাহিদা মেনে অল্প পরিসরে হলেও, পার্কের উত্তর দিকে কলকাতা পোর্ট ট্রাস্টের অনুমতিতে তাদেরই জায়গায় বেশ কিছুটা সম্প্রসারণ করা হয়েছে। এই সম্প্রসারিত অংশে শিশুদের জন্যে বেশ কয়েকটা মজাদার 'রাইড' তৈরি করা হয়। যেখানে প্রত্যেক রবিবার এবং ছুটির দিনে অসংখ্য শিশু তাদের অভিভাবকদের সঙ্গে মজা নিতে আসে। দ্বিতীয় সহস্রাব্দের এই স্মরণীয় পার্কের মূল প্রবেশদ্বারটা তৈরি করে দিয়েছে স্বনামধন্য টাটা শিল্পগোষ্ঠী। তাই মিলেনিয়াম পার্কের তোরণকে মানুষ বলে 'টাটা গেট'। এই উদ্যানটি হল গঙ্গাতিরের সৌন্দর্য বর্ধন প্রকল্পের প্রথম পর্ব। উদ্যানটি সকাল ১১টা থেকে রাত ৮টা পর্যন্ত খোলা থাকে। বর্তমানে পশ্চিমবঙ্গ সরকার গঙ্গাতিরের সৌন্দর্য বাড়াবার জন্যে নানা প্রকল্প হাতে নিয়েছে। তার অঙ্গ হিসেবে এই পার্কেও সুদৃশ্য আলোর ব্যবস্থা করেছে। দিনে তো বটেই, এমনকি রাতেও মিলেনিয়াম পার্ক আলোকোজ্জ্বল দেখায়। == আরও দেখুন == *কলকাতা আই *গঙ্গা তীরের সৌন্দর্য্যবর্ধন ==তথ্যসূত্র== উদ্যান
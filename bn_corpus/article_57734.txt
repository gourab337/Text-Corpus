'''গ্লেন পল সাল্জবার্গার''' (; জন্ম: ১৪ মার্চ, ১৯৭৩) কাপোঙ্গা এলাকায় জন্মগ্রহণকারী প্রথিতযশা সাবেক নিউজিল্যান্ডীয় আন্তর্জাতিক ক্রিকেটার। তিনি নিউজিল্যান্ড ক্রিকেট দলের অন্যতম সদস্য ছিলেন। ২০০০সালে সংক্ষিপ্ত সময়ের জন্যে তিনি নিউজিল্যান্ড দলের সদস্যরূপে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ক্রিকেটে সেন্ট্রাল ডিস্ট্রিক্টস দলের প্রতিনিধিত্বও করেছেন। দলে তিনি মূলতঃ বামহাতি মাঝারিসারির ব্যাটসম্যান হিসেবে খেলতেন। এছাড়াও ডানহাতে অফস্পিন বোলিংয়ে পারদর্শিতা দেখিয়েছেন গ্লেন সাল্জবার্গার। == ঘরোয়া ক্রিকেট == ১৯৯৬ থেকে ২০০৫ সাল পর্যন্ত প্রথম-শ্রেণীর নিউজিল্যান্ডীয় ঘরোয়া ক্রিকেটে সেন্ট্রাল ডিস্ট্রিক্টসের পক্ষে খেলেছেন গ্লেন সাল্জবার্গার। তন্মধ্যে ২০০১-০২, ২০০৩-০৪ ২০০৪-০৫ মৌসুমে দলের অধিনায়কের দায়িত্বে ছিলেন তিনি। ১৯৯৯-২০০০ মৌসুমে ওয়েলিংটনের বিপক্ষে ব্যক্তিগত সর্বোচ্চ ১৫৯ রান তুলতে পেরেছিলেন। এছাড়াও বল হাতে নিয়ে ২০০৩-০৪ মৌসুমে ক্যান্টারবারির বিপক্ষে ব্যক্তিগত সেরা বোলিং পরিসংখ্যান গড়েছিলেন ৬/৫৪। == আন্তর্জাতিক ক্রিকেট == ২০০০ সালে নিউজিল্যান্ডের পক্ষে তিনটিমাত্র একদিনের আন্তর্জাতিকে অংশগ্রহণের সুযোগ হয় গ্লেন সাল্জবার্গারের। ২০০০ সালে কেনিয়ায় অনুষ্ঠিত আইসিসি চ্যাম্পিয়ন্স ট্রফি প্রতিযোগিতায় স্টিফেন ফ্লেমিংয়ের নেতৃত্বাধীন নিউজিল্যান্ড দলের অন্যতম সদস্যরূপে অংশগ্রহণ করেন। প্রতিযোগিতায় তার দল শিরোপা লাভ করেছিল। == তথ্যসূত্র == == বহিঃসংযোগ == জন্ম ব্যক্তি ক্রিকেটার একদিনের আন্তর্জাতিক ক্রিকেটার ডিস্ট্রিক্টসের ক্রিকেটার
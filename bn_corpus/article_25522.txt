''' রোসা সেনসাত আই ভিঁয়ে''' (১৭ই জুন ১৮৭৩ ১লা অক্টোবর ১৯৬১) একজন কাতালান শিক্ষক। তিনি বিংশ শতকের প্রথম তিন দশকে কাতালান সরকারি বিদ্যালয়গুলো নির্মানে অবদান রাখেন। ==আত্মজীবনী== তিনি শিক্ষার উপরে পড়াশোনা করেন বার্সেলোনা এবং মাদ্রিদ-এর ''কেন্দ্রীয় শিক্ষানীতি বিদ্যালয়''-এ (''Escuela Central de Magisterio'')। এরপর তিনি জেনেভার ইনস্টিটিউট রোঁসে এবং অন্যান্য ইউরোপীয় বিদ্যালয়ে পড়াশোনা করেন যেখানে তিনি শিক্ষার বিভিন্ন ধারা সম্পর্কে জানেন। ১৯০০ সালে তিনি পাবলিক পরীক্ষায় পাস করেন এবং এর ফলে তিনি আলাকান্ট-এ প্রধান শিক্ষিকা হন। ১৯০৩ সালে তিনি ডেভিড ফেরেরকে বিয়ে করেন এবং এই দম্পতি বার্সেলোনায় দিরে আসে। এর একবছরের মাথায় তাদের প্রথম কণ্যা অ্যাঞ্জেলস ফেরের আই সেনসাত জন্মগ্রহণ করেন। রোসা নতুন শিক্ষার ধারা প্রচার করেন এবং ১৯১৪ সালে তিনি বার্সেলোনার ''এসকোলা দ্য বস্ক'' ''Escola de Bosc'')-এর মেয়েদের শাখার প্রথম পরিচালক হন। ১৯২১ সালে তাকে বার্সেলোনার ১৯০৯ সালে ফ্রান্সিসকা বোনেম্যাঁসন কর্তৃক প্রতিষ্ঠিত ''ইনস্টিটিউট দ্য কালচারা আই বাইবলিওটেকা পপুলার দ্য লাঁ দোনা'' প্রতিষ্ঠানটির জন্য শিক্ষানীতি প্রবর্তন করার জন্য বলা হয়। এই প্রতিষ্ঠানটি ইউরোপের প্রথম বিশেষ করে নারীদের সংস্কৃতি কর্মজীবনের উপর দৃষ্টি রাখা প্রতিষ্ঠান। এই সময়ে রোসা সেনসাত ''ম্যানকোমিউনেট দ্য কাতালুনিয়া''র শিক্ষামূলক অনুষ্ঠান, ''ইনস্টিটিউট দ্য কালচারা আই বাইবলিওটেকা পপুলার দ্য লাঁ দোনা'' এবং গ্রীষ্মকালীন বিদ্যালয়ের জন্য বিভিন্ন কোর্স এবং সম্মেলনের আয়োজন করেন। তিনি শিক্ষাবিষয়ক বিভিন্ন আন্তর্জাতিক সম্মেলনের অংশগ্রহণ করেন। তন্মধ্যে ''প্রাথমিক শিক্ষার উপর প্রথম জাতীয় সম্মেলন'' (বার্সেলোনা, ১৯০৯), ''এনসেইনমেন্ট মিনাজার''-এর উপর ৩য় আন্তর্জাতিক সম্মেলন (প্যারিস, ১৯২২) এবং ''একোলাস নৌভেলিস'' সম্মেলন'' (নাইস, ১৯৩২) উল্লেখযোগ্য। সেনসাত ''এসকোলা দ্য বস্ক''-এর প্রধান শিক্ষিকার পদ ১৯৩০ সাল পর্যন্ত ধরে রাখেন, যদ্দিন না তিনি বার্সেলোনার গ্রুপ এসকোলার মিঁলে আই ফোনতানালস-এর সভাপতি হন। স্প্যানিশ সিভিল যুদ্ধ এবং এরপর গুরুতর প্রভাবিত হবার পর ১৯৩৯ সালে তিনি অবসর নেন। ১৯৫৫ সালে একদল শিক্ষক ''এসকোলা দ্য মিস্টেস রোসা সেনসাত'' (''রোসা সেনসাত শিক্ষক বিদ্যালয়'') প্রতিষ্ঠা করেন। এর মূল উদ্দেশ্য ছিল রোসার নতুন শিক্ষার ধারা প্রচার এবং তার বিদ্যালয় পরিচালনার সক্ষমতাকে স্মরণ করা। ==আরো দেখুন== মারিয়া মন্টেসিঁয়ে ==তথ্যসূত্র== ==বহিঃসংযোগ== গ্র্যান্ড কাতালান রোসা সেনসাতের ব্যক্তিগত আর্কাইভ জন্ম মৃত্যু ব্যক্তি
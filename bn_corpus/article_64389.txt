১৯৯০ সালের আগস্ট ইরাক তার প্রতিবেশী দেশ কুয়েতের ওপর দুইদিনব্যাপী "কুয়েত আক্রমণ" অপারেশন পরিচালনা করে। এর ফলে দীর্ঘ সাত মাসব্যাপী দেশটি ইরাকের অধীনে ছিল। এছাড়া ইরাকের জাতিসংঘের বেঁধে দেয়া সময়সীমার মধ্যে কুয়েত থেকে তাদের সেনাবাহিনী প্রত্যাহার করতে অস্বীকৃতি জানিয়েছিল। যার ফলে মার্কিন যুক্তরাষ্ট্রের নেতৃত্বে জাতিসংঘের সম্মিলিত সামরিক জোট সামরিক হস্তক্ষেপ করে। এর ফলশ্রুতিতে প্রথম উপসাগরীয় যুদ্ধ সংঘটিত হয় এবং ফলাফলস্বরূপ ইরাকি বাহিনী কুয়েত থেকে বিতাড়িত হয়। পিছু হটার সময় ইরাকিরা কুয়েতের ৬০০ টি তেলকুপে আগুন ধরিয়ে দেয়।
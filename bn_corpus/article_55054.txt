'''দেউলঘাটা''' বা বোড়াম পুরুলিয়া থেকে ৩৪ কিলোমিটার দুরে অবস্থিত আড়ষা থানার অন্তর্গত একটি প্রত্নস্থল| এককালে এখানে অনেক দেউল এবং অজস্র মূর্তি ছিল| এখন মাত্র দুটি ইঁটের দেউল মন্দির দাঁড়িয়ে আছে| এখানকার একটি বৃহৎ দেউল ২০০২ সালে ভেঙ্গে পড়ে| বেশ কয়েকটি প্রস্তর নির্মিত দেউলের ধবংসাবেশ এখানে দেখতে পাওয়া যায়| একটির উপর একটি নতুন মন্দির তৈরী হয়েছে| দেউলঘাটার আরেকটি আকর্ষণ এখনকার প্রস্তরনির্মিত মূর্তিগুলি| == প্রাচীন ইতিহাস == ==কর্নেল ই. টি ডাল্টনের বিবরণ== দেউলঘাটার মন্দির নিয়ে প্রথম উল্লেখ পাওয়া যায় ছোট নাগপুরের কমিশনার লেফটেন্যান্ট কর্নেল ই. টি ডাল্টনের লেখা "Notes on Tour in Manbhoom in 1864-65" প্রবন্ধে| ডাল্টন তার প্রবন্ধে উল্লেখ করেছেন যে উনি পুরুলিয়ার জয়পুর গ্রামের চার মাইল দক্ষিণে কাঁসাই নদীর ডানদিকের পাড়ে বোড়াম গ্রামের সন্নিকটে অনেক পাথর ইঁটের ধংসাবসেশের মধ্যে তিনটি সুবিশাল ইঁটের তৈরী মন্দির দেখেছিলেন| ডালটন উল্লেখ করেছেন যে তিনটি ঢিপির উপর মন্দিরগুলি দাঁড়িয়ে ছিল, সেগুলো ছাড়া আরও অনেক ঢিপির উপর একই ধরনের ভগ্নাবশেষ ছিল| এর থেকে উনি অনুমান করেন যে এই স্থানটি একসময় খুব গুরুত্বপূর্ণ জায়গা ছিল|ডাল্টন তিনটি মন্দিরের মধ্যে সবচাইতে উঁচু মন্দিরটির উচ্চতা ৬০ ফুট ধার্য করেন| তিনি উল্লেখ করেন যে এই মন্দিরের উপরের ভাগটি তিনি ভগ্ন অবস্থায় দেখতে পান এবং এই অংশটির পূর্বাবস্থা অনুমান করা সম্ভব ছিল না| ডাল্টন এও উল্লেখ করেছেন যে এই মন্দিরটি যে ইঁট দিয়ে তৈরী তা এতটাই নিঁখুত যে মনে হয় যেন এগুলো যন্ত্রের সাহায্যে তৈরী করা হয়েছিল| ইঁটগুলি এত নিঁখুত ভাবে বসানো আছে যে দুটো ইঁটের মাঝখানে একটা ছুরির ফলা ঢোকানোও অসম্ভব ব্যাপার| মন্দিরগুলি সবই পুবমুখী| ডাল্টন মন্দিরগুলির গর্ভগৃহে কোনও বিগ্রহ দেখতে পাননি| তবে সর্বোচ্চ মন্দিরের দেওয়ালে উনি জল নিষ্কাশনের জন্য পাথর নির্মিত চোঙ দেখতে পান| উনি অনুধান করেন মন্দিরের দেবতা কে স্নান করানো পর এই স্থান দিয়ে জল নিষ্কাশন করা হত| ডাল্টনের মতে যে ইঁটগুলি দিয়ে মন্দিরগাত্রের কারুকার্য করা হয়েছে সেগুলো আগে ছাঁচে ফেলে তৈরী করা হত আর তার পরে সেগুলো পোড়ানো হত| ডাল্টনের মতে যে ভাবে এই অলংকৃত ইঁটগুলি মন্দিরগাত্রে বসানো হয়েছিল তা খুবই নিঁখুত সুরুচিপূর্ণ| উনি উল্লেখ করেছেন যে কয়েকটি জায়গায় ষ্টাকোর বা চুন সুরকির অলংকরণও রয়েছে| ডাল্টন কিছু ট্রেসারী অলংকরণ বা স্রোতের ন্যায় চিত্র দ্বারা অলংকরণও এখানে দেখতে পান| বাকি যে দুটি মন্দির উনি দেখতে পান সেগুলির অলঙ্করণ এই মন্দিরের মতন, কিন্তু ওই দুটি মন্দিরের আকার এর থেকে ছোট| এখানে মন্দিরের সামনে ডাল্টন কিছু ছোট ছোট থাম দেখতে পান, কিন্তু তিনি মনে করেন সেগুলো এতই ছোট যে সেগুলো কোন মন্ডপের ভারবহন করতে অক্ষম| ওই অঞ্চলের লোকের মতে এই মন্দিরগুলি জৈন মন্দির কিন্তু ডাল্টন এখানে কোন জৈন মূর্তি দেখতে পাননি| তবে এই সান থেকে এক মাইল দক্ষিণে তিনি একটি হিন্দু মন্দিরের ধংসাবসেশ দেখতে পান যেখানে নিকটবর্তী সমস্ত মন্দিরের দেবমূর্তি এনে জড়ো করে রাখা ছিল| হিন্দু মন্দিরটি সম্ভবতঃ শিবের মন্দিরের কিন্তু ওখানে সংরক্ষিত মূর্তির মধ্যে কিছু নগ্ন মূর্তিও ছিল| ডাল্টন অনুমান সেগুলো দেউলঘাটার ভগ্ন ইঁটের মন্দির থেকে সংগ্রহ করা হয়েছে| ==জে. ডি. বেগলারের বিবরণ== right ভারতীয় পুরাতত্ত্ব সর্বেক্ষণের জে. ডি. বেগলার তাঁর "Report on tour through the Bengal provinces in 1872-73" বোড়াম গ্রামের মন্দিরের কথা উল্লেখ করেছেন| তিনিও তিনটি ইঁটের মন্দিরের কথা উল্লেখ করেছেন| ধ্বংসপ্রাপ্ত বড় মন্দিরটির বর্ণনা দিতে গিয়ে বলেছেন যে বাইরের দিকের অলংকরণ বিভিন্ন স্তরে সারিবদ্ধ ভাবে খাঁজ কেটে করা হয়েছে| বৌদ্ধ গয়ার মত এখানকার মন্দিরে কোনও প্লাস্টারের আস্তরন নেই| মন্দিরের সমায়ত প্রবেশ দ্বারের মাথার দিকটা ত্রিভুজাকৃত| বেগলার কিন্তু এই মন্দিরের গর্ভগৃহে সিংহের পিঠে বসা এক চতুর্ভুজ দেবীমূর্তি দেখতে পেয়েছিলেন যাকে তিনি দেবী পার্বতী ভেবেছিলেন| ছোট দুটি ইঁটের মন্দিরের মধ্যে একটির কারুকার্য বেগলারের উচ্চমানের মনে হয়েছিল| বেগলার এই মন্দিরটি যখন দেখেছিলেন তখন সেটি উপর প্লাস্টার করা হয়েছিল এবং সাদা চুনকাম করা ছিল| বেগলারের সন্দেহ হয়েছিল যে প্লাস্টারের কাজগুলো সাম্প্রতিক কারণ ইঁটের অলংকরনের সাথে পলেস্তরার প্রলেপ মানানসই লাগছিল না| বেগলার যখন বোড়াম গিয়েছিলেন তখন এই মন্দিরের সামনে ডাল্টন বর্ণিত থামের শুধুমাত্র কুঁদোগুলো অবশিষ্ট ছিল| এগুলো নিয়ে ডাল্টনের সাথে বেগলারের মতের এটাই তফাৎ যে বেগলার মনে করেছিলেন যে মন্দিরের সামনে পরবর্তীকালে একটি মহামন্ডপ তৈরী করা হয়েছিল যার ভারবহন করত এই থামগুলো| দ্বিতীয় মন্দিরটির পুবদিকে বেগলার আরেকটি চতুর্ভুজ পার্বতীর মূর্তি দেখেছিলেন, তার সঙ্গে একটি ছোট গনেশ মূর্তি একটি নারী মূর্তিও ছিল| এখানে একটা নিচু ঢিপি ছিল যার থেকে মনে বেগালারের মনে হয়েছিল যে এখানে একসময় একটা ছোট মন্দির ছিল, যেখানে এই মূর্তিগুলি পূজিত হত| তৃতীয় যে ইঁটের মন্দিরটি বেগলার এখানে দেখেছিলেন সেখানে একটি বড় আট হাতের মহিষাসুরমর্দিনী দুর্গামূর্তি তাঁর চোখে পড়েছিল| তিনি এই ধরনের মূর্তি দুলমি লখিসরাইতে দেখেছিলেন, কিন্তু তাঁর মতে এটি অনেক বেশী সংরক্ষিত অবস্থায় পেয়েছিলেন| এই তিনটি ইঁটের মন্দির ছাড়া বেগলার দুটি ধবংসপ্রাপ্ত পাথরের মন্দির দেখতে পেয়েছিলেন| তবে বেগলার মনে করেছিলেন এই মন্দিরগুলো শৈবদের আরাধ্য, কেননা উনি বৈষ্ণব বা অন্য কোন মূর্তি এখানে পাননি| বেগলার মনে করেছিলেন যে বোড়াম গ্রামের কোন এক সময় একটি বিশাল, ধনী অসহিষ্ণু শৈব সম্প্রদায় বাস করত|। ==দেউলঘাটা মন্দিরের বর্তমান অবস্থা== right দেউলঘাটার দুটি ইঁটের দেউল মন্দির মুলত রেখ দেউল| দুটি দেউলই উঁচু বেদীর উপর প্রতিষ্ঠিত এবং দুটিতেই রয়েছে বাড়, গন্ডি মস্তক অংশ| দেউল দুটির মস্তক ক্ষয়প্রাপ্ত| দেউল মন্দিরগুলিতে রয়েছে ছোট ছোট কুলুঙ্গি| পুরুলিয়ার ইতিহাস গবেষক সুভাস রায় মনে করেন এই কুলুঙ্গিগুলিতে একসময় জৈন তীর্থঙ্কর মূর্তি বা অন্য কোনো দেবদেবীর বিগ্রহ বসানো থাকত| এই ইঁটের দেউলের গায়ে অলঙ্করণ হিসাবে প্রদর্শিত হয়েছে ক্ষুদ্রাকৃতির একাধিক দেউল যা থেকে পূর্ণাঙ্গ দেউলগুলির গঠন ভঙ্গিমা বুঝতে পারা যায়| দুটি দেউলের মধ্যে যেটি অপেক্ষাকৃত ভালো অবস্থায় আছে তার উচ্চতা প্রায় ৪৫ ফুট|অন্য দেউলটির অবস্থা একেবারে ক্ষয়প্রাপ্ত| দুটি দেউলই পুবমুখী এবং প্রবেশপথ ত্রিভুজাকৃতি| দুটি পাথরের দেউলের অবশিষ্ট ভাগ এখনও রয়েছে| একটি প্রস্তর দেউলের পাদভাগের উপর তৈরী হয়েছে একটি আধুনিক শিব মন্দির| অন্য দেউলটির পাদ ভাগ এবং তিনদিকের দেওয়ালের অংশবিশেষ এখনও টিঁকে আছে| এর অভ্যন্তরে রয়েছে একটি শিবলিঙ্গ| দেউলঘাটার অন্যতম আকর্ষণ এখানকার প্রস্তরনির্মিত মূর্তি যেগুলো এখানকার ছোট ছোট কক্ষে রাখা হয়েছে| কয়েকটি বাইরে পড়ে আছে| উল্লেখযোগ্য মূর্তিগুলির একটি তালিকা দেওয়া হল| মূর্তির বর্ণনা পুরুলিয়ার ইতিহাস গবেষক সুভাস রায়ের অনুযায়ী| ১. দুর্গা মূর্তি উচ্চতা ফুট| অনেকে মনে করেন মূর্তিটি একাদশ শতাব্দীর| দেবীর দশটি হাতের মধ্যে মাত্র চারটি হাত অক্ষত| ডান হাতে তরবারি| দেবীর এক পা মহিষের পৃষ্টে, অন্য পা সিংহের উপরে| ২, চতুর্ভুজা দেবীমূর্তি চার ফুট উচ্চতার দেবীমূর্তি| একটি পদ্মের উপর দাঁড়িয়ে আছে| একটি হাত ভেঙ্গে গেছে| মূর্তিটি সালংকরা| ৩. সিংহবাহিনী দেবীমূর্তি সিংহের পিঠে দন্ডায়মনা মূর্তি| চতুর্ভুজা দেবীমূর্তির চার হাতে চারটি প্রতীক| সমগ্র মূর্তিটি একটি প্রস্তরখন্ডের উপর খোদিত| ৪. রণচন্ডি শিমুল বৃক্ষের নিচে অবস্থিত আট হাতের দেবীমূর্তি| স্থানীয় ভাষায় রণচন্ডি| দেবীর আট হাতেই অস্ত্র ৫. গনেশ মূর্তি উচ্চতা তিন ফুট| চতুর্ভুজ মূর্তি পদ্মের উপর দন্ডায়মান| ৬. ভগ্ন ধ্যানমগ্ন মূর্তি আনুমানিক ফুট উচ্চতা মস্তক অংশ নেই| ৭. শিবলিং এটি তিনটি স্তরে সজ্জিত| একটু ঘোরালেই তিনটি স্তর আলাদা ভাবে ঘুরতে থাকে| দেউলঘাটায় আরো অনেক মূর্তি ছিল| যেমন কিনা ষড়বহুজা দেবীমূর্তি শিব দুর্গার যুগল মূর্তি, ধনুকধারী শ্রীরাম চন্দ্রের মূর্তি, গনেশকে কোলে নিয়ে দেবী মূর্তি| কিন্তু সেগুলো চুরি গিয়েছে| == তথ্যসূত্র == গ্রাম জেলার প্রত্নস্থল
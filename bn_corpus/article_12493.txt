'''মেক্সিকান স্ট্যান্ডঅফ''' (ইংরেজি ভাষায়: Mexican standoff) বলতে একটি কৌশলগত স্থিতিবস্থাকে বোঝায়। এটি এমন স্থিতিবস্থা যেখানে কোন দলই নিশ্চিতভাবে এমন কিছু করতে পারে না যা তাদের বিজয় এনে দিতে পারে। যুদ্ধ, অর্থনীতি চলচ্চিত্রে এই মেক্সিকান স্ট্যান্ডঅফের ব্যবহার দেখা যায়। ==উৎস== মেক্সিকান স্ট্যান্ডঅফ বাগধারাটি ১৯শ শতাব্দীর শেষের দিকে প্রচলিত হয়। কেমব্রিজ অ্যাডভান্সড লার্নার্স ডিকশনারি দাবি করে শব্দটির উৎপত্তি অস্ট্রেলিয়ায়। কিন্তু বইতে এই বাগধারার প্রথম ব্যবহার দেখা যায় ১৯০৮ সালে উইলিয়াম ড্রানানের ''থার্টি-ওয়ান ইয়ার্স অন দ্য প্লেইন অ্যান্ড ইন দ্য মাউন্টেন'' এবং চার্লস এম. রাসেলের ''ড্যাড লেন্‌স বাফালো ইয়ার্ন'' বইতে। ==ব্যবহার== চলচ্চিত্রে একজন আরেকজনের দিকে বন্দুক তাক করে থাকা এক ধরনের চলচ্চিত্রের ক্লিশে, যা চলচ্চিত্রে বহুল ব্যবহৃত হয়। এই ধরনের ক্লিশের ব্যবহারের উদাহরণ হল সার্জিও লিয়ন পরিচালিত ''দ্য গুড, দ্য ব্যাড অ্যান্ড দ্য আগলি'' চলচ্চিত্র, যেখানে তিনটি চরিত্র একে অপরের দিকে বন্দুক তাক করে আছে। পরিচালক কোয়েন্টিন টারান্টিনোও তার চলচ্চিত্রে মেক্সিকান স্ট্যান্ডঅফের ব্যবহার করেছেন। তার ''রিসারভয়র ডগ্‌স'' চলচ্চিত্রে চারটি চরিত্রের মধ্যে স্থিতিবস্থা দেখা যায়। ==তথ্যসূত্র== বাগধারা কৌশল
'''হেলালুদ্দীন আহমদ''' একজন উচ্চপদস্থ বাংলাদেশি সরকারি কর্মকর্তা যিনি বর্তমানে স্থানীয় সরকার, পল্লী উন্নয়ন সমবায় মন্ত্রণালয়ের সচিব হিসেবে দায়িত্ব পালন করছেন। এরপূর্বে তিনি বাংলাদেশ নির্বাচন কমিশন সচিবালয়ের সচিব হিসেবে দায়িত্ব পালন করেন। ==প্রারম্ভিক জীবন== হেলালুদ্দীন আহমদ ১৯৬৩ সালের ২৩শে মে কক্সবাজার জেলায় জন্মগ্রহণ করেন। চট্টগ্রাম বিশ্ববিদ্যালয় থেকে প্রাণিবিদ্যা স্নাতক স্নাতকোত্তর সম্পন্ন করে মার্কিন যুক্তরাষ্ট্রের ডিউক বিশ্ববিদ্যালয় থেকে ওরিয়েন্টেশন ডিগ্রি লাভ করেন। ==কর্মজীবন== হেলালুদ্দীন আহমদ ১৯৮৮ সালের ফেব্রুয়ারিতে প্রশাসন ক্যাডারে বাংলাদেশ সিভিল সার্ভিসে যোগদান করেন। তিনি ৭ম বিসিএস (১৯৮৫) ব্যাচের একজন কর্মকর্তা। কর্মজীবনের শুরুতে প্রথমে সহকারী কমিশনার হিসেবে কিশোরগঞ্জ জেলা প্রশাসকের কার্যালয়ে যোগদান করেন। পরবর্তীতে তিনি সহকারী কমিশনার (ভূমি), প্রথম শ্রেণীর ম্যাজিস্ট্রেট, সিনিয়র সহকারী কমিশনার, ভূমি অধিগ্রহণ কর্মকর্তা, উপজেলা ম্যাজিস্ট্রেট, কগনিজেন্স ম্যাজিস্ট্রেট, রাঙ্গামাটি জেলার নেজারত ডেপুটি কালেক্টর, চট্টগ্রামের মেট্রোপলিটন ম্যাজিস্ট্রেট হিসেবে দায়িত্ব পালন করেন। তৎপরবর্তীতে উপজেলা নির্বাহী অফিসার হিসেবে চার উপজেলায়- রুমা উপজেলা, হাটহাজারী উপজেলা, পূর্বধলা উপজেলা এবং লামা উপজেলায় দায়িত্ব পালন করেন। তিনি হবিগঞ্জ জেলার অতিরিক্ত জেলা ম্যাজিস্ট্রেট ,চট্টগ্রাম সিটি কর্পোরেশনের মেয়রের একান্ত সচিব, বাংলাদেশ চা বোর্ডের উপ সচিব, বান্দরবান পার্বত্য জেলা পরিষদের প্রধান নির্বাহী কর্মকর্তা হিসেবে কাজ করেন। হেলালুদ্দীন আহমদ জেলা প্রশাসক জেলা ম্যাজিস্ট্রেট হিসেবে ফরিদপুর জেলায় কর্মরত ছিলেন।। এছাড়া বাংলাদেশ ওভারসিজ এমপ্লয়মেন্ট অ্যান্ড সার্ভিসেস লিমিটেডের (বোয়েসেল) ব্যবস্থাপনা পরিচালক হিসেবে নিয়োজিত ছিলেন। ২০১৩ সাল থেকে যথাক্রমে রাজশাহী পরে ২০১৬ সাল থেকে ঢাকা বিভাগের বিভাগীয় কমিশনার হিসেবে দায়িত্ব পালন করেন। ২০১৭ সালের ৩০ জুলাই বাংলাদেশ সরকার তাকে নির্বাচন কমিশন সচিবালয়ের ভারপ্রাপ্ত সচিব হিসেবে দায়িত্ব প্রদান করে এবং ২০ ফেব্রুয়ারি ২০১৮ তারিখে সচিব মর্যাদায় পদোন্নতি প্রদান করে। ২০১৯ সালের ২৬ মে তাকে স্থানীয় সরকার, পল্লী উন্নয়ন সমবায় মন্ত্রণালয়ের সচিব হিসেবে নিয়োগ প্রদান করা হয়। ==সম্মাননা== হেলালুদ্দীন আহমদ ২০১০ সালের ৬ই মার্চ শ্রেষ্ঠ বিভাগীয় কমিশনার হিসেবে প্রধানমন্ত্রীর কাছ থেকে পুরস্কার গ্রহণ করেন। এছাড়াও ভূমি ব্যবস্থাপনায় বিশেষ অবদানের স্বীকৃতিস্বরুপ একই বছরের জুলাইয়ে শ্রেষ্ঠ বিভাগীয় কমিশনার হিসেবে পাবলিক সার্ভিস ইনোভেশন পুরস্কার লাভ করেন। হেলালুদ্দীন আহমদ বাংলাদেশ সার্ভিস এসোসিয়েশনের সভাপতি হিসেবে দায়িত্ব পালন করছেন। ==তথ্যসূত্র== জন্ম জেলার ব্যক্তি সচিব নির্বাচন কমিশন ব্যক্তি
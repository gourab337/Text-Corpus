'''ভের্না‌র কার্ল ফন হেফটেন''' (৯ অক্টোবর ১৯০৮ ২১ জুলাই ১৯৪৪) ছিলেন জার্মান সশস্ত্র বাহিনীর একজন লেফটেনেন্ট। এডলফ হিটলারকে উৎখাত করার উদ্দেশ্যে সংঘটিত ২০ জুলাই পরিকল্পনায় তিনি অংশ নিয়েছিলেন। ==প্রারম্ভিক জীবন== হেফটেন বার্লিনে জন্মগ্রহণ করেন। তার বাবা হেন্স ফন হেফটেন ছিলেন একজন সামরিক অফিসার এবং প্রেসিডেন্ট। হেফটেন নিজ শহরে আইনের উপর পড়াশোনা করেছেন। দ্বিতীয় বিশ্বযুদ্ধের পূর্ব পর্যন্ত তিনি হামবুর্গের একটি ব্যাংকে কাজ করতেন। এরপর তিনি জার্মান সেনাবাহিনীতে যোগ দেন। ==যুদ্ধকালীন কর্মকাণ্ড== আহত অবস্থা থেকে সুস্থ হওয়ার পর ১৯৪৩ সালে হেফটেন ক্লজ ফন স্টফেনবার্গের এডজুটেন্ট হিসেবে নিয়োগ পান। ১৯৪৪ সালের ২০ জুলাই তিনি স্টফেনবার্গ‌ের সাথে সামরিক হাই কমান্ডে যান। স্টফেনবার্গ‌ এখানে হিটলারকে হত্যার জন্য সম্মেলন কক্ষে একটি ব্রিফকেসে বোমা স্থাপন করেন। বোমা বিস্ফোরিত হওয়ার পর স্টফেনবার্গ‌ হেফটেন দ্রুত বার্লিনে ফিরে আসেন। হামলায় হিটলার নিহত না হলেও তারা সঠিক তথ্য জানতে পারেননি। এরপর তারা তাদের পূর্ব পরিকল্পিত অভ্যুত্থান সংঘটিত করেন। তবে দ্রুত অভ্যুত্থানের পতন হয়। বান্ডলারব্লকে হেফটেনসহ নিহত চার পরিকল্পনাকারীর স্মরণে স্মৃতিফলক। অভ্যুত্থান স্তিমিত হয়ে যাওয়ার পর হেফটেন, স্টফেনবার্গ‌সহ অভ্যুত্থানে জড়িত জেনারেল ফ্রেডরিক ওলব্রিক্ট ওবারস্ট আলব্রেক্ট মার্ত‌জ ফন কুইরনহেম গ্রেপ্তার হন। সামরিক আদালতে সংক্ষিপ্ত বিচার শেষে জেনারেল ফ্রেডরিক ফ্রম তাদের সবাইকে মৃত্যুদন্ড দেন। পরবর্তীতে জেনারেল ফ্রম সরকার কর্তৃক গ্রেপ্তার হন এবং তাকে মৃত্যুদন্ড দেয়া হয়েছিল। মধ্যরাতে উক্ত চার জড়িতকে যুদ্ধ মন্ত্রণালয়ের দপ্তর বান্ডলারব্লকের সামনে দশ সদস্য বিশিষ্ট ফায়ারিং স্কোয়াড গুলি করে তাদের মৃত্যুদন্ড কার্যকর করে। স্টফেনবার্গ‌কে গুলি করার পূর্ব মুহূর্তে আনুগত্যের প্রকাশ হিসেবে হেফটেন এগিয়ে গিয়ে তার সামনে দাঁড়ান। এমতাবস্থায় স্টফেনবার্গ‌ের বদলে হেফটেনকে গুলি করা হয়। হেফটেনের ভাই হেন্স বার্ন্ড‌ ফন হেফটেনও হিটলার বিরোধী পরিকল্পনায় জড়িত ছিলেন। ১৫ আগস্ট প্লটজেনসি কারাগারে তার মৃত্যুদন্ড কার্যকর করা হয়। ==চলচ্চিত্রে প্রদর্শন== ১৯৭১ সালের অব দ্য মেইন ব্লো'' চলচ্চিত্রে পূর্ব জার্মান অভিনেতা হেন্স-এডগার স্টেচার হেফটেনের ভূমিকায় অভিনয় করেছেন। ২০০৪ সালের চলচ্চিত্রে হার্ডি‌ ক্রুকার জুনিয়র হেফটেনের ভূমিকায় অভিনয় করেছেন। ২০০৮ সালের ''ভেলকুরে'' চলচ্চিত্রে ব্রিটিশ অভিনেতা জেমি পার্কার হেফটেনের ভূমিকায় অভিনয় করেছেন। ==তথ্যসূত্র== == আরও দেখুন == জার্মান প্রতিরোধ ২০ জুলাই পরিকল্পনার সদস্যদের তালিকা জন্ম মৃত্যু বিষয়শ্রেণী:২০ জুলাই পরিকল্পনার সদস্য বিশ্বযুদ্ধে জার্মান সামরিক ব্যক্তিত্ব প্রতিরোধের সদস্য আদালতে দোষী সাব্যস্ত ব্যক্তিত্ব জার্মান ব্যক্তিত্ব ক্রস, প্রথম শ্রেণী (১৯৩৯) গ্রহীতা জার্মানি কর্তৃক বার্লিনের ব্যক্তিত্ব প্রদেশের ব্যক্তিত্ব ফায়ারিং স্কোয়াডে ব্যক্তিত্ব
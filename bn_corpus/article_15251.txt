ক্যাপ্রি প্যান্ট পরিহিত তরুণী। '''ক্যাপ্রি প্যান্ট''' () যা '''ক্যাপ্রি''' নামেই অধিক পরিচিত, এক ধরনের পাজামা বা প্যান্ট যা সাধারণত গরম আবহাওয়ায় পরিধান করা হয়ে থাকে। বিশ্বের কিছু স্থানে এটি নামেও পরিচিত। ক্যাপ্রির লম্বা সংস্করণটিকে "হাই-ওয়াটারস" বলে। হাঁটুর নিচের পায়ের গুলির মধ্যভাগে বা ঠিক পায়ের গুলির নিচে এসে এই পাজামাটি শেষ হয়। যদিও এই পাজামাটি মেয়েদের মধ্যেই সবচেয়ে জনপ্রিয়, তবুও অনেক দেশে ছেলেদের মধ্যেও এই পাজামা জনপ্রিয় হয়ে উঠছে; বিশেষ করে ইউরোপ লাতিন আমেরিকায়। যেসকল ক্যাপ্রি প্যান্ট ছেলেদের জন্য ডিজাইন করা হয়, তা সাধারণত ''ম্যানপ্রি'' (Manpri বা Man-pri) প্যান্ট নামে পরিচিত। উত্তর আমেরিকায় ছেলেদের ব্যবহৃত ক্যাপ্রি, ''গাইপ্রি'' () প্যান্ট নামেও পরিচিত। ''ম্যানপ্রি'' একটি পিন্ডারিশব্দ যা “ম্যান” এবং “ক্যাপ্রি” শব্দের দুইটির সমন্বয়ে গঠিত। সাম্প্রতিককালে উত্তর আমেরিকাতেও ছেলেদের ক্যাপ্রি পরার চল শুরু হয়েছে বলে জানা যায়। বাংলাদেশে শুধুমাত্র মেয়েদের মধ্যে ক্যাপ্রি প্যান্টের চল দেখা যায়। উঠতি বয়সের কিশোরী তরুণীদের মধ্যে ক্যাপ্রি প্যান্ট বেশ জনপ্রিয়। == ইতিহাস == ১৯৪৮ সালে ইউরোপীয় ফ্যাশন ডিজাইনার সোঞ্জা ডি লেনার্টকে সর্বপ্রথম ক্যাপ্রি প্যান্টের ডিজাইনার হিসেবে ধরা হয়। ১৯৬০-এর দশকে এটি যুক্তরাষ্ট্রে জনপ্রিয় হয়ে ওঠে। এই জনপ্রিয়তার পেছনে অন্যতম অবদান ছিলো জনপ্রিয় টিভি ধারাবাহিক ''দ্য ডিক ভ্যান ডাইক শো''-এর ম্যারি টেইলর মুর অভিনীত চরিত্র “লরা পেট্রি”'র। ধারাবাহিকটিতে দৌড়ানোর সময় ক্যাপ্রি পরিহিত মুহুর্তটি, এটিকে জনপ্রিয় ফ্যাশনে পরিণত করতে যথেষ্ট ভূমিকা পালন করে, যদিও এটি কিছু মৃদু বিতর্কের সৃষ্টি করেছিলে। ১৯৭০ থেকে ১৯৯০ পর্যন্ত মধ্যবর্তী সময়ে জনপ্রিয়তায় ভাটা পড়ার পর এটিকে আবার জনপ্রিয় করে তোলেন অভিনেত্রী উমা থারম্যান। ১৯৯৪ সালে তার অভিনীত চলচ্চিত্র ''পাল্প ফিকশন''-এ ক্যাপ্রি পরিধান করেন। ২০০০-এর দিকে ক্যাপ্রি আবার একটি তুমুল জনপ্রিয় ফ্যাশনে পরিণত হয়। স্পেনীয় টেনিস খেলোয়াড় রাফায়েল নাদাল ২০০৯-এর আগে তার বেশিরভাগ খেলায় ক্যাপ্রি পরিহিত অবস্থায় মাঠে উপস্থিত হতেন। == তথ্যসূত্র == == বহিঃসংযোগ == এসডব্লিউ অ্যাবিলডাঙ্গ: দ্য ফিফটিস ''পেপারব্যাক ভার্লাগ''। ১৮ জুলাই, ২০০৩। সোঞ্জা ডে লেনার্ট দাপ্তরিক ওয়েবসাইট ডেস্টিনেশন: ক্যাপ্রি ক্যাপ্রি প্যান্ট শুধু রিসোর্ট সেট হিসেবেই ব্যবহার্য নয় শর্টস
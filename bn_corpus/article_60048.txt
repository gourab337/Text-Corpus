'''ক্যাথরিন জুলিয়েট রস''' (; জন্ম: ২৯ জানুয়ারি ১৯৪০) হলেন একজন মার্কিন অভিনেত্রী লেখিকা। তিনি ''দ্য গ্র্যাজুয়েট'' (১৯৬৭) ছবিতে এলাইন রবিনসন চরিত্রে অভিনয় করে শ্রেষ্ঠ পার্শ্ব অভিনেত্রীর জন্য একাডেমি পুরস্কারের মনোনয়ন লাভ করেন। তিনি ১৯৬৯ সালে ''বুচ ক্যাসিডি অ্যান্ড দ্য সানড্যান্স কিড'' ছবিতে এটা প্লেস ''টেল দেম উইলি বয় ইজ হিয়ার'' ছবিতে লোলা চরিত্রে অভিনয় করে শ্রেষ্ঠ অভিনেত্রী বিভাগে বাফটা পুরস্কার অর্জন করেন। এছাড়া তিনি ''ভয়েজ অব দ্য ডেমড'' (১৯৭৬) ছবিতে মিরা হাউজার চরিত্রে অভিনয় করে সেরা পার্শ্ব অভিনেত্রী বিভাগে গোল্ডেন গ্লোব পুরস্কার অর্জন করেন। ==প্রারম্ভিক জীবন== রস ১৯৪০ সালের ২৯শে জানুয়ারি হলিউডে জন্মগ্রহণ করেন। বিভিন্ন সূত্রে তার জন্মসাল ১৯৪২ বা ১৯৪৩ বলে উল্লেখ করেছে। তার পিতা ডুডলি রস নৌবাহিনীতে ছিলেন এবং পরে অ্যাসোসিয়েটেড প্রেসে কাজ করেছেন। তারা সপরিবারে ওয়ালনাট ক্রিকে বসবাস শুরু করেন। রস ১৯৫৭ সালে লাস লোমাস হাই স্কুল থেকে পড়াশোনা সম্পন্ন করেন। রস তরুণ বয়সে দক্ষ ঘোড় সওয়ার ছিলেন এবং রোডিও চালক কেসি টিবসের বন্ধু ছিলেন। ==কর্মজীবন== রস ''দ্য গ্র্যাজুয়েট'' (১৯৬৭) ছবিতে ডাস্টিন হফম্যানের বিপরীতে এলাইন রবিনসন চরিত্রে অভিনয় করে সকলের নজরে আসেন। এই কাজের জন্য তিনি শ্রেষ্ঠ পার্শ্ব অভিনেত্রীর জন্য একাডেমি পুরস্কারের মনোনয়ন লাভ করেন এবং বর্ষসেরা নবীন অভিনেত্রী হিসেবে গোল্ডেন গ্লোব পুরস্কার অর্জন করেন। এই ছবিতে অভিনয়ের পর তিনি বলেন, "আমি চলচ্চিত্র তারকা নই... এই পদ্ধতিটি হারিয়ে যাচ্ছে এবং আমি একে সাহায্য করতে চাই।" ১৯৬৯ সালে তিনি পল নিউম্যান রবার্ট রেডফোর্ডের সাথে ''বুচ ক্যাসিডি অ্যান্ড দ্য সানড্যান্স কিড'' ছবিতে এটা প্লেস এবং ''টেল দেম উইলি বয় ইজ হিয়ার'' ছবিতে লোলা চরিত্রে অভিনয় করেন। এই দুটি ছবিতে অভিনয়ের জন্য তিনি শ্রেষ্ঠ অভিনেত্রী বিভাগে বাফটা পুরস্কার অর্জন করেন। তিনি ১৯৭০-এর দশকে লস অ্যাঞ্জেলেসের ছোট প্লেহাউজে ফিরে যান। ১৯৭৫ সালে তিনি ''দ্য স্টেপফোর্ড ওয়াইভস'' চলচ্চিত্রে অভিনয় করে শ্রেষ্ঠ অভিনেত্রী বিভাগে স্যাটার্ন পুরস্কার অর্জন করেন। তিনি ১৯৭৬ সালে এবিসি'র টিভি চলচ্চিত্র ''ওয়ান্টেড: দ্য সানড্যান্স ওম্যান''-এ এটা প্লেস চরিত্রে অভিনয় করেন। তিনি ''ভয়েজ অব দ্য ডেমড'' (১৯৭৬) ছবিতে মিরা হাউজার চরিত্রে অভিনয় করে সেরা পার্শ্ব অভিনেত্রী বিভাগে গোল্ডেন গ্লোব পুরস্কার অর্জন করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী শিশু সাহিত্যিক বিষয়শ্রেণী:লস অ্যাঞ্জেলেসের অভিনেত্রী গ্লোব পুরস্কার (সেরা পার্শ্ব অভিনেত্রী চলচ্চিত্র) বিজয়ী গ্লোব পুরস্কার (বর্ষসেরা নবীন তারকা অভিনেত্রী) বিজয়ী অভিনেত্রী বিভাগে বাফটা পুরস্কার বিজয়ী পুরস্কার বিজয়ী
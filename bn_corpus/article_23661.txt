'''এনরন কেলেঙ্কারি''' হল হিসাব বিজ্ঞানের ইতিহাসে যুক্তরাষ্ট্র তথা পৃথিবীর সবচেয়ে কুখ্যাত হিসাব জালিয়াতি। এনরন কর্পোরেশন ছিল যুক্তরাষ্ট্রের হিউস্টন ভিত্তিক শক্তি উৎপাদনকারী কোম্পানি যা ২০০১ সালের অক্টোবর মাসে দেউলিয়া এবং অবলুপ্ত ঘোষণা করা হয়। পৃথিবীর প্রথম পাঁচটি বৃহৎ অডিট ফার্মের একটি ফার্ম আর্থার এন্ডারসন এই কেলেঙ্গারির সাথে যুক্ত ছিল। কেলেঙ্গারির খবর ফাঁস হওয়ার পর এই অডিট ফার্মটিও অবলুপ্ত ঘোষণা করা হয়। হিউস্টন ন্যাচারাল গ্যাস এবং ইন্টারনর্থ কোম্পানি একত্রিত করে কেনিথ লে ১৯৮৫ সালে এনরন কর্পোরেশন প্রতিষ্ঠা করেন। প্রতিষ্ঠার কয়েক বছর পর জেফারি স্কিলিং প্রতিষ্ঠানে যোগদান করেন এবং পরিচালনা পর্ষদকে এমন কিছু ব্যক্তি দ্বারা সজ্জিত করেন যারা হিসাব বিজ্ঞানের বিভিন্ন ফাঁক-ফোকর দিয়ে প্রতিষ্ঠানের কয়েক বিলিয়ন মার্কিন ডলার দেনা বিনিয়োগকারীদের থেকে লুকিয়ে ফেলতে সক্ষম হন। হিসাবের বিভিন্ন মারপ্যাঁচ ভূতুরে প্রভিশন তৈরীর মাধ্যমে দেনা দায় লুকানোর কাজটি তারা সম্পন্ন করেন। আর্থিক প্রতিবেদনে দায়-দেনা কম প্রদর্শন করায় বিনিয়োগকারীরা প্রতিষ্ঠানে বিনিয়োগ করতে আগ্রহী হন এবং এভাবে এনরন কর্পোরেশন ভুয়া হিসাব দেখিয়ে শেয়ার বাজার থেকে ব্যাপক পরিমাণ মূলধন সংগ্রহ করে। == এনরনের উন্থান == এনরনের প্রতিষ্ঠাতা কেনিথ লে। ১৯৮৫ সালে কেনিথ লে যুক্তরাষ্ট্রে হিউস্টনে অবস্থিত হিউস্টন ন্যাচারাল গ্যাস এবং ইন্টারনর্থ এর মত পাইপলাইনে প্রাকৃতিক গ্যাস সরবরাহকারী কোম্পানিগুলোকে একত্রিত করে এনরন কর্পোরেশন গঠন করেন। ১৯৯০ সাল পর্যন্ত কেনিথ লে যুক্তরাষ্ট্র নিয়ন্ত্রিত বাজার দরে বাজারে বিদ্যৎ সরবরাহ করতে সহযোগিতা করেছিল। কিন্তু প্রাকৃতিক গ্যাসের বাজারদরে সরকারের হস্তক্ষেপ বন্ধ করে যুক্তরাষ্ট্র সরকার একটি বিল পাশ করলে এনরনের মত কোম্পানি বাজারে চড়া মূল্যে গ্যাস সরবরাহ করার সুযোগ পায়। এর ফলে এনরনের লাভ কয়েকগুণ বেড়ে যায়। গ্যাসের বর্ধিত মূল্যের কারণে স্থানীয় সরকারগুলো কেন্দ্রীয় সরকারকে গ্যাসের মূল্য নিয়ন্ত্রণের জন্য চাপ দিতে থাকলে কেনিথ লে শক্তিশালী লবিং এর মাধ্যমে তা প্রতিহত করতে সক্ষম হয়। ১৯৯২ সালের মধ্যে এনরন ধীরে ধীরে উত্তর আমেরিকার সর্ববৃহৎ প্রাকৃতিক গ্যাস সরবরাহকারী প্রতিষ্ঠানে পরিণত হয়। এনরন কর্পোরেশনের করপূর্ব আয় ১২২ মিলিয়ন মার্কিন ডলার ছাড়িয়ে যায়। ১৯৯৯ সালে এনরন এনরনঅনলাইন নামে একটি ব্যবসায়িক ওয়েবসাইট চালু করে যা অনলাইনে এনরনের বিভিন্ন কোম্পানির সাথে চুক্তিগুলোর ব্যবস্থাপনা করতে সাহায্য করে। প্রবৃদ্ধি ধরে রাখার জন্য এনরন এর ব্যবসায় বৈচিত্র্য আনার পরিকল্পনা করে। এই পরিকল্পনা অনুসারে এনরন গ্যাস পাইপলাইন, ব্রডব্যান্ড ইন্টারনেট সেবা, পেপার মিল, বিদ্যৎ উৎপাদন কেন্দ্র সম্পদ ব্যবস্থাপনার মত বেশ কিছু ভিন্নধর্মী ব্যবসা পরিচালনা করা শুরু করে। এই ভিন্নধর্মী ব্যবসাগুলো এনরনকে আরও বেশি পরিমাণ লাভ এনে দেয়। এছাড়াও এনরনের শক্তি ব্যবসার পরিধি বাড়ার ফলে তা থেকেও লাভের পরিমাণ বেড়েই চলছিল। স্ট্যান্ডার্ড এন্ড পোর ফাইভ হান্ড্রেড ইনডেক্স এর সূচকে ১৯৯০ সালে এনরনের জন্ম থেকে আট বছরের মধ্যে ১৯৯৮ সালে কোম্পানিটির শেয়ারের মূল্য প্রায় ৩১১% বৃদ্ধি পায়। তবে ১৯৯৯ ২০০০ সালে কোম্পানিটি যথাক্রমে ৫৬% এবং ৮৭% প্রবৃদ্ধি লাভ করে যদিও বাজার শূলকে যথাক্রমে ২০% ঋনাত্বক ১০% প্রবৃদ্ধি হয়। ২০০০ সালের ৩১ ডিসেম্বর নাগাদ এনরনের শেয়ার মূল্য ৮৩.১৩ মার্কিন ডলার ছাড়িয়ে যায় এবং কোম্পানির মোট বাজার মূল্য ৬০ বিলিয়ন মার্কিন ডলার অতিক্রম করে। ফরচুন ম্যাগাজিনের জরিপ মতে এনরন ছিল ২০০০ সালের আমেরিকার বৃহৎ কোম্পানিগুলোর মধ্যে সবচেয়ে উৎভাবনশীল। == পতনের কারণ == এনরনের তৎকালীন জটিল আর্থিক প্রতিবেদনগুলো ছিল বাজার বিশেষজ্ঞ বিনিয়োগকারীদের কাছে কিছুটা গোলমেলে বিভ্রান্তিকর। কিছুটা অনৈতিক অর্থনৈতীক কার্যকলাপ এনরনের জটিল ব্যবসায়িক মডেলের কারণে বিনিয়োগকারীদের বোঝানোর জন্য এনরন হিসাব বিজ্ঞানের সীমাবদ্ধতাগুলো ব্যবহার করে। এছাড়া কোম্পানি মুনাফায় পরিচালিত হচ্ছে তা বিনিয়োগকারীদের বুঝাতে ব্যবসার উদৃত্বপত্রে অনেক ধরনের সংশোধনী আনে। এই ধরনের কার্যকলাপ ভবিষ্যতে কোম্পানির জন্য কাল হয়ে দাড়ায় এবং কোম্পানি ধীরে ধীরে বিলুপ্তির পথে আগায়। এসকল কর্মকান্ডের জন্য কোম্পানির পরিচালনা পর্ষদকে দায়ী করা হয় কারণ সকল কর্মকান্ড পর্ষদ কর্তৃক অনুমোদিত হয়েছিল == কেলেঙ্কারি == == আইনগত প্রক্রিয়া == == তথ্যসূত্র == == বহিঃসংযোগ == Enron Creditors Recovery Group 2000 10-K and 2001 10-K দুর্নীতি কর্পোরেশন কেলেঙ্কারি অর্থনীতির ইতিহাস
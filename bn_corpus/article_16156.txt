'''সেভেরাস স্নেপ''' (ইংরেজি ভাষায় '''Severus Snape''') ব্রিটিশ লেখিকা জে. কে. রাউলিং রচিত ''হ্যারি পটার'' উপন্যাস সিরিজের একটি কাল্পনিক চরিত্র। প্রথম উপন্যাস ''হ্যারি পটার অ্যান্ড দ্য ফিলোসফার্স স্টোন'' তিনি প্রাথমিক খলনায়কদের একজন হলেও পরবর্তীকালে তাঁর চরিত্রটি আরো জটিল এবং রহস্যময় হয়ে উঠে। রাউলিং স্নেপের প্রকৃত চরিত্র আনুগত্য প্রকাশ করেন সিরিজের সর্বশেষ বই ''হ্যারি পটার অ্যান্ড দ্য ডেথলি হ্যালোস'' এ। স্নেপ সিরিজের সাতটি বইয়ের প্রতিটিতে উপস্থিত ছিলেন। স্নেপ হগওয়ার্টসে পোশান বিষয়ের এবং পরবর্তীতে ডিফেন্স অ্যাগেইনস্ট দ্য ডার্ক আর্টস বিষয়ের শিক্ষক। রাউলিং স্নেপকে "একটি চরিত্রের উপহার" হিসেবে বর্ণনা করেছেন। == চারিত্রিক বিকাশ == একটি সাক্ষাৎকারে রাউলিং স্নেইপের চরিত্রটিকে এন্ট-হিরো হিসেবে বর্ণনা করেছেন। রাউলিং তার ছোটবেলায় অপছন্দ করতেন এমন একজন শিক্ষকের উপর ভিত্তি করে তিনি স্নেইপ চরিত্রটি সৃষ্টি করেছেন। তিনি স্নেইপকে একজন অপ্রীতিকর শিক্ষক হিসেবে বর্ণনা করে বলেছেন, "একজন শিক্ষক হিসেবে সবচেয়ে মারাত্মক যে কাজটি আপনি করতে পারেন তা হল ছাত্রদেরকে উত্ত্যক্ত করা।" ধারণা করা হয় যে রাউলিং এর স্কুলের রসায়ন বিষয়ের শিক্ষক জন নেটলশিপ এর উপর ভিত্তি করেই স্নেইপ চরিত্রটিকে সৃষ্টি করা হয়েছে। রাউলিং বইগুলোতে স্নেইপকে একজন প্রভাব বিস্তারকারী শিক্ষক হিসেবে গড়ে তুলেছেন। স্নেইপ নামটি তিনি সাফোকের স্নেইপ গ্রাম থেকে নিয়েছেন। ১৯৯৯ সালে এক সাক্ষাৎকারে এবং ২০০৪ সালে আবারো বলেছেন যে, স্নেইপ তার অন্যতম প্রিয় চরিত্র। রাউলিং স্নেইপের প্রকৃত আনুগত্য সর্বশেষ বই ডেথলি হ্যালোসে প্রকাশ করেন। তবে স্নেইপের উপর সকলের নজর রাখার জন্য তিনি বিভিন্ন সময়ে বিভিন্নভাবে ইঙ্গিত দিয়েছেন। রাউলিং স্নেইপের জীবনের অনেক রহস্য খুঁটিনাটি তথ্য শেষ বইয়ের আগে প্রকাশ করেননি। সিরিজটি সমাপ্ত হওয়ার পর রাউলিং স্নেইপ সম্পর্কে আরো বিভিন্ন তথ্য দিতে থাকেন। তিনি বলেন যে, স্নেইপ চরিত্রটি যেভাবে সিরিজে অনেক গুরুত্বপূর্ণ প্রভাব রেখেছে, তাতে তিনি সন্তুষ্ট। রাউলিং বলেন যে, "সিরিজটি ডাম্বলডোর স্নেইপকে ঘিরেই নির্মিত হয়েছে।" তিনি আরো বলেন যে, তিনি সবসময়েই জানতেন স্নেইপের ভূমিকা শেষ পর্যন্ত কি হবে, তাই তিনি অত্যন্ত সতর্কতার সাথে সিরিজের গল্পে স্নেইপ চরিত্রটিকে অন্তর্ভুক্ত বিন্যস্ত করেছেন। তিনি সিরিজের বিভিন্ন স্থানে স্নেইপ সম্পর্কে বিভিন্ন ইঙ্গিত দিয়ে রেখেছিলেন যাতে শেষ বইয়ে যখন স্নেইপের প্রকৃত আনুগত্য প্রকাশিত হবে, তখন পাঠকের মনে যেন স্নেইপের পূর্ববর্তী কর্মকান্ড সম্পর্কে কোন প্রশ্ন বা সন্দেহের অবকাশ না থাকে। তিনি বলেন, "স্নেইপ একজন জটিল মানুষ... আমাদের সকলের মতই সেও ভুল করে। এপিলগ থেকে আমরা জানতে পারি যে হ্যারি তাকে ক্ষমা করে দেয়, কারণ সে স্নেইপের মধ্যে থাকা ভাল দিকগুলো দেখতে পেয়েছিল।" === দক্ষতা সামর্থ্য === হ্যারি পটার সিরিজের সাতটি উপন্যাসের সবগুলোতেই স্নেপকে একজন অত্যন্ত শক্তিশালী জাদুকর হিসেবে দেখতে পাওয়া যায়, এবং এটাও জানা যায় যে স্নেপ একজন অত্যন্ত মেধাবী ছাত্র ছিলেন। স্নেপ পোশন তৈরির ক্ষেত্রে বিশেষ দক্ষতা প্রদর্শন করেন। স্নেপ ডার্ক আর্টসের প্রতি বিশেষভাবে আকৃষ্ট ছিলেন এবং এই বিষয়ে তাঁর দারুণ প্রতিভা ছিল। ''গবলেট অফ ফায়ারে'' সিরিয়াস ব্ল্যাকের উল্লেখ করেন যে, হগওয়ার্টসে প্রথম বর্ষে থাকাকালে স্নেপ সপ্তম বর্ষের অধিকাংশ ছাত্রের চেয়ে বেশি হেক্স কার্স জানতেন। ছাত্র থাকাকালেই স্নেপ তাঁর পোশন পাঠ্যবইয়ের ব্যাপক উৎকর্ষ সাধন করেছিলেন। এছাড়া ছাত্রাবস্থাতেই স্নেপ অনেকগুলো নতুন স্পেল আবিষ্কার করেছিলেন, যা একটি বিরল প্রতিভার নিদর্শন। রেমাস লুপিন ''ডেথলি হ্যালোসে'' বর্ণনা করেন যে, স্পেলটি ছিল স্নেপের ''বিশেষত্ব''। স্নেপ ১৫ বছর বয়সে এই স্পেলটি জেমস পটারের বিরুদ্ধে এবং শেষ উপন্যাসের আকাশযুদ্ধের সময় দৃর্ঘটনাক্রমে জর্জ ওয়েসলের (যে হ্যারি পটারের রূপ ধারণ করেছিল) বিরুদ্ধে ব্যবহার করেন যার ফলে জর্জের একটি কান বিচ্ছিন্ন হয়ে যায় (প্রকৃতপক্ষে স্নেপ লুপিনকে আক্রমণোদ্যত একজন ডেথ ইটারকে লক্ষ্য করে স্পেলটি ব্যবহার করেছিলেন, কিন্তু স্পেলটি লক্ষ্যভ্রষ্ট হয়ে জর্জকে আঘাত করে)। তবে মারাত্মক ক্ষমতা সত্ত্বেও স্নেপ এর ফলে সৃষ্ট আঘাত নিরাময় করতে পারতেন। ডার্ক আর্টস সম্পর্কে প্রচুর জ্ঞান থাকায় স্নেপ অন্যান্য ডার্ক কার্সের দ্বারা সৃষ্ট মারাত্মক ক্ষতিকর প্রভাব নষ্ট করা বা হ্রাস করার ক্ষেত্রেও পারদর্শী ছিলেন, যেমনটি তিনি করেন ডাম্বলডোর এবং কেটি বেল কার্স দ্বারা আক্রান্ত হলে। স্নেপ লেজিলিমেন্সি এবং অক্লুমেন্সিতেও বিশেষভাবে দক্ষ ছিলেন, যার ফলে তিনি অন্যের মনে অনুপ্রবেশ করার পাশাপাশি নিজের মনকেও অন্যের অনুপ্রবেশ থেকে সুরক্ষিত করতে পারতেন। একজন সুদক্ষ অক্লুমেন্স হওয়ার কারণেই স্নেপ ভলডেমর্টের (ভলডেমর্টকে ইতিহাসের 'শ্রেষ্ঠতম লেজিলিমেন্স' হিসেবে বর্ণনা করা হয়েছে) কাছ থেকে তাঁর বিশ্বাসঘাতকতা গোপন রাখতে সক্ষম হন। রাওলিং-এর মতে, স্নেপই একমাত্র ডেথ ইটার যিনি একটি পূর্ণরূপ প্যাট্রোনাস সৃষ্টি করতে পারতেন; স্নেপের প্যাট্রোনাস হরিণীর রূপ নিত (লিলি পটারের প্যাট্রোনাসের রূপের অনুকরণ)। স্নেপ একজন মেধাবী ডুয়েলিস্ট; ''ডেথলি হ্যালোসে'' তিনি একাই প্রাক্তন ডুয়েলিং চ্যাম্পিয়ন ফিলিয়াস ফ্লিটউইকসহ হগওয়ার্টসের তিনজন শিক্ষকের সঙ্গে দ্বন্দ্বযুদ্ধে লিপ্ত হন। প্রফেসর ম্যাকগোনাগাল পরে বর্ণনা করেন যে, স্নেপ ঝাড়ুর ব্যবহার ছাড়াই উড়তে পারতেন (যে বিরল দক্ষতা একমাত্র ভলডেমর্টের ক্ষেত্রে প্রদর্শিত হয়)। == উপস্থিতি == সিরিজে তাঁর প্রথম উপস্থিতি ঘটে ''হ্যারি পটার অ্যান্ড দ্য ফিলোসফার্স স্টোন'' এ। এরপর থেকে প্রতিটি বইয়ে তাঁর উপস্থিতি ছিল। == চলচ্চিত্রে রূপায়ন == ব্রিটিশ অভিনেতা অ্যালান রিকম্যান প্রতিটি চলচ্চিত্রে স্নেইপের চরিত্রে অভিনয় করেছেন। রাউলিং ব্যক্তিগতভাবে রিকম্যানকে স্নেইপ চরিত্রের জন্য পছন্দ করেছিলেন। ''অর্ডার অফ দ্য ফিনিক্সে'' অ্যালেক হপকিন্স তরুণ স্নেইপের ভূমিকায় অভিনয় করে। == বহিসংযোগ == Snape Character profile from the Harry Potter Lexicon Interviews in which Rowling has given information about Snape from accio-quote.org Quotes, info, and more from == তথ্যসূত্র == পটারের চরিত্র চরিত্র
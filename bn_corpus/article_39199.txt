'''ফ্লুইড''' (ইংরেজী: Fluid) এমন একটি বস্তু যা ব্যাবর্তন পীড়নের প্রভাবে অবিরাম বিকৃত হতে থাকে।ব্যাবর্তন পীড়নের মান খুব কম হলেও অনুরূপ বিকৃতি ঘটবে।এই ব্যাবর্তন পীড়ন ফ্লুয়িডের সচল অবস্থায় বিদ্যমান থাকতে পারে। তবে ফ্লুয়িডে ব্যাবর্তন পীড়ন থাকতে হলে এতে সান্দ্রতা থাকতে হবে। বাস্তব ক্ষেত্রে সব ফ্লুয়িডেই কিছু না কিছু সান্দ্রতা আছে। যদি ফ্লুয়িডে সান্দ্রতা না থাকে তবে সেই ফ্লুয়িডকে আদর্শ ফ্লুয়িড বলে। আদর্শ ফ্লুয়িডে স্থির বা সচল কোন অবস্থাতেই ব্যাবর্তন পীড়ন থাকতে পারেনা। গ্যাস এবং তরল এই দুই ভাগে ফ্লুইডকে ভাগ করা যায়। গ্যাস এবং তরলের মধ্য প্রধান পার্থক্য হচ্ছে এই যে, বাস্তব ক্ষেত্রে তরল পদার্থ অসংনম্য, কিন্তু সব গ্যাসই সংনম্য এবং তরল পদার্থ একটি নির্দিষ্ট আয়তন দখল করে এবং এর উন্মুক্ত পৃষ্ঠদেশ থাকে, কিন্ত নির্দিষ্ট ভরের কিছু গ্যাস যদি কোন পাত্রে রাখা যায়, তাহলে এটি প্রসারিত হয়ে পাত্রের সমস্ত অংশই দখল করে। == প্রবাহীর গুণাবলী == প্রবাহী নিম্নলিখিত গুণাবলী প্রদর্শন করে: সান্দ্রতা ঘনত্ব আপেক্ষিক ওজন আপেক্ষিক গুরুত্ব বাস্পীয় চাপ পৃষ্ঠটান সংনম্যতা বা স্থিতিস্থাপকতা কৈশিকতা বা কৈশিক ক্রিয়া == আরও দেখুন == পদার্থ তরল গ্যাস == তথ্যসূত্র == ইসলাম, কামরুল; ইসলাম, ওবায়দুল (১৯৮৯)। ফ্লুয়িড বলবিদ্যা। ঢাকা: বাংলা একাডেমী, প্রথম মুদ্রণ। পৃষ্ঠা ১-১৩। বিষয়শ্রেণী:তরল পদার্থ
'''মনিকা বাত্রা''' (জন্ম: ১৫ জুন, ১৯৯৫) একজন ভারতীয় টেবিল টেনিস খেলোয়াড়। ২০১৮ সালের এপ্রিলের সময়ানুসারে তিনি ভারতের সর্বোচ্চ মানের মহিলা টেবিল টেনিস খেলোয়াড়, বিশ্বে তার স্থান ৫৮তম। == প্রাথমিক জীবন == মনিকা তিন ভাইবোনের কনিষ্ঠা রূপে জন্মগ্রহণ করেন। তিনি দিল্লীর নারায়ণা বিহারে থাকেন এবং চার বয়স থেকে টেবিল টেনিস খেলা শুরু করেন। তার বড় বোন আঁচল এবং বড় ভাই সাহিল দুজনেই টেবিল টেনিস খেলতেন। তার প্রারম্ভিক খেলোয়াড় জীবনে আঁচলের প্রভাব পড়ে। রাজ্যস্তরের অনুর্ধ ১৮ টুর্নামেন্টের একটি ম্যাচ জেতার পর তিনি কোচ সন্দীপ গুপ্তার কাছে টেবিল টেনিস খেলা শিখতে আগ্রহী হন। কোচ সন্দীপ গুপ্তা তাকে হংস রাজ মডেল স্কুলে, যেখানে তার একাডেমী আছে, সেখানে আসতে বলেন। মনিকা কিশোরী সময়ে বহু মডেলিং এর প্রস্তাব প্রত্যখ্যান করেন। ১৬ বছর বয়সে সুইডেনের পিটার কার্লসন একাডেমীতে ট্রেনিং এর জন্য বৃত্তির সুযোগ প্রত্যখান করেন। তিনি টেবিল টেনিসএ মনোনিবেশ করার জন্য পড়াশুনা ছাড়ার আগে জিসাস এন্ড মেরি কলেজে একবছর পড়াশুনা করেন। ==কর্মজীবন== ২০১১ সালে, মনিকা চিলি ওপেনে অনুর্ধ ২১ দলে রৌপ্য পদক জেতেন। তিনি ২০১৪ সালে এশিয়ান গেমসের সাথে গ্লাসগোতে কমনওয়েলথ গেমসেও ভারতের প্রতিনিধিত্ব করেন, যেখানে তিনি কোয়ার্টার ফাইনালিস্ট হিসাবে শেষ করেন। তিনি ২০১৫ সালের কমনওয়েলথ টেবিল টেনিস চ্যাম্পিয়নশীপে তিনটি পদক জেতেন, মহিলা দলগত প্রতিযোগিতায় রৌপ্যপদক (অমিতা দাস এবং মৌমা দাস) এবং মহিলা দ্বৈত ইভেন্টে অঙ্কিত দাসের সংগে রৌপ্যপদক এবং মহিলা ব্যক্তিগত ইভেন্টে কংসপদক জয় করেন। ২০১৬ দক্ষিণ এশিয়ার গেমসে মহিলা দ্বৈত ইভেন্টে (পূজা সহস্রাবোধের সঙ্গে), মিশ্র দ্বৈত ইভেন্টে (অ্যান্থনি আমালরাজের সঙ্গে) এবং মহিলা দল ইভেন্টে (মৌমা দাস এবং শামিনি কুমারেশান সহ) জিতে, মনিকা তিনটি স্বর্ণ পদক জেতেন। তিনি চতুর্থ স্বর্নপদক থেকে বঞ্চিত হন মহিলা ব্যক্তিগত ইভেন্টে চূড়ান্ত পর্যায়ে মৌমা দাশের কাছে পরাজিত হয়ে। ২০১৬ সালের এপ্রিল মাসে যোগ্যতা প্রতিযোগিতার দক্ষিণ এশীয় দলে জিতে তিনি ২০১৬ গ্রীষ্মকালীন অলিম্পিকে মহিলা ব্যক্তিগত ইভেন্টের জন্য যোগ্যতা অর্জন করেন। তবে, ২০১৩ সালের অলিম্পিকে ব্যক্তিগত ইভেন্টের প্রথম রাউন্ডেই ক্যাটরিনা গ্রিজব্লোস্কার নিকট পরাজিত হয়ে অলিম্পিকে তার উপস্থিতি স্বল্পস্থায়ী হয়। ২০১৮ কমনওয়েলথ গেমসে মনিকা ভারতীয় মহিলা দলকে স্বর্ণপদকের দিকে নেতৃত্ব দেন, চারবারের স্বর্ণপদক জয়ী এবং সিঙ্গাপুরের চ্যাম্পিয়নদের হারিয়ে ফাইনালে স্বর্ণপদক জিতে। ২০০২ সালে কমনওয়েলথ গেমসে এই খেলাটি শুরু হওয়ার পর থেকে সিঙ্গাপুরের মহিলা টেনিস টেনিস দল কমনওয়েলথ গেমসে কখনোই হারেননি. বাত্রা ফাইনালে ভারতের ৩-১ জয়ের পথে বিশ্বের নম্বর ফেং তিয়ানউই সেইসাথে ঝোউ ইয়ানকে পরাজিত করেন ২০১৮ কমনওয়েলথ গেমসে মনিকা এবং মৌমা দাস মহিলা দ্বৈত বিভাগে প্রথম রৌপ্য পদক প্রাপ্তির মধ্য দিয়ে স্বর্ণপদক প্রতিযোগিতা সিঙ্গাপুরের চ্যাম্পিয়ন ফেং তিয়ানউই ইউ ম্যাঙ্গিউএর কাছে হেরে যান। মনিকা বাত্রা ২০১৮ সালে কমনওয়েলথ '''টেবিল টেনিসে ব্যক্তিগত স্বর্ণপদক প্রাপকে ভারতীয় মহিলা''', এইবারের ইভেন্টগুলি বাত্রার জন্য স্বপ্নের দৌড়ের মত কারণ যে ৪টি ইভেন্টে তিনি অংশগ্রহণকারী ছিলেন তাতে ৪টি পদক পান যার মধ্যে ছিল ২টি স্বর্ণ, ১টি রৌপ্য পদক এবং ১টি তাম্র পদক। == তথ্যসূত্র == জন্ম ব্যক্তি মহিলা ক্রীড়াবিদ গ্রীষ্মকালীন অলিম্পিকের টেবিল টেনিস খেলোয়াড়
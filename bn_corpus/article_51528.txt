'''ফক্স ফিল্ম করপোরেশন''' ছিল একটি মার্কিন চলচ্চিত্র প্রযোজনা কোম্পানি। ১৯১৫ সালের ১লা ফেব্রুয়ারি উইলিয়াম ফক্স এই কোম্পানি প্রতিষ্ঠা করেন। গ্রেটার নিউ ইয়র্ক ফিল্ম রেন্টাল কোম্পানি বক্স অফিস অ্যাট্রাকশন ফিল্ম রেন্টাল কোম্পানির করপোরেট সফলতার পর এই কোম্পানি প্রতিষ্ঠিত হয়। কোম্পানির প্রথম চলচ্চিত্র স্টুডিও নিউ জার্সির ফোর্ট লিতে স্থাপিত হয়। ১৯১৭ সালে উইলিয়াম ফক্স সোল এম. উর্টজেলকে হলিউডে স্টুডিওটির নতুন অবস্থান দেখতে পাঠান। ১৯২৬ সালের ২৩শে জুলাই কোম্পানিটি চলচ্চিত্রের শব্দগ্রহণের জন্য মুভিটোন সাউন্ড সিস্টেমের পেটেন্ট ক্রয় করে। ১৯২৯ সালের ওয়াল স্ট্রিট ধসের পর, উইলিয়াম ফক্স ১৯৩০ সালে কোম্পানিটির নিয়ন্ত্রণ হারান। নতুন প্রধান সিডনি কেন্টের অধীনে কোম্পানিটি টুয়েন্টিয়েথ সেঞ্চুরি পিকচার্স এবং পরে ১৯৩৫ সালে টুয়েন্টিয়েথ সেঞ্চুরি ফক্সের সাথে যুক্ত হয়। ==প্রতিষ্ঠা== উইলিয়াম ফক্স ১৯০৪ সালে চলচ্চিত্র শিল্পে প্রবেশ করেন। তিনি ১,৬৬৭ মার্কিন ডলারে ব্রুকলিনের নিকেলডেন প্রেক্ষাগৃহের এক তৃতীয়াংশ শেয়ার ক্রয় করেন। এই প্রেক্ষাগৃহের মুনাফা থেকে তিনি ১৫টি একই ধরনের প্রেক্ষাগৃহে বিনিয়োগ করেন, যার মধ্যে রয়েছে বায়োগ্রাফ, এসানে, কালেম, লুবিন কোম্পানি, পাথে, সেলিগ পলিস্কোপ কোম্পানি ভিটাগ্রাফ স্টুডিওজ। চলচ্চিত্রের পাশাপাশি ভডেভিলে আরও সাফল্যের পর তিনি অব্যবহৃত গেইটি থিয়েটার ক্রয় করেন। এবং নিউ ইয়র্ক সিটির একাডেমি অব মিউজিক নিউ জার্সিতে বেশ কয়েকটি প্রেক্ষাগৃহ অধিগ্রহণ করেন। ফক্স চলচ্চিত্র পরিবেশক হিসেবে গ্রেটার নিউ ইয়র্ক ফিল্ম রেন্টাল কোম্পানি প্রতিষ্ঠার মাধ্যমে চলচ্চিত্র শিল্পে বিনিয়োগ করেন। চলচ্চিত্র স্টুডিওটি চলচ্চিত্র নির্মাণ পরিবেশনায় একক আধিপত্যের জন্য ১৯০৮ সালে মোশন পিকচার পেটেন্টস কোম্পানি ১৯১০ সালে জেনারেল ফিল্ম কোম্পানি প্রতিষ্ঠা করে। ==স্বল্পদৈর্ঘ্য চলচ্চিত্র== ফক্স প্রযোজিত বিভিন্ন ধরনের এক দুই রিলওয়ালা কয়েকশ স্বল্পদৈর্ঘ্য চলচ্চিত্র নির্মাণ করে। ১৯১৬ সালে শুরুর পর, সানশাইন কমেডি দুই রিল ওয়ালা হাস্যরসাত্মক স্বল্পদৈর্ঘ্য চলচ্চিত্র নির্মাণ করে। লয়েড হ্যামিলটন অভিনীত ১৯১৭ সালের ''রোরিং লায়ন্‌স অ্যান্ড ওয়েডিং ব্লিস'' দিয়ে তাদের সাফল্য শুরু হয়। সানশাইনের চলচ্চিত্র সবাক চলচ্চিত্র শুরু হওয়ার পর্যন্ত চলতে থাকে। অন্যান্য স্বল্পদৈর্ঘ্য চলচ্চিত্র হল ''ইম্পেরিয়াল কমেডিস'', ''ভ্যান বিবার কমেডিস'', ''ওহেনরি'', ''ম্যারিড লাইফ অব হেলেন অ্যান্ড ওয়ারেন'', এবং ''ফক্স ভ্যারাইটিজ''। ১৯৩০ সালের শুরুর দিকে স্পেনীয় ভাষার চলচ্চিত্রের সাথে যুক্ত হলে তারা আরও কয়েকটি স্বল্পদৈর্ঘ্য চলচ্চিত্র নির্মাণ করে। ==পাদটীকা== ==তথ্যসূত্র== ==গ্রন্থপঞ্জী== প্রতিষ্ঠিত মিডিয়া কোম্পানি বিলুপ্ত মিডিয়া কোম্পানি সেঞ্চুরি ফক্স যুক্তরাষ্ট্রের চলচ্চিত্র প্রযোজনা কোম্পানি যুক্তরাষ্ট্রের চলচ্চিত্র পরিবেশক
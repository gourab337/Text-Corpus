'''শর্বরী জোহরা আহমেদ''' একজন বাংলাদেশি আমেরিকান লেখিকা। তিনি পরিচিত আমেরিকায় এবিসি শো কোয়ান্টিকো এর লেখক হিসেবে। == জীবনী == শর্বরী জোহরা বাংলাদেশের ঢকায় জন্মগ্রহণ করেন। তিনি সৃষ্টিশীল লেখা বিষয়ে মাস্টার্স ডিগ্রি পড়তে আমেরিকায় পাড়ি জমান। তিনি জাতিগতভাবে বাংলাদেশি। তিনি ইথিওপিয়ায় ছিলেন বেশ কিছুদিন, তার গল্প পেপসি এর পটভূমি ইথিওপিয়াতে যেখানে এক বাংলাদেশি কূটনীতিকের কন্যা মানিয়ে নেয়ার চেষ্টা করছে এমন কাহিনী বিধৃত। == পেশাজীবন == শর্বরী জোহরা আহমেদ এবিসি শো কোয়ান্টিকোর প্রথম সিজনের লেখক দলে ছিলেন, যা তাকে প্রথম কোনো বাংলাদেশি নারী হিসেবে কোনো নেটওয়ার্ক শো এর লেখক হিসেবে সম্মান এনে দেয়। তিনি একটি নাটক লিখেছেন রেইজিন্স নট ভার্জিন্স (Raisins Not Virgins) নামে, যেটি শর্টফিল্মে রূপ দেয়া হয়। নাটকটি লিখেছেন তিনি এক তরুণ নারী চরিত্রকে উপজীব্য করে যে আমেরিকান মুসলিম তার ইসলামিক সত্ত্বা তুলে ধরতে চায়। এটি তিনি রচনা করেন ২০০৩ খ্রিষ্টাব্দে এবং ২০০৮ মঞ্চায়নের জন্য প্রস্তুত করেন। তিনি নাটকটিতে প্রযোজনা অভিনয় করেন। বছরেই, ট্রিবেকা চলচ্চিত্র প্রদর্শনীতে তার চলচ্চিত্রটি নির্বাচিত হয়। তার বই, দ্যা ওশ্যান অফ মিসেস নাগাই প্রকাশিত হয় হে উৎসব ঢাকায় ২০১৩ খ্রিষ্টাব্দে। তিনি ম্যানহাটানভিলে কলেজে মাস্টার্স অব ফাইন আর্টসে কর্মরত রয়েছেন। ভারতীয় অভিনেত্রী সোহা আলি খান মুসলিম চরমপন্থীদের দ্বারা সমালোচিত হয়েছিলেন চরমপন্থীদের মতে অনৈসলামিকভাবে শাড়ি পরিধান করার কারণে। কিন্তু জোহরা আহমেদ এই অভিনেত্রীকে বিতর্ককে প্রতিহত করেন। তিনি ঔপনিবেশিক পরবর্তী সাহিত্যের উপর উপস্থাপনা প্রদান করেন ২০১৬ খ্রিষ্টাব্দে বাংলাদেশে অনুষ্ঠিত এসোসিয়েশন অব রাইটার্স অ্যান্ড রাইটিং প্রোগ্রামস এর সম্মেলনে। দ্যা লাইন উইথ ইখতিসাদ আহমেদ নামের এক নতুন প্রজেক্টে বর্তমানে তিনি কাজ করছেন। তার গল্প বেশ কয়েকটি সাময়িক পত্রিকা সংকলনে প্রকাশ পেয়েছে গেটিসবার্গ রিভিউসহ পেইন্টেড ব্রাইড কোয়ার্টারলি এবং এশিয়ান প্যাসিফিক আমেরিকান জার্নালে। ২০১৭ খ্রিষ্টাব্দে মিতালি বোস পার্কিন্সের রচিত রিকশা গার্ল এর পর্দায় রূপ দেন। চলচ্চিত্রটি প্রযোজনা করে স্লিপারোয়েভ ফিল্মস এবং পরিচালনা করেন অমিতাভ রেজা চৌধুরী। == গ্রন্থপঞ্জি == দ্যা ওশ্যান অফ মিসেস নাগাই (The Ocean of Mrs. Nagai) দ্যা নিউ অ্যান্থেম: সাবকন্টিনেন্ট ইন ইটস ওউন ওয়ার্ল্ড (The New Anthem: Subcontinent in its Own Word) লাইফলাইনস (Lifelines) == তথ্যসূত্র == বংশোদ্ভূত মার্কিনী ব্যক্তি লেখিকা ব্যক্তি বিষয়শ্রেণী:নিউ ইয়র্ক প্রাক্তন শিক্ষার্থী ব্যক্তি
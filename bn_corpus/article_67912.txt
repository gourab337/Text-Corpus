২০১৬ খ্রিস্টাব্দে আর্মেনিয়ান ডাকটিকিটে তাতেভিক সাজানদারিয়ানের প্রতিকৃতি '''তাতেভিক সজানদারিয়ান''' (১৯১৬–১৯৯৯) ছিলেন একজন সোভিয়েত আর্মেনিয়ান অপারেটিক মেজো-সোপ্রানো, যিনি ১৯৫৮ খ্রিষ্টাব্দে সোভিয়েত ইউনিয়নের সুপ্রিম সোভিয়েতের সদস্য হয়েছিলেন। ১৯৩৭ থেকে ১৯৬১ খ্রিষ্টাব্দ পর্যন্ত তিনি ইয়েরেভান অপেরা থিয়েটারে একজন একক অভিনেত্রী হিসেবে কাজ করেছিলেন। == জীবনপঞ্জি == তাতেভিক সাজানদারিয়ান ১৯১৬ খ্রিষ্টাব্দের সেপ্টেম্বর খন্ডজোরেস্কে (বর্তমান স্যুনিক প্রদেশ) জন্মগ্রহণ করেন, তিনি বাকু শহরে বড়ো হয়েছেন, ১০ বছর বয়স থেকে তিনি স্কুল বৃন্দগানের আসরে একক শিল্পী হিসেবে গান করেন। ১৬ বছর বয়সে তিনি মস্কো শহরে চলে আসেন যেখানে অপেশাদার প্রদর্শনে একাধিক গান গেয়েছেন। একদা তার প্রতিভা স্বীকৃতি পায়, তিনি মস্কোতে রুবেন সিমনভের কাছে তালিম নিয়েছিলেন। তিনি ১৯৩৩ খ্রিষ্টাব্দে কনসার্টে প্রদর্শন শুরু করেছিলেন। এরপর আর্মেনিয়ায় ফিরে তিনি ইয়েরেভানের সংগীত নাট্য বিদ্যালয়ে সরগিস বারখুদারিয়ানের কাছে তালিম নিয়েছিলেন। ১৯৩৭ খ্রিষ্টাব্দে তিনি ইয়েরেভান অপেরা থিয়েটারে একজন একক শিল্পী হয়েছিলেন। বিশেষত তিগরান চুখাজিয়ানের অপেরায় আরশাক ''II'' এবং তামার আর্মেন টাইগ্রানিয়ানের ''ডেভিড বেক-তে'' তার পরান্দজেমের ভূমিকায় অভিনয় স্মরণীয় হয়ে আছে। এছাড়াও তিনি ''কারম্যান'', ''আইডা'' এবং ''ইউজেন ওয়ানগিনে'' শীর্ষস্থানীয় চরিত্রে অভিনয় করেছিলেন। সাজানদারিয়ান ১৯৬১ খ্রিষ্টাব্দ থেকে ইয়েরেভান কনজার্ভেটরিতে শিক্ষকতা করেন যেখানে তিনি ১৯৭০ খ্রিষ্টাব্দে প্রফেসর পদে উন্নীত হন। এর পাশাপাশি তিনি থিয়েটার ইনস্টিটিউট অফ ইয়েরেভানে একক সংগীত বিভাগের প্রধান হন। ইউএসএসআরের প্রধান শহরগুলোর সঙ্গে সঙ্গে পার্সিয়া, সুইডেন, তিউনিসিয়া, হাঙ্গেরি, সিরিয়া (১৯৫৬), বেলজিয়াম (১৯৫৮, ১৯৬২), গ্রিস (১৯৫৯), চেকোস্লোভাকিয়া (১৯৬০) এবং ফ্রান্স (১৯৬৩) ইত্যাদি জায়গায় অভিনয় করে তিনি ব্যাপক সুনাম অর্জন করেছিলেন। ইয়েরেভান শহরে ১৯৯৯ খ্রিষ্টাব্দের অক্টোবর তাতেভিক সাজানদারিয়ানের মৃত্যু হয়। ২০১৭ খ্রিষ্টাব্দের মে মাসে ইয়েরেভানের ন্যাশনাল থিয়েটার অ্যান্ড ব্যালেতে তার সম্মানে একটা কনসার্ট অনুষ্ঠিত হয়। == পুরস্কারসমূহ == সাজানদারিয়ান ইউএসএসআর স্টেট প্রাইজ (১৯৫১) এবং অর্ডার অফ সেন্ট মেস্রপ মাশটটস (১৯৯৭) সহ অনেক পুরস্কারে ভূষিত হন। ২০১৬ খ্রিষ্টাব্দে তার জন্ম শতবর্ষে একটা ডাকটিকিট প্রকাশিত হয়। আলেকজান্ডার শীর্ষক অপেরাতে তাকে আলমাস্টের ভূমিকায় দেখানো হয়েছে। == তথ্যসূত্র == বিষয়শ্রেণী:২০শ শতাব্দীর গায়িকা ইউনিয়নের কমিউনিস্ট পার্টির সদস্য পুরস্কার বিজয়ী মৃত্যু জন্ম
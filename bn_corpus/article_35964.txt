'''বিএলটি ককটেইল''' হলো এমন একটি ককটেইল যা একটি বিএলিট স্যান্ডউইচ (বেকন, লেটুস টমেটো)-এর উপাদানগুলোকে ভদকার সাথে সংমিশ্রিত করে তৈরী করা হয়। এই পানীয়টির বিভিন্ন ধরনের মধ্যে আছে প্রচলিত ভদকার পরিবর্তে বেকন ভদকা ব্যবহার করা, লেটুস-এর পরিবর্তে মদ ব্যবহার করা, বেকন লবন যুক্ত করা অথবা শসার স্বাদযুক্ত ভদকা ব্যবহার করা। এই পানীয়টি ২০০৯ সালে মার্কিন যুক্তরাষ্ট্রে জনপ্রিয়তা অর্জন করে। এই পানীয়টির বিভিন্ন ধরন কলোরাডো, ফ্লোরিডা, মেইন, ম্যাসাচুসেটস, মিসৌরী, অরেগন, এবং ভার্জিনিয়াসহ অন্যান্য অঞ্চলগুলোতে পরিবেশন করা হয়েছিল। এটি কানাডা এবং যুক্তরাজ্যেও নজর কারে। ফ্র্যাঙ্ক ব্রুনি, ''দ্য নিউ ইয়র্ক টাইমস ''এর প্রধান রেস্তরাঁ সমালোচক, ২০০৭ সালে শেফ গর্ডন রামজের তৈরী করা বিএলটি ককটেইল-এর বিষয়ে একটি সন্তোষজনক পর্যালোচনা প্রকাশ করেন। ২০০৯ সালে এ্যাসোসিয়েটেড প্রেস-এর একটি পর্যালোচনা ভার্জিনিয়ার মিশ্রণবিদ টড থ্র্যাসার-এর তৈরী বিএলটি ককটেইলকে 'একটি মন-টলানো, জিভে জল আসার পালায় ভরা একটি পানীয়' হিসেবে বর্ণনা করেছে। ''দ্য বোস্টন গ্লোব'', লন্ডন-এর ''দ্য টাইমস'', এবং টরোন্টো, কানাডা-ভিত্তিক সংবাদপত্র ''দ্য গ্লোব এ্যান্ড মেইল''-এর খাদ্য সমালোচকরা এই পানীয়টির পক্ষে সন্তোষজনক পর্যালোচনা প্রদান করেছে। == ইতিহাস == ২০০৭ সালে ''দ্য নিউ ইয়র্ক টাইমস'' এর প্রধান রেস্তরাঁ সমালোচক ফ্রাঙ্ক ব্রুনি শেফ গরডন রামজে এর তৈরী বিএলটি ককটেইল-এর একটি সন্তোষজনক পর্যালোচনা করেন। ''এই অরেগনবাসী'' ২০০৯ সালে প্রতিবেদন করেন যে গিল্ট ক্লাব নামে অরেগনের একটি প্রতিষ্ঠানের মিশ্রণবিদরা যে গ্লাসে বিএলটি ককটেইল পরিবেশন করা হয় তার কানায় চূর্ণ বেকন সংমিশ্রিত লবনের প্রলেপ লাগিয়ে পরিবেশন করে। এ্যাসপেন, কলোরাডোতে বিএলটি ককটেইল-এর বিভিন্ন ধরন আবিষ্কার করা হয় এবং এগুলো ২০০৯ সালের অাগাস্ট মাসে গোচরীভূত হয়। ভার্জিনিয়াতে এর একটি ভিন্ন সংস্করণ আবিষ্কার করা হয় এবং সেটি এ্যাসোসিয়েটেড প্রেস-এর প্রতিবেদনের মাধ্যমে ২০০৯ সালের আগষ্ট মাসে জনপ্রিয়তা অর্জন করে। ২০১০ সালের একটি প্রতিবেদনে ''ওমাহা উল্লেখ করে যে ওমাহা, নেব্রাস্কায় তৈরী করা এই পানীয়টির একটি সংস্করণে 'বিএলটি' নামের শব্দসংক্ষেপের এল এর ক্ষেত্রে লেটুস ব্যবহারের পরিবর্তে মদ ব্যবহার করা হয়। ''বুলেটিনটিতে'' বলা হয় যে ২০১১ সালে অরেগনে উৎপাদন করা পানীয়টির একটি সংস্করণ দ্য ব্ল্যাকস্মিথ রেস্তরাঁতে বসেই বেকন ভদকা দিয়ে তৈরী করা হয়। ''দ্য স্যারাসোটা একটি প্রতিবেদনে দেখা যায় যে ২০১২ সালে ফ্লোরিডাতে মিশ্রণবিদ পল ইয়োমানস-এর নিজস্ব ধারণায় তৈরী এই ককটেইলটির একটি ধরনে তিনি বেকন লবন টমেটো জল ব্যবহার করেছেন তাতে শসা ভদকা যুক্ত করেছেন। স্যারাসোটা, ফ্লোরিডায় দ্য টেবিল ক্রীকসাইড এর ভোক্তাদের কাছে এই ধরনটিই সবচেয়ে প্রিয় একটি পছন্দ ছিল। ''ফুড নেটওর্য়ক''-এর সুপারিশকৃত অতিরিক্ত উপাদানগুলোর মধ্যে আছে লেবুর রস, বারবান, উর্স্টারশায়ার সস, ঝাল স্বাদযুক্ত একধরনের কন্দবিশেষ। == বিশ্লেষণ == ''দ্য গ্লোব এ্যা্ন্ড মেইল'', এর জন্য আগস্ট ২০০৯-এর একটি নিবন্ধে সারাহ বোসভেল্ড বলেছেন যে একজন ব্যক্তির জন্য ঘরে বসে বেকন ভদকা তৈরী করা খুবই কঠিন ছিল, এবং তাই তার পরিবর্তে তিনি বেকন লবন ব্যবহার করে তাদের নিজেদের বিএলটি ককটেইল বা বেকনযুক্ত ব্লাডি ম্যারি পানীয় তৈরী করতে পরামর্শ দিয়েছেন। ২০০৯ সালে এ্যাসোসিয়েটেড প্রেস-এর একটি রেস্তরাঁ পর্যালোচনায় তারা ভার্জিনিয়ার মিশ্রণবিদ টড থ্র্যাসার-এর তৈরী করা বিএলটি ককটেইলটিকে বর্ণনা করেন যে এটি 'একটি মন-টলানো, জিভে জল আসার পালায় ভরা একটি পানীয়। লেটুসের জল দিয়ে তৈরী একটি বড় বরফের টুকরা গ্লাসটির মধ্যে যেন নোঙ্গর করে আছে যার কানায় বেকন লবণ ছিটানো আছে। স্বচ্ছ টমেটো জল এবং বেকন-মিশ্রিত ভদকা একত্রে ঝাঁকিয়ে লেটুসের টুকরোর উপর ঢেলে দেয়া হয়।' ''মেট্রোমিক্স'' পানীয়টির এই সংস্করণটিকে 'বেকন-মিশ্রিত ভদকা, টমেটো জল এবং আইসবার্গ লেটুস বরফের একটি প্রাণবন্ত মিশ্রণ' ''উওম্যান'স ডে ''পত্রিকা টড থ্র্যাসারের নিজস্ব তৈরী পানীয়কে যুক্তরাষ্ট্রের 'সবথেকে দারুণ একটি পানীয়' হিসেবে উপস্থাপন করেছে। এই পানীয়টি ২০১০ সালে 'ভোজন শিল্প অনুষ্ঠান'-এর অংশ হিসেবে পরিবেশন করা হয়, যার সুপারিশ করে ''দ্য টাইমস''। সংবাদপত্রটি এই পানীয়টিকে 'রথকো'র ক্ষুদ্র সংস্করণ'-এর সাথে তুলনা করে। ''উইলামেট উইক'' ২০১১ সালের পোর্টল্যান্ড, অরেগনের গিল্ট ক্লাবের পর্যালোচনা করে, এবং বিএলটি ককটেইলকে তাদের 'আদর্শ খাবার' নিবন্ধের অংশ হিসেবে নির্বাচিত করে। ওগানকুইট, মেইন-এর বিনট্‌লিফস ২০১২ সালে এই পানীয়টি ''মাইন ম্যাগাজিন''-এর এমি কে এ্যান্ডারসনকে পরিবেশন করে, যিনি মন্তব্য করেছেন, 'বিএলটি ককটেইল থেকে কাঠের ধোঁয়ার একটি স্বাদ পাওয়া যায় যা চুমুক দেয়াকে খুবই সহজ করে তোলে। ২০১২-এর অক্টোবরে সোসিয়েতে পরিয়ে'র নিলিনা উত্তরপশ্চিম পোর্টল্যান্ড, অরেগন-এর ওয়াল্ডউড নামের প্রতিষ্ঠানে পরিবেশন করা বিএলটি ককটেইলটিকে এদের খাদ্য তালিকার অন্যতম উল্লেখযোগ্য অংশ হিসেবে চিহ্নিত করছেন। ''দ্য ডেইলী মেইল '' ২০১৩ সালের খাদ্যভূষণের বর্ধিত ব্যবহার সম্বন্ধিয় একটি নিবন্ধে এই পানীয়টির উপর আলোকপাত করেছে এবং সেটিকে তাদের 'পাঁচটি সবথেকে পাগলাটে ককটেইল'-এর তালিকা্য় নিবন্ধ করেছে।. == এছাড়াও দেখুন == বেকন মার্টিনি বেকন সোডা বেকন ভদকা ককটেইল-এর তালিকা মিচ মরগান == তথ্যসূত্র == == অতিরিক্ত পাঠ == == বহিঃসংযোগ == BLT Cocktail, ''The Splendid Table'' BLT Cocktail, ''The Watering Mouth'' B.L.T. cocktail recipe, Food Network BLT Cocktail Recipe, Delish.com BLT Cocktail, ''Bacon Unwrapped'' BLT Cocktail, ''Drink of the Week''
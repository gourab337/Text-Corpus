'''এমিলিয়া ইসাবেলা ইউফেমিয়া রোজ ক্লার্ক''' (ইংরেজি: Emilia Isabelle Euphemia Rose Clarke; '''এমিলিয়া ক্লার্ক''' নামে পরিচিত; জন্ম ২৩ অক্টোবর ১৯৮৬) হলেন একজন ইংরেজ অভিনেত্রী। তিনি এইচবিওর মহাকাব্যিক কাল্পনিক টেলিভিশন ধারাবাহিক ''গেম অব থ্রোনস''-এ অভিনয়ের মাধ্যমে খ্যাতি লাভ করেন। লন্ডনে জন্ম নেওয়া ক্লার্ক বার্কশায়ারে বেড়ে ওঠেন। ড্রামা সেন্টার লন্ডনে ভর্তির পূর্বে সেন্ট এডওয়ার্ডস স্কুলে পড়াকালীন তিনি দুটি মঞ্চনাটকে অভিনয় করেন। তিনি ২০০৯ সালে ড্রামা সেন্টার লন্ডন থেকে স্নাতক পাস করেন এবং এখানে পড়াকালীন ১০টি ভিন্ন মঞ্চনাটকে অভিনয় করেন। তার টেলিভিশনে অভিষেক হয় ব্রিটিশ সোপ অপেরা ''ডক্টরস''-এ অতিথি চরিত্রে অভিনয়ের মধ্য দিয়ে। পরে তিনি সাইফাই চ্যানেলের টেলিভিশন চলচ্চিত্র ''ট্রায়াসিক অ্যাটাক'' (২০১০) অভিনয় করেন। ==প্রারম্ভিক জীবন== এমিলিয়া ইসাবেলা ইউফেমিয়া রোজ ক্লার্ক ১৯৮৬ সালের ২৩ অক্টোবর লন্ডনে জন্মগ্রহণ করেন এবং বার্কশায়ারে বেড়ে ওঠেন। তার পিতা একটি মঞ্চদলের শব্দ প্রকৌশলী। তার মাতা জেনিফার "জেনি" ক্লার্ক দ্য অ্যানিমা ফাউন্ডেশনের মহাপরিচালক। তার বড় একজন ভাই আছে। অভিনয়ের প্রতি তার আগ্রহ জন্মায় শৈশবে সঙ্গীতধর্মী ''শো বোট'' মঞ্চনাটক দেখার পর। তার পিতা এই মঞ্চের শব্দ প্রকৌশলের দায়িত্বে ছিলেন। তিনি রাই সেন্ট অ্যান্টনি স্কুলে পড়াশুনা করেন এবং পরে সেন্ট এডওয়ার্ডস স্কুল থেকে ২০০৫ সালে মাধ্যমিক পাস করেন। তিনি ড্রামা সেন্টার লন্ডনে অধ্যয়ন করেন এবং ২০০৯ সালে স্নাতক সম্মান অর্জন করেন। ==কর্মজীবন== ===প্রারম্ভিক কর্মজীবন=== সেন্ট এডওয়ার্ডস স্কুলে পড়াকালীন ক্লার্ক দুটি মঞ্চনাটকে, এবং ড্রামা সেন্টার লন্ডনে পড়াকালীন ১০টি মঞ্চনাটকে অভিনয় করেন, এর মধ্যে রয়েছে ২০০৯ সালে কোম্পানি অব অ্যাঞ্জেলসের ''সেন্স''। এছাড়া ২০০৯ সালে সামারিটান্সের একটি বিজ্ঞাপনচিত্রেও কাজ করেন। তার প্রথম চলচ্চিত্র হল লন্ডন শিক্ষার্থীদের স্বল্পদৈর্ঘ্য চলচ্চিত্র ''ড্রপ দ্য ডগ'' (২০০৯)। তিনি প্রথম টেলিভিশনে অভিনয় করেন ব্রিটিশ সোপ অপেরা ''ডক্টরস''-এর ২০০৯ সালের "এম্পটি নেস্ট" পর্বে সাস্কিয়া মেয়ার চরিত্রে। পরের বছর তিনি সাইফাই চ্যানেলের ২০১০ সালের টেলিভিশন চলচ্চিত্র ''ট্রায়াসিক অ্যাটাক''-এ সাভান্নাহ চরিত্রে অভিনয় করেন। ''স্ক্রিন ম্যাগাজিন তাকে "যুক্তরাজ্যের আগামী দিনের তারকা" বলে উল্লেখ করে। ===সাফল্য=== ২০১০ সালে তাকে জর্জ আর. আর. মার্টিন রচিত ''আ সং অব আইস অ্যান্ড ফায়ার'' অবলম্বনে নির্মিত এইচবিওর মহাকাব্যিক কাল্পনিক ''গেম অব থ্রোনস'' ধারাবাহিকের ডিনেরিস টার্গেরিয়ান চরিত্রের জন্য নির্বাচন করা হয়। তাকে ব্রিটিশ অভিনেত্রী তামজিন মার্চেন্টের স্থলে নির্বাচন করা হয় এবং এর কারণ প্রকাশ করা হয় নি। এক সাক্ষাৎকারে ক্লার্ক বলেন তিনি অডিশনে ফাঙ্কি চিকেন রোবট নৃত্য প্রদর্শন করেছিলেন। ধারাবাহিকটি ২০১১ সালে শুরু হয় এবং ইতিবাচক সমালোচনা লাভের ফলে দ্রুতই চ্যানেলটি এর দ্বিতীয় মৌসুম শুরু করে দেয়। ক্লার্ক ২০১১ সালে তার ডিনেরিস চরিত্রের জন্য শ্রেষ্ঠ পার্শ্ব অভিনেত্রী বিভাগে ইওয়ি পুরস্কার লাভ করেন। ২০১৩ সালে তিনি ৬৫তম প্রাইমটাইম এমি পুরস্কারে শ্রেষ্ঠ পার্শ্ব অভিনেত্রী বিভাগে মনোনয়ন লাভ করেন। এছাড়া তিনি ২০১৫ ২০১৬ সালে আরও দুইবার এই বিভাগে মনোনয়ন লাভ করেন। ২০১২ সালে তিনি অভিনয় করেন ''স্পাইক আইল্যান্ড'' ছবিতে, যা স্টোন রোজ সেমিনালের স্পাইক আইল্যান্ড স্থানের নামানুসারে নামকরণ করা হয়। ২০১৩ সালের মার্চ থেকে এপ্রিল পর্যন্ত ক্লার্ক ব্রডওয়ের মঞ্চনাটক ''ব্রেকফাস্ট অ্যাট টিফানিস''-এ হলি গোলাইটলি চরিত্রে অভিনয় করেন। একই বছর তিনি জুড লর সাথে ''ডম হেমিংওয়ে'' ছবিতে অভিনয় করেন। ছবিটি ইতিবাচক সমালোচনা লাভ করলেও বাণিজ্যিকভাবে ব্যর্থ হয়। ক্লার্ককে ''ফিফটি শেড্‌স অব গ্রে'' চলচ্চিত্রের অ্যানাস্টেসিয়া চরিত্রের জন্য প্রস্তাব দেওয়া হয় কিন্তু তার অংশে অত্যাধিক নগ্নতার জন্য তিনি এই প্রস্তাব ফিরিয়ে দেন। তিনি ''টারমিনেটর জেনেসিস'' (২০১৫) চলচ্চিত্রে সারাহ কনর চরিত্রে অভিনয় করেন। ছবিটি বিশ্বব্যাপী ৪০০ মিলিয়ন ডলার আয় করলেও নেতিবাচক সমালোচনা লাভ করে। তবে ক্লার্ক টিন চয়েজ পুরস্কারের নারী সামার মুভি স্টার এবং জার্মানির জুপিটার পুরস্কারের শ্রেষ্ঠ আন্তর্জাতিক পুরস্কারের মনোনয়ন লাভ করেন। ২০১৬ সালে তিনি কেন্দ্রীয় নারী চরিত্রে স্যাম ক্ল্যাফলিনের বিপরীতে বেস্ট সেলিং বই ''মি বিফোর ইউ'' অবলম্বনে নির্মিত ''একই নামের'' চলচ্চিত্রে অভিনয় করেন। ছবিটি ব্যবসায়িকভাবে সফল হয় বিশ্বব্যাপী ২০০ মিলিয়ন ডলার আয় করে। ওয়েবসাইট রটেন টম্যাটোসে এটি এখন পর্যন্ত ক্লার্কের সর্বোচ্চ রেটিং পাওয়া ছবি। তার লুইসা চরিত্রের জন্য তিনি স্যাম ক্ল্যাফলিনের সাথে যৌথভাবে ২০১৬ সালে সেরা চুম্বন দৃশ্যের জন্য টিন চয়েজ পুরস্কার এবং ২০১৭ সালে এমটিভি মুভি টিভি পুরস্কারের মনোনয়ন লাভ করেন। পরের বছর তিনি নার্স ভেরেনা চরিত্রে ''ভয়েস ফ্রম দ্য স্টোন'' চলচ্চিত্রে অভিনয় করেন। ছবিটি ২০১৭ সালের এপ্রিলে সীমিত পরিসরে, ভিডিও অন ডিমান্ড ডিজিটাল এইচডিতে মুক্তি দেওয়া হয়। ==ব্যক্তিগত জীবন== ২০১২ সালে ক্লার্ক কৌতুকাভিনেতা চলচ্চিত্র নির্মাতা সেথ ম্যাকফারলেনের সাথে সম্পর্কে জড়ান। ছয় মাস পরে তাদের সম্পর্কে ছেদ ঘটে কিন্তু তারা এখনো বন্ধু রয়ে গেছেন। ২০১৫ সালে অক্টোবর নাগাদ তিনি লন্ডনের হ্যাম্পস্টিডে বসবাস করেন। ২০১৬ সালে তিনি লস অ্যাঞ্জেলেসের ভেনিস বিচে একটি বাড়ি ক্রয় করেন। ২০১৪ সালে ''আস্কমেন'' এর পাঠকদের ভোটে তিনি বিশ্বের সবচেয়ে কাম্য নারী হিসেবে নির্বাচিত হন। ২০১৫ সালে তাকে এস্কোয়ারের সবচেয়ে কামনীয় জীবিত নারী বলে স্বীকৃতি দেওয়া হয়। ২০১৭ সালে আন্তর্জাতিক নারী দিবসে তিনি আধুনিক নারীবাদ জেন্ডার সমতা বিষয়ে ''দ্য হাফিংটন পোস্ট''-এ একটি লেখা প্রকাশ করেন। ক্লার্ককে ২০১৭ সালের ১৩ জুলাই ''রোলিং স্টোন''-এর সংস্করণের কভার ফিচারে দেখা যায়, এবং সাক্ষাৎকারে তিনি বলেন তার পিতা ২০১৬ সালের ১০ জুলাই ক্যান্সারে আক্রান্ত হয়ে মারা যান। ==চলচ্চিত্রের তালিকা== ===চলচ্চিত্র=== শিরোনাম বছর ভূমিকা পরিচালক টীকা ''ড্রপ দ্য ডগ'' ২০০৯ জুলি স্বল্পদৈর্ঘ্য চলচ্চিত্র ''স্পাইক আইল্যান্ড'' ২০১২ স্যালি হ্যারিস ম্যাট হোয়াইটক্রস ''শ্যাকল্‌ড'' মালু নোর ওয়াজি স্বল্পদৈর্ঘ্য চলচ্চিত্র ''ডম হেমিংওয়ে'' ২০১৩ ইভেলিন হেমিংওয়ে রিচার্ড শেপার্ড ''টারমিনেটর জেনেসিস'' ২০১৫ সারাহ কনর অ্যালান টেলর ''মি বিফোর ইউ'' ২০১৬ লুইসা ক্লার্ক থিয়া শ্যারক ''ভয়েস ফ্রম দ্য স্টোন'' ২০১৭ ভেরেনা এরিক ডি. হাওয়েল ''অ্যাবাভ সাস্পিসন'' সুজান স্মিথ ফিলিপ নয়েস ''নির্মাণাধীন'' ''সলো: স্টার ওয়ার্স স্টোরি'' ২০১৮ কিরা রন হাওয়ার্ড +Key এখনো মুক্তি পায় নি ===টেলিভিশন=== শিরোনাম বছর ভূমিকা চ্যানেল টীকা ''ডক্টরস'' ২০০৯ সাস্কিয়া মেয়ার বিবিসি ওয়ান পর্ব: "এম্পটি নেস্ট" ''ট্রায়াসিক অ্যাটাক'' ২০১০ সাভান্নাহ রাউন্ডট্রি সাইফাই টেলিভিশন চলচ্চিত্র ''গেম অব থ্রোনস'' ২০১১–২০১৯ ড্যানেরিস টার্গেরিয়ান এইচবিও প্রধান ভূমিকা ''ফিউচারামা'' ২০১৩ মারিয়ান (কণ্ঠ) কমেডি সেন্ট্রাল পর্ব: "স্টেঞ্চ অ্যান্ড স্টেঞ্চিবিলিটি" ''রোবট চিকেন'' ২০১৬ ব্রিজেট (কণ্ঠ) অ্যাডাল্ট সুইম পর্ব: "জোল হারউইজ রিটার্নস" ''অ্যানিমেলস.'' ২০১৭ লুম্পি (কণ্ঠ) এইচবিও পর্ব: "র‍্যাট্‌স." ''থান্ডারবার্ডস আর গো'' ২০১৭ ডয়েল (কণ্ঠ) আইটিভি ===ভিডিও গেম=== শিরোনাম বছর কণ্ঠ ভূমিকা ''গেম অব থ্রোনস'' ২০১৫ ডিনেরিস টার্গেরিয়ান ===মঞ্চনাটক=== শিরোনাম বছর ভূমিকা ভেন্যু ''ব্রেকফাস্ট অ্যাট টিফানিস'' ২০১৩ হলি গোলাইটলি কর্ট থিয়েটার ==পুরস্কার সম্মাননা== ক্লার্ক ''গেম অব থ্রোনস'' ধারাবাহিকে ডিনেরিস টার্গেরিয়ান চরিত্রের জন্য তিনবার নাট্য ধারাবাহিকে অসাধারণ পার্শ্ব অভিনেত্রী বিভাগে প্রাইমটাইম এমি পুরস্কারের মনোনয়ন লাভ করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২১শ শতাব্দীর ইংরেজ অভিনেত্রী চলচ্চিত্র অভিনেত্রী মঞ্চ অভিনেত্রী টেলিভিশন অভিনেত্রী সেন্টার লন্ডনের প্রাক্তন শিক্ষার্থী অভিনেত্রী অভিনেত্রী
রাবণের সীতার নিকট অভিগমন (সংস্কৃত ভাষায় দেবনাগরী বা রাম-অনুজ লক্ষ্মণের দ্বারা অঙ্কিত রেখা৷ মূল বাল্মিকী রামায়ণের বাইরে পরবর্তীকালে একাধিক আঞ্চলিক ভাষায় ভিন্ন ভিন্ন ধ্রুপদীতে রচিত হয়, এই আঞ্চলিক রামায়ণগুলির কিছু সংস্করণে এই উল্লেখ পাওয়া যায়৷ লক্ষ্মণ তার জ্যেষ্ঠভ্রাতা ভ্রাতাপত্নীর সহিত বর্তমান মহারাষ্ট্রের নাশিক শহরের অনতিদূরে দণ্ডকারণ্যের পঞ্চবটী অঞ্চলের নিকট কুটির নির্মাণ করে বাস করতেন৷ উক্ত কুটিরটিকে বেষ্টন করে লক্ষ্মণের দ্বারা অঙ্কিত রেখাটিই লক্ষ্মণরেখা নামে পরিচিত৷ লক্ষ্মণ তার অগ্রজ রামের সন্ধানে কুটীর থেকে দূরবর্তী স্থানে যাওয়ার পূর্বে সীতাকে সুরক্ষিত রাখার উদ্দেশ্যে এই রেখাটি তৈরী করেছিলেন৷ উত্তর ভারতের বহুল প্রচলিত বাল্মীকি রামায়ণের রামচরিতমানস সংস্করণটিতে অরণ্যকাণ্ডে এইরূপ লক্ষ্মণরেখা বা ঐজাতীয় কোনো কাহিনীর উল্লেখ পাওয়া যায় না৷ বাল্মীকি রচিত মূল রামায়ণেও লক্ষ্মণরেখার উল্লেখ নেই৷ তবে রামচরিতমানসে লঙ্কাকাণ্ডের ৩৫.১ নম্বর শ্লোকে লক্ষ্মণরেখার কথা রয়েছে৷ কাহিনী অনুযায়ী, মন্দোদরী তার স্বামী রাবণের বীরত্বের ওপর প্রশ্ন তুলে তাকে তিরষ্কার লাঞ্ছনা করে বলেছিলেন যে, তার এমনই শৌর্যপ্রতাপ এবং তার ভীমশক্তির এমনই কদর যে সে সামান্য এক ভিক্ষুরূপী বনচারী তথা রামানুজ লক্ষ্মণের পর্ণকুটীরের চারিধারে করা সামান্য রেখা অতিক্রম করতেও অপারক৷ স্বামীর প্রতি তার এই মন্তব্য ছিলো নিতান্তই রূপকধর্মী এবং দম্ভভেদী৷ গল্প অনুসারে, পর্ণকুটীরের সামনে ঘোরাঘুরি করতে থাকা সোনার গাত্রবর্ণ যুক্ত উজ্জ্বল একটি হরিণ দেখে সীতার হৃদয় নন্দনিত হয়ে ওঠে এবং ওটিকে কাছ থেকে একবার দেখার মনষ্কামনা প্রকাশ করেন স্বামী রামের নিকট৷ রাম হরিণটিকে দেখে কিঞ্চিত বিচলিত হন সন্দেহ প্রকাশ করে সীতাকে এই ইচ্ছা ত্যাগ করতে বলেন৷ সীতা তৎসত্ত্বেও রামের কাছে অনুরোধ করলে তিনি সোনার হরিণটিকে ধরবার জন্য তার পিছু নেয়৷ হরিণটি ছিলো আসলে ছদ্মবেশী রাক্ষস মারীচ, যিনি রাবণের আদেশানুসারে রাম লক্ষ্মণকে কুটীরের থেকে দূরবর্তী স্থানে নিয়ে যাওয়ার জন্য ছদ্মবেশ ধরেছিলেন৷ বেশ কিছু সময় অতিবাহিত হওয়ার পরও তিনি ফেরত না এলে সীতা চিন্তিত হয়ে পড়েন এবং লক্ষ্মণকে খুঁজতে যাবার নির্দেশ দেন৷ লক্ষ্মণ তাতে কর্ণপাত করেন না৷ পরে মারীচ বাণের আঘাত পেয়ে রামের স্বর নকল করে চিৎকার করলে সীতার দুঃখ দেখতে না পেয়ে লক্ষণ অন্বেষণের ইচ্ছা প্রকাশ করেন৷ পারিপার্শ্বিক পরিবেশ বিবেচনা করে লক্ষ্মণ সীতাসহ পর্ণকুটীরের চারিধারে একটি রেখা অঙ্কিত করেন৷ রাম, সীতা এবং স্বয়ং লক্ষ্মণ ব্যতীত অন্যকোনো ব্যক্তি সেই রেখা অতাক্রম করতে গেলে সেই রেখা থেকে অগ্নি নিঃসৃৃত হবে তাকে অগ্নিদগ্ধ ভষ্মীভূত করবে৷ রামের অনুসন্ধানে লক্ষ্মণ কুটীর থেকে দূরে রওনা দিলে সেই সুযোগ বুঝে লঙ্কার রাক্ষস রাজা রাবণ ব্রাহ্মণ ভিক্ষুকের বেশে সীতার নিকট উপস্থিত হয়ে ভিক্ষা প্রার্থনা করেন৷ রাবণের ছলনা বুঝতে না পেরে অসন্দিগ্ধ মনে ভুল বশত '''লক্ষণরেখা''' অতিক্রম করে রাবণকে ভিক্ষা দিতে গেলে রাবণ সীতাকে অপহরণ করে নিজের পুষ্পক বিমানে তুলে নিজের রাজধানীর উদ্দেশ্যে রওনা হন৷ খড়িবোলি ভাষাতে রচিত রাধেশ্যাম রামায়ণে উল্লেখ রয়েছে যে, সীতা অমনোযোগীভাবে লক্ষ্মণ রেখা টপকে যান কারণ ভারতীয় রীতিনীতি অনুসারে আগত অতিথি দেবতুল্য তথা '''অতিথি দেবো ভবঃ'''৷ ভিক্ষুরূপে আগত ব্রাহ্মণ ছিলো তার কাছে অতিথি স্বরূপ৷ রাবণ রেখা টপকে ভেতরে আসতে বাধা মান৷ তখন তিনি গৃৃৃহকর্তৃকে বলেন যে তার স্বাধীন ইচ্ছাশক্তি ব্যতীত প্রবেশ সম্ভব না তাই তিনিই যেন রেখা টপকে তাকে ভিক্ষা দেন৷ ==বর্তমান ব্যবহার== বর্তমান ভারতীয় ভাষায় কথোপকথনে লক্ষ্মণরেখা বলতে কঠোর দেশাচার বা আইনবিধির কথা বোঝানো হয়ে থাকে, যা ভঙ্গ করা উচিৎ নয়৷ ==তথ্যসূত্র== পুরাণ
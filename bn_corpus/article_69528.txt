মহেশ গুণতিলকে''' (; জন্ম: ১৬ আগস্ট, ১৯৫২) কিগল এলাকায় জন্মগ্রহণকারী প্রথিতযশা সাবেক শ্রীলঙ্কান আন্তর্জাতিক ক্রিকেটার। শ্রীলঙ্কা ক্রিকেট দলের অন্যতম সদস্য ছিলেন তিনি। ১৯৮২ সালে সংক্ষিপ্ত সময়ের জন্যে শ্রীলঙ্কার পক্ষে আন্তর্জাতিক ক্রিকেটে অংশগ্রহণ করেছেন। শ্রীলঙ্কান ঘরোয়া ক্রিকেটে অল-সিলন দলের প্রতিনিধিত্ব করেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে কার্যকরী ব্যাটিংশৈলী উপস্থাপন করেছেন '''মহেশ গুণতিলকে'''। == খেলোয়াড়ী জীবন == ১৯৭৫-৭৬ মৌসুম থেকে ১৯৮২-৮৩ মৌসুম পর্যন্ত মহেশ গুণতিলকের প্রথম-শ্রেণীর খেলোয়াড়ী জীবন চলমান ছিল। পর্যায়ে তিনি শ্রীলঙ্কার প্রথম পছন্দের উইকেট-রক্ষক হিসেবে পরিচিত ছিলেন। নিচেরসারিতে কার্যকরী ব্যাটিং করতেন মহেশ গুণতিলকে। বেশ কয়েকবার ব্যাট হাতে বাঁধার প্রাচীর গড়ে তুলেছেন। শ্রীলঙ্কার ক্রিকেটের ইতিহাসের উদ্বোধনী টেস্টে অংশ নেয়ার সুযোগ হয় তার। পেস কিংবা স্পিন উভয় পর্যায়েই উইকেট-রক্ষণে তার জুড়ি মেলা ভার ছিল। সমগ্র খেলোয়াড়ী জীবনে পাঁচটিমাত্র টেস্ট ছয়টি একদিনের আন্তর্জাতিকে অংশগ্রহণ করেছেন মহেশ গুণতিলকে। ১৭ ফেব্রুয়ারি, ১৯৮২ তারিখে কলম্বোয় সফরকারী ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। ১৭ সেপ্টেম্বর, ১৯৮২ তারিখে চেন্নাইয়ে স্বাগতিক ভারত দলের বিপক্ষে সর্বশেষ টেস্টে অংশ নেন তিনি। ফয়সালাবাদে ফয়সালাবাদে সিরিজের দ্বিতীয় টেস্টে স্বাগতিক পাকিস্তানের বিপক্ষে উদ্বোধনী ব্যাটসম্যান হিসেবে প্রথম ইনিংসে ২৭ রান করার পর দ্বিতীয় ইনিংসে ৫৬ রানের দূর্দান্ত ইনিংস খেলেন। এটি দলের সর্বোচ্চ রান ছিল। == অবসর == ১৯৮২-৮৩ মৌসুমে তৎকালীন নিষিদ্ধঘোষিত দক্ষিণ আফ্রিকায় গমন করেন। ফলশ্রুতিতে আন্তর্জাতিক অংশগ্রহণে তিনিও নিষেধাজ্ঞার কবলে পড়েন। == তথ্যসূত্র == == আরও দেখুন == দিলীপ মেন্ডিস অজিত ডি সিলভা সিংহলীজ স্পোর্টস ক্লাব শ্রীলঙ্কান টেস্ট ক্রিকেটারদের তালিকা ১৯৮১-৮২ ইংল্যান্ড ক্রিকেট দলের শ্রীলঙ্কা সফর শ্রীলঙ্কান একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার
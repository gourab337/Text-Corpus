'''জগৎ জয়সূর্য''' শ্রীলঙ্কার একজন অবসরপ্রাপ্ত জেনারেল যিনি ১৫ জুলাই ২০০৯ থেকে ২০১৩ সালের আগস্ট পর্যন্ত শ্রীলঙ্কার সেনাপ্রধান হিসেবে দায়িত্ব পালন করেন। শ্রীলঙ্কার উগ্রপন্থী সংগঠন এলটিটিই এর সঙ্গে যুদ্ধের শেষ পর্যায়ে (২০০৯) জগৎ ওয়ান্নী সেনাএলাকার অধিনায়ক ছিলেন। ২০১৩ এর আগস্ট সেনাপ্রধানের দায়িত্ব শেষে তিনি শ্রীলঙ্কার প্রতিরক্ষা বাহিনীর প্রধান হিসাবে নিয়োগ পান। ২০১৫ সালে জগৎ সামরিক বাহিনী থেকে অবসর নেন এবং ব্রাজিলে শ্রীলঙ্কার রাষ্ট্রদূত হিসেবে নিয়োগ পান। জগৎ ১৯৮০ সালের ২৩ জানুয়ারী শ্রীলঙ্কা সেনাবাহিনীর সাঁজোয়া কোরে কমিশন পেয়েছিলেন। জগৎ এর পর জেনারেল দয়া রত্ননায়ক সেনাপ্রধান হিসেবে নিয়োগ পান। == শিক্ষাজীবন == জগৎ ভারতের ডিফেন্স সার্ভিস স্টাফ কলেজ থেকে স্নাতক ডিগ্রি অর্জন করেন। এছাড়া তিনি ভারতের ন্যাশনাল ডিফেন্স ইউনিভার্সিটিতেও পড়েছেন। ১৯৯০ সালে তিনি মাদ্রাজ বিশ্ববিদ্যালয় থেকে ডিফেন্স স্টাডিস এর উপর মাস্টার অব সায়েন্স ডিগ্রী অর্জন করেন। তিনি পাকিস্তান সেনাবাহিনীর সাঁজোয়া বিদ্যালয়ে অধ্যয়নসহ ভারতের আর্মার্ড কোর সেন্টার এ্যান্ড স্কুলেও পড়েছেন। ==সেনাবাহিনীতে চাকরী== জগৎ ১৯৭৮ সালে শ্রীলঙ্কা মিলিটারি একাডেমিতে ক্যাডেট হিসেবে যোগদান করেন, এবং সেখান থেকে ভালো ফলাফল করে ১৯৮০ সালে ২য় লেফটেন্যান্ট হিসেবে বের হন। তাকে শ্রীলঙ্কা সেনাবাহিনীর আর্মার্ড কোরে কমিশন দেওয়া হয়। তিনি ১৯৮১ সালে লেফটেন্যান্ট, ১৯৮৪ সালে ক্যাপ্টেন, ১৯৮৮ সালে মেজর এবং ১৯৯৩ সালে পদে পদোন্নতি লাভ করেন। এই সময়কালে তিনি ট্রুপ লিডার (১৯৮০-১৯৮৩) এবং এ্যাডজুট্যান্ট (১৯৮৪-১৯৮৫) ছিলেন ১ম রিকনিসান্স রেজিমেন্টের। সেনাবাহিনী সদর দপ্তরে তাকে কিছু সময়ের জন্য স্টাফ অফিসার হিসেবে দায়িত্ব পালন করতে হয়, এরপর তিনি আবার ১ম রিকনিসান্স রেজিমেন্টে স্কোয়াড্রন অধিনায়ক হিসেবে নিয়োগ পান। ১৯৯০ সাল থেকে ১৯৯২ সাল পর্যন্ত তিনি ৯ম ব্রিগেডের ব্রিগেড মেজর (বিএম) ছিলেন, এরপর তাকে অফিসার্স স্টাডি সেন্টারে প্রধান প্রশিক্ষক এবং শ্রীলঙ্কা মিলিটারি একাডেমীর স্টাফ অফিসার (প্রশিক্ষণ) হিসেবে নিয়োগ দেওয়া হয়। তাকে ১৯৯৪ সালে ১ম রিকনিসান্স রেজিমেন্টের অধিনায়ক করা হয় এবং দায়িত্বে তিনি ১৯৯৫ সালের জুন মাস পর্যন্ত ছিলেন। জুলাই ১৯৯৫ থেকে মে ১৯৯৬ পর্যন্ত তিনি 'জয়েন্ট অপারেশন্স জেনারেল স্টাফ অফিসার হিসেবে ছিলেন। জগৎকে কর্নেল পদবীতে ১৯৯৭ সালে একটি সাঁজোয়া ব্রিগেডের অধিনায়ক এবং পরের বছর ৫৬৩ পদাতিক ব্রিগেডের অধিনায়ক হিসেবে নিয়োগ দেওয়া হয়। ২০০১ সালে তিনি ব্রিগেডিয়ার পদে পদোন্নতি লাভ করেন এবং শ্রীলঙ্কা মিলিটারি একাডেমীর অধিনায়ক হিসেবে নিয়োগ পান। ২০০৪ সালের ডিসেম্বর মাসে তাকে সেনাবাহিনী সদর দপ্তরে সামরিক অভিযান পরিদপ্তরের পরিচালক (ডাইরেক্টর অব মিলিটারি অপারেশন্স ডাইরেক্টরেট) করা হয় এবং তিনি কিছুদিনের মধ্যে মেজর-জেনারেল পদবীতে উঠে ৫২তম ডিভিশনের জেনারেল অফিসার কমান্ডিং (অধিনায়ক) হয়ে যান। ২০০৭ সালের মাঝখানে জেনারেল জগৎ ওয়ান্নী সামরিক এলাকার (সিকিউরিটি ফোর্সেস হেডকোয়ার্টার্স ওয়ান্নী) অধিনায়ক হিসেবে বদলী হন। পদে থাকাকালে তিনি উগ্রপন্থী সংগঠন এলটিটিইর বিরুদ্ধে এক ভয়াবহ সামরিক অভিযানের নেতৃত্ব দেন। ২০০৯ সালে তিনি পদ থেকে অব্যাহতি পান কারণ তাকে রাষ্ট্রপতি মাহিন্দ রাজাপক্ষে সেনাপ্রধান হিসেবে নিয়োগ দেবার সিদ্ধান্ত নিয়ে ফেলেছিলেন। তাকে পদে পদোন্নতি দেওয়া হয় এবং তিনি পদে শরৎ ফনসেকার স্থলাভিষিক্ত হন। জগৎ পূর্ণ জেনারেল হিসেবে ২০১৩ থেকে ২০১৫ পর্যন্ত (তার অবসরে যাওয়ার আগ পর্যন্ত) শ্রীলঙ্কা প্রতিরক্ষা বাহিনীর প্রধান কর্মকর্তা (চীফ অব ডিফেন্স স্টাফ) ছিলেন। ==তথ্যসূত্র== ==বহিঃসংযোগ== শ্রীলঙ্কা সেনাবাহিনীর সাবেক প্রধানগণ জগৎ জয়সূর্য শ্রীলঙ্কার সেনাবাহিনী প্রধান নিযুক্ত ব্যক্তি জেনারেল
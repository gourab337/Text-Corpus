'''বুরাবে জাতীয় উদ্যান''' কাজাখস্থানের আকমোলা অঞ্চলের বুরাবে জেলাতে অবস্থিত একটি জাতীয় উদ্যান। এই উদ্যানটি কাজাখস্থানের রাষ্ট্রপতির এখতিয়ারের অধীন। উদ্যানের সংরক্ষিত এলাকায় সব ধরনের অর্থনৈতিক অবকাশ যাপন সম্পর্কিত কর্মকান্ড নিষিদ্ধ, কারণ উদ্যানটি বিশেষ প্রাকৃতিক অঞ্চল হিসেবে সংরক্ষিত। ==ইতিহাস== ১৮৯৮ সালে স্টেট ফরেস্ট প্রাদেশিক বন বিভাগ প্রতিষ্ঠিত হয়। এর ফলে প্রথমবারের মত বুরাবের উদ্যানটি সংরক্ষণের সুযোগ তৈরি হয়। ১৯২০ সালে উদ্যানটি জাতীয়করণ করা হয় এবং কাজাখস্থান সরকার এটিকে স্পা টাউন হিসেবে ঘোষণা করে। ১৯৩৫ সালে জাতীয় প্রাকৃতিক অঞ্চল সংরক্ষণ সংস্থা প্রতিষ্ঠা করা হয়। ১৯৫১ সালে সংস্থাটি অকার্যকর হয়ে যায় এবং এর পরিবর্তে বুরাবে ফরেস্ট নামের অনুরূপ কাজের উদ্দেশ্যে একটি প্রতিষ্ঠান গড়ে তোলা হয়। ১৯৯৭ সালের মে মাসে সরকার বুরাবে ফরেস্টকে রূপান্তরিত করে ন্যাচারাল অ্যান্ড ওয়েল-বিয়িং কমপ্লেক্স অফ দ্য ফরেস্ট অব বুরাবে নামকরণ করে। এই প্রতিষ্ঠানের দায়িত্বে ছিল প্রাদেশিক সরকার। ২০০০ সালের অগাস্টে জাতীয় প্রাকৃতিক উদ্যান নামে ৮৩,৫১১ হেক্টর বিশিষ্ট স্থান চিহ্ণিতকরণ করা হয়। এর মধ্যে ৪৭,৬০০ ছিল বনাঞ্চল। ২০১০ সালে উদ্যানের সীমানা বৃদ্ধি করে ১২৯৯৩৫ হেক্টর করা হয়। ২০১২ সালে ৩৭০ হেক্টর জায়গা উদ্যানের সীমানা থেকে বাদ দেয়া হয়। ==জলবায়ু== জানুয়ারি মাসে স্থানীয় গড় তাপমাত্রা -১৬ °C এবং জুলাই মাসে +১৯ °C থাকে। বার্ষিক তুষারপাতের পরিমাণ গড়ে ৩০০ মিলিমিটার। শীতকালে বরফাবৃত স্থানের গড় পুরুত্ব ২৫-৩৫ সেমি। নভেম্বরের মাঝামাঝি থেকে এপ্রিল পর্যন্ত সাধারণত তুষারপাত ঘটে থাকে। ==উদ্ভিদ প্রাণী== বুরাবে জাতীয় উদ্যানে ৭৫৭ প্রজাতির উদ্ভিদ রয়েছে, যার মধ্যে ১১৯টি প্রজাতি বিশেষভাবে সংরক্ষিত। এছাড়া ১২টি প্রজাতি স্থানীয় লাল তালিকার অন্তর্ভুক্ত। এই জাতীয় উদ্যানটির ৬৫% উদ্ভিদই পাইন, ৩১% বির্চ গাছ, ৩% অ্যাসপেন এবং ১% মাঝারি ধরনের উদ্ভিদ। খাদ্যযোগ্য মাশরুমের বিভিন্ন প্রজাতি এই বনে পাওয়া যায়। বনের উদ্ভিদরাজির বৈচিত্র্যের কারণে এখানাকার প্রাণীকুলেও বৈচিত্র্যের সন্ধান পাওয়া যায়। এখানে ৩০৫ ধরনের বিভিন্ন প্রাণীর প্রজাতি চিহ্ণিত হয়েছে। এই ৩০৫ প্রজাতি কাজাখস্থানের প্রাণী বৈচিত্র্যের ৩৬%। এই প্রাণীকুলের ৪০%ই বনের সীমানার কাছাকাছি থাকে। এদের মধ্যে ১৩টি প্রজাতি স্থানীয় লাল তালিকার অন্তর্ভুক্ত। বুরাবে প্রাণীসম্পদ অঞ্চলের অন্যান্য স্থানের তুলনায় অনেক বেশি। এখানে পার্বত্য, বন্য ইত্যাদি বিভিন্ন ধরনের প্রাণীর সন্ধান পাওয়া যায়। ইউরোপীয়, সাইবেরীয় উত্তর গোলার্ধের বিশেষ কিছু প্রাণীর প্রজাতি এই অঞ্চলে দেখা যায়। বর্তমানে বুরাবে উদ্যানে হরিণ, নকুল, বেজি, নেউল, কাঠবিড়াল, বন্য শুকর দেখা যায়। এছাড়া বন্য বিড়াল নেকড়ে এই বনে দেখা যায়। বনের সমতল স্থানে শেয়াল, নেউল, ইউরোপীয় পার্বত্য খরগোশ ব্যাজার পাওয়া যায়। বুরাবে উদ্যানে বিভিন্ন প্রজাতির পাখি রয়েছে। এদের মধ্যে রয়েছে বন্যহংস, চাতক, তিতির ইত্যাদি। তবে এদের মধ্যে হাসের সংখ্যাই অধিক। বনের শুষ্ক পাইন জঙ্গলে প্রধাণত তিতির পাখি বিশেষ ধরনের টার্কি দেখা যায়। ==প্রচলিত গল্পগাথা== বুরাবে নিয়ে কাজাখস্থানে অনেক গল্পগাথা প্রচলিত রয়েছে। এদের মধ্যে অন্যতম গল্পে বলা হয়েছে যে প্রথমে সৃষ্টিকর্তা অঞ্চলে দীর্ঘ অনুর্বর সমতল ভূমিত তৈরি করেছিল। স্থানীয় মানুষ একারণে সৃষ্টিকর্তার কাছে অঞ্চলের উর্বরতার আকূতি জানিয়ে প্রার্থনা করে। ফলে সৃষ্টিকর্তা বিভিন্ন পর্বত, হ্রদ-নদী, বন থেকে অনেক উদ্ভিদ নিয়ে এলাকায় নিক্ষেপ করে। ফলে বুরাবে উদ্যান তৈরি হয়। বুরাবে কাজাখস্থানের মুক্তা নামে পরিচিত। == আলোকচিত্র== image:Перешеек между озером Боровое Большое Чебачье.JPG| ==তথ্যসূত্র== জাতীয় উদ্যান
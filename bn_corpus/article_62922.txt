'''সারাহ বিনতে ইউসিফ আল আমিরি''' হলেন সংযুক্ত আরব আমিরাতের বিজ্ঞানী পরিষদের প্রধান এবং আমিরাত মঙ্গল পরিকল্পনার ডেপুটি প্রজেক্ট ম্যানেজার। তিনি দেশটির মন্ত্রীসভায় উন্নত বিজ্ঞান মন্ত্রী হিসেবে দায়িত্ব পালন করছেন। ==প্রারম্ভিক জীবন শিক্ষা== তিনি আমেরিকান ইউনিভার্সিটি অব শারজাহতে কম্পিউটার বিজ্ঞানে স্নাতক স্নাতকোত্তর ডিগ্রি লাভ করেছেন। তিনি ছোটবেলা থেকেই মহাকাশ প্রকৌশলে উৎসাহী ছিলেন। কিন্তু, তিনি এমন সময়ে জন্মেছিলেন, যখন দেশটির কোন মহাকাশ পরিকল্পনা ছিল না। == গবেষণা কর্মজীবন == সারাহ আমিরি আমিরাত উন্নত বিজ্ঞান প্রযুক্তি প্রতিষ্ঠানে কর্মজীবন শুরু করেন, যেখানে তিনি দুবাইস্যাট-১ দুবাইস্যাট-২ নিয়ে কাজ করতেন। এরপর দেশটির জলবায়ু পরিবর্তন বিষয়ক মন্ত্রণালয়ের সাথে যুক্ত হন এবং তারপর, তিনি যুক্ত হন দুবাই বিশ্ববাণিজ্যের সাথে। ২০১৬ সালে তাকে আমিরাত বিজ্ঞানী পরিষদের প্রধান হিসেবে নিযুক্ত করা হয়। বর্তমানে তিনি আমিরাত মঙ্গল পরিকল্পনার হয়ে কাজ করছেন। তিনি টেড কনফারেন্স কর্তৃক দুবাইয়ে আয়োজিত একটি অনুষ্ঠানে আমিরাত মঙ্গল পরিকল্পনা সম্পর্কে বক্তব্য রাখেন। ২০১৭ সালের নভেম্বরে সংযুক্ত আরব আমিরাতের প্রথম ব্যক্তি হিসেবে তিনি টেড কনফারেন্সের মূল অনুষ্ঠানে বক্তব্য প্রদান করেন, যেখানে তিনি আবারো আমিরাত মঙ্গল পরিকল্পনা নিয়ে বক্তব্য প্রদান করেছিলেন। পরিকল্পনাটি সফল হলে ২০২১ সালে সংযুক্ত আরব আমিরাতের স্বাধীনতার সুবর্ণজয়ন্তী উপলক্ষে ২০২০ সালে সংযুক্ত আরব আমিরাত মঙ্গলে মহাকাশযান পাঠাবে। তিনি ২০১৬ সালে বিশ্ব অর্থনৈতিক ফোরামে আমন্ত্রিত বক্তা হিসেবে বক্তৃতা প্রদান করেছিলেন। ২০১৭ সালের অক্টোবরে সারাহ আমিরিকে দেশটির উন্নত বিজ্ঞান মন্ত্রী হিসেবে নিযুক্ত করা হয়। বৈশ্বিক বৈজ্ঞানিক সহযোগিতার অংশ হিসেবে ২০১৭ সালের নভেম্বরে তিনি যুক্তরাষ্ট্র গমন করে সেখানকার বৈজ্ঞানিক প্রতিষ্ঠানসমূহ পরিদর্শন করেছিলেন। ==তথ্যসূত্র== ব্যক্তি
'''আইন অমান্য''' হচ্ছে কোনো সরকার বা দখলদারি বৈদেশিক শক্তি কর্তৃক প্রযুক্ত নির্দিষ্ট আইন বা আদেশকে সক্রিয়ভাবে প্রত্যাখ্যান করা বা মেনে না চলা। আইন অমান্য একধরনের আচার বা প্রতীকী ব্যবস্থা যাতে পুরো রাষ্ট্রীয় আইন কাঠামোর পরিবর্তে শুধু কতকগুলো নির্দিষ্ট আইনকে অমান্য করা হয়। আইন অমান্যকে প্রায়শই অহিংস প্রতিরোধ ব্যবস্থা হিসেবে আখ্যায়িত করা হয়। == প্রাথমিক পর্যালোচনা == ইতিহাস পর্যালোচনা করে দেখা যায় যে, মিশরীয়রা সর্বপ্রথম আইন অমান্য প্রথা চালু বাস্তবায়ন করে দখলদারি ব্রিটিশ ঔপনিবেশিক শক্তির বিরুদ্ধে ১৯১৯ সালে। আইন অমান্য হচ্ছে অনৈতিক আইন শাসনের বিরুদ্ধে জনগণের এক স্বতঃস্ফূর্ত বিদ্রোহী আচরণ। এই ব্যবস্থাটি ভারতের অহিংস প্রতিরোধ আন্দোলন (মহাত্মা গান্ধির ভারত স্বাধীনতা আন্দোলন), ভেলভেট রিভোল্যুশন এবং পূর্ব জার্মানীর জনগণের কমিউনিস্ট সরকার বিরোধী আন্দোলনে ব্যবহৃত হয়েছিল। দক্ষিণ আফ্রিকার বর্ণবাদ বিরোধী আন্দোলন, আমেরিকার মানবাধিকার আন্দোলন, ২০০৩ সালে জর্জিয়ার গোলাপ বিপ্লব এবং ২০০৪ সালে ইউক্রেনের অরেঞ্জ বিপ্লবে আইন অমান্য ব্যবস্থা প্রয়োগ করা হয়েছিল। এছাড়াও বিশ্বের বিভিন্ন আন্দোলন সংগ্রামে আইন অমান্য প্রথা পালন করা হয়। আইন অমান্য-র অন্যতম প্রাচীন চিত্রায়ন ঘটেছিল সফোক্লিস এর নাটক এন্টিগোনে, যেখানে থেবস এর সাবেক রাজা ওডিপাস এর মেয়ে এন্টিগোন অভিযোগ করেন যে, থেবস এর বর্তমান রাজা ক্রেওন তার মৃতভাই পলিনিস এর যথাযথ সৎকারে বাঁধা প্রদান করছে। এন্টিগোন একটি জ্বালাময়ী বক্তৃতায় বলেন যে, তাকে অবশ্যই তার নীতিবোধের ওপর ভিত্তি করে ভাইয়ের সৎকার করতে হবে, এক্ষেত্রে প্রচলিত নিয়ম প্রযোজ্য হবে না। তিনি আরো বলেন যে, তিনি মোটেও ক্রেওনের ভয়ে ভীত নন বরং তিনি ভয় করছেন নিজের বিবেকের দংশঙ্কে কারণ তিনি যদি নীতিভ্রষ্ট হয়ে ভাইয়ের সৎকার করেন তাহলে নিজেকে নিজে ক্ষমা করতে পারবেন না। == তথ্যসূত্র == আন্দোলন বিষয়শ্রেণী:আইন অমান্য
'''বাংলাদেশ সংবাদ সংস্থা (বাসস)''' বাংলাদেশের একটি জাতীয় সংবাদ সংস্থা যা বাংলাদেশ স্বাধীন হওয়ার কিছুদিনের মধ্যে জানুয়ারি ১, ১৯৭২ সালে প্রতিষ্ঠিত হয়। এসোসিয়েটেড প্রেস অব পাকিস্তান (এপিপি)-এর ঢাকা ব্যুরো অফিসকে এই নতুন রাষ্ট্রের জাতীয় সংবাদ সংস্থা হিসেবে রূপান্তর করা হয়েছিল। শুরুতে স্বল্প পরিসরে ঢাকা এবং চট্টগ্রামে ব্যুরো নিয়ে শুরু করলেও বর্তমানে রাজশাহী, রাঙামাটি এবং সিলেটে বাসসের ব্যুরো অফিস রয়েছে। দেশের সকল ৬৪ প্রশাসনিক জেলাতেই এই জাতীয় সংবাদ সংস্থার সংবাদদাতা রয়েছে। == ইতিহাস == স্বাধীন রাষ্ট্র হিসেবে তৈরি হওয়ার বহু আগে থেকেই বাংলাদেশে সংবাদ সংস্থাসমূহ কাজ করতো। বিশ্বের অন্যতম প্রাচীন সংবাদ সংস্থা রয়টার টেলিগ্রাম কোম্পানি, যা সংক্ষেপে রয়টার্স নামে পরিচিত, বাংলাসহ ব্রিটিশ ভারতের বিভিন্ন অঞ্চলে এর শাখা ছিল। ১৯৪৯ সালের সেপ্টেম্বরে পাকিস্তানের প্রথম সংবাদ সংস্থা এসোসিয়েটেড প্রেস অব পাকিস্তান এপিপি কাজ শুরু করে। এর প্রধান দপ্তর ছিল করাচিতে এবং পূর্ব পাকিস্তানে দু’টি শাখা ছিল, একটি ঢাকাতে অন্যটি চট্টগ্রামে। একই বছরে বেসরকারি সংবাদ সংস্থা ইউনাইটেড প্রেস অব পাকিস্তান (ইউপিপি) পাকিস্তানে আত্মপ্রকাশ করেছিল, যার একটি শাখা অফিস ছিল ঢাকাতে। আরও একটি বেসরকারি সংবাদ সংস্থা করাচিতে প্রধান দপ্তর ঢাকায় শাখা অফিসসহ ১৯৫৬ জুনে চালু হয় যার প্রথম নাম ছিল পাকিস্তান প্রেস এজেন্সি (পিপিএ) পরে নাম পরিবর্তন করে করা হয় পাকিস্তান প্রেস ইন্টারন্যাশনাল (পিপিআই)। পূর্ব পাকিস্তানে স্থানীয় ব্যক্তি মালিকানাধীন স্বাধীন সংবাদ সংস্থা ইস্টার্ন নিউস এজেন্সি ইএনএ একটি প্রাইভেট লিমিটেড কোম্পানি হিসেবে ১৯৭০-এর মার্চ মাসে শুরু হয়। ১৯৭১ সালের স্বাধীনতা যুদ্ধের সময় মাস এর সবরকম কার্যক্রম স্থগিত করা হয়েছিল। == তথ্যসূত্র == == বহিঃসংযোগ == বাসস ওয়েবসাইট সংবাদ সংস্থা প্রতিষ্ঠিত
'''রোনাল্ড বিলিয়াস "রন" উইজলি''' () হল জে. কে. রাউলিংয়ের "হ্যারি পটার" উপন্যাস সিরিজের একটি কাল্পনিক চরিত্র। সে এই সিরিজের অন্যতম প্রধান চরিত্র। রনকে প্রথম দেখা যায় সিরিজের প্রথম অংশে ''হ্যারি পটার অ্যান্ড দ্য ফিলোসফার্স স্টোন (১৯৯৭)'' বইতে। হ্যারি পটার হারমায়োনি গ্রেঞ্জার এর বন্ধু হিসেবে। সে "উইজলি" নামে একটি পিউর ব্লাড পরিবারের সদস্য। হ্যারি হারমায়োনির মত সেও গ্রিফিন্ডর হাউজের সদস্য। ব্রিটিশ অভিনেতা রুপার্ট গ্রিন্ট ''হ্যারি পটার'' চলচ্চিত্রে রনের ভূমিকায় অভিনয় করেছে। == চারিত্রিক বিকাশ == রাউলিং এর মতে, তিনি যেসব চরিত্রকে একেবারে প্রথম দিনেই সৃষ্টি করেছেন, রন তাদের মধ্যে অন্যতম। রনের চরিত্রটি রাউলিং এর প্রিয় বন্ধু শন হ্যারিসের দ্বারা প্রভাবিত হলেও, রাউলিং স্পষ্টভাবেই বলেছেন যে, তিনি কখনোই রনের মাধ্যমে শনকে প্রকাশ করার পরিকল্পনা করেননি, তবে রনের উপর শনের কিছুটা প্রভাব রয়েছে। রন সিরিজে অত্যন্ত গুরুত্বপূর্ণ ভূমিকা পালন করে। যেকোন প্রয়োজনে সে সবসময় হ্যারির পাশাপাশি থাকে। রনের চরিত্রটির অন্যান্য চরিত্রের মতই কিছু স্বকীয় বৈশিষ্ট্য রয়েছে। সে বিভিন্ন সময় "কমিক রিলিফ" হিসেবে আবির্ভূত হয়। তার চরিত্রের একটি অনন্য দিক হল, কর্তব্যের প্রতি তার আনুগত্য। তবে মেধা সামর্থ্যের দিক দিয়ে, হ্যারির তুলনায় তার কিছুটা ঘাটতি রয়েছে। বিশেষ করে, জাদুর ক্ষমতায়। তার মধ্যে ভীরুতা নেই, বরং তাকে বেশ সাহসী হিসেবে চরিত্রায়ন করা হয়েছে। এর মধ্যে উল্লেখযোগ্য হল, প্রথম বইয়ে 'বাস্তব জাদুর দাবা' খেলায় তার অংশগ্রহণ এবং মাকড়শাভীতি থাকা সত্ত্বেও দ্বিতীয় বইয়ে নিষিদ্ধ বনে প্রবেশ করা। রনের বেশ কিছু বৈশিষ্ট্য গুণাবলী হ্যারির চেয়ে আলাদা। হ্যারি একজন অনাথ হওয়া সত্ত্বেও উত্তরাধিকার সূত্রে সে প্রয়োজনের চেয়ে অধিক সম্পদ লাভ করে। অন্যদিকে, রন একটি বিশাল সুখী কিন্তু দরিদ্র পরিবারের সদস্য। হ্যারি অত্যন্ত বিখ্যাত, কিন্তু সে এসব খ্যাতি এবং স্পটলাইটের আলো পরিহার করার চেষ্টা করে। অপরদিকে, রনের বিখ্যাত হওয়ার আকাংক্ষা প্রবল। কারণে, কখনো কখনো সে হ্যারির প্রতি ঈর্ষাবোধ করে। রন তার ভাইবোনদের মধ্যে সবচেয়ে কম পরিণত। সে চমৎকার কোন কুইডিচ খেলোয়াড় বা তেমন উল্লখযোগ্য মানের কোন ছাত্র নয়। এসব কারণে রনকে প্রথম থেকেই চরম নিরাপত্তাহীনতার মধ্য দিয়ে যেতে হয়। তার চরিত্রের আরেকটি বিশেষ দিক হল, সর্বদাই নিজের মাধ্যমে নিজেকে প্রমাণের চেষ্টা। এর মধ্য দিয়েই, রনের চরিত্রটি বিকশিত হয়েছে। == চলচ্চিত্রে রূপায়ন == ''হ্যারি পটার'' সিরিজের প্রত্যেকটি চলচ্চিত্রে ব্রিটিশ অভিনেতা রুপার্ট গ্রিন্ট রনের চরিত্রে অভিনয় করেছে। শেষ দুইটি চলচ্চিত্রেও গ্রিন্ট রনের ভূমিকায় অভিনয় করেছে। এছাড়াও ভিডিও গেমস সমূহেও গ্রিন্ট রনের কন্ঠ প্রদান করেছে। == চরিত্রায়ন == === উপস্থিতি === রনকে "লম্বা, পাতলা, তিলযুক্ত মুখ, লম্বা নাক এবং বড় বড় হাত পা বিশিষ্ট" হিসেবে বর্ণনা করা হয়েছে। অন্য সকল উইজলিদের মতই রনের চুলের রং লাল। হ্যারির সহপাঠীদের মধ্যে রনই সবচেয়ে লম্বা। এমনকি সে তার কয়েকজন ভাইয়ের চেয়েও লম্বা। রাউলিং বলেছেন যে, রনের তিল ব্রন রয়েছে। কিন্তু রনের ভূমিকায় অভিনয় করা রুপার্ট গ্রিন্টের তা নেই। রনের চোখের রং নীল। === ব্যক্তিত্ব === রাউলিং একটি সাক্ষাৎকারে রনকে অত্যন্ত কৌতুকবোধসম্পন্ন কিন্তু অন্যদের তুলনায় কিছুটা অপরিপক্ব হিসেবে বর্ণনা করেছেন, "রনের ব্যাপারে অপরিপক্বতার একটি প্রভাব রয়েছে, কিন্তু এই অপরপক্বতাই রনের সমস্ত কৌতুকের উৎস"। শেষ বইয়ে রন চরিত্রটির বিকাশ সম্পর্কে রাউলিং বলেছেন, "প্রধান তিন চরিত্রের মধ্যে রনই সবচেয়ে অপরিপক্ব, কিন্তু সপ্তম খন্ডে তার পরিবর্তন হয়। সে কখনোই শক্তিশালী চরিত্র হিসেবে আবির্ভূত হয় নি। সকলে তাকে হ্যারির বন্ধু হিসেবে চিনত। তার মা আসলে তার বদলে একটি কন্যাসন্তান চেয়েছিল। শেষ বইয়ে রন তার চরিত্রের দুর্বলতাগুলোর মুখোমুখি হয়। কিন্তু, এটাই রনকে একজন পরিপূর্ণ মানুষ হিসেবে গড়ে উঠতে সাহায্য করে।" === জাদুক্ষমতা দক্ষতা === রন প্রথমে তার ভাই চার্লির পুরনো জাদুদন্ডটি পেয়েছিল। যা এশট্রি এবং ইউনিকর্নের চুল দ্বারা তৈরি। ''চেম্বার অফ সিক্রেটসে'' তার এই জাদুদন্ডটি প্রায় দ্বিখন্ডিত হয়ে ভেঙ্গে যায়। তাই সে একটি নতুন জাদুদন্ড পায়। দন্ডটি চৌদ্দ ইঞ্চি লম্বা এবং উইলো ইউনিকর্ন চুল দ্বারা তৈরি। রনের মধ্যে সবচেয়ে উল্লেখযোগ্য হল, উইজার্ডিং চেস বা জাদুর দাবা খেলায় তার অসাধারণ দক্ষতা। রনের অন্যান্য প্রতিভা তেমনভাবে দেখানো হয়নি। কিন্তু সে অন্যান্য ডাম্বলডোরের আর্মির সদস্যদের মত বয়স্ক অভিজ্ঞ ডেথ ইটারদের মোকাবেলা করতে সক্ষম। ''ডেথলি হ্যালোসে'' সে আবারো তার জাদুদন্ডটি হারায় এবং পিটার পেট্টিগ্রুর জাদুদন্ড নিজের জন্য ব্যবহার করতে থাকে। হ্যারির সাথে তার মনোমালিন্য হওয়ার পর থেকে রন অভাবনীয়ভাবে পরিপক্বতা লাভ করে। এমনকি হ্যারি যখন মানসিক বিষণ্নতায় ভুগছিল, তখন রন কিছু সময়ের জন্য তাদের হরক্রাক্স খোঁজার কাজে নেতৃত্ব দিয়েছিল। রাউলিং বলেছেন যে, রনের পেট্রোনাস হচ্ছে, জ্যাক রাসেল টেরিয়ার বা কুকুর। == পরিবার == রন ১৯৮০ সালের মার্চ উইজলি পরিবারে জন্মগ্রহণ করে। জৈষ্ঠ্যতার দিক দিয়ে সে তার সাত ভাই বোনের মধ্যে ষষ্ঠ, তবে ভাইদের মধ্য সে সবচেয়ে ছোট। রন উইজলিদের পারিবারিক বাড়ি "দ্য বারোতে" বেড়ে উঠেছে। এটি ডেভন শহরের অটেরি সেন্ট ক্যাচপোল গ্রামে অবস্থিত। রনের বাবা মা হলেন আর্থার মলি উইজলি। রনের পাঁচজন বড় ভাই রয়েছে। এরা হল- বিল, চার্লি, পার্সি, ফ্রেড জর্জ (ফ্রেড, জর্জ এই দুইজন জমজ)। এছাড়া তার একজন ছোট বোন রয়েছে, জিনি। রনের ভাইবোনদের প্রত্যেকেই নিজস্ব আলাদা আলাদা চরিত্র ব্যক্তিত্বের অধিকারী। বর্তমান পর্যন্ত টিকে থাকা পিউর ব্লাড বা বিশুদ্ধ রক্তের জাদুকর পরিবারগুলোর মধ্যে উইজলি পরিবার অন্যতম। যদিও অ-বিশুদ্ধ রক্তের জাদুকরদের সাথে সম্পর্ক থাকায়, পিউর ব্লাড সমাজে উইজলিদেরকে ব্লাড ট্রেইটর বা রক্তের সাথে হিসেবে চিহ্নিত করা হয়। অন্যান্য বিশুদ্ধ রক্ত পরিবারগুলো যেমন ম্যালফয়দের তুলনায় উইজলিরা অত্যন্ত গরীব। উইজলি পরিবারের প্রত্যেকেই হগওয়ার্টসে গ্রিফিন্ডর হাউজের সদস্য ছিল। উইজলি পরিবারের ছেলেমেয়েদের মধ্যে বিল পার্সি ছাড়া প্রত্যেকেই গ্রিফিন্ডর কুইডিচ টিমে খেলত। এদের মধ্যে চার্লি কুইডিচ ক্যাপ্টেন হয়। এছাড়া চার্লি, বিল, পার্সি রন প্রিফেক্ট নির্বাচিত হয়েছিল। এদের মধ্যে আবার বিল পার্সি হেডবয় হয়। উইজলি পরিবারের সদস্যরা অর্ডার অফ দ্য ফিনিক্স সংগঠনেরও সদস্য। আর্থার সিরিয়াস ব্ল্যাকের কাজিন। অর্থাৎ সে বিখ্যাত ব্ল্যাক পরিবারের সদস্য। তবে ব্লাড ট্রেইটর হওয়ার কারণে, ব্ল্যাক পরিবার আর্থার তার পরিবারের সাথে সম্পর্কছিন্ন করে। উইজলিদের অন্যান্য আত্মীয়দের মধ্যে রয়েছে, ড্রেকো ম্যালফয়, নিমফাডোরা টোংকস বেল্লাট্রিক্স লেস্ট্র্যাঞ্জ। == তথ্যসূত্র == == বহিঃসংযোগ == Ron Weasley at Harry Potter Lexicon পটারের চরিত্র
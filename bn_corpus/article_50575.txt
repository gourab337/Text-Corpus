'''চাঁদড়া জমিদার বাড়ি''' বাংলাদেশের ঢাকা বিভাগের ফরিদপুর জেলার অন্তর্ভূক্ত আলফাডাঙা উপজেলার চাঁদড়া গ্রামের এক ঐতিহাসিক জমিদার বাড়ি। ==ইতিহাস== প্রায় ৮৩ বছর আগে এই ঐতিহাসিক চাঁদড়া জমিদার বাড়িটি প্রতিষ্ঠিত হয়। এই জমিদার বাড়ির প্রতিষ্ঠাতা ছিলেন গির্জাকণ্ঠ মুখোপাধ্যায়। গির্জাকণ্ঠ মুখোপাধ্যায় প্রথমে মাগুরা জেলার মহম্মদপুর উপজেলার নায়েব ছিলেন। এখানে নায়েব থাকায় অবস্থায় তিনি অনেক অর্থ সম্পদের মালিক হন এবং চাঁদড়া গ্রামে জমিদারি প্রতিষ্ঠা করেন। জমিদারের ছেলে ছিল, বড় ছেলের নাম ব্যাচা মুখোপাধ্যায় আর ছোট ছেলের নাম শিবুপ্রসাদ মুখোপাধ্যায় কিন্তু মেঝো ছেলের নাম জানা যায়নি। জমিদারের একজন মৌরি ছিল, যার নাম কেশব চন্দ্র। তখনকার সময় জমিদার বাড়িটির অবস্থান ছিল মধুমতি নদীর তীরে এবং সেখানে ঘাট ছিল। সেই সুবাধে জমিদার বাড়ির কয়েকটি বড় বড় নৌকা ছিল। যেগুলো জমিদারদের চলাচল এবং তাদের মালামাল পরিবহন করার জন্য ব্যবহার করা হতো। জমিদার গির্জাকণ্ঠ মুুখোপাধ্যায় তখনকার সময় তার বাড়ির সামনে একটি হাট বসান তবে এখন আর সেই হাট নেই। জমিদারের নামানুসারে নদীয়ার চাঁদ বাজারের পশ্চিম পাশের নাম গির্জার চর। বাংলাদেশের মহান মুক্তিযুদ্ধের সময় জমিদার গির্জাকণ্ঠ মুখোপাধ্যায় তার পরিবার নিয়ে পার্শ্ববর্তী দেশ ভারতে আশ্রয় নেন। কিন্তু দেশ স্বাধীন হওয়ার পর তিনি আর ফিরে আসেন নাই। ==জমিদার বাড়ির গঠনশৈলি== এই জমিদার বাড়িটি দ্বিতল বিশিষ্ট একটি বাড়ি। এই বাড়ির নিচের তলায় বৈঠকখানা এবং উপরের তলায় শয়ন কক্ষ। পূর্বে উপরের তলায় উঠার জন্য একটি কাঠের হাতল বিশিষ্ট সিঁড়ি রয়েছে। বর্তমানে হাতল ভেঙ্গে গেছে তবে সিঁড়ি দিয়ে এখনো উপরের তলায় উঠা যায়। জমিদার বাড়িটিতে ১০ কক্ষ, টি দরজা এবং ১৬ টি জানালা রয়েছে। আগে উপরের তলায় লোহার রেলিং এবং টিনের চালযুক্ত বারান্দা ছিল কিন্তু এখন আর তা নাই। জমিদার বাড়িটির উপরের তলায় একটি লোহার সিন্দুক আছে যা সংরক্ষণের অভাবে মরিচা ধরে গেছে। জমিদার বাড়িটিতে রান্না করার জন্য একটি রান্না ঘর আছে। ==আরো দেখুন== জমিদার বাড়ি ==তথ্যসূত্র== স্থান জেলার দর্শনীয় স্থান জেলার প্রত্নতাত্ত্বিক স্থাপনা
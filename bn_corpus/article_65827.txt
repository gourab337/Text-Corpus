'''মুনশী মোহাম্মদ ফজলে কাদের''' একজন ভারতীয় নাগরিক ছিলেন যিনি মুক্তিযুদ্ধে অবদানের জন্য মুক্তিযুদ্ধ মৈত্রী সম্মাননা লাভ করেন। ==জীবনী== মুনশী মোহাম্মদ ফজলে কাদের ১৯৫৩ সালের ২৪ এপ্রিল কলকাতায় অবস্থিত তৎকালীন পাকিস্তান উপদূতাবাসে চতুর্থ শ্রেণীর কর্মচারী হিসেবে যোগদান করেন। মুক্তিযুদ্ধ শুরু হবার পর ১৯৭১ সালের ১৮ এপ্রিল বাইরের দেশগুলোর মাঝে সর্বপ্রথম ভারতের কলকাতায় অবস্থিত উপদূতাবাসে সর্বপ্রথম বাংলাদেশের পতাকা উত্তোলন করেন উপহাইকমিশনার এম. হোসেন আলী। সে সময়ে তার পাশে ছিলেন মুনশী মোহাম্মদ ফজলে কাদের। মুক্তিযুদ্ধের সময় নিয়মিত বেতন না পেয়েও কলকাতার বাংলাদেশ ডেপুটি হাই কমিশনে বাংলাদেশের জন্য কাজ করে যান ডেপুটি হাই কমিশনের ভারতীয় কর্মী মুনশী মোহাম্মদ ফজলে কাদের। ২০০৩ সালের ২৪ এপ্রিল তিনি অবসর গ্রহণ করলেও বাংলাদেশ ডেপুটি হাই কমিশনে আরো তিন বছরের জন্য তাকে চুক্তিভিত্তিক নিয়োগ দেওয়া হয়। ২০১২ সালের ২৪ মার্চ তিনি বাংলাদেশের প্রধানমন্ত্রী শেখ হাসিনার নিকট থেকে মুক্তিযুদ্ধে অবদানের জন্য মুক্তিযুদ্ধ মৈত্রী সম্মাননা গ্রহণ করেন। ২০১৯ সালের জুলাই সকাল সোয়া আটটার দিকে পূর্ব বর্ধমান জেলার কেতুগ্রামে নিজ বাড়িতে মৃত্যুবরণ করেন তিনি। মৃত্যুর পর তাকে তার বাবা মায়ের কবরের পাশে দাফন করা হয়। ==তথ্যসূত্র== মৃত্যু বর্ধমান জেলার ব্যক্তি ব্যক্তি স্বাধীনতা যুদ্ধে জড়িত ব্যক্তিবর্গ
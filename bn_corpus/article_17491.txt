'''বিনায়ক সেন''' হলেন একজন ভারতীয় শিশুরোগ জনস্বাস্থ্য বিশেষজ্ঞ। তিনি একজন মানবাধিকার কর্মী। রাষ্ট্রদ্রোহের অভিযোগে ছত্রিশগড়ের জেলে কারারুদ্ধ ছিলেন বহুদিন। বর্তমানে মুক্ত। বিনায়ক সেন পিপল'স ইউনিয়ন ফর সিভিল লিবার্টিজ (পিইউসিএল) নামক একটি সংস্থার জাতীয় উপ-সভাপতি। প্রথমদিকে ছত্তীসগঢ় রাজ্যের গ্রামীণ আদিবাসী অধ্যুষিত অঞ্চলে দরিদ্র মানুষের কাছে চিকিৎসা পরিষেবা পৌঁছে দেওয়ার কাজ শুরু করেছিলেন বিনায়ক সেন। পরে তিনি মানবাধিকার আন্দোলনের সঙ্গে জড়িয়ে পড়েন। ছত্তীসগঢ় সরকারের সঙ্গে সংস্কারের কাজ করার সময় তিনি নকশাল-বিরোধী অপারেশনের সময় ছত্তীসগড় সরকারের মানবাধিকার লঙ্ঘনের তীব্র সমালোচনা করেছিলেন। তিনি প্রস্তাব দিয়েছিলেন অহিংস পন্থায় আলাপ-আলোচনার মাধ্যমে সমস্যা সমাধানের। ২০০৭ সালের মে মাসে তার বিরুদ্ধে বেআইনি নকশালপন্থীদের সমর্থনের অভিযোগে, ছত্তীসগঢ় স্পেশাল পাবলিক সিকিউরিটি আইন, ২০০৫ (সিএসপিএসএ) আনলফুল অ্যাকটিভিটিজ (প্রিভেনশন) অ্যাক্ট, ১৯৬৭ ভঙ্গ করার অভিযোগ আনা হয়। প্রমাণস্বরূপ বলা হয়, তিনি জেলবন্দী নকশাল নেতা নারায়ণ সান্যাল (মাওবাদী) এর সঙ্গে দেখা করেছেন এবং তার কাছ থেকে নকশালপন্থীদের কাগজপত্র উদ্ধার করা হয়েছে। গ্রেফতার হওয়ার পর তিনি প্রথমে রায়পুর দায়রা আদালতে পরে ২০০৭ সালের জুলাই মাসে ছত্তীসগড় হাইকোর্টে জামিনের জন্য আবেদন করেন। কিন্তু তার সেই আবেদন নামঞ্জুর হয়। অবশেষে ২০০৯ সালের ২৫ মে সুপ্রিম কোর্ট তার জামিন মঞ্জুর করে। ২০১০ সালের ২৪ ডিসেম্বর রায়পুরের দায়রা আদালত নকশালদের সাহায্য করার অপরাধে নিষিদ্ধ সংগঠনের সঙ্গে সম্পর্ক রাখার অপরাধে তাকে যাবজ্জীবন কারাদণ্ডে দণ্ডিত করে। বিনায়কের সমর্থকেরা এই রায়কে রাজনৈতিক বলেছেন। তার বিরুদ্ধে প্রদর্শিত প্রমাণগুলিকে তারা গুরুত্বহীন বলেছেন। অ্যামনেস্টি ইন্টারন্যাশনাল বিনায়ক সেনকে “প্রিজনার অফ কনসায়েন্স” বলে উল্লেখ করেছে। == ব্যক্তিগত জীবন == বিনায়ক সেন একজন মেধাবী ডাক্তারীর ছাত্র ছিলেন। পাশ করার পর জনসেবা মানবাধিকারমূলক কাজকর্মে আত্মনিয়োগ করেন। তার স্ত্রী অধ্যাপিকা ইলিনা সেন। মায়ের নাম অনুসূয়া সেন। মুক্তি পাওয়ার পর স্বগৃহ নদিয়া জেলা কল্যাণীতে বসবাস করছেন। == টীকা == == অন্যান্য সাইট থেকে == Free Binayak Sen Campaign Website Medico Friends Circle Booklet on Dr. Binayak Sen Website for campaign to free Dr. Binayak Sen Binayak Sen Sentenced to Life in Prison in Widely Criticized Ruling video report by ''Democracy Now!'' জন্ম ব্যক্তি মানবাধিকার কর্মী বন্দী চিকিৎসক বিদ্রোহ
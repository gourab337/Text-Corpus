'''পত্তামপেরুমা আরাচ্চিগে ডন লক্ষ্মণ রঙ্গিকা সন্দাকান''' (; জন্ম: ১০ জুন, ১৯৯১) প্রথিতযশা পেশাদার শ্রীলঙ্কান আন্তর্জাতিক ক্রিকেটার। শ্রীলঙ্কা ক্রিকেট দলের অন্যতম সদস্য তিনি। শ্রীলঙ্কা দলের পক্ষে সকল স্তরের ক্রিকেটে অংশগ্রহণ করছেন ‘লাকি’ ডাকনামে পরিচিত '''লক্ষ্মণ সন্দাকান'''। এছাড়াও, কলম্বো, সারাসেন্স সাউদার্ন এক্সপ্রেস ক্লাবের পক্ষেও প্রতিনিধিত্ব করছেন তিনি। দলে তিনি মূলতঃ বোলারের দায়িত্ব পালন করছেন। স্লো লেফট-আর্ম চায়নাম্যান বোলিংয়ের পাশাপাশি ডানহাতে ব্যাট হাতেও দক্ষতা প্রদর্শন করে চলেছেন তিনি। == প্রারম্ভিক জীবন == ১৭ বছর বয়সে ক্রিকেট খেলায় অংশ নিতে শুরু করেন। মাত্তুমাগালা করুণারত্নে বুদ্ধিস্ট কলেজে অধ্যয়ন করেন। এরপর ডি মেজনড কলেজে চলে যান। ঘরোয়া প্রথম-শ্রেণীর ক্রিকেটে কলম্বো ক্রিকেট ক্লাবের পক্ষে খেলছেন সন্দাকান। ২০১৫-১৬ মৌসুমের প্রিমিয়ার লীগ টুর্নামেন্টে সর্বাধিক উইকেট পান। ১০ খেলায় ১৮ ইনিংসে অংশ নিয়ে ৫২ উইকেট পান। == খেলোয়াড়ী জীবন == জুলাই, ২০১৬ সালে অস্ট্রেলিয়ার বিপক্ষে টেস্ট সিরিজে অংশ নেয়ার লক্ষ্যে তাকে শ্রীলঙ্কা দলের অন্যতম সদস্যরূপে মনোনীত করা হয়। ২৬ জুলাই, ২০১৬ তারিখে অস্ট্রেলিয়ার বিপক্ষে তার টেস্ট অভিষেক ঘটে। প্রথম ইনিংসে মিচেল মার্শকে আউট করে তিনি তার প্রথম উইকেট পান। প্রথম ইনিংসে ৪/৫৮ দ্বিতীয় ইনিংসে ৩/৪৯ পান। খেলায় তিনি ৭/১০৭ পান যা টেস্ট অভিষেকে কোন চায়নাম্যান বোলারের সেরা সংগ্রহ। খেলায় শ্রীলঙ্কা দল ১০৬ রানে জয় তুলে নেয় যা অস্ট্রেলিয়ার বিপক্ষে ২৭ খেলায় দ্বিতীয় ছিল। ২১ আগস্ট, ২০১৬ তারিখে একই দলের বিপক্ষে একদিনের আন্তর্জাতিকে অভিষেক হয় তার। প্রথম ওভারেই ম্যাথু ওয়েডকে কট আউটের মাধ্যমে প্রথম উইকেট পান। জানুয়ারি, ২০১৭ সালে দক্ষিণ আফ্রিকার বিপক্ষে টি২০আই সিরিজে খেলার জন্য তাকে অন্তর্ভূক্ত করা হয়। ২২ জানুয়ারি, ২০১৭ তারিখে তার টি২০আই অভিষেক হয়। প্রথম বলেই তিনি উইকেট পান যা যে-কোন শ্রীলঙ্কানের জন্য প্রথম কৃতিত্ব প্রদর্শন। == তথ্যসূত্র == == আরও দেখুন == আসেলা গুণারত্নে অ্যাঞ্জেলো ম্যাথিউস ২০১৬ অস্ট্রেলিয়া ক্রিকেট দলের শ্রীলঙ্কা সফর ২০১৭ আইসিসি চ্যাম্পিয়ন্স ট্রফি দলের তালিকা আন্তর্জাতিক ক্রিকেটে প্রথম বলেই উইকেটলাভকারী বোলারদের তালিকা == বহিঃসংযোগ == জন্ম ক্রিকেট ক্লাবের ক্রিকেটার ডিস্ট্রিক্টের ক্রিকেটার ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ট্রুপার্সের ক্রিকেটার
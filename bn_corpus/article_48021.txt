'''তিনাপ সাইতার''' হচ্ছে বাংলাদেশের বান্দরবান জেলার রোয়াংছড়িতে অবস্থিত একটি জলপ্রপাত। তিনাপ সাইতার একটি বম শব্দ। বম ভাষায় তিনাপ অর্থ নাকের সর্দি এবং সাইতার অর্থ ঝর্ণা বা জলপ্রপাত। এটি পাইন্দু খালে অবস্থিত। ==বর্ণনা== পানিপ্রবাহের দিক থেকে তিনাপ সাইতার বাংলাদেশের সব থেকে বড় জলপ্রপাত। এটা পাইন্দু খালের অনেক ভেতরে অবস্থিত। তিনাপ সাইতারে যাওয়ার পথের ঝিরিপথ খুবই আকর্ষণীয়। বর্ষামৌসুমে তিনাপ সাইতারে পানি প্রবাহ বৃদ্ধি পায়। তিনাপ সাইতার বাংলাদেশের অন্যতম পর্যটন আকর্ষণ। ==কিভাবে যাবেন== পর্যটকগণ দুটি পথ ধরে তিনাপ সাইতারে যেতে পারেন। রোয়াংছড়ি থেকে এবং রুমা থেকে। বান্দরবন বাস স্ট্যান্ড থেকে রোয়াংছড়ি বাসে যাওয়া যায়। বাসে এক ঘন্টা সময় লাগে। রোয়াংছড়ি নেমে পুলিশ স্টেশনে নাম নিবন্ধন করে গাইড ভাড়া করতে হয়। কেপলং পাড়া, পাইখং পাড়া, রনিন পাড়া, দেবাছড়া পাড়া হয়ে তিনাপ সাইতারে পৌছানো যায়। দ্বিতীয় র‍্যুটে যেতে হলে বান্দরবন থেকে বাসে করে রুমা যেতে হবে। ঘন্টাতিনেক সময় লাগবে। রুমাতে নেমে আর্মি স্টেশনে নাম নিবন্ধন করে গাইড ভাড়া করে চান্দের গাড়িতে আট্টাহ পাড়া পৌছানো যাবে। সেখান থেকে পায়ে হেঁটে তিনাপ সাইতার। শুষ্ক মৌসুমে রুমার র‍্যুটটি অধিকতর সহজ এবং কম সময় লাগে। == আরও দেখুন == *বাংলাদেশের জলপ্রপাতসমূহের তালিকা। == তথ্যসূত্র == == বহিঃসংযোগ == জলপ্রপাত জেলার দর্শনীয় স্থান
ডব্লিউ জে ভারজিন ডাঃ '''ডব্লিউ জে ভারজিন''' ছিলেন ইন্ডিয়ান মেডিকেল সার্ভিসের একজন বৃটিশ অফিসার।পেশাগত জীবনে তিনি ছিলেন একজন এফআরসিএস ডিগ্রীধারী কুশলী অর্থোপেডিক সার্জন। দ্বিতীয় বিশ্বযুদ্ধ ১৯৪৫ সালে তিনি ঢাকার সিভিল সার্জন হিসেবে দায়িত্বপ্রাপ্ত হন। যুদ্ধ শুরুর আগে ১৯৩৯ সালের প্রস্তাবনার প্রেক্ষিতেই ১৯৪৫ সালে ঢাকায় একটি মেডিকেল কলেজ স্থাপনের ব্যাপারে আলাপ আলোচনা শুরু হয়। এমনই এক আলোচনা সেরে তৎকালীন ভারতবর্ষের রাজধানী দিল্লী থেকে ফেরার পথে ট্রেনে ডাঃ ভারজিন এবং সেই সময়ের ঢাকা উপাচার্য রমেশচন্দ্র মজুমদারের মধ্যে আলাপচারিতায় রমেশ চন্দ্র বলেন, ‘মেডিকেল কলেজের জন্য যদি আমার নিজের বাড়ি ছেড়ে দিতে হয় তাও ঢাকায় মেডিকেল কলেজ হবে।’ এমনই স্মৃতিচারণ করেন ডাঃ ভারজিন ১৯৮৬ সালে ৪০ বছরপূর্তি অনুষ্ঠানে উপস্থিত থেকে। তিনি ১৯৪৬ সালের জুলাই থেকে ১৯৪৭ সালের ১৯ জুলাই পর্যন- কলেজের প্রথম অধ্যক্ষ হিসেবে দায়িত্ব পালন করেন। পরবর্তীতে দেশবিভাগের পর ইন্ডিয়ান সিভিল সার্ভিসে থেকে যাবার মানসে তিনি ঢাকা ত্যাগ করেন। শেষ জীবনে তিনি কানাডার অন্টারিওতে বসবাস করতেন। সমপ্রতি তিনি মৃত্যুবরন করেছেন। তার স্মৃতি রক্ষার্থে কলেজ ভবন থেকে হাসপাতাল যাবার মধ্যবর্তী ছাউনিঘেরা করিডোরটির নামকরণ করা হয়েছে ‘ভারজিন’স করিডোর’। চিকিৎসক
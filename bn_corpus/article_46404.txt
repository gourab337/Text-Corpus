'''ওস্তাদ আয়েত আলী খাঁ''' (২৬ এপ্রিল ১৮৮৪ সেপ্টেম্বর ১৯৬৭) ছিলেন উপমহাদেশের প্রখ্যাত উচ্চাঙ্গ সঙ্গীতশিল্পী, সেতার সুরবাহার বাদক। তিনি মাইহার রামপুর রাজ্যের রাজসঙ্গীতজ্ঞ হিসেবে নিয়োজিত ছিলেন। যন্ত্র উচ্চাঙ্গ সঙ্গীতে অবদানের জন্য তিনি ১৯৬১ সালে পাকিস্তান সরকারের খেতাব, ১৯৭৬ সালে মরণোত্তর বাংলাদেশ শিল্পকলা একাডেমি পুরস্কার এবং ১৯৮৪ সালে মরণোত্তর স্বাধীনতা পুরস্কারে ভূষিত হন। ==প্রাথমিক জীবন== আয়েত আলী ১৮৮৪ সালের ২৬ এপ্রিল তাদানীন্তন ব্রিটিশ ভারতের বেঙ্গল প্রেসিডেন্সির (বর্তমান বাংলাদেশ) নবীনগর উপজেলার শিবপুর গ্রামের এক সঙ্গীত পরিবারে জন্মগ্রহণ করেন। তার পিতা সবদর হোসেন খাঁ ছিলেন একজন সঙ্গীতজ্ঞ। তার বড় দুই ভাই ফকির আফতাবউদ্দিন খাঁ ওস্তাদ আলাউদ্দিন খাঁও উপমহাদেশের প্রখ্যাত সঙ্গীত ব্যক্তিত্ব। দশ বছর বয়সে তিনি তার বড় ভাই ফকির আফতাবউদ্দিন খাঁর নিকট সঙ্গীতের তালিম গ্রহণ করা শুরু করেন। সাত বছর তার কাছে সরগম রাগ-রাগিণীর তালিম গ্রহণের পর তিনি মাইহারে তার আরেক বড় ভাই আলাউদ্দিন খাঁর নিকট চলে যান। সেখানে তিনি সেতার সুরবাহারের তালিম নেন। পরে আলাউদ্দিন খাঁ তাকে রামপুরে তার গুরু ওয়াজির খাঁর নিকট পাঠান। সেখানে তিনি ১৩ বছর সঙ্গীত সাধনা করেন। ==কর্মজীবন== সঙ্গীতে শিক্ষাগ্রহণ শেষে তিনি মাইহার রাজ্যের সভাবাদক হিসেবে কর্মজীবন শুরু করেন। তার স্থান হয় তার ভাই আলাউদ্দিন খাঁর পাশেই। তারা দুজনে মিলে সেখানে ঐকতান-বাদকদল গঠন করেন। পরে তিনি রামপুরের রাজদরবারেও সভাবাদক হিসেবে অধিষ্ঠিত হন। ১৯৩৫ সালের মে মাসে কবিগুরু রবীন্দ্রনাথ ঠাকুরের আহ্বানে তিনি শান্তিনিকেতনে যান। সেখানে তিনি বিশ্বভারতীর যন্ত্রসঙ্গীত বিভাগের প্রধানের পদে যোগ দেন। কিন্তু শারীরিক অসুস্থতার কারণে তিনি দেশে ফিরে আসেন এবং বাকি জীবন সঙ্গীতে মগ্ন থাকেন। ==ব্যক্তিগত জীবন== আয়েত আলী উমর-উন-নেসা খানমের সাথে বিবাহবন্ধনে আবদ্ধ হন। তাদের তিন কন্যা তিন পুত্র। তিন কন্যা আম্বিয়া, কোহিনূর, রাজিয়া এবং তিন পুত্র প্রখ্যাত সঙ্গীতজ্ঞ আবেদ হোসেন খান, বাহাদুর হোসেন খান, সঙ্গীত গবেষক লেখক মোবারক হোসেন খান। ==সম্মাননা== ১৯৬০ সালে 'গভর্নর পদক' ১৯৬১ সালে পাকিস্তান সরকারের খেতাব ১৯৬৬ সালে রাষ্ট্রীয় পুরস্কার প্রাইড অব পারফরম্যান্স ১৯৭৬ সালে মরণোত্তর বাংলাদেশ শিল্পকলা একাডেমি পুরস্কার উচ্চাঙ্গ সঙ্গীতে অবদানের জন্য ১৯৮৪ সালে মরণোত্তর স্বাধীনতা দিবস পুরস্কার তার স্মরণে পাঁচ টাকা মূল্যমানের একটি বাংলাদেশী ডাকটিকিট অবমুক্ত করা হয়েছে। ==আরও দেখুন== আলাউদ্দিন খাঁ ==তথ্যসূত্র== ==আরও পড়ুন== মোবারক হোসেন খান, ''ওস্তাদ আয়েত আলী খাঁ'', ঢাকা: স্বদেশ প্রকাশ। ==বহিঃসংযোগ== জন্ম মৃত্যু পুরুষ সঙ্গীতজ্ঞ উচ্চাঙ্গ সঙ্গীতশিল্পী সঙ্গীতজ্ঞ সঙ্গীতশিল্পী মুসলমান স্বাধীনতা পুরস্কার বিজয়ী জেলার সঙ্গীতজ্ঞ
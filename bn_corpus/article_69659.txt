'''পিনিয়াল গ্রন্থি''' () হচ্ছে মস্তিষ্কের একটি ছোট অন্তঃক্ষরা গ্রন্থি যা মানুষসহ বেশির ভাগ মেরুদণ্ডী প্রাণীর মধ্যে বিদ্যমান। এটি কোনারিয়াম বা এপিফাইসিস সেরিব্রি নামেও পরিচিত। পিনিয়াল গ্রন্থি মেলাটোনিন নামক সেরোটোনিন থেকে উদ্ভূত একটি হরমোন তৈরি করে যা ছন্দপূরণ ঋতু ভিত্তিক উভয় প্রকার ক্ষেত্রেই ঘুমের রীতি নিয়ন্ত্রণ করে। এই গ্রন্থির আকৃতি অনেকটা পাইন কোনের মতো যার কারণে এই গ্রন্থিটির নাম পিনিয়াল। এই গ্রন্থির অবস্থান মস্তিষ্কের কেন্দ্রে, দুই গোলার্থের মধ্যে থাকা এপিথ্যালামাসের ভেতরে। মূলত থ্যালামাসের দুই অংশ যেখানে যুক্ত হয়েছে সেখানে থাকা একটি খাঁজের মধ্যে এটির অবস্থান। নিঃসরণকারী অঙ্গগুলোর মধ্যে পিনিয়াল গ্রন্থি একটি যেখানে কৈশিক নালি পর্যায়ে রক্ত-মস্তিষ্ক বাধার অস্তিত্ব নেই। প্রায় সকল মেরুদণ্ডীর পিনিয়াল গ্রন্থি রয়েছে। এর সবচেয়ে গুরুত্বপূর্ণ ব্যতিক্রমটি হচ্ছে হ্যাগফিশ নামক একটি আদিম মেরুদণ্ডী প্রাণি। এমনকী হ্যাগফিশের পৃষ্ঠদেশীয় ডাইএনসেফ্যালনে পিনিয়াল গ্রন্থির সাথে সাদৃশ্যপূর্ণ কোনো বিকল্প কাঠামো থাকতে পারে। এখন পর্যন্ত অস্তিত্ব থাকা মেরুদণ্ডী প্রাণির সবচেয়ে কাছের প্রজাতি শনাক্ত করার মতো কোনো পিনিয়াল গ্রন্থি পাওয়া যায়নি। তবে ল্যামপ্রে নামক আরেকটি আদিম মেরুদণ্ডীতে পিনিয়াল গ্রন্থির অস্তিত্ব পাওয়া গেছে। আর কয়েকটি বিকশিত মেরুদণ্ডী প্রাণিতে তাদের বিবর্তনের সাথে সাথে পিনিয়াল গ্রন্থির অস্তিত্ব বিলুপ্ত হয়েছে। == গঠন == মানুষের পিনিয়াল গ্রন্থির রং লালচে-ধূসর এবং এর আকৃতি একটি শস্যদানার মতো যার দৈর্ঘ প্রায় ৫–৮ মিলিমিটার। === রক্ত সরবরাহ === অন্যান্য মেরুদণ্ডী প্রাণির মস্তিষ্কের মতো মানুষের ক্ষেত্রে পিনিয়াল গ্রন্থি রক্ত-মস্তিষ্ক বাধার মাধ্যমের মস্তিষ্ক থেকে সম্পূর্ণ পৃথকভাবে সুরক্ষিত নয়। পিনিয়াল গ্রন্থিতে রক্তের অপরিমিত সরবরাহ রয়েছে যা শরীরে বৃক্কের পর দ্বিতীয় অবস্থানে রয়েছে। পিনিয়াল গ্রন্থির এই রক্ত সরবরাহ আসে পোস্টেরিয়র সেরিব্রাল ধমনির করোডিয়াল শাখা থেকে। == তথ্যসূত্র == == বহিঃসংযোগ == বিইউ-তে হিস্টোলজি: এন্ডোক্রাইন সিস্টেম: পিনিয়াল গ্রন্থি (চিত্র) অ্যানাটমি অ্যাটলাসেস, মাইক্রোস্কোপিক অ্যাটলাস: পিনিয়াল গ্রন্থি গ্রন্থিতন্ত্র মাথা গলা
'''সেসেলিয়া নোরা ইসোবেল মেরি জয়েস''' (জন্ম: ২৫ জুলাই, ১৯৮৩) উইকলো এলাকায় জন্মগ্রহণকারী আয়ারল্যান্ডের বিশিষ্ট প্রমিলা ক্রিকেটার। আয়ারল্যান্ড মহিলা ক্রিকেট দলের অন্যতম সদস্য তিনি। দলে তিনি মূলতঃ ডানহাতে ব্যাটিং করে থাকেন। পাশাপাশি লেগ স্পিন বোলিংয়েও পারদর্শিতা দেখিয়েছেন '''সেসেলিয়া জয়েস'''। == খেলোয়াড়ী জীবন == ১৪ জুলাই, ২০০১ তারিখে অস্ট্রেলিয়ার বিপক্ষে অনুষ্ঠিত সিরিজের দ্বিতীয় ওডিআইয়ে তার অভিষেক ঘটে। এছাড়াও, সিরিজের তৃতীয় খেলায় অংশ নেন। ইউরোপীয় চ্যাম্পিয়নশীপে স্কটল্যান্ডের বিপক্ষে খেলেন। জুলাই, ২০০৩ সালে নেদারল্যান্ডসে অনুষ্ঠিত আইডব্লিউসিসি ট্রফিতে দলের সদস্য ছিলেন। পরের বছর ডাবলিনে নিউজিল্যান্ডের বিপক্ষে তিনটি ওডিআইয়ে খেলেন। ২০০৫ সালে দক্ষিণ আফ্রিকায় অনুষ্ঠিত ক্রিকেট বিশ্বকাপে আইরিশ ক্রিকেটের প্রতিনিধিত্ব করেন। এছাড়াও তিনি ২০০৫ সালে অস্ট্রেলিয়ার বিপক্ষে এবং ইউরোপীয় চ্যাম্পিয়নশীপে খেলেন। ২০০৬ সালে ভারত নেদারল্যান্ডসের বিরুদ্ধে দু’টি করে মোট চারটি ওডিআইয়ে অংশ নেন। == পরিসংখ্যান == জুলাই, ২০০১ সাল থেকে আন্তর্জাতিক ক্রিকেটে প্রতিনিধিত্ব করছেন তিনি। আয়ারল্যান্ড ক্রিকেট দলের পক্ষে পর্যন্ত ৪৭টি একদিনের আন্তর্জাতিকে অংশ নিয়েছেন। একদিনের আন্তর্জাতিকে জয়েস ২৩.৫৩ গড়ে সর্বমোট ৯৬৫ রান তুলেছেন। ২০১০ সালের নেদারল্যান্ডসের বিপক্ষে নিজস্ব সর্বোচ্চ অপরাজিত ৭৮* তুলেছেন। এছাড়াও, স্কটল্যান্ডের বিপক্ষে বোলিং করে একমাত্র উইকেটটি তুলেছেন। == ব্যক্তিগত জীবন == ক্রিকেট পরিবার থেকে জয়েস এসেছেন। তার যমজ বোন ইসোবেল আয়ারল্যান্ডের পক্ষে টেস্ট ওডিআইয়ে খেলছেন। ক্রীড়ানুরাগী পরিবারের সন্তান জয়েসের অন্য তিন ভাই ডমিনিক, এড গাস সকলেই আয়ারল্যান্ডের পুরুষ ক্রিকেট দলে খেলছেন। তন্মধ্যে, এড ইংল্যান্ড ক্রিকেট দলে প্রতিনিধিত্ব করেন। == তথ্যসূত্র == == আরও দেখুন == এড জয়েস আয়ারল্যান্ড মহিলা ক্রিকেট দল ২০১৫ আইসিসি মহিলা বিশ্ব টুয়েন্টি২০ বাছাইপর্ব মহিলা ক্রিকেটার জন্ম ব্যক্তি মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার বিষয়শ্রেণী:যমজ ক্রীড়াবিদ
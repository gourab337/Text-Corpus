'''নাজলা ফয়সাল আল আওয়াদি''' হচ্ছেন সংযুক্ত আরব আমিরাতের একজন সাবেক সংসদ সদস্য এবং মধ্যপ্রাচ্যের বিশিষ্ট মিডিয়া পথিকৃৎ। সংযুক্ত আরব আমিরাতের ইতিহাসে প্রথম কয়েকজন নারী সংসদ সদস্যের একজন হচ্ছেন আল আওয়াদি এবং রাষ্ট্র পরিচালিত মিডিয়া প্রতিষ্ঠানের প্রধান নির্বাহী পদে আসীন হওয়া প্রথম আরব নারীও তিনি আল আওয়াদির চার বছরের সংসদীয় মেয়াদকালে তিনি শিক্ষা, যুব,মিডিয়া সংস্কৃতি কমিটির দায়িত্ব পালন করেন; সংসদের চর্চা আধুনিকীকরণ এবং সামগ্রিক কার্যকারিতার জন সংসদীয় স্টিয়ারিং কমিটির সদস্য ছিলেন। তিনি পূর্বে বিদেশ বিষয়ক, পরিকল্পনা, পেট্রোলিয়াম, খনিজ সম্পদ, কৃষি মৎস্য কমিটিগুলিতেও কাজ করেছেন। আল আওয়াদি পূর্বে দুবাই মিডিয়া ইনকর্পোরেটেড-এর (ডিএমআই) প্রধান নির্বাহী ছিলেন। ২০১১ সালে জর্দানের রয়েল ইসলামী স্ট্র্যাটেজিক স্টাডিজ সেন্টার কর্তৃক আল আওয়াদি '৫০০ সর্বাধিক প্রভাবশালী মুসলমান' এর একজন নির্বাচিত হন। তিনি ওয়ার্ল্ড ইকোনমিক ফোরামের ইয়াং আরব লিডার্সের সদস্য এবং ওয়ার্ল্ড ইকোনমিক ফোরামের বৈশ্বিক বিষয়সূচি কাউন্সিলেরও সদস্য। ছাড়া, আল আওয়াদি ইয়াং আরব লিডার্সের আঞ্চলিক বোর্ডের ভারপ্রাপ্ত চেয়ারপারসন ছিলেন। পূর্বে, তিনি সাউদান ক্যালিফোর্নিয়া পাবলিক ডিপ্লোমেসি কেন্দ্রের উপদেষ্টা বোর্ডে ছিলেন, এবং ইয়াং আরব লিডার্স এর সংযুক্ত আরব আমিরাত অধ্যায়ের একজন বোর্ড সদস্য এবং এটির শিক্ষা উদ্যোগের নেতৃত্বে দেন যেটির লক্ষ্য হচ্ছে প্রতিভাবান সংযুক্ত আরব আমিরাতের নাগরিকদের উচ্চ শিক্ষার সুযোগ প্রদান করা। ২০০৭ সাল থেকে তিনি সংযুক্ত আরব আমিরাতের স্থানীয় সংবাদপত্রগুলোয় নিয়মিত কলামিস্ট হিসেবে রয়েছেন। তার নিবন্ধগুলিতে মধ্যপ্রাচ্য জুড়ে নারী অধিকার, গণতন্ত্র, সামাজিক ন্যায়বিচার, সাংস্কৃতিক দৃষ্টিকোণ এবং শিক্ষার চ্যালেঞ্জের মতো বিষয়গুলোর আলোকপাত হয়। আল আওয়াদি হার্ভার্ড কেনেডি স্কুল অফ গভর্নমেন্টের একজন স্নাতক। ==তথ্যসূত্র== ব্যক্তি নারী রাজনীতিবিদ
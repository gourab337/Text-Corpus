'''গিডো ভান রসম''' একজন ওলন্দাজ কম্পিউটার প্রোগ্রাম লেখক। তিনি পাইথন প্রোগ্রামিং ভাষার জনক হিসেবে সমধিক পরিচিত। পাইথন কমিউনিটিতে গিডো ভান রসমে "আজীবন সদাশয় স্বৈরশাসক" হিসেবে সুপরিচিত। তিনি পাইথন প্রোগ্রামিং ভাষার উন্নয়ন এ-সংক্রান্ত নীতি নির্ধারণে নিরলসভাবে কাজ করে যাচ্ছেন। ভ্যান রস্যিউম ২০০৫ সালে বিখ্যাত অনুসন্ধান ইঞ্জিন গুগলে যোগ দিয়ে ২০১২ সালের ৭ই ডিসেম্বর পর্যন্ত সেখানে কর্মরত ছিলেন। গুগলে কর্মরত থাকা আবস্থায় তিনি প্রায় অর্ধেক সময় পাইথন প্রোগ্রামিং ভাষার উন্নয়নে কাজ করে যান। জানুয়ারি ২০১৩ সালে ভান রসম ড্রপবক্সে যোগদান করেন। == জন্ম == গিডো ভান রসম ১৯৫৬ সালের ৩১শে জানুয়ারি, নেদারল্যান্ডসে জন্মগ্রহণ করেন। == শিক্ষাজীবন কর্মজীবন == গিডো ১৯৮২ সালে নেদারল্যান্ডসের আমস্টারডাম বিশ্ববিদ্যালয় থেকে গণিত কম্পিউটার বিজ্ঞানে স্নাতকোত্তর ডিগ্রী লাভ করেন। পরবর্তী কালে তিনি বেশ কিছু গবেষণা প্রতিষ্ঠান যেমন, আমস্টারডামের ডাচ সেন্ট্রাম উইসকুন্ড অ্যান্ড ইনফরমেটিকা (সিডব্লিউআই), মেরিল্যান্ডের দি ইউনাইটেড স্টেটস ন্যাশনাল ইন্সটিটিউট অফ স্ট্যান্ডার্ডস অ্যান্ড টেকনোলজি (এনআইএসটি ভারজিনিয়াতে অবস্থিত দি কর্পোরেশন ফর ন্যাশনাল রিসার্চ ইনিশিয়েটিভসে (সিএনআরআই) কাজ করেন। ১৯৮৬ সালে স্টিচিং ম্যাথমেটিসচ সেন্ট্রাম (সিডব্লিউআই) কর্মরত থাকা আবস্থায় ভ্যান রস্যিউম বিএসডি ইউনিক্সের জন্য একটি গ্লোব রুটিন glob() লেখেন। এছাড়াও এবিসি প্রোগ্রামিং ভাষার উন্নয়নেও ভ্যান রস্যিউমের অবদান রেয়েছে। == ব্যক্তিজীবন == গিডো ভান রসম, ইয়স্ট ভান রসমের ভাই। ইয়স্ট টাইপ নকশাবিদ প্রোগ্রামলেখক হিসেবে পরিচিত। পাইথন পাওয়ার্ড লোগোতে ব্যবহার কৃত টাইপফেস ইয়স্ট ভান রসমেরই নকশাকৃত। গিডো তার মার্কিন স্ত্রী কিম নাপ সন্তান অরলিনের সাথে বসবাস করেন। == পাইথন == পাইথন প্রোগ্রামিং ভাষার জন্ম সম্পর্কে ১৯৯৬ সালে ভান রসম লেখেন: আজ থেকে প্রায় বছর আগে, ১৯৮৯ সালের ডিসেম্বর মাসে, ক্রিসমাসের সপ্তাহব্যাপী ছুটিতে একটি প্রোগ্রামিং প্রজেক্ট নিয়ে কাজ করার কথা ভাবছিলাম। আমার আফিস বন্ধ থাকবে। আবার বাসায় একটি কম্পিউটার আছে। কিন্তু সময় কাটানোর মত হাতে কোন কাজ নেই। সুতরাং সিধান্ত নিয়ে ফেললাম একটি ইন্টারপ্রেটার তৈরি করব, আমার নিজের স্ক্রিপ্টিং ভাষার জন্য। ভাষাটি হবে এবিসি প্রোগ্রামিং ভাষার উত্তরসূরি। আশা করছি ভাষাটি ইউনিক্স/সি হ্যাকারদের আগ্রহ পাবে। প্রোগ্রামিং ভাষাটির নাম ঠিক করলাম পাইথন। মূলত মন্টি পাইথন ফ্লাইং সারকাসের একজন বড় ভক্ত হওয়ার কারণেই এরকম নাম ঠিক করলাম। ২০০০ সালে তিনি আরও বলেন: পাইথনের পূর্বপুরুষ এবিসি, এসইটিএল থেকে অনুপ্রাণিত হয়েছে। ল্যাম্বার্ট মার্টিন্স প্র্যায় এক বছর নিউ ইয়র্ক বিশ্ববিদ্যালয়ে এসইটিএল গ্রুপের সাথে কাজ করে এবিসির চূড়ান্ত ডিজাইন করেন। == সবার জন্য কম্পিউটার প্রোগ্রামিং == ভান রসম ১৯৯৯ সালে ডিএআরপিএ(DARPA) বরাবর "সবার জন্য কম্পিউটার প্রোগ্রামিং" নামক একটি তহবিল সংগ্রহকারী প্রস্তাব পেশ করেন। প্রস্তাবটিতে তিনি পাইথন প্রোগ্রামিং ভাষাটির বৈশিষ্ট্য নির্ধারণ করে নতুন কিছু ধারণা দেন। :একটি সহজ স্বজ্ঞাত প্রোগ্রামিং ভাষা যা অন্যান্য প্রচলিত শক্তিশালি প্রোগ্রামিং ভাষাগুলোর মতই শক্তিশালী হবে। :প্রোগ্রামিং ভাষাটি হবে মুক্ত সোর্স পদ্ধতির, ফলশ্রুতিতে আগ্রহী যেকেউ এর উন্নয়নে অবদান রাখতে পারবেন। :প্রোগ্রামের পঠনযোগ্যতা হবে সাধারণ ইংরেজির মতই সরল বোধগম্য। :প্রোগ্রামিং ভাষাটি দৈনন্দিন কাজের জন্য উপযোগী হবে এবং এর দ্বারা কম সময়ে উন্নয়ন করা যাবে। লক্ষ্য গুলোর অন্তর্নিহিত উদ্দ্যেশ্য সহজেই বোধগম্য। পাইথন ধীরে ধীরে জনপ্রিয় প্রোগ্রামিং ভাষা হয়ে উঠেছে। উদাহরন স্বরূপ বলা যায়, নভেম্বর ২০১১ সালে GitHub.com এর তথ্যমতে পাইথন তৃতীয় সর্বাধিক জনপ্রিয় প্রোগ্রামিং ভাষা হয়ে উঠেছে। প্রোগ্রামিং ভাষা জনপ্রিয়তা জরিপে পাইথন চাকরির বিজ্ঞাপন গুলোতে ১০ম সর্বাধিক বর্ণিত প্রোগ্রামিং ভাষা হয়ে উঠেছে। টিআইওবিই (TIOBE) প্রোগ্রামিং কমিউনিটি ইনডেক্স অনুসারে জনপ্রিয় প্রোগ্রামিং ভাষা গুলোর মধ্যে পাইথনের আবস্থান ১০ম। == মনড্রেইন (গুগল সফটওয়্যার) == গুগলে কর্মরত থাকা অবস্থায় ভান রসম মনড্রেইন নামে একটি কোড রিভিউ সিস্টেম সফটওয়্যার উন্নয়ন করেন। সফটওয়্যারটি গুগলের অভ্যন্তরীণ কর্মকাণ্ডে ব্যবহৃত হয়। সফটওয়্যারটির উন্নয়নে পাইথন প্রোগ্রামিং ভাষা ব্যবহার করা হয়েছে। ভ্যান রস্যিউম সফটওয়্যারটির নাম পিয়েট মনড্রেইন নামক একজন ডাচ পেইন্টারের নাম আনুসারে নামকরণ করেন। == ড্রপবক্স == ৭ই ডিসেম্বর, ২০১২ সালে ড্রপবক্স ঘোষণা করে, তারা পাইথনের জনক এবং দীর্ঘদিনের বন্ধু গিডো ভান রসমকে ড্রপবক্সে আমন্ত্রণ জানাতে পেরে রোমাঞ্চিত বোধ করছে। == পুরস্কার সম্মাননা == মে ১৯৯৯ সালে ভান রসম ডোনাল্ড বেকারের সাথে যৌথভাবে ডক্টর ডবস জার্নাল ১৯৯৯ এক্সিলেন্স ইন প্রোগ্রামিং এ্যাওয়ার্ড পান। তিনি ২০০২ সালে বেলজিয়ামের ব্রাসেলসে অনুষ্ঠিত ২০০২ এফওএসডিইএম কনফারেন্সে, ফ্রি সফটওয়্যার ফাউন্ডেশনের (এফএসএফ) পক্ষ থেকে "এ্যাওয়ার্ড ফর দি এডভান্সমেন্ট অফ ফ্রি সফটওয়্যার ২০০১" লাভ করেন। ২০০৩ সালের মে মাসে তিনি এনএলইউইউজি সম্মাননা পান। ২০০৬ সালে এ্যাসোসিয়েশন ফর কম্পিউটিং ম্যাশিনারি এর পক্ষ থেকে "ডিস্টিঙ্গুইশড ইঞ্জিনিয়ার" স্বীকৃতি পান। জুলাই, ২০০৭ সালে ইউএসইএনআইএক্স এসটিইউজি (USENIX STUG) এ্যাওয়ার্ড লাভ করেন। == তথ্যসূত্র == == বহিঃসংযোগ == Guido van Rossum's homepage জন্ম ব্যক্তি কম্পিউটার বিজ্ঞানী
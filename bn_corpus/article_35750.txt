মুহাম্মদ আল-মাহদি বিন সাইয়িদ মুহাম্মদ আস-সেনুসি '''মুহাম্মদ আল-মাহদি বিন সাইয়িদ মুহাম্মদ আস-সেনুসি''' (), ('''সাইয়িদ মুহাম্মদ ইবনে মুহাম্মদ ইবনে মুহাম্মদ আল-মাহদি আলি আল-সেনুসি''' নামেও পরিচিত) (১৮৪৪-১৯০২) ছিলেন ১৮৫৯ থেকে ১৯০২ খ্রিষ্টাব্দ পর্যন্ত সেনুসি তরিকার সর্বো‌চ্চ নেতা। ==প্রারম্ভিক জীবন== মুহাম্মদ আল-মাহদি ছিলেন সেনুসি তরিকার প্রতিষ্ঠাতা মুহাম্মদ ইবনে আলি আস-সেনুসির পুত্র। তিনি উত্তর সিরেনাইকার বাইদায় জন্মগ্রহণ করেছেন। এটি বর্তমানে লিবিয়ার অন্তর্গত। পিতার মৃত্যুর পর ১৮৫৯ খ্রিষ্টাব্দে তিনি তার উত্তরসুরি হন। ১৮৫৬ খ্রিষ্টাব্দে উসমানীয়রা সেনুসিদের বাইদা উপকূল ত্যাগ করে মরুভূমির দিকে জাগবুব গ্রামের দিকে চলে যেতে বাধ্য করে। সেখানে তারা ইসলামি বিশ্ববিদ্যালয়, মসজিদ প্রাসাদ গড়ে তোলেন। পরবর্তীকালের সেনুসি নেতা লিবিয়ার বাদশাহ প্রথম ইদ্রিস এখানে জন্মগ্রহণ করেছিলেন। ==কুফরা== ১৮৯৫ খ্রিষ্টাব্দে উসমানীয়রা পুনরায় সেনুসিদেরকে দক্ষিণে কুফরা মরূদ্যানে চলে যেতে বাধ্য করে। কুফরায় আল-মাহদি এল তাগ গ্রাম প্রতিষ্ঠা করেছিলেন। এখানে জাওয়িয়া মসজিদ গড়ে তোলা হয়। এখানে তার মাজার অবস্থিত তাই সেনুসি সদস্যদের কাছে এল-তাগ পবিত্র বিবেচিত হয়। ==সেনুসি তরিকা== আল-মাহদির নেতৃত্বে সেনুসি তরিকা প্রভাব বিস্তার দক্ষিণে আওদাই অঞ্চল চাদ হ্রদ অঞ্চলে বৃদ্ধি পায়। সাহিল মাগরেবের বাণিজ্যিক কাফেলাগুলোর আগমনের কারণে কুফরার মরূদ্যান বাণিজ্যের কেন্দ্র হয়ে উঠে। বণিকরা সেনুসি ধারণাকে দক্ষিণে দারফুর কানেম অঞ্চলসহ বিভিন্ন প্রত্যন্ত অঞ্চলে ছড়িয়ে দিয়েছিলেন। ==তথ্যসূত্র== রাজবংশ জন্ম মৃত্যু ইতিহাস লিবিয়া ইতিহাস মুসলিম বংশোদ্ভূত লিবিয়ান ব্যক্তি
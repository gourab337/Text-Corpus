মথেরা হল প্রজাপতির সাথে সম্পর্কিত এবং লেপিডোপ্টেরা বর্গের অন্তর্গত কীটের একটি প্যারাফাইলেটিক দল। লেপিডোপ্টেরা বর্গের অধিকাংশ প্রজাতিই হল এই সকল মথ। প্রায় ১৬০০০০ টি প্রজাতি নিয়ে এই মথের দল গঠিত যাদের অনেকগুলোর বর্ণনা এখনো অসম্পূর্ণ। মথের অধিকাংশ প্রজাতি নিশাচর, তথাপি ক্রেপাসকুলার এবং দিবাচর প্রজাতিও বিদ্যমান। == ইতিহাস == প্রজাপতির অনেক আগেই মথেরা বিবর্তিত হয়েছিল। মথের সবচেয়ে পুরনো জীবাশ্ম নথির বয়স প্রায় ১৯ কোটি বছর। মথ প্রজাপতি উভয়েই সপুষ্পক উদ্ভিদের সাথে সহবিবর্তিত হয়েছে বলে ধারণা করা হয়, কারণ লেপিডোপ্টেরার আধুনিক প্রজাতিগুলোর শূককীট এবং পূর্ণাঙ্গ কীট সপুষ্পক উদ্ভিদের উপরই জীবন ধারণ করে। ইতিহাসের সবচেয়ে গোড়ার দিকের যে প্রজাতিটিকে মথের পূর্বপুরুষ বলে ধারণা করা হয় সেটি হল আর্কিওলেপিস মেইন, যার জীবাশ্মখন্ড কেডিসফ্লাইয়ের শিরার মতো আঁশময় পাখা ধারণ করে। == গ্যালারি == == তথ্যসূত্র == প্রাণী
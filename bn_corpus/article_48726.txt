'''আমেরিকান ফিল্ম ইনস্টিটিউট''' ('''এএফআই''') হল একটি মার্কিন চলচ্চিত্র সংস্থা, যা চলচ্চিত্র নির্মাতাদের প্রশিক্ষণ প্রদান করে এবং মার্কিন যুক্তরাষ্ট্রের চলচ্চিত্রের ঐতিহ্যকে সম্মাননা প্রদান করে। এএফআই প্রাইভেট তহবিল এবং পাবলিক সদস্যপদের ভিত্তিতে পরিচালিত হয়। ==সদস্যপদ== এই ইনস্টিটিউটটি চলচ্চিত্র, বিনোদন, ব্যবসায় এবং পণ্ডিত সম্প্রদায়ের নেতৃস্থানীয় ব্যক্তিবর্গের দ্বারা পরিচালিত হয়। ট্রাস্টি বোর্ডের প্রধান স্যার হাওয়ার্ড স্ট্রিঞ্জার এবং বোর্ড অব ডিরেক্টরের প্রধান রবার্ট এ. ডেলি সংস্থাটির নির্দেশনা দিয়ে থাকেন এবং ২০১৪ সালের অক্টোবর থেকে এটি মহাপরিচালক প্রধান নির্বাহী কর্মকর্তা বব গ্যাজেল সংস্থাটি পরিচালনা করে আসছেন। পূর্ববর্তী পরিচালকগণ হলেন এর প্রতিষ্ঠাতা পরিচালক জর্জ স্টিভেন্স জুনিয়র (১৯৬৭ সালে সংস্থাটি প্রতিষ্ঠার সময় থেকে ১৯৮০ সাল পর্যন্ত) এবং জঁ পিকার ফার্স্টেনবার্গ (১৯৮০ থেকে ২০০৭ সাল পর্যন্ত)। ==ইতিহাস== মার্কিন চলচ্চিত্রের ঐতিহ্য সংরক্ষণের জন্য জাতীয় শিল্পকলা সংস্থা গঠন করা, পরবর্তী প্রজন্মের চলচ্চিত্র নির্মাতাদের প্রশিক্ষণ প্রদান করা এবং শিল্পীদের তাদের কাজকে সম্মাননা প্রদানের জন্য হোয়াইট হাউসের রোজ গার্ডেনে লিন্ডন বি জনসনের ১৯৬৫ সালের রাষ্ট্রপতির পরওয়ানা জারির মাধ্যমে আমেরিকান ফিল্ম ইনস্টিটিউট গঠিত হয়। দুই বছর পর ১৯৬৭ সালে ন্যাশনাল এনডোমেন্ট ফর দ্য আর্টস, মোশন পিকচার অ্যাসোসিয়েশন অব আমেরিকা এবং ফোর্ড ফাউন্ডেশনের সহায়তায় এএফআই প্রতিষ্ঠিত হয়। ==প্রোগ্রামের তালিকা== এএফআই শিক্ষামূলক সাংস্কৃতিক প্রোগ্রামসমূহ হল: এএফআই ক্যাটালগ অব ফিচার ফিল্মস এবং এএফআই আর্কাইভ প্রথম ১০০ বছরে নির্মিত পূর্ণদৈর্ঘ্য চলচ্চিত্রের লিপিবদ্ধ ইতিহাস অনলাইনে বিনামূল্যে প্রবেশযোগ্য। এএফআই কনজারভেটরি মাস্টার চলচ্চিত্র নির্মাতাদের পরিচালনায় স্নাতক পর্যায়ের চলচ্চিত্র শিক্ষা প্রতিষ্ঠান। এএফআই লাইফ অ্যাচিভমেন্ট অ্যাওয়ার্ড ১৯৭৩ সাল থেকে চলচ্চিত্রে কর্মজীবনের সম্মাননা প্রদানের রীতি। এএফআই পুরস্কার বছরের অনন্য চলচ্চিত্র টেলিভিশন অনুষ্ঠানের জন্য প্রদত্ত সম্মাননা। এএফআই ১০০ বছর... ধারাবাহিক টেলিভিশন অনুষ্ঠান এবং চলচ্চিত্রের তথ্যসূত্রের তালিকা। এএফআইয়ের দুটি চলচ্চিত্র উৎসব অডির সৌজন্যে লস অ্যাঞ্জেলেসে এএফআই উৎসব এবং সিলভার স্প্রিং, ম্যারিল্যান্ডে এএফআই ডকস। এএফআই সিলভার থিয়েটার অ্যান্ড কালচারাল সেন্টার সিলভার স্প্রিং, ম্যারিল্যান্ডে অবস্থিত ধ্রুপদী চলচ্চিত্রের প্রদর্শনীর একটি ঐতিহ্যবাহী থিয়েটার। ''আমেরিকান ফিল্ম'' একটি ই-ম্যাগাজিন যা নতুন ঐতিহাসিক চলচ্চিত্রের শিল্পের আবিষ্কার করে। ==আরও দেখুন== ব্রিটিশ ফিল্ম ইনস্টিটিউট, এএফআইয়ের ব্রিটিশ সমকক্ষ। ==তথ্যসূত্র== ==বহিঃসংযোগ== AFI Los Angeles Film Festival প্রতিষ্ঠা প্রতিষ্ঠিত সংগঠন ভিত্তিক শিল্পকলা সংগঠন চলচ্চিত্র ইতিহাস সংস্কৃতি বিষয়শ্রেণী:লস অ্যাঞ্জেলেস ভিত্তিক সংগঠন
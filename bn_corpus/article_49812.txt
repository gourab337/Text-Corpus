'''জাতীয় প্রেস ক্লাব''' পেশাদার সাংবাদিকদের ক্লাব যা বাংলাদেশের রাজধানী ঢাকায় অবস্থিত। বর্তমানে ক্লাবের সভাপতি সাইফুল আলম এবং সাধারণ সম্পাদক ফরিদা ইয়াসমিন। == ইতিহাস == ১৯৫৪ সালের ২০ অক্টোবর ''পূর্ব পাকিস্তান প্রেস ক্লাব'' হিসেবে প্রতিষ্ঠিত হয় জাতীয় প্রেস ক্লাব। ক্লাব নীতিমালা অনুযায়ী নির্বাচিত কমিটির মাধ্যমে পরিচালিত হয়। পূর্ব পাকিস্তান সরকার সে সময়ে ১৮ তোপখানা রোডে মাসিক ১০০ টাকায় ভাড়ায় প্রেস ক্লাবের প্রধান কার্যালয়টি শুরু করেন। ১৯৪৭ সালের পূর্বে ভবনটি ছিলো ঢাকা আবাসিক ভবন যেখানে পদার্থবিজ্ঞানী সত্যেন্দ্রনাথ বসু বসবাস করতেন। ক্লাবের প্রথম আজীবন সদস্য হলেন এন এম খান এবং ক্লাবের প্রথম সভাপতি ছিলেন মুজীবুর রহমান খাঁ। ১৯৭১ সালের ২৫ মার্চ পাকিস্তানি বাহিনীর অপারেশন সার্চলাইট এর সময় পুরো ক্লাব ভবনটি বিধ্বস্থ হয়ে যায়। বাংলাদেশ স্বাধীন হওয়ার পর ১৯৭২ সালের মার্চ তৎকালীন সভাপতি আবদুল আউয়াল খানের সভাপতিত্বে আনুষ্ঠানিক ক্লাব ব্যবস্থাপনা কমিটির সভায় ক্লাবের নাম ''পূর্ব পাকিস্তান প্রেস ক্লাব''-এর পরিবর্তে ''জাতীয় প্রেস ক্লাব'' রাখার সিদ্ধান্ত গৃহীত হয়। ১৯৭৭ সালে বাংলাদেশ সরকার জায়গাটি জাতীয় প্রেস ক্লাবের নিজস্ব জায়গা হিসেবে বরাদ্দ দেয় এবং নতুন ভবন নির্মান করে দেয়। ১৯৫৫ সালে ক্লাবের লোগো নির্বাচন করা হয়। == গঠনতন্ত্র == জাতীয় প্রেস ক্লাবে বর্তমানে তিন ধরনের সদস্য রয়েছে। প্রথম হচ্ছে আজীবন সদস্য, দ্বিতীয় হচ্ছে পেশাদার সাংবাদিকদের জন্য স্থায়ী সদস্য এবং তৃতীয় হচ্ছে সহযোগী সদস্য। সহযোগী সদস্যরা ভোট দিতে পারেন না। ক্লাবের বর্তমান সদস্য সংখ্যা ৮০০। ক্লাব পরিচালনা কমিটির সদস্য সংখ্যা ১৭ জন। ==তথ্যসূত্র== ==বহিঃসংযোগ== প্রতিষ্ঠিত সংগঠন ক্লাব
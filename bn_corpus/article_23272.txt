'''সুমপা''' (ওয়াইলি: Sum-pa) বা '''সুপি''' (蘇毗) বা সুনপো (孫波) প্রাচীনকালে উত্তর পূর্ব তিব্বতের বসবাসকারী জাতিগোষ্ঠী। == উৎপত্তি == জিউ ট্যাংশু গ্রন্থের ২২১ অধ্যায় অনুযায়ী সুপি দেশের অধিবাসী সুমপাদের পশ্চিম চিয়াং জাতি থেকে উৎপত্তি হয়েছিল। এই অঞ্চলে বহুকাল ধরে বসবাসকারী চিয়াংরা শাং রাজবংশের প্রধান বিদেশী শত্রু বলে বিবেচিত ছিল। ক্রিষ্টোফার বেকউইথের মতে সুমপা নামটি ইন্দো-ইউরোপীয় ভাষাপরিবার থেকে এসেছে যার অর্থ ছিল রথী। == এলাকা == সপ্তন শতাব্দীতে সুমপা রাজ্য পূর্বদিকে হৌমংজিয়া (টা-সাং) গিরিবর্ত্ম থেকে ১৪০০ লি বা ৪৫২ কিলোমিটার দক্ষিণ পশ্চিমে চু-দ্মার নদীর দক্ষিণ তীর হতে খোটান পর্যন্ত বিস্তৃত। == ইতিহাস == তারিম নদী উপত্যকা থেকে প্রাপ্ত ৩০০ খরোষ্ঠী লিপিতে সুমপাদের ''সুপিয়া'' নামে বর্ণনা করা হয়েছে। তাদের খোটান রাজ্য আক্রমণকারী হিসেবে বর্ণনা করা হয়েছে। নিয়া চের্চেন শহরেও এঁদের উপস্থিতির ইতিহাস রয়েছে। সুই রাজবংশের শাসনকালে সুমপা বা সুপিদের সঙ্গে রহস্যময় ''স্ত্রীরাজ্য'' বা ''সুবর্ণগোত্র'' রাজ্যের সম্পর্ক খুজে পাওয়া যায়। সুবর্ণগোত্রের এক রাণীর ''সু-পি'' নাম পাওয়া যায় যার অর্থ সুপিয়ার নারী হতে পারে। ষষ্ঠ শতাব্দীর শেষে ইয়ার্লুং উপত্যকার উদীয়মান তিব্বতী সম্রাট শাসনকাল থেকে সুমপারা তিব্বতের সামন্তরাজ্য হিসেবে বিবেচিত হত। পুরাতন তিব্বতী ধারাবিবরণী অনুসারে মন্ত্রী সম্রাটকে সামন্ত সুমপা জাতিদের আক্রমণ করা থেকে বিরত থাকার তাদের রক্ষা করার উপদেশ দেন কিন্তু পুরাতন তিব্বতী বর্ষানুক্রমিক ইতিবৃত্ত থেকে জানা যায়, ৬২৭ খ্রিষ্টাব্দে আদেশে ঝাংঝুং রাজ্যের সাহায্যে সুমপা জাতিকে পরাজিত করেন। এরফলে সুমপারা সম্পূর্ণ রূপে তিব্বতের অধীনে এসে পৃথক জাতিসত্তা হারিয়ে ফেলে। তিব্বতীরা তাদের চীনের সঙ্গে পূর্ব সীমান্ত রক্ষা করার জন্য মিন্যাকে পাঠিয়ে দেয়। জিউ ট্যাংশুর ২২১ অধ্যায় অনুসারে সুমপাদের রাজা মোলিংজান ট্যাং সাম্রাজের অধিনে আসতে চাইলে তিব্বতীরা তাকে হত্যা করেন। তার পুত্র জিনুও চীনের গানসুতে পালিয়ে গিয়ে আশ্রয় নিলে সম্রাট ট্যাং জুয়ানজং তাকে সম্মানিত করেন। জিন ট্যাংশুর ২১৬ অধ্যায়ে বলা হয়েছে সুমপা রাজপুত্র জিনুওলুয়োকে ট্যাং সম্রাট 'হুয়ালহি' উপাধি প্রদান করেন। == পাদটীকা == == তথ্যসূত্র == == আরো পড়ুন == Zeisler, Bettina. (2010). "Ëast of the Moon and West of the Sun? Approaches to Land with Many Names, North of Ancient India and South of Khotan." In: ''The Tibet Journal'', Special issue. Autumn 2009 vol XXXIV n. 3-Summer 2010 vol XXXV n. 2. "The Earth Ox Papers", edited by Roberto Vitali, pp. 371–463. প্রাচীন জাতি
'''নিশা মাধুলিকা''' (জন্ম আগস্ট ২৫ ১৯৫৯) হলেন একজন ভারতীয় রন্ধনশিল্পী, ইউটিউব ব্যক্তিত্ব রেস্তোরাঁ পরামর্শক। তিনি ''দ্য ইন্ডিয়ান এক্সপ্রেস'', ''দ্য টাইমস অব ইন্ডিয়া'', ''দৈনিক ভাস্কর'' ''আমার উজালা'' পত্রিকায় রন্ধনশিল্প নিয়ে নিবন্ধ লিখে থাকেন।তিনি মূলত ভারতীয় রন্ধনশৈলীর জন্য পরিচিত। ==জীবনী== নিশা মাধুলিকা জন্মেছেনে ভারতের উত্তরপ্রদেশে। তার স্কুল কলেজ কেটেছে নিজ শহরেই। তিনি এক প্রযুক্তি উদ্যোক্তাকে বিয়ে করেছেন এবং তাদের দুইটি সন্তান আছে। নিশা ছোটবেলা থেকেই রান্না শুরু করেন। তিনি দিল্লিতে তার স্বামীর সাথে থাকতেন এবং স্বামীর কোম্পানিতে তাকে সহায়তা করতেন। নিশা এম্পটি নেস্ট সিন্ড্রোমের (এক ধরনের অবস্থা, যা প্রথমবার সন্তান বাড়ির বাইরে থেকে স্কুল-কলেজে পড়তে গেলে বাবা মায়ের একাকিত্ববোধকে বোঝানো হয়) সাথে লড়েছেন। ২০০৭ সালে তিনি ব্লগে ভারতীয় নিরামিষ খাবারে রন্ধনপ্রণালী সম্পর্কে লেখা শুরু করেন, যা তাকে জনপ্রিয়তা এনে দেয়। ২০১১ সালে তিনি নিজের ইউটিউব চ্যানেল চালু করেন, যে চ্যানেলের ভিডিওগুলো প্রতিমাসে গড়ে কোটি আশি লাখেরও বেশি বার দেখা হয়ে থাকে। ২০১৪ সালে তিনি ইউটিউবের শীর্ষ রন্ধনশিল্পী ছিলেন। ২০১৬ সালে তিনি ইউটিউবের #সিসামথিংনিউ কর্মসূচির অংশ হিসেবে লোকসভা টিভিতে সাক্ষাৎকার প্রদান করেছিলেন। ২০১৭ সালের নভেম্বরে তিনি সোশ্যাল মিডিয়া সামিট অ্যান্ড অ্যাওয়ার্ডস ২০১৭ টপ ইউটিউব কুকিং কনটেন্ট ক্রিয়েটার হিসেবে স্বীকৃতি লাভ করেন। ২০১৬ সালে ''দ্য ইকোনমিক টাইমস'' তাকে 'ভারতের শীর্ষ দশ ইউটিউব সুপারস্টারদের একজন' বলে ঘোষণা করে। এছাড়া ২০১৬ সালে ভোডাফোন তাকে ''উইম্যান অব পিউর ওয়ান্ডার'' বইয়ে অন্তর্ভুক্ত করেছিল। ==তথ্যসূত্র== ব্যক্তি জন্ম
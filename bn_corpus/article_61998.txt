'''হযরতউল্লাহ জাজাই''' (); জন্ম: ২৩ মার্চ, ১৯৯৮) পাকতিয়ায় জন্মগ্রহণকারী প্রথিতযশা আফগান আন্তর্জাতিক ক্রিকেটার। আফগানিস্তান ক্রিকেট দলের অন্যতম সদস্য তিনি। ডিসেম্বর, ২০১৬ সালে আন্তর্জাতিক ক্রিকেটে অভিষেক ঘটে তার। ঘরোয়া প্রথম-শ্রেণীর আফগান ক্রিকেটে বন্দ-ই-আমির রিজিওনের পক্ষে খেলছেন। ঘরোয়া ক্রিকেটে অ্যামো শার্কস কাবুল জোয়ান এবং বাংলাদেশ প্রিমিয়ার লীগে ঢাকা ডায়নামাইটসের পক্ষে খেলেছেন। দলে তিনি মূলতঃ বামহাতি উদ্বোধনী ব্যাটসম্যান হিসেবে খেলছেন। এছাড়াও, স্লো লেফট-আর্ম অর্থোডক্স বোলিংয়ে পারদর্শী তিনি। ২৭ আগস্ট, ২০১৮ তারিখে আয়ারল্যান্ডের বিপক্ষে একদিনের আন্তর্জাতিকে অভিষেক ঘটে তার। এরপূর্বে ১৬ ডিসেম্বর, ২০১৬ তারিখে সংযুক্ত আরব আমিরাতের বিপক্ষে টি২০আইয়ে অভিষিক্ত হয়েছেন হযরতউল্লাহ জাজাই। ফেব্রুয়ারি, ২০১৯ সালে আফগান ক্রিকেটের ইতিহাসে সর্বোচ্চ ব্যক্তিগত টি২০আই রান গড়েন। ২৩ ফেব্রুয়ারি, ২০১৯ তারিখে আয়ারল্যান্ডের বিপক্ষে মাত্র ৬২ বলে ১৬২ রান তুলে অপরাজিত ছিলেন তিনি। == ঘরোয়া ক্রিকেট == ১০ আগস্ট, ২০১৭ তারিখে গাজী আমানুল্লাহ খান রিজিওন্যাল ওয়ান ডে টুর্নামেন্টে অ্যামো রিজিওনের পক্ষে লিস্ট ক্রিকেটে অভিষেক ঘট হযরতউল্লাহ জাজাইয়ের। ২০ অক্টোবর, ২০১৭ তারিখে আহমদ শাহ আবদালি ৪-দিনের প্রতিযোগিতায় বন্দ-ই-আমির রিজিওনের পক্ষে প্রথম-শ্রেণীর খেলায় প্রথমবারের মতো অংশ নেন। সেপ্টেম্বর, ২০১৮ সালে আফগান প্রিমিয়ার লীগের উদ্বোধনী আসরে কাবুল জোয়ানান দলের পক্ষে খেলার জন্যে মনোনীত হন। ১৪ অক্টোবর, ২০১৮ তারিখে বাল্খ লিজেন্ডসের বিপক্ষে এক ওভারে ছয়টি ছক্কা হাঁকান। সময়ে তিনি টুয়েন্টি২০ ক্রিকেটে দ্রুততম ১২ বলের অর্ধ-শতকের রেকর্ডের ভাগীদার হন। তৃতীয় খেলোয়াড় হিসেবে তিনি টি২০ খেলায় এক ওভারে ছয়টি ছক্কা হাঁকানোর অধিকারী হন। প্রতিযোগিতায় দশ খেলায় অংশ নিয়ে ৩২২ রান তুলে সর্বোচ্চ রান সংগ্রাহক হন। অক্টোবর, ২০১৮ সালে বাংলাদেশ প্রিমিয়ার লীগের খসড়া তালিকায় ছিলেন ঢাকা ডায়নামাইটসের পক্ষে চুক্তিবদ্ধ হন। == আন্তর্জাতিক ক্রিকেট == ২০১৬-১৭ মৌসুমে আফগান দলের সদস্যরূপে সংযুক্ত আরব আমিরাত গমন করেন। ১৬ ডিসেম্বর, ২০১৬ তারিখে দুবাইয়ে অনুষ্ঠিত সিরিজের দ্বিতীয় টি২০আইয়ে স্বাগতিক দলের বিপক্ষে অভিষেক পর্ব সম্পন্ন হয় তার। এরপর ২৭ আগস্ট, ২০১৮ তারিখে বেলফাস্টে অনুষ্ঠিত সিরিজের প্রথম ওডিআইয়ে স্বাগতিক আয়ারল্যান্ডের বিপক্ষে অভিষিক্ত হন তিনি। আগস্ট, ২০১৮ সালে আয়ারল্যান্ড গমন করেন। মাত্র ৩৩ বলে ৭৪ রান তুলে সফরকারীদের জয় নিশ্চিত করেন তিনি। পর্যায়ে ২২ বলে যে-কোন আফগানের দ্রুততম টি২০আই অর্ধ-শতকের রেকর্ড গড়েন। ফেব্রুয়ারি, ২০১৯ সালে ভারতে অনুষ্ঠিত সফরকারী আয়ারল্যান্ডের বিপক্ষে আয়োজিত টি২০আই সিরিজের দ্বিতীয় খেলায় তিনি অপরাজিত ১৬২ রান তুলেন। এরফলে তিনি তার প্রথম টি২০আই সেঞ্চুরি করেন। অ্যারন ফিঞ্চের ১৭২ রানের পর এটিই দ্বিতীয় সর্বোচ্চ ব্যক্তিগত রান আফগান ব্যাটসম্যানদের পক্ষে সর্বোচ্চ টি২০আই রানের ইনিংসরূপে বিবেচিত। তার ইনিংসে ১৬টি ছক্কার মার ছিল যা রেকর্ড হিসেবে চিহ্নিত হয়ে আছে। প্রথম উইকেট জুটিতে ওসমান গণি’র সাথে ২৩৬ রান তুলেন যা টি২০আইয়ের ইতিহাসে যে-কোন জুটিতে সর্বোচ্চ সংগ্রহ। এরফলে, আফগানিস্তান দল মাত্র তিন উইকেট খুঁইয়ে ২৭৮ রান তুলে। এটিও টি২০আই খেলায় দলীয়ভাবে সর্বোচ্চ সংগ্রহ। এপ্রিল, ২০১৯ সালে আফগানিস্তান ক্রিকেট বোর্ড ইংল্যান্ডে অনুষ্ঠিতব্য ক্রিকেট বিশ্বকাপকে ঘিরে ১৫-সদস্যবিশিষ্ট আফগানিস্তান ক্রিকেট দলের নামের তালিকা প্রকাশ করে। গুলবাদিন নায়েবের নেতৃত্বাধীন দলটিতে তিনিও অন্যতম সদস্যরূপে মনোনীত হন। == তথ্যসূত্র == == আরও দেখুন == রশীদ খান ২০১৯ ক্রিকেট বিশ্বকাপ দলসমূহ আফগান একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার রিজিওনের ক্রিকেটার জোয়ানানের ক্রিকেটার ডায়নামাইটসের ক্রিকেটার রিজিওনের ক্রিকেটার
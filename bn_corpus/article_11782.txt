মেজানিন ফ্লোর স্থাপত্যের পরিভাষায় দুইটি গৃহতলের (floor) মধ্যবর্তী উচ্চতা সম্পন্ন কোনো গৃহতলকে মেজানিন () ফ্লোর বা মেজানিন তলা বলে। এর অন্তত একদিক মূলভবনের সাথে সংযুক্ত থাকে। মেজানিন ফ্লোরের উচ্চতা প্রধান প্রধান গৃহতলগুলোর সমান হয়না, তাদের চেয়ে কম কিংবা বেশি হয়। ফ্লোর গুলোকে তাই ভবনের তলা গণনার সময় বাদ দেয়া হয়। ভবনের যে কোনো দুইটি তলার মধ্যবর্তী উচ্চতায় এই ফ্লোরটি অবস্থিত হতে পারে। মেজানিন ফ্লোর দেয়াল থেকে অভিক্ষিপ্ত একটি তল, যা কিনা তার অব্যবহিত নিচের তলাটির সাথে একই ছাদ ব্যবহার করে। কিন্তু এটি নিচের তলাটির ওপর আংশিক বিস্তৃত। অর্থাৎ, নিচের তলাটি থেকে অবশ্যই ছাদ দেখা যাবে। থিয়েটারে বসার জন্য একদম নিচের গ্যালারি বা নিচের গ্যালারির প্রথম কয়েকটি আসনপংক্তি ধরনের মেসানিন ফ্লোরের ভালো উদাহরণ। মেজানিন ফ্লোর বারান্দার মতো ভবনের বাইরের দিকেও অভিক্ষিপ্ত হতে পারে। যেমন, পোর্চের ওপরের বারান্দা। প্যালাডিয়ান স্থাপত্য শিল্পে মেজানিন ফ্লোরগুলো গুদাম অথবা ভৃত্যদের থাকার স্থান হিসেবে ব্যবহৃত হত।
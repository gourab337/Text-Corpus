চিত্র:Flag of অনুপাত: ১:২ ব্রুনাই এর জাতীয় পতাকা ১৯৫৯ সালের ২৯শে সেপ্টেম্বরে প্রণীত হয়। সে সময় এটি যুক্তরাজ্যের একটি আশ্রিত রাজ্য ছিল। দেশটি ১৯৮৪ সালের ১লা জানুয়ারি ব্রুনাই দারুসসালাম (ব্রুনাই, শান্তির দেশ) নামের স্বাধীন দেশ হিসাবে যখন আত্মপ্রকাশ করে, তখন এই পতাকাটিই দেশের জাতীয় পতাকা হিসাবে গ্রহণ করা হয়। পতাকাটির কেন্দ্রস্থলে ব্রুনাইয়ের কোট অফ আর্মস বা জাতীয় প্রতীক হলুদ বর্ণের পটভূমিতে শোভা পেয়েছে। কর্ণ বরাবর সাদা কালো বর্ণের দুইটি সমান্তরাল রেখা রয়েছে। কোট অফ আর্মস বা জাতীয় প্রতীকটিতে রয়েছে একটি নতুন চাঁদ, যা ইসলামের প্রতীক। এর সাথে যুক্ত অবস্থায় রয়েছে একটি ছাতা, যা রাজতন্ত্রের প্রতীক। চাঁদটির নিচে রয়েছে একটি ফিতা। চাঁদ ফিতাটিতে আরবি ভাষায় লেখা আছে, "ব্রুনাই রাজ্য, শান্তির স্থান", এবং কলেমা (ইসলাম ধর্মের প্রথম স্তম্ভ)। দক্ষিণপূর্ব এশিয়াতে হলুদ রঙটি রাজবংশের প্রতীক বর্ণ হিসাবে ব্যবহার করা হয়। ব্রুনাই ছাড়াও মালয়েশিয়া থাইল্যান্ডের জাতীয় পতাকা, এবং ইন্দোনেশিয়ার রাষ্টপতির পতাকাতে হলুদ বর্ণ ব্যবহার করা হয়েছে।
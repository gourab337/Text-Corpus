'''বীতাশোক''' () বা '''তিস্স''' () মৌর্য্য সম্রাট বিন্দুসারের পুত্র ছিলেন। == সংক্ষিপ্ত জীবনী == বীতাশোক মৌর্য্য সম্রাট বিন্দুসার তার পত্নী সুভদ্রাঙ্গীর পুত্র এবং সম্রাট অশোকের ভাই ছিলেন। দিব্যাবদান গ্রন্থানুসারে তিনি তীর্থিক সম্প্রদায়ের অনুগামী ছিলেন, পরে অশোকের উপদেশে বৌদ্ধ ধর্ম গ্রহণ করেন। অশোকাবদান গ্রন্থানুসারে, একবার পুণ্ড্রবর্ধনের এক অধিবাসী একটি চিত্র অঙ্কন করেন যেখনে গৌতম বুদ্ধ নিগণ্ঠ ণাতপুত্তকে পা ছুঁয়ে প্রণাম করছেন বলে দেখা যায়। এক অভিযোগ পেয়ে অশোক তাকে গ্রেপ্তার করার নির্দেশ দেন পরে পুণ্ড্রবর্ধনের সমস্ত আজীবিক সম্প্রদায়ের মানুষদের হত্যার নির্দেশ দেন, যার ফলে প্রায় ১৮,০০০ মানুষ নিহত হন। কিছু সময় পরে, পাটলিপুত্র নগরীর এক জৈন ধর্মাবলম্বী অনুরূপ একটি চিত্র অঙ্কন করলে অশোক তাকে সপরিবারে জীবন্ত অবস্থায় অগ্নিসংযোগ করে হত্যা করেন। কোন ব্যক্তি জৈন ধর্মাবলম্বীদের কর্তিত মস্তক এনে দিতে পারলে অশোক তাকে একটি করে রৌপ্য মুদ্রা দেওয়ার কথা ঘোষণা করেন। এই আদেশের ফলে ভুলক্রমে এক পশুপালক তার ভাই বীতাশোককে জৈন সন্ন্যাসী ভেবে হত্যা করেন। বীতাশোকের মৃত্যুর পর নিজের ভুল বুঝতে পেরে অশোক মৃত্যুদণ্ডের আদেশ রদ করেন। == জনপ্রিয় মাধ্যমে == ২০০১ খ্রিষ্টাব্দে নির্মিত অশোকা নামক হিন্দি চলচ্চিত্রে মধু বর্ষিত বীতাশোকের চরিত্রে অভিনয় করেন। == তথ্যসূত্র == রাজকুমার
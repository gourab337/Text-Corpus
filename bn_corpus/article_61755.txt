'''ব্রাউন বুশ বব''' (বৈজ্ঞানিক নাম: ''Pedesta pandita (de Nicéville)'') 'হেসপারিডি' (Hespaeriidae) বা স্কিপারস (Skippers) গোত্র 'হেসপারিনি' (Hesperiinae) উপ-গোত্রের অন্তর্ভুক্ত ছোট আকৃতির প্রজাতি। == আকার == ব্রাউন বুশ বব এর প্রসারিত অবস্থায় ডানার আকার ২৫-৩০ মিলিমিটার দৈর্ঘ্যের হয়। == বিস্তার == ভারত (সিকিম থেকে অরুণাচল প্রদেশ উত্তর-পূর্ব ভারত), মায়ানমার এর বিভিন্ন অঞ্চলে এদের পাওয়া যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- উপরিতল গাঢ় বাদামি বা কালচে বাদামি ফ্যাকাশে হলুদ স্বচ্ছ ছোপ যুক্ত ।সামনের ডানায় সেল-এর বহিঃপ্রান্তে একটি ছোট ছোপ এবং সেল-এর নিচে সামান্য বাইরের দিকে দুটি গায়ে গায়ে অবস্থিত বড় ডিসকাল ছোপ দেখা যায়। উক্ত ডিসকাল ছোপদুটির নিচেরটি প্রায় চতুষ্কৌণিক। কোস্টার ঠিক নিচে টি সাব-এপিক্যাল ছোট ছোপ তেরচাভাবে সারিবদ্ধ তাদের সবার উপরের ছোপটি ক্ষুদ্রতম। ডানার প্রায় মধ্যভাগ পর্যন্ত সাব-কোস্টাল অংশ ঘনভাবে বেসাল (ডানার গোড়ার) অংশ হালকাভাবে সোনালী-হলুদ বা কমলা-হলুদ আঁশে ছাওয়া। পিছনের গোলাকৃতি ডানা সাধারণত দাগ-ছোপহীন ।উভয় ডানায় সিলিয়া ফ্যাকাশে বাদামি। ডানার নিম্নতল ফ্যাকাশে বাদামি।সামনের ডানার কোস্টাল এপিক্যাল (শীর্ষ) অংশ এবং পিছনের ডানার পুরোটাই কমলা-হলুদ আঁশে আবৃত ।সামনের ডানার উপরিতলের ছোপগুলি স্বচ্ছতার কারণে নিম্নতলে অস্পষ্ট ফ্যাকাশেভাবে দৃশ্যমান ।পিছনের ডানা মূলত দাগ-ছোপহীন, তবে কিছু কিছু নমুনায় খুবই অস্পষ্ট কিছু ছোপের অস্তিত্ব মাঝেমধ্যে খেয়াল করা যায়। স্ত্রী-পুরুষ প্রকার অনুরূপ, পুরুষ প্রকারের দর্শন বেশি মেলে। শুঙ্গ সাদায় কালোয় ডোরাকাটা, শুঙ্গের শীর্ষে মুগুরাকৃতি অংশ (club) নিচের অংশে কালো ডগা কমলা। মাথা, বক্ষদেশ (thorax) উদর উপরিতলে ঘন বাদামি বা কালচে বাদামি; ঈষদ সবজে -হলুদ রোয়াযুক্ত এবং নিম্নতলে ফ্যাকাশে বাদামি কমলা-হলুদ রোয়াবৃত। == আচরণ == প্রায় দুর্লভ দর্শন এই প্রজাতির উড়ান দ্রুত সল্পগামী; তবে অন্যান্য দ্রুতগামী স্কিপারদের তুলনায় একটু ধীর। এরা ভূমির কাছাকাছি নিচ দিয়ে খানিক উড়েই আবার পছন্দের জায়গায় বসে যায়। ভিজে মাটি, পাথরের ভিজে ছোপ, পাখির বিষ্ঠায় এদের খ্যাদরস আহরণ করতে দেখা যায়। এই প্রজাতি স্কিপারসুলভ আচরণে পিঠের উপর ডানা খাড়া করে রেখে বা ডানা অর্ধেক মেলে পাতায়, মাটিতে বা পাথরে বসে রোদ পোহায়। এদের সাধারণত ফুলে বসতে দেখা যায় না। নিচু উচ্চতা বিশিষ্ট জঙ্গলের পথে, নদী বা ঝর্ণার কিনারে এদের বিচরণ লক্ষ্য করা যায় এপ্রিল থেকে অক্টোবর মাসে। == তথ্যসূত্র == প্রজাপতি প্রাপ্ত হেসপেরায়িডি গোত্রের প্রজাপতি
'''সিলেট মহিলা মেডিকেল কলেজ ''' () হচ্ছে বাংলাদেশে একটি বেসরকারি মেডিকেল স্কুল, বিশেষ করে মেয়েদের জন্য, যা ২০০৫ সালে প্রতিষ্ঠিত হয়। এটি সিলেটের কেন্দ্রস্থল মিরবক্সটুলায় অবস্থিত। এটি শাহজালাল বিজ্ঞান প্রযুক্তি স্কুল অব মেডিকেল সাইন্সের অধীনে অধিভুক্ত। প্রতিষ্ঠানটি পাঁচ বছর মেয়াদী ব্যাচেলর অব মেডিসিন, ব্যাচেলর অব সার্জারি (এমবিবিএস) ডিগ্রী প্রদান করে থাকে। স্নাতক শেষে প্রত্যেক শিক্ষার্থীদের জন্য এক বছরের ইন্টার্নশীপ বাধ্যতামূলক। এই ডিগ্রী বাংলাদেশ মেডিকেল এন্ড ডেন্টাল কাউন্সিল-এর দ্বারা স্বীকৃত। ==ইতিহাস== হলি সিলেট হোল্ডিং লিমিটেড (HSHL) ২০০৫ সালে কলেজটি প্রতিষ্ঠা করে, এবং সিলেট উইমেন্স মেডিকেল কলেজ হসপিটাল পরের বছর প্রতিষ্ঠা করে। ২০০৬ সালে নির্দেশনা দেওয়া হয়, এবং ২০০৭ সালে হসপিটালটি খোলা হয়। এইচএসএইচএল (HSHL) এই ক্যাম্পাসে একটি ডেন্টাল কলেজ এবং চার বছর মেয়াদী নার্সিং কলেজ খোলার ইচ্ছা প্রকাশ করেছে। ==ক্যাম্পাস== ফরমসিস দ্বারা ডিজাইন করা, সিলেট উইমেন্স মেডিকেল কলেজ হোস্টেল এই কলেজটি সিলেটের কেন্দ্রস্থল মিরবক্সটুলায়, চৌহাট্টা পয়েন্ট থেকে নয়াসড়ক পয়েন্ট অতিক্রম করার পথিমধ্যে অবস্থিত। ক্যাম্পাসে প্রধান দুটি ভবন রয়েছেঃ একটিতে বহুতল বিশিষ্ট কলেজ ভবন এবং অন্যটিতে প্রশিক্ষণ হসপিটাল অবস্থিত। ==সংগঠন এবং প্রশাসন== এই কলেজটি শাহজালাল বিজ্ঞান প্রযুক্তি স্কুল অব মেডিকেল সাইন্সের অধিভুক্ত একটি কলেজ। কলেজটির চেয়ারম্যান হচ্ছেন মোঃ সালেহ উদ্দিন। এবং অধ্যক্ষ হচ্ছেন মোঃ রেজাউল করিম। ==একাডেমীক্স== কলেজটি পাঁচ বছর মেয়াদী একটি কোর্স পরিচালনা করে, যা শাবিপ্রবি থেকে ব্যাচেলর অব মেডিসিন, ব্যাচেলর অব সার্জারি (এমবিবিএস) ডিগ্রী প্রদান করে, এবং এই ডিগ্রী বাংলাদেশ মেডিকেল এন্ড ডেন্টাল কাউন্সিল-এর (BMDC) দ্বারা স্বীকৃত। চূড়ান্ত প্রফেশনাল পরীক্ষায় উত্তীর্ণ হওয়ার পর প্রত্যেক শিক্ষার্থীদের জন্য এক বছরব্যাপী ইন্টার্নশীপ করা বাধ্যতামূলক। মেডিসিন বিভাগে প্র্যাকটিস করার জন্য বিএমডিসি থেকে নিবন্ধন পেতে এই ইন্টার্নশীপ কোর্সটি হচ্ছে একটি পূর্বশর্ত। অক্টোবর ২০১৪ সালে, স্বাস্থ্য পরিবার কল্যাণ মন্ত্রণালয় পাঁচ বছরের কোর্সের জন্য বেসরকারি মেডিকেল কলেজগুলোকে এডমিশন এবং টিউশন ফি বাবদ মোট ১৯,৯০,০০০ বাংলাদেশি টাকা (US$25,750 ২০১৪ অনুসারে) ধার্য করে দেয়। এই কলেজটি শুধুমাত্র মহিলাদের ভর্তি করে থাকে। বাংলাদেশের সকল মেডিকেল কলেজে (সরকারি এবং বেসরকারি) এমবিবিএস প্রোগ্রামে ভর্তির জন্য বাংলাদেশিদের সকল ভর্তি কার্যক্রম ডিরেক্টরেট জেনারেল অব হেলথ সার্ভিসের (DGHS) মাধ্যমে কেন্দ্রীয়ভাবে সম্পন্ন হয়। এতে একই সঙ্গে সারা দেশে বহু নির্বাচনী প্রশ্নে লিখিত পরীক্ষা নেওয়া হয়। প্রার্থীরা মূলত পরীক্ষায় তাদের স্কোরের ভিত্তিতে ভর্তি হয়, যদিও সেকেন্ডারি স্কুল সার্টিফিকেট (SSC) এবং হায়ার সেকেন্ডারি স্কুল সার্টিফিকেট (HSC) পর্যায়ের গ্রেড পয়েন্টও একটা ভূমিকা রাখে। বিদেশি শিক্ষার্থীদের তাদের SSC এবং HSC-এর গ্রেডের ভিত্তিতে ভর্তি করা হয়। জুলাই ২০১৪ অনুসারে, কলেজটি প্রতি বছর ৯০ জন শিক্ষার্থীকে ভর্তির সুযোগ করে দিতে সক্ষম হয়। ==আরো দেখুন== বাংলাদেশের বেসরকারি মেডিকেল কলেজের তালিকা ==তথ্যসূত্র== ==বহিঃসংযোগ== জেলার কলেজ বাংলাদেশে প্রতিষ্ঠিত বেসরকারি মেডিকেল কলেজ মহিলা বিশ্ববিদ্যালয় এবং কলেজ বিজ্ঞান প্রযুক্তি অধিভূক্ত শিক্ষা প্রতিষ্ঠান প্রতিষ্ঠিত শিক্ষা প্রতিষ্ঠান
'''গার্গী গুপ্ত''' ভয়েস অফ ওয়ার্ল্ডের (এনজিও) প্রতিষ্ঠাতা সচিব। এটি পূর্ব ভারতের দৃষ্টিশক্তিহীন এবং বিশেষভাবে সমর্থ অনাথ শিশুদের জন্য একটি বহু-মাত্রিক অলাভজনক সংস্থা। এটির সদর দপ্তর ভারতের কলকাতায় অবস্থিত। উত্তর কলকাতায় তার বাবার নেওয়া একটি ভাড়া বাড়িতে ছটি শিশুকে নিয়ে তিনি কাজ শুরু করেছিলেন এবং এখন এই সংস্থায় বসবাসকারী শিশুর সংখ্যা ৩০০। ব্যক্তিগত প্রচেষ্টায় চালানো এটিই একমাত্র এই রকম সংস্থা। প্রবীর গুপ্তের আরেকটি বাড়িতে, ১৯৯৮ সালে, ভয়েস অফ ওয়ার্ল্ডের দক্ষিণ কলকাতা কেন্দ্রের কাজ শুরু হয়। আবাসিক কিন্ডারগার্টেন স্কুল, ব্রেইল ছাপাখানা এবং একটি গ্রন্থাগার এখানে অবস্থিত। সকল বিশেষভাবে সমর্থ বাসিন্দারা, হয় অনাথ, অথবা অতি দরিদ্র পরিবার থেকে এসেছে। বিনামূল্যে তাদের শিক্ষার পাশাপাশি, ছাত্র এবং শিক্ষকেরা পর্বতারোহণ এবং ট্রেকিং সহ বিভিন্ন খেলাধূলায় অংশ নিচ্ছেন। ২০১৮ সালে, বিশেষভাবে সমর্থ বাসিন্দাদের জন্য তিনি উপকূলীয় ট্রেকিং শুরু করেছিলেন। আবাসিকদের শিক্ষা শেষ হওয়ার পর, তিনি এবং তার এনজিও, বিশেষ করে দৃষ্টিশক্তিহীন মেয়েদের পুনর্বাসনের ব্যবস্থা করছেন। ==জীবন== ভারতের পশ্চিমবঙ্গে জন্মগ্রহণ করে, গুপ্ত কলকাতায় তার পড়াশুনা শেষ করেন এবং ভারতীয় রেলে চাকরিতে যোগ দেন। তার বাবা মায়ের মৃত্যুর পর, শহরের পথশিশুদের দেখে তিনি দরিদ্রদের অবস্থা অনুধাবন করেন। তার সেবার স্বীকৃতি স্বরূপ, ভারতের রাষ্ট্রপতি রামনাথ কোবিন্দ, ৮ই মার্চ ২০১৮ সালে, গার্গীকে নারী শক্তি (নারীর ক্ষমতা) পুরস্কারে ভূষিত করেন। ==মুখ্য কাজসমূহ== ১৯৯২ সালে, তিনি 'ভয়েস অফ ওয়ার্ল্ড' এনজিও প্রতিষ্ঠা করেন, যারা পূর্ব ভারতে দৃষ্টিশক্তিহীন বিশেষভাবে সমর্থ অনাথ শিশুদের জন্য কাজ করে। *১৯৯৭ সালে, ৩০০ জন আবাসিক এবং ৩০০০ জন অনাবাসিকদের সুবিধাকল্পে, আবাসিক সুবিধাদান শুরু করেন। ২০০১ সালে, বাংলায় লিখিত প্রামাণিক রচনা ব্রেইলে পরিবর্তনের জন্য ট্রান্সলিটারেশন সফটওয়্যারের উদ্ভাবন করেন। উচ্চশিক্ষা গ্রহণকারী দৃষ্টিশক্তিহীন মেয়েদের জন্য রিষরায় একটি বাড়ি প্রতিষ্ঠা করেন। তার এনজিও একটি শিক্ষক প্রশিক্ষণ কলেজ চালায় যেখানে বিশেষভাবে সমর্থ শিক্ষার্থীদের বৃত্তি দেওয়া হয় == পুরস্কার এবং সম্মাননা == ৮ই মার্চ ২০১৮: নারী শক্তি পুরস্কার ''(নারী শক্তি পুরস্কার)'', ভারতে মহিলাদের জন্য সর্বোচ্চ বেসামরিক পুরস্কার। ==তথ্যসূত্র== ==বহিঃসংযোগ== ভারতের রাষ্ট্রপতির কাছ থেকে পুরস্কার নিচ্ছেন গার্গী গুপ্ত ব্যক্তি জন্ম ব্যক্তি জাতীয় পুরস্কার
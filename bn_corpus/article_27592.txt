ছেউড়িয়ায় লালনের আখড়া '''ছেউড়িয়া''' কুষ্টিয়া জেলার কুমারখালী উপজেলার একটি সাংস্কৃতিক গ্রাম। শহরের পাশেই গ্রামটির অবস্থান। বাউল সম্রাট লালন শাহের কারণেই রয়েছে এর দেশজোড়া পরিচিতি। ছেউড়িয়ার কালীগঙ্গা নদীর তীরে লালন শাহের আখড়া বাড়ি, লালন মাজার। প্রতিবছর এ-গ্রামে পালিত হয় লালন স্মরণোৎসব। নির্ধারিত দিনক্ষণে সাধক লালনের আধ্যাত্মিক দর্শনলাভের আশায় দূরদূরান্ত থেকে অসংখ্য বাউল, সাধু, ফকির, লালনভক্তসহ হাজার-হাজার দর্শনার্থীর ঢল নামে। একতারা, দোতারা, ঢোল বাঁশির সুরে মুখরিত হয়ে ওঠে এই ছেউড়িয়া। লালন শাহের জীবনকর্ম, জাতহীন মানব দর্শন, মরমি সঙ্গীত চিন্তা-চেতনার কারণে ছেউড়িয়ার সুনাম বাংলাদেশের সীমানা পেরিয়ে ছড়িয়ে পড়েছে বিশ্বে। সাংস্কৃতিক মহলে এটি লালনভূমি নামেও পরিচিত। ==তথ্যসূত্র== জেলা সদর উপজেলা
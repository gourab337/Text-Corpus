(আক্ষরিক অর্থে: ইন্দ্রের শহর) ছিল মহাভারতের পাণ্ডবদের রাজ্যের রাজধানী। বর্তমান নতুন দিল্লী যে অঞ্চলে অবস্থিত, ধারণা করা হয় ইন্দ্রপ্রস্থের অবস্থান ছিল সেই একই অঞ্চলে তবে এটি নিশ্চিত নয়। এই শহরটি খাণ্ডবপ্রস্থ নামেও পরিচিত, যা যমুনা তীরবর্তী একটি বনাঞ্চল। ===মহাভারতে ইন্দ্রপ্রস্থ=== মহাভারতের আদিপর্বে রাজ্যলাভ পর্বে আছে, ধৃতরাষ্ট্র যুধিষ্ঠিরের পাঁচ ভ্রাতুষ্পুত্রকে কুরু-রাজধানী হস্তিনাপুর থেকে কিছু দূরবর্তী যমুনাতীরবর্তী খাণ্ডবপ্রস্থে বসবাস করতে বলেন। তখন যুধিষ্ঠির তার ভাইদের সঙ্গে খাণ্ডবপ্রস্থে যান। সেখানে তিনি সৌধমালাশোভিত স্বর্গধামতুল্য যে নগর স্থাপন করেন, কালক্রমে তাই সাহিত্য ইতিহাসে যুধিষ্ঠিরের রাজধানী ইন্দ্রপ্রস্থ নামে প্রসিদ্ধি লাভ করেছে। === পদ্মপুরাণে ইন্দ্রপ্রস্থ === পদ্মপুরাণে আছে, ইন্দ্র স্থানে স্বর্ণযূপ দিয়ে অনেক যাগযজ্ঞ করেছিলেন এবং সেসব যজ্ঞে ব্রাহ্মণদের বহু রত্নপ্রস্থ দান করেছিলেন। এজন্য স্থানের নাম ইন্দ্রপ্রস্থ। এখানে মৃত্যুবরণ করলে মানুষ পুনর্জন্মের হাত থেকে অব্যাহতি লাভ করে। এই শহরের আয়তন সাত যোজন। ইতিহাসের নানা উত্থান-পতনের মধ্যে যমুনা তীরবর্তী নিগমবোধ ঘাট এখনও প্রাচীন ইন্দ্রপ্রস্থের পবিত্র মহিমা বহন করছে। == তথ্যসূত্র == পৌরাণিক স্থান
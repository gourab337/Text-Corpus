'''বাপু কৃষ্ণরাও ভেঙ্কটেশ প্রসাদ''' (; জন্ম: আগস্ট, ১৯৬৯) কর্ণাটকের বেঙ্গালুরুতে জন্মগ্রহণকারী প্রথিতযশা সাবেক ভারতীয় আন্তর্জাতিক ক্রিকেটার। বর্তমানে তিনি ইন্ডিয়ান প্রিমিয়ার লীগে রয়্যাল চ্যালেঞ্জার্স ব্যাঙ্গালোরের বোলিং কোচের দায়িত্ব পালন করছেন। ভারত ক্রিকেট দলের অন্যতম সদস্য ছিলেন তিনি। দলে তিনি মূলতঃ বোলারের দায়িত্ব পালন করেছেন '''ভেঙ্কটেশ প্রসাদ'''। ডানহাতে মিডিয়াম-ফাস্ট বোলিংয়ের পাশাপাশি নিচেরসারিতে ডানহাতে ব্যাটিংয়ে পারদর্শিতা দেখিয়েছেন তিনি। ব্যক্তিগত জীবনে বিবাহিত ভেঙ্কটেশ প্রসাদ, জয়ন্তী প্রসাদ নাম্নী এক রমণীর পাণিগ্রহণ করেন। পৃথ্বী নামে তাদের এক পুত্রসন্তান রয়েছে। == খেলোয়াড়ী জীবন == প্রসাদ তার সমগ্র খেলোয়াড়ী জীবনে ৩৩ টেস্টে অংশ নেন। ৩৫ গড়ে ৯৬ উইকেট পান তিনি। সীম বোলিংয়ে যথেষ্ট কার্যকারিতা দেখিয়েছেন। জুন, ১৯৯৬ তারিখে ইংল্যান্ডের বিপক্ষে তার টেস্ট অভিষেক হয়। একসময়কার ভারতীয় বোলিং স্তম্ভ জাভাগাল শ্রীনাথের সাথে বোলিং জুটি গড়ে স্মরণীয় হয়ে আছেন। ডিসেম্বর, ১৯৯৬ সালে দক্ষিণ আফ্রিকা সফরে যান। ডারবান টেস্টে ১০ উইকেট পান। ১৯৯৯ সালে সফরকারী পাকিস্তানের বিপক্ষে নিজস্ব সেরা বোলিং পরিসংখ্যান গড়েন ৬/৩৩। চেন্নাইয়ের টেস্টের এক পর্যায়ে শূন্য রানে উইকেট পেয়েছিলেন। == ক্রিকেট বিশ্বকাপ == ১৯৯৬ সালের ক্রিকেট বিশ্বকাপে দলের অন্যতম সদস্য মনোনীত হন। প্রতিযোগিতায় তার সেরা মুহুর্ত অতিবাহিত হয়। পাকিস্তানের উদ্বোধনী ব্যাটসম্যান আমির সোহেল তার বল থেকে বাউন্ডারী হাঁকালে পরের বলেই তাকে পরিষ্কার বোল্ড করে দেন তিনি। ক্রিকেট বোদ্ধাদের অভিমত, এর ফলেই খেলার মোড় ভিন্ন দিকে প্রবাহিত হয়ে যায়। খেলায় তিনি নির্ধারিত ১০ ওভারে ৩/৪৫ লাভ করেন। প্রসাদ তার ধীরগতির বোলিংয়ের জন্য পরিচিত এবং বিশ্ব ক্রিকেট অঙ্গনে অন্যতম সূচনাকারী। ১৯৯৬-৯৭ মৌসুমে তার সেরা সময় কাটে। ১৫ টেস্টে ৫৫ উইকেট এবং ৩০ ওডিআইয়ে ৪৮ উইকেট তুলে নেন তিনি। সমগ্র খেলোয়াড়ী জীবনে আঘাতপ্রাপ্তি তার সঙ্গী ছিল। ২০০১ সালে শ্রীলঙ্কা সফরে সর্বশেষ টেস্টে অংশ নেন। সফর শেষে তাকে দল থেকে বাদ দেয়া হয়। এরপর দলে ফেলার চেষ্টা চালালেও সফলকাম হননি। ফলশ্রুতিতে, মে, ২০০৫ সালে সকল স্তরের ক্রিকেটকে বিদায় জানান তিনি। তবে কর্ণাটক দলকে দুইবার রঞ্জী ট্রফি বিজয়ে প্রভূতঃ সহায়তা করেছিলেন। == অবসর == জানুয়ারিতে ভারত অনূর্ধ্ব-১৯ দলের কোচ মনোনীত হন। ২০০৬ সালের অনূর্ধ্ব-১৯ ক্রিকেট বিশ্বকাপের রানার্স-আপ ভারত দলেরও কোচের দায়িত্বে ছিলেন। ২০০৭ থেকে ২০০৯ সময়কালে ভারত ক্রিকেট দলের বোলিং কোচ হিসেবে দায়িত্ব পালন করেছেন। ২০০৭ সালের ক্রিকেট বিশ্বকাপে দলের শোচনীয় ফলাফলের পর তাকে ভারত দলের বোলিং কোচের দায়িত্ব দেয়া হয়। মে মাসে দলকে নিয়ে বাংলাদেশ সফরে যান। তিন বছর পর ১৫ অক্টোবর, ২০০৯ তারিখে ফিল্ডিং কোচ রবিন সিং-সহ তাকে বিসিসিআই বরখাস্ত করে। তবে, অপ্রত্যাশিতভাবে তাদের বরখাস্তের বিষয়ে কোনরূপ কারণ দেখানো হয়নি। এরপর থেকে ইন্ডিয়ান প্রিমিয়ার লীগে রয়্যাল চ্যালেঞ্জার্স ব্যাঙ্গালোরের বোলিং কোচের দায়িত্বে রয়েছেন। == সম্মাননা == ১৯৯৭ সালে সিয়েট কর্তৃক বর্ষসেরা আন্তর্জাতিক ক্রিকেটার পুরস্কারে ভূষিত হন। ২০০০ সালে অর্জুন পুরস্কারে ভূষিত হন। == তথ্যসূত্র == == আরও দেখুন == মার্টিন ক্রো ১৯৯৬ ক্রিকেট বিশ্বকাপ দলসমূহ ১৯৯৮-৯৯ এশিয়ান টেস্ট চ্যাম্পিয়নশীপ ক্রিকেট বিশ্বকাপের পাঁচ-উইকেট প্রাপ্তির তালিকা == বহিঃসংযোগ == জন্ম ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার পুরস্কার প্রাপক প্রিমিয়ার লীগের কোচ ক্রিকেটার ব্যক্তি অঞ্চলের ক্রিকেটার থেকে আগত ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার জাতীয় ক্রিকেট দলের কোচ ক্রিকেট কোচ
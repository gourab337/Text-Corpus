'''টাই কেউই''' (; জন্ম: ১৮ আগস্ট ১৯৮৩) হলেন সিঙ্গাপুরের একজন গায়িকা এবং গীতিকার। তিনি ইংরেজি, চীনা এবং জাপানি ভাষায় বেশ কয়েকটি গান গেয়েছেন। ==জীবনী== ২০০৬ সালে, কেউই প্রজেক্ট সুপারস্টার নামে স্থানীয় একটি গানের প্রতিযোগিতায় অংশগ্রহণ করেন। উক্ত প্রতিযোগিতার শুরুতে তিনি শীর্ষ ২৪-এ স্থান পেয়েছিলেন, কিন্তু প্রতিদ্বন্দ্বী গিগের সময়সূচীর কারণে শীর্ষ ২৪ থেকে তার নাম প্রত্যাহার করা হয়। অতঃপর তিনি গান গাওয়ার মাধ্যমেই তার কর্মজীবন শুরু করার সিদ্ধান্ত গ্রহণ করেন। ক্যারিয়ারের শুরুতে, তিনি চীনা পপ তারকাদের নেপথ্য গায়িকা, দ্বৈত সঙ্গী এবং এর্থু বাদক হিসেবে কাজ করেন। তিনি যাদের জন্য কাজ করেছেন তাদের মধ্যে ওয়াং লি হোম, ডেভিড টাও, এ-মেই এবং জে জে লিন উল্লেখযোগ্য। ২০০৯ সালে, কেউই কেইপিএইচের কিবোর্ডশিল্পী লি ইন ইনের সাথে একটি ইন্ডি ইপি বা ছোট অ্যালবাম "কিপ!" প্রকাশ করেন। এই ইপির জন্য তিনি হংকং, তাইওয়ান এবং মালয়েশিয়াসহ বেশ কয়েকটি দেশে প্রচারণামূলক সফরের আয়োজন করেন। হংকংয়ে সফরের একটি অনুষ্ঠানে সকলকে চমকে দিয়ে জনপ্রিয় শিল্পী খলিল ফং অতিথি শিল্পী হিসেবে উপস্থিত হয়েছিলেন। ২০০৯ সালের মে মাসে, কেউই এস২এস পিটিই লিমিটেডের সাথে একটি চুক্তি স্বাক্ষর করেন। তিনি ২০১০ সালের সেপ্টেম্বর মাসে, তার প্রথম অ্যালবাম, কাম ক্লোজার উইথ ... কেউই প্রকাশ করেন যেখানে ইংরেজি এবং চীনা ভাষায় চারটি গানের পাশাপাশি ফিলিপিনো গায়ক ক্রিষ্টিয়ান বুউটিসের গানও অন্তর্ভুক্ত ছিল। দক্ষিণ কোরিয়া, জাপান, হংকং, তাইওয়ান, থাইল্যান্ড, ইন্দোনেশিয়া এবং মালয়েশিয়ায় এই অ্যালবামটি প্রথাগতভাবে প্রকাশ করা হয়েছিল। একই সাথে এই অ্যালবামের জন্য উক্ত দেশসমূহে তিনি প্রচারণামূলক সফরেরও আয়োজন করেন। তার প্রথম অ্যালবাম লঞ্চ কনসার্ট "এসপ্ল্যানেড রিকিলাল হল"-এ অনুষ্ঠিত হয় এবং উক্ত হলের সকল আসন বিক্রিত হয়েছিল। ২০১১ সালে, কেউই ঘোষণা করেন যে, তিনি তার নতুন অ্যালবামের জন্য কাজ শুরু করে দিয়েছেন। অতঃপর ডিসেম্বর মাসে, একটি পাবলিক পারফরম্যান্সে তার নতুন একক "ফলিন" প্রকাশ করেন। তিনি ওয়াই.ই.এস ৯৩.৯ এফএম সিঙ্গাপুর হিট অ্যাওয়ার্ডসে "সর্বাধিক জনপ্রিয় নতুন শিল্পী" এবং "সেরা স্থানীয় শিল্পী" বিভাগে পুরস্কারের জন্য মনোনীত হন। ২০১১ সালের মে মাসে, ইন্টেলেকচুয়াল প্রোপার্টি অফিস অফ সিঙ্গাপুরের জন্য কেউই ডিক লিয়ের সাথে একজন বৌদ্ধিক সম্পত্তির রাষ্ট্রদূত হিসেবে নিযুক্ত হন। তিনি হংকংয়ের এশীয় পপ মিউজিক ফেস্টিভালের সুপার নোভা অ্যাওয়ার্ডে সিঙ্গাপুরের একজন প্রতিনিধি নির্বাচিত হন। ফেব্রুয়ারি ২০১২ সালে, তিনি তার দ্বিতীয় অ্যালবাম, "ফলিন" প্রকাশ করেন। ২০১৬ সালের সেপ্টেম্বর মাসে, তিনি তার ইপির প্রচারণামূলক সফরে অংশগ্রহণ করেন যেটি হাইনানে অনুষ্ঠিত হয়েছিল। ==তথ্যসূত্র== ==বহিঃসংযোগ== ব্যক্তি জন্ম বংশোদ্ভূত সিঙ্গাপুরের ব্যক্তি গায়িকা ম্যান্ডোপপ সঙ্গীতশিল্পী
'''''ব্ল্যাক সোয়ান '''''২০১০ সালের আমেরিকার একটি মনস্তাত্বিক হরর ধরনার চলচ্চিত্র। ড্যারেন এরনোফস্কি কর্তৃক পরিচালিত এই চলচ্চিত্রটির চিত্রনাট্য রচনা করেছেন মার্ক হেইমান, জন ম্যাক্লগিন এন্দ্রেস হাইনজ। কাহিনি চিত্রনাট্য হাইঞ্জের লিখা একটি গল্পের উপর ভিত্তি করে রচিত। চলচ্চিত্রটিতে অভিনয় করেছেন নাটালি ক্যাসেল, মিলা কুনিস, বারবারা হার্শে উইনোনা রাইডার। গ্ল্পের প্ল্ট আবর্তিত হয়েছে পিওতর ইলিচ চাইকভস্কির "সোয়ান লেক" এর ব্যালে প্রদর্শনকে ঘিরে। নিউ ইয়র্ক শহরের এক নামকরা প্রডাকশন হাউজ এই প্রদর্শনীর দুইটি গুরুত্বপূর্ণ চরিত্র ''হোয়াইট সোয়ান'' ''ব্ল্যাক সোয়ান'' চরিত্রের জন্য নিনা (নাটালি পোর্ট্ম্যান)কে নির্বাচিত করে। নিনা নরম শান্ত চরিত্রের ''হোয়াইট সোয়ানের'' জন্য উপযুক্ত হলেও, ''ব্ল্যাক সোয়ানের'' গভীরতা ছিল লিলি(মিলা কুনিস) এর মাঝে। নিনাকে একই সাথে দুই চরিত্রায়নে নিযুক্ত করা হলে প্রতিযোগী মনোভাব থেকে নিজের উপর সে প্রচন্ড মানসিক চাপ নিতে শুরু করে। ফলাফলে নিনা দিনে দিন এক দুঃস্বপ্নের মতো জীবনের দিকে ধাবিত হয়। সাধারণত মনস্তাত্ত্বিক হরর চলচ্চিত্র বলা হলেও ব্ল্যাক সোয়ান কখনো কখনো শিল্পীদের নিখুঁত হওয়ার প্রবণতাকে উপমা দিয়ে প্রকাশ করেছে বলেও মানা হয়। একজন শিল্পী নিখুঁত হওয়ার প্রচেষ্টায় যে সমস্ত দৈহিক মানসিক বিপর্যয়ের মধ্য দিয়ে যেতে পারে তা এই চলচ্চিত্রে উঠে এসেছে। "একজন শিল্পীর জন্মকে নিনার শৈল্পিক নিখুঁত হতে চাওয়ার মনোভাব এবং এজন্য সে যে মূল্য পরিশোধ করেছে তা কাব্যিক উপমায় ফুটে উঠেছে।" এই চলচ্চিত্রটি ৬৭তম ভেনিস আন্তর্জাতিক চলচ্চিত্র উৎসবে ২০১০ সালের পহেলা সেপ্টেম্বরে প্রদর্শিত হয়। একই বছরের ৩রা ডিসেম্বর মার্কিন যুক্তরাষ্ট্রে সংক্ষিপ্ত আকারে চলচ্চিত্রটির মুক্তি দেয়া হয়। ১৭ই ডিসেম্বর বিশাল কলোবরে এই চলচ্চিত্রের মুক্তি দেয়া হয়। ২০১১ সালে ২৫শে জানুয়ারি ব্ল্যাক সোয়ান চলচ্চিত্রটি ৫টি ক্যাটাগরিতে একাডেমি পুরষ্কারের জন্য মোনীত হয়। নাটালি পোর্টম্যান এই চলচ্চিত্রের জন্য সেই বছর অস্কার পদক অর্জন করেন। == গল্প সংক্ষেপ == ২৮ বছর বয়েসী নিনা সায়ারস নিউ ইয়র্ক ব্যালে কোম্পানির একজন নৃত্যশিল্পী। চাইকভস্কির "সোয়ান লেক" মঞ্চায়নে পূর্বের প্রধান নৃত্যশিলপী বেথ জোরপূর্বক নৃত্য পরিচালক টমাস লেরয় অবসরে পাঠায়। নতুন মুখ হিসেবে টমাস নিনাকে নিযুক্ত করে। শুরু থেকেই নিনা ''হোয়াইট সোয়ান'' চরিত্রে পারদর্শী হলেও ''ব্ল্যাক সোয়ান'' চরিত্রে সে নিজেকে ফুটিয়ে তুলতে পারছিল না। পরের দিন নিনা নৃত্যপরিচালককে মূল চরিত্রের জন্য বাছাই করার ব্যাপারে আরেকবার চিন্তা করার অনুরোধ করে। টমাস জোর করে নিনাকে চুমু দিতে চাইলে নিনা তাকে কামড় দিয়ে অফিস থেকে পালিয়ে যায়। সেইদিনই পরবর্তীতে নিনা নৃত্যশিল্পীদের তালিকায় মূল চরিত্রে নিজের নাম দেখতে পেয়ে অবাক হয়ে যায়। নতুন সিজন শুরুর আগের একটি আড়ম্বর অনুষ্ঠানে নিনার নাম ঘোষণা করা হয়। সেই অনুষ্ঠানেই বেথ, যে কিনা পূর্ববর্তী সিজনে প্রধান চরিত্রে রূপদান করেছিল, নিনাকে টমাসের সাথে রাত কাটানোর অভিযোগ আনে। পরের দিন নিনা জানতে পারে, বেথ সেই রাতেই রাস্তায় গাড়ি দূর্ঘটনার শিকার হয়েছে। অবশ্য টমাস মনে করে বেথ স্বেচ্ছায় এই দূর্ঘটনা ঘটিয়েছে। রিহার্সেলের সময় টমাস নিনাকে একজন নতুন নৃত্যশিল্পী লিলিকে দেখায়। লিলির নৃত্যে টমাস এমন কিছু গুণ পায় যা নিনার মধ্যে ছিলনা। এরই মধ্যে নিনা তার মতোই দেখতে কিছু ডোপেলগ্যাংগার (doppelgänger) তার পিছু নিয়েছে দেখতে পায়, নিনা তার পিঠে কিছু আচড়ানোর দাগ পায়, যার কারণ সে বুঝতে পারেনা। একরাতে নিনা তার মা এরিকার নিষেধ স্বত্ত্বেও লিলির সাথে রাতের খাবার খেতে বাইরে যায়। লিলি নিনাকে কিছু উত্তেজকমূলক ক্যাপ্সুলের প্রস্তাব দিলে নিনা প্রথমে তা গ্রহণে অস্বীকৃতি জানায়। অবশ্য পরে পাণীয়ের সাথে ক্যাপসুলের পাউডআর মিশিয়ে গ্রহণ করে। নিনা রাতে লিলিকে সাথে নিয়ে দেরীতে বাসায় ফিরলে মায়ের সাথে তার ঝগড়া বাধে। নিনা নিজের রুম ভিতর থেকে বন্ধ করে লিলির সাথে যৌনসম্পর্কে লিপ্ত হয়। পরের দিন সকালে একা ঘুম থেকে উঠে টের পায় সে নাচের ক্লাসের জন্য দেরি করে ফেলেছে। লিংকন সেন্টারে পৌছে সে লিলিকে ''ব্ল্যাক সোয়ান'' চরিত্রে নৃত্যরত দেখে। মূল নৃত্যের দিন নিনাকে তার মা অংশগ্রহণে বাধা দিলেও সে জোর করে লিংকন সেন্টারে যায়। নৃত্য়ের দ্বিতীয় অঙ্কে নিজের কাল্পনিক চিন্তায় তার নৃত্য সহকর্মী তাকে ফেলে দেয়। সাজঘরে ফিরে সে ''ব্ল্যাক সোয়ানের'' মেকাপ নিতে গেলে সেখানে লিলির সাথে তার বাকবিতণ্ডা হয়। একপর্যায় লিলি হুট করেই নিনার সদৃশ রূপ নিলে নিনার সাথে তার মারামারি হয়। মারমারির এক সময়ে ভাঙা কাচের টুকরা দিয়ে নিনা তার মতোই দেখতে আরেক নিনাকে হত্যা করে। লাশটি লুকিয়ে রেখে নিনা ''ব্ল্যাক সোয়ান'' রূপে মঞ্চে আসে। মঞ্চে নিনা ব্ল্যাক সোয়ান রূপে অনবদ্য নৃত্য উপহার দেয়। ফের সাজঘরে এসে নিনা আবিষ্কার করে, সে মূলতঃ লিলি কিংবা অন্য কাউকে হত্যা করেনি বরং নিজেকেই আঘাত করেছিল। এরপরেও সে ''হোয়াইট সোয়ান'' রূপে শেষবারের মতো মঞ্চে উঠে। তার অভূতপূর্ব নৃত্যে দর্শকের দাঁড়িয়ে অভিভাদন জানায়। টমাস, লিলি এবং অন্যনান্য সহকার নৃত্যশিল্পীরা নিনাকে শুভেচ্ছা জানাতে এসে রক্তাক্ত অবস্থায় পায়। জ্ঞান হারানোর আগে নিনা নিজের নৃত্যকে নিখুঁত বলে সন্তষ্টি প্রকাশ করে। == চরিত্রায়ন== এরনোফস্কি ২০০০ সালে ব্যালে নিয়ে চলচ্চিত্র বানানোর ব্যাপারে নাটালি পোর্টম্যানের সাথে আলাপ করেন। সেই সময়ে নাটালি ব্যালে নৃত্যশিল্পী চরিত্রে অভিনয়ে আগ্রহ প্রকাশ করেন। ব্যালে নৃত্যশিল্পীদের মতো দৈহিক গঠন অর্জনে পোর্টম্যান এবং কুনিস ছয় মাস আগে থেকে ব্যালে নৃত্যের দীক্ষা নেয়া শুরু করেন। নাটালি পোর্টম্যান দিনে ঘন্টা বিভিন্ন ধরনের শারিরীক কসরত করতেন। চলচ্চিত্রায়ন শুরুর কয়েক মাস আগে তিনি কোরিওগ্রাফি ট্রেনিংও নেন। == তথ্যসূত্র == দশকের চলচ্চিত্র চলচ্চিত্র ভাষার চলচ্চিত্র সম্পর্কিত নাট্য চলচ্চিত্র
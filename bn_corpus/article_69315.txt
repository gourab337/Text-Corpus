'''ব্রহ্মস''' (মনোনীত '''পিজে-১০''') একটি মাঝারি পরিসরের রামজেট সুপারসনিক ক্রুজ ক্ষেপণাস্ত্র, যা ডুবোজাহাজ, জাহাজ, বিমান বা ভূমি থেকে উৎক্ষেপণ করা যায়। এটি বিশ্বের দ্রুততম সুপারসনিক ক্রুজ ক্ষেপণাস্ত্র। এটি রাশিয়ান ফেডারেশনের এনপিও এবং ভারতের প্রতিরক্ষা গবেষণা উন্নয়ন সংস্থা (ডিআরডিও) এর মধ্যে একটি যৌথ উদ্যোগে নির্মিত, যারা মিলে ব্রহ্মোস এয়ারোস্পেস গঠন করে। এটি রাশিয়ান পি-৮০০ ওনিক্স ক্রুজ ক্ষেপণাস্ত্র এবং অন্যান্য অনুরূপ সমুদ্র-স্কিমিং রাশিয়ান ক্রুজ ক্ষেপণাস্ত্র প্রযুক্তির উপর ভিত্তি করে নির্মিত। ব্রহ্মস নামটি ভারতের ব্রহ্মপুত্র এবং রাশিয়ার মস্কভা নামে দুটি নদীর নাম থেকে গঠিত একটি পোর্টম্যানট্যু। এটি বিশ্বের দ্রুততম অ্যান্টি-শিপ ক্রুজ ক্ষেপণাস্ত্র। ক্ষেপণাস্ত্রটি মাচ ৪, গতিতে ভ্রমণ করে, যা মাচ ৫.০-তে উন্নীত করা হচ্ছে। ভূমি থেকে উৎক্ষেপণ এবং জাহাজ থেকে উৎক্ষেপণ করার সংস্করণগুলি ইতিমধ্যে পরীক্ষামূলক পর্যায়ে বায়ু এবং ডুবোজাহাজ থেকে উৎক্ষেপণ যোগ্য সংস্করণগুলির সাথে ইতিমধ্যে পরিষেবাতে রয়েছে। ব্রহ্মসের একটি বায়ুতে উৎক্ষেপণ যোগ্য সংস্করণ ২০১২ সালে উপস্থিত হয়। ক্ষেপণাস্ত্রটির একটি হাইপারসোনিক সংস্করণ, ব্রহ্মোস-২, বর্তমানে দ্রুতগতির বায়ু প্রতিরোধ ক্ষমতা বাড়ানোর জন্য মাচ ৭-৮ এর গতির সাথে উন্নয়নের মধ্যে রয়েছে। এটি ২০২০ সালের মধ্যে পরীক্ষার জন্য প্রস্তুত বলে আশা করা হচ্ছে। ভারত চেয়েছিল ব্রাহ্মস পি-৭০০ গ্রানিটের মতো মাঝারি পাল্লার ক্রুজ ক্ষেপণাস্ত্রের ভিত্তিতে তৈরি হোক। এর ইঞ্জিন রাশিয়ান ক্ষেপণাস্ত্র উপর ভিত্তি করে এবং ক্ষেপণাস্ত্র নির্দেশিকা ব্রহ্মস এয়ারোস্পেস দ্বারা তৈরি করা হয়। এই ক্ষেপণাস্ত্রের মোট ক্রয়ের আবেদন মূল্য $১৩ বিলিয়ন মার্কিন ডলারে পৌঁছবে বলে আশা করা হচ্ছে। ২০১৬ সালে, ভারত মিসাইল টেকনোলজি কন্ট্রোল রেজিম-এর (এমটিসিআর) সদস্য হয়, ভারত এবং রাশিয়া যৌথভাবে ৬০০ কিলোমিটারের বেশি পাল্লার এবং যথার্থতার সাথে সুরক্ষিত ভাবে আঘাত করার ক্ষমতা'সহ ব্রাহ্মস একটি নতুন প্রজন্মকে যৌথভাবে আধুনিকরণের পরিকল্পনা করে। ২০১৯ সালে, ভারত ৫০০ কিলোমিটার পাল্লার নতুন ক্ষেপণাস্ত্র বিকশিত করে। ==উৎপাদন এবং বিস্তার== মানচিত্রে নীল রঙে চিহ্নিত দেশগুলি ব্রহ্মস পরিচালনা করে। ভারত রাশিয়া তাদের যৌথ উদ্যোগী সংস্থার মাধ্যমে আগামী দশ বছরে হাজার ব্রহ্মস সুপারসনিক ক্রুজ ক্ষেপণাস্ত্র তৈরির পরিকল্পনা করেছে এবং তাদের প্রায় ৫০% বন্ধুত্বপূর্ণ দেশে রফতানি হবে বলে আশা করা হচ্ছে। ব্রাহ্মস সদর দপ্তর নতুন দিল্লিতে অবস্থিত এবং এটি একটি নকশা কেন্দ্র এবং মহাকাশ জ্ঞান কেন্দ্র নিয়ে গঠিত। একত্রীকরণ কেন্দ্র হায়দ্রাবাদে এবং একটি উৎপাদন কেন্দ্রটি তিরুবনন্তপুরমে অবস্থিত। পিলানীতে আরও একটি ক্ষেপণাস্ত্র সংযোজন কেন্দ্র স্থাপন করা হচ্ছে। ==তথ্যসূত্র== ==বহিঃসংযোগ== ক্ষেপণাস্ত্র
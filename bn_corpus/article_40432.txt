'''কানমরচে''' (বৈজ্ঞানিক নাম: ''Ariadne ariadne (Linnaeus)'') এক প্রজাতির মাঝারি আকারের প্রজাপতি যার শরীর ডানা মরচে রঙা, আর ডানায় গাঢ় মরচে অথবা কালো রঙের আজিকাটা। এরা ‘নিমফ্যালিডি’ গোত্রের সদস্য। == আকার == কানমরচে এর প্রসারিত অবস্থায় ডানার আকার ৪৫-৬০ মিলিমিটার দৈর্ঘ্যের হয়। == বিস্তার == কানমরচে উত্তর-পশ্চিম এর মরু অঞ্চল ছাড়া প্রায় সমগ্র ভারতেই পাওয়া যায়। এছাড়া শ্রীলঙ্কা নেপাল মায়ানমার মালয়েশিয়া তেও এদের পাওয়া যায়। == বর্ননা == এদের ওপর-পিঠে মরচে রঙের ওপর কালচে-বাদামি আঁকাবাঁকা রেখার সারি। ডানার সীমারেখা ঢেউ-কাটা। সামনের ডানায় এই ঢেউগুলোর মধ্যে দুটো বেশ প্রকট। সামনের ডানার সন্মুখপ্রান্তে একটা সাদা ফোঁটা দেখা যায়। == আচরণ == এরা মাটির কাছাকাছি গাছের পাতায় বসে থাকে। কানমরচের ওড়ার ভঙ্গি বেশ লক্ষনীয়। এরা ধীর গতিতে উড়তে থাকে এবং অনেক্ষণ ডানা না নাড়িয়ে হাওয়ায় ভাসতে থাকে, মাঝেমাঝে একটা দুটো ঝাঁকি দিয়ে ওড়া অব্যাহত রাখে। এরা মাটির কাছাকাছি উড়তে থাকে। বেশিরভাগ সময় গাছের পাতার উপর ডানা মেলে রৌদ্র পোহাতে দেখা যায়। তবে অনেকসময় পাতার নীচে ডানা মুড়ে বিশ্রাম নেয়। মাঝে মধ্যে এদের ভিজে মাটিতে এবং পচা ফল এর রস পান করতে দেখা যায়। == চিত্রশালা == == তথ্যসূত্র == == বহিঃসংযোগ == প্রজাপতি প্রাপ্ত নিমফ্যালিডি গোত্রের প্রজাপতি
'''কাছাড় কলেজ''' আসামের শিলচরের একটি কলেজ। ১৯৬০ সনে স্থাপিত এই কলেজটি আসাম অধিভুক্ত এবং ইউজিসির ভারতের ন্যাশনাল অ্যাসেসমেন্ট এন্ড অ্যাক্রেডিশন কাউন্সিল (ন্যাক) কাছাড় কলেজকে বি+ স্তরের কলেজের মর্যাদা দিয়েছে। এই কলেজে উচ্চ মাধ্যমিক এবং স্নাতক স্তরে বিজ্ঞান, কলা এবং বাণিজ্য বিভাগে পড়ানো হয়। উচ্চমাধ্যমিক শিক্ষার জন্য এই কলেজটি আসাম উচ্চমাধ্যমিক শিক্ষা পর্ষদের স্বীকৃত শিক্ষা প্রতিষ্ঠান। এছাড়াও কলেজে পেশাভিত্তিক কিছু ডিপ্লোমা এবং সার্টিফিকেট কোর্স করানো হয়। কলেজটির ব্রত হল "শিক্ষার্থীদের প্রতি নিজের প্রতিশ্রুতি রাখা এবং অতীতের অভিজ্ঞতা থেকে শেখা"। ==ইতিহাস== ১৯৬০ এর দশকের প্রথম দিকে, শিলচরে উচ্চশিক্ষার একটি অতিরিক্ত শিক্ষা প্রতিষ্ঠানের প্রয়োজন অনুভূত হয়েছিল। এরই ফলস্বরূপ, ২০শে জুন ১৯৬০ সালে কাছাড় কলেজ প্রতিষ্ঠিত হয়েছিল। ১৯৬১–৬২ শিক্ষাবর্ষে কলেজটি গৌহাটি অধীনে কলা এবং বাণিজ্য বিভাগের জন্য অনুমোদন পেয়েছিল। কলেজটি একটি অস্থায়ী ক্যাম্পাসে শুরু হয় এবং ১৯৬১ সালে বর্তমানের স্থায়ী বিদ্যায়তনে স্থানান্তরিত হয়। কলেজের বিজ্ঞান বিভাগ ১৯৮১-৮২ সালে শুরু হয়। ১৯৯৪ সালে আসাম বিশ্ববিদ্যালয়ে কাজ শুরু করার পর, কলেজের স্নাতকোত্তর কোর্স শিলচরের আসাম ইউনিভার্সিটির অধীনে অনুমোদিত হয়। কলেজের উচ্চমাধ্যমিক (১০+২) বিভাগটি আসাম উচ্চ মাধ্যমিক শিক্ষা পরিষদের অধীনে অনুমোদিত হয়। ==অবস্থান== কাছার কলেজটি শিলচরের ট্রাঙ্ক রোডে অবস্থিত। কলেজটি শিলচর বিমানবন্দর থেকে ২০ কিলোমিটার দূরে, শিলচর রেলওয়ে স্টেশনে থেকে প্রায় এক কিলোমিটার দূরে এবং আসাম স্টেট ট্রান্সপোর্ট কর্পোরেশন (এএসটিসি) ফ্ল্যাগ স্টেশন এবং অন্যান্য বেসরকারি বাস টার্মিনাস থেকে কিলোমিটারেরও কম দূরত্বে অবস্থিত। কলেজটি, রাস্তা এবং জল পরিবহন দ্বারা, আশেপাশের অংশের সাথে ভাল ভাবে সংযুক্ত। ==বিদ্যায়তন== কলেজের প্রধান ক্যাম্পাসটি জায়গা নিয়ে অবস্থিত, এখানে অন্যান্য সহায়তা কেন্দ্র ছাড়াও কলেজের শিক্ষা এবং প্রশাসনিক ভবন দুটিও রয়েছে। ==কোর্স সমূহ== কাছাড় কলেজ কলা, বিজ্ঞান বাণিজ্য বিভাগে উচ্চমাধ্যমিক এবং স্নাতক ডিগ্রী প্রদান করে। এছাড়াও, কলেজটি স্ব-বিনিয়োজিত কর্ম সম্পর্কিত শিক্ষা পরিচালনা করে। সরকারি প্রবিধান অনুযায়ী, তফশিলী জাতি, তফশিলী উপজাতি, অন্যান্য পিছিয়ে পড়া জনজাতি এবং এমওবিসি শিক্ষার্থীদের জন্য আসন সংরক্ষণের ব্যবস্থা রয়েছে। এরা ছাড়াও, টি এসোসিয়েশন অফ ইন্ডিয়া (টিএআই) এবং ভারতীয় চা অ্যাসোসিয়েশন (এসভিবিআইটিএ) এর সুরমা ভ্যালি শাখা দাতা কোটার অধীনে সংরক্ষণের সুবিধা পায়। ===উচ্চমাধ্যমিক কোর্স সমূহ=== কলেজটি কলা, বিজ্ঞান বাণিজ্য বিভাগে দুই বছরের উচ্চ মাধ্যমিক শিক্ষা প্রদান করে, যার শিক্ষাগত দিকগুলি আসাম উচ্চ মাধ্যমিক শিক্ষা পরিষদ (এএইচএসইসি) দ্বারা পরিচালিত হয়। এএইচএসইসি কর্তৃক পরিচালিত পরীক্ষা ব্যবস্থায় কোর্সটি দুই বছরে বিভক্ত এবং প্রতি বছরের শেষে একটি করে পরীক্ষা হয়। কলেজটি দুটি বিভাগে চলে, সকাল এবং দুপুর; মোট আসন সংখ্যা কলা বিভাগে ৩০০, বাণিজ্য বিভাগে ২৪০ এবং বিজ্ঞান বিভাগে ১২০। ===স্নাতকোত্তর কোর্স সমূহ=== কাছাড় কলেজ, শিলচরের অসম আওতায় কলা, বিজ্ঞান বাণিজ্য বিভাগে তিন বছরের ডিগ্রী কোর্স (টিডিসি) প্রদান করে, শিক্ষান্তে বি.এ., বি.কম এবং বি.এসসি ডিগ্রী পাওয়া যায়। কলেজে কলা বিভাগের শিক্ষার্থীদেরর জন্য আসনসংখ্যা সকালে ১৫০ এবং দুপুরে ১৫০। বিজ্ঞান বাণিজ্য শাখার শিক্ষার্থীদের জন্য শুধুমাত্র দুপুরে ১২০ জন করে নেওয়া হয়। ===পেশা ভিত্তিক শিক্ষা=== কলেজটি, বিশ্ববিদ্যালয় মঞ্জুরি কমিশনের সহায়তায়, কর্ম ভিত্তিক শিক্ষা চালু করেছে, এটি বি.এ, বি.কম, বিএসসি, ইত্যাদি অন্যান্য নিয়মিত কোর্সগুলির সাথেই করা যেতে পারে। কোর্সটি সফলভাবে শেষ করলে, একটি ছাত্র কাছাড় কলেজ এবং আসাম বিশ্ববিদ্যালয় থেকে যৌথভাবে পায়। কলেজটি বিজনেস ইন্স্যুরেন্স, কম্পিউটার অ্যাপ্লিকেশন (কেবলমাত্র ডেটা কেয়ার) এবং অফিস ম্যানেজমেন্ট সেক্রেটারিয়াল অনুশীলনে এক বছরের সার্টিফিকেট কোর্স, দুই বছরের ডিপ্লোমা কোর্স এবং তিন বছরের অ্যাডভান্স ডিপ্লোমা কোর্স পড়ায়। ==সু্যোগ সুবিধা== এখানে সু্যোগ সুবিধার মধ্যে আছে :- ===বৃত্তি=== কাছাড় কলেজে একটি সহায়তা পুরস্কার বিভাগ রয়েছে, যারা মেধাবী শিক্ষার্থীদের জন্য পুরস্কার এবং দুস্থ ছাত্রদের জন্য সহায়তার ব্যবস্থা করে। বাংলা অর্থনীতি সম্মাননায় কলেজের সেরা ছাত্র ছাত্রী, "সৌম্যজিত গুহ মেধা পুরস্কার" পায়। কলেজে একটি কেন্দ্রীয় গ্রন্থাগার আছে, যেখানে বসে পড়া, নিয়ে যাওয়া এবং রেফারেন্স বিভাগ আছে। এখানে ছোট বিভাগীয় গ্রন্থাগারও আছে। ===ছাত্রাবাস=== কলেজ মেয়েদের জন্য একটি ছাত্রাবাস আছে। ===বই ব্যাংক=== ছাত্র ইউনিয়ন কেন্দ্রীয় লাইব্রেরির সহায়তায় একটি বই ব্যাংক চালায়। ===সেন্ট্রাল কম্পিউটার সেন্টার=== বাণিজ্য বিভাগের সাথে সংযুক্ত সেন্ট্রাল কম্পিউটার সেন্টারটি, ব্যবহারিক কম্পিউটার অ্যাপ্লিকেশন সম্বলিত বি.কম এবং বি.এসসি (পদার্থবিজ্ঞান অনার্স) শিক্ষার্থীদের কাজে লাগে। এটি অনুষদের প্রশিক্ষণের জন্যও ব্যবহার করা হয়। ===ক্যান্টিন=== কলেজে একটি ক্যাফেটেরিয়া রয়েছে যা ক্লাসের সময় এবং পরীক্ষার সময় খোলা থাকে। এখানে লেখার কাগজ অন্যান সরঞ্জামগুলির জন্য ক্যান্টিন এবং ছাড় সহ ফটো অনুলিপি করার সুবিধা রয়েছে। কাছাড় কলেজ কর্মচারী ত্রাণ সুবিধা সমবায় লিমিটেড ভর্তির দিন এবং তারপরে একটি অস্থায়ী বিক্রয় আউটলেট চালায় যেখান থেকে শিক্ষার্থীরা তাদের কলেজ পোশাক কিনতে হয়। ===কমন রুম=== কলেজে ছেলেদের এবং মেয়েদের কমন রুম রয়েছে, যেখানে ইন্ডোর গেম এবং বিনোদনমূলক সুবিধা আছে। উপরন্তু, গার্লস কমন রুমে ভাল বসার ব্যবস্থা আছে, মালপত্র রাখার ঘর আছে, এবং দরকারের সময় একটি মহিলা পরিচারকের ব্যবস্থা আছে। ===স্বাস্থ্য কেন্দ্র=== এই কলেজে একটি স্বাস্থ্য কেন্দ্র আছে যেখানে প্রশিক্ষিত নার্স এবং জরুরী প্রাথমিক চিকিৎসা ব্যবস্থার সুবিধা রয়েছে। চব্বিশ ঘন্টা সেবা দেওয়ার জন্য এটি একটি ব্যক্তিগত নার্সিং হোমের সাথে একটি চুক্তি করেছে। ===জিমখানা=== কলেজের ছেলেদের কমন রুমে একটি জিমন্যাসিয়াম রয়েছে। == তথ্যসূত্র == == বহির্সূত্র == কাছাড় কলেজের ওয়েবসাইট কলেজ জেলা
'''''দ্য চিজ স্পেশাল''''' () হচ্ছে ১৯১৩ সালে মুক্তিপ্রাপ্ত একটি মার্কিন নির্বাক কমেডি স্বল্পদৈর্ঘ্য চলচ্চিত্র। এতে অভিনয় করেন ম্যাক্স অ্যাসার এবং লুইজ ফাজেন্ডা। এটি ছিল লুইজের অভিষেক চলচ্চিত্র। চিত্রনাট্য লিখেছেন অ্যালেন কর্টিস, কিন্তু পরিচালকের পরিচয় জানা যায়নি। ছবিটি জোকার প্রোডাকশনের ব্যানারে মুক্তি পায়, যেটা কিনা ইউনিভার্সাল ফিল্ম কোম্পানির অঙ্গসংগঠন। এটিকে একটি হারিয়ে যাওয়া চলচ্চিত্র হিসেবে বিবেচনা করা হয় এবং কোন কাহিনী বিবরন পাওয়া যায় না। ছবিটি একটি সমুদ্রতীরবর্তী অবকাশযাপন কেন্দ্রে চিত্রায়িত করা হয় এবং এতে রেলগাড়ির প্রতিরূপ ব্যবহার করা হয়। বিস্তৃত পরিসরে মুক্তি পায় দ্যা চিজ স্পেশাল। দ্যা মুভিং পিকচার ওয়ার্ল্ড এটিকে স্থুল কমেডি চলচ্চিত্র হিসেবে বর্ণনা করে। চলচ্চিত্রটির কোন কাহিনী অথবা গল্প পাওয়া যায়নি, কিন্তু কর্সিকানা ডেইলি সান সিনেমাটিকে "একটি সাহসী কমেডি যেখানে নির্ভীক নায়ক এক হাতে রেলগাড়ি থামিয়ে নায়িকাকে উদ্ধার করে খলনায়কের হাত থেকে" হিসেবে বর্ণনা করা। ==অভিনয়ে== ম্যাক্স অ্যাসার লুইজ ফাজেন্ডা- কন্যা হেনরি ম্যান-স্মল্টস লি মরিস ববি ডি জারডিন ==নির্মাণ== সিনেমাটির নির্মাণ সম্পর্কে বেশি কিছু জানা যায়নি, তবে ছবিটি একটি সমুদ্রতীরবর্তী অবকাশযাপন কেন্দ্রে চিত্রায়িত করা হয় এবং এতে রেলগাড়ির প্রতিরূপ ব্যবহার করা হয় বলে জানা গেছে। একজন পাঠকের মাধ্যমে জানা যায়, বিস্তারিত তথ্যের অভাবে, ম্যাক্স অ্যাসার লুইজ ফাজেন্ডা উভয় চরিত্রই করা হয়েছিল ফটোপ্লের মাধ্যমে। ছবিটি জোকার প্রোডাকশনের ব্যানারে মুক্তি পায়, যারা কিনা শুধুমাত্র স্বল্পদৈর্ঘ্য কমেডি চলচ্চিত্র নিয়ে কাজ করত। কাল্টন সি. ল্যাহু এবং স্যামুয়েল গিলের মতে এটি ছিল লুইজের অভিষেক চলচ্চিত্র। চলচ্চিত্রবিশারদ রিচার্ড ই. ব্রাফের ভাষ্যমতে, চলচ্চিত্রের চিত্রনাট্য লিখেছেন অ্যালেন কর্টিস, কিন্তু পরিচালকের পরিচয় জানা যায়নি। ২৫ অক্টোবর, ১৯১৩ সালে একক রিল উৎপাদনে চলচ্চিত্রটি মুক্তিপায়। ==অভ্যর্থনা== দ্য নিউ জোকার লাইন তাদের বিজ্ঞাপনে সিনেমাটিকে অন্যতম সেরা কমেডি চলচ্চিত্র হিসেবে আখ্যায়িত করেছিল। অবশ্য তাদের দাবি মিথ্যা ছিল না, বলা হয়ে থাকে এটা ছিল ১৯১৪ সালের চলচ্চিত্র জগতে ম্যাক্স অ্যাসার অভিনীত সেরা চলচ্চিত্র। সিনেমাটি একই সাথে ইন্ডিয়ানা, ক্যানসাস, ওহাইও, নর্থ ক্যারোলাইনা, ম্যারিল্যান্ড, টেক্সাস, শিকাগো, ইলিনয়ে মুক্তি পায়। ''দ্য মুভিং পিকচার ওয়ার্ল্ড'' এটিকে স্থূল কমেডি চলচ্চিত্র হিসেবে বর্ণনা করে। তাদের মতে চলচ্চিত্রটি প্যারডি ঘরের উপযোগী, যেখানে "বিশেষ শ্রেণির দর্শক" অনুপস্থিত থাকবে। কারণ চলচ্চিত্রে, পার্শ্ব চরিত্রগুলোর কেউ কেউ অদরকারেই ক্যামেরার সামনে এসে কমেডির আবহকে নষ্ট করে দেয়। তাই চলচ্চিত্রটি সেরা সিনেমা হলগুলোর উপযোগী নয় বলেও তারা মন্তব্য করে। অন্য একটি পত্রিকা সিনেমাটিকে মাসের সেরা চলচ্চিত্র হিসেবে স্বীকৃতি দেয়, কিন্তু তারা একে দ্যা চাইনিজ স্পেশাল বলতেও ছাড়ে না। সিনেমাটির অন্তর্ধানের সঠিক তারিখ না জানা গেলেও, ইউনিভার্সাল বাকি নির্বাক কপিগুলো ধংস করে ফেলে ১৯৪৮ সালের দিকে। এটিকে একটি হারিয়ে যাওয়া চলচ্চিত্র হিসেবে বিবেচনা করা হয়। ==তথ্যসূত্র== ==আরও দেখুন== চলচ্চিত্র দশকের কমেডি চলচ্চিত্র দশকের স্বল্পদৈর্ঘ্য চলচ্চিত্র কমেডি চলচ্চিত্র চলচ্চিত্র নির্বাক স্বল্পদৈর্ঘ্য চলচ্চিত্র চলচ্চিত্র পিকচার্স-এর স্বল্পদৈর্ঘ্য চলচ্চিত্র
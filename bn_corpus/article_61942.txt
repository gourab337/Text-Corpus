'''রজত কুমার গুপ্ত''' (জন্ম ডিসেম্বর ১৯৪৮) একজন ভারতীয় বংশোদ্ভূত মার্কিন ব্যবসায়ী। তিনি বিশ্বখ্যাত বহুজাতিক ব্যবস্থাপনা উপদেষ্টা প্রতিষ্ঠান ম্যাকিনজি অ্যান্ড কোম্পানি-র সর্বপ্রথম ব্যবস্থাপনা পরিচালক ছিলেন (১৯৯৪-২০০৩)। তিনি মার্কিন যুক্তরাষ্ট্রের বৃহত্তম কিছু ব্যবসা প্রতিষ্ঠান বা কর্পোরেশন যেমন গোল্ডম্যান স্যাকস, প্রক্টর অ্যান্ড গ্যাম্বল এবং আমেরিকান এয়ারলাইনসের ব্যবস্থাপনা পরিষদের সদস্য ছিলেন। এছাড়া তিনি অলাভজনক প্রতিষ্ঠান যেমন বিল অ্যান্ড মেলিন্ডা গেটস ফাউন্ডেশন এবং দ্য গ্লোবাল ফান্ড টু ফাইট এইডস, টিউবারকুলোসিস অ্যান্ড ম্যালেরিয়ার উপদেষ্টা ছিলেন। তিনি ইন্ডিয়ান স্কুল অফ বিজনেস, অ্যামেরিকান ইন্ডিয়ান ফাউন্ডেশন, নিউ সিল্ক রাউট এবং স্ক্যানডেন্ট সলিউশনস নামের সংস্থাগুলির সহ-প্রতিষ্ঠাতা। ২০১২ সালে অভ্যন্তরীণ বাণিজ্যে অংশগ্রহণের অভিযোগে গুপ্তকে দুই বছরের কারাদণ্ড ৫০ লক্ষ মার্কিন ডলারের অর্থদণ্ড প্রদান করা হয়। দণ্ডের বিরুদ্ধে মার্কিন সুপ্রিম কোর্ট বা সর্বোচ্চ আদালতে গুপ্তের করা আপীল প্রত্যাখ্যাত হয়। গুপ্ত ভারতের পশ্চিমবঙ্গের কলকাতায় জন্মগ্রহণ করেন। বাল্যকালে দিল্লিতে পড়াশোনা করেন এবং দিল্লি আই আই টি (ভারতীয় প্রযুক্তি ইন্সটিটিউট) শিক্ষা প্রতিষ্ঠানে যন্ত্র প্রকৌশলে ১৯৭১ সালে স্নাতক উপাধি অর্জন করেন। এরপর মার্কিন যুক্তরাষ্ট্রে হার্ভাড ব্যবসা বিদ্যালয় (হার্ভার্ড বিজনেস স্কুল) থেকে ১৯৭৩ সালে এমবিএ (ব্যবসায় প্রশাসনে স্নাতকোত্তর) উপাধি লাভ করেন। সে বছরই তিনি ম্যাকিনজি অ্যান্ড কোম্পানিতে হাতেগোনা কয়েকজন ভারতীয়দের একজন হিসেবে যোগদান করেন। ==তথ্যসূত্র== জন্ম ব্যবসায়ী
'''কেনেথ হামফ্রে ইস্টউড''' (; জন্ম: ২৩ নভেম্বর, ১৯৩৫) নিউ সাউথ ওয়েলসের চ্যাটসউড এলাকায় জন্মগ্রহণকারী প্রথিতযশা সাবেক অস্ট্রেলীয় আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৭১ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়া দলের প্রতিনিধিত্ব করেন। দলে তিনি মূলতঃ বামহাতি ব্যাটসম্যান হিসেবে খেলতেন। এছাড়াও, স্লো লেফট-আর্ম আনঅর্থোডক্স বোলিংয়ে পারদর্শী ছিলেন '''কেন ইস্টউড'''। == প্রথম-শ্রেণীর ক্রিকেট == ১৯৫৯-৬০ মৌসুম থেকে ১৯৭১-৭২ মৌসুম পর্যন্ত কেন ইস্টউডের প্রথম-শ্রেণীর খেলোয়াড়ী জীবন চলমান ছিল। পুরোটা সময়ই তিনি ভিক্টোরিয়ার পক্ষে প্রথম-শ্রেণীর ক্রিকেট খেলতেন। তন্মধ্যে, ১৯৬৯-৭০ মৌসুমে শেফিল্ড শিল্ডের শিরোপা বিজয়ে দলকে নেতৃত্ব দিয়েছিলেন। সময়ে দলের শীর্ষস্থানীয় ব্যাটসম্যান হিসেবে উপস্থাপনায় সচেষ্ট হন। ৪১.৭১ গড়ে ৫৮৪ রান তুলেন। ১৯৭০-৭১ মৌসুমের শেফিল্ড শিল্ডে ১২২.৮৩ গড়ে ৭৩৭ রান তুলেন। তিনটি শতরানের মধ্যে সর্বোচ্চ করেন ২২১। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন কেন ইস্টউড। ১২ ফেব্রুয়ারি, ১৯৭১ তারিখে সফরকারী ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। ১৯৭০-৭১ মৌসুমে ইংল্যান্ড দল অস্ট্রেলিয়া গমন করে। অস্ট্রেলীয় দলকে ১৯৬৮ সাল থেকে অধিনায়কত্ব করা বিল লরি’র স্থলাভিষিক্ত হন। টেস্টটি সিরিজের চূড়ান্ত টেস্ট ছিল। ব্যাট হাতে নিদারুণ ব্যর্থ হন। পাঁচ শূন্য রান তুলেন। তবে, বল হাতে নিয়ে বামহাতি আনঅর্থোডক্স স্পিন বোলিংয়ে কিথ ফ্লেচারের উইকেট লাভে সক্ষমতা দেখান। অস্ট্রেলিয়ান ক্রিকেট সোসাইটি কেন ইস্টউডের উপর সংক্ষিপ্ত পরিচিতি তুলে ধরে। এতে উল্লেখ করা হয় যে, কেন ইস্টউড মাত্র একটি টেস্টে অংশগ্রহণ করলেও দুইটি ব্যাগিগ্রীন ক্যাপ লাভের অধিকারী হন। টুপির আকারের জন্যই এটি হয়েছে দ্বিতীয়টি ফেরৎ দানের জন্যে তাকে বলা হয়নি। == তথ্যসূত্র == == আরও দেখুন == টমাস কেলি রস ডানকান এক টেস্টের বিস্ময়কারী কুইন্সল্যান্ড ক্রিকেট দল অস্ট্রেলীয় টেস্ট ক্রিকেটারদের তালিকা == বহিঃসংযোগ == "One Test, Two Caps" by Brydon Coverdale জন্ম ব্যক্তি ক্রিকেটার টেস্ট ক্রিকেটার ক্রিকেটার থেকে আগত ক্রিকেটার
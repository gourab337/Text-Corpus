'''বাংলাদেশে''' '''অ্যালকোহল''' এর ব্যবহার সীমাবদ্ধ নিয়ন্ত্রিত। ২০১৫ সালে বিশ্ব ব্যাংকের প্রকাশিত তথ্য অনুযায়ী এশিয়ার মধ্যে বাংলাদেশে সবচেয়ে কম অ্যালকোহল ব্যবহার করা হয়। == ইতিহাস == ১৮৮৭ সালে বাংলাদেশের প্রথম ডিস্টিলারি স্থাপিত হয়। রবার্ট রাসেল কেরু নামে এক ইংরেজ এটি স্থাপন করেন। যেটি বর্তমানে কেরু এ্যান্ড কোম্পানি বাংলাদেশ লিমিটেড নামে পরিচিত। এটি ১৯৭৩ সালে বাংলাদেশ সরকার জাতীয়করণ করে। ডিস্টিলারিটি দর্শনা চিনিকলের একটি অংশ এবং বাংলাদেশ চিনি খাদ্য শিল্প করপোরেশনের অধীনে পরিচালিত। বাংলাদেশের ১৫টি চিনিকলের মধ্যে একমাত্র কেরু এ্যান্ড কোম্পানিকে লোকসান গুনতে হয় না। এর লাভের প্রায় সম্পুর্নটাই আসে এখানকার ডিস্টিলারি ইউনিট থেকে। ডিস্টিলারিতে হুইস্কি, জিন, ব্র্যান্ডি, ক্রেকাউট, রাম ভদকা উৎপন্ন হয়। দর্শনা ডিস্টিলারির পণ্য ২০০৩ সালে বাংলাদেশ সরকার যমুনা গ্রুপের যমুনা ডিস্টিলারি লিমিটেডকে মদ্যপ পানীয় উৎপাদনের লাইসেন্স দেয়। যমুনা ডিস্টিলারি লিমিটেড বাংলাদেশের প্রথম বেসরকারি প্রতিস্ঠান হিসেবে অ্যালকোহল উৎপাদনের লাইসেন্স পায়। ২০০৯ সালে যমুনা হান্টার ব্র্যান্ডের বিয়ার বাংলাদেশে নিয়ে আসে। == আইন == বাংলাদেশের আইন অনুসারে, কোন পানীয়তে ০.৫% এর বেশি অ্যালকোহল থাকলে সেটি অ্যালকোহলিক পানীয় হিসেবে গণ্য হবে। অ্যালকোহল বিপণন, মজুদ বহনের জন্য সরকারি অনুমতি প্রয়োজন হয়। অ্যালকোহল পানের জন্য একজনের অবশ্যই বৈধ অনুমতি নিতে থাকতে হবে। মুসলিমদের অ্যালকোহলের অনুমতি পেতে হলে ডাক্তারি ব্যবস্থা পত্রের প্রয়োজন হয়। ব্যবস্থা পত্রটি মেডিকেল কলেজের একজন সহযোগী অধ্যাপক বা সিভিল সার্জনের কাছে থেকে নিতে হবে। == তথ্যসূত্র == অ্যালকোহল
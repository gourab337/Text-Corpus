'''স্যাক্সটন ওভাল''' নেলসন অঞ্চলে অবস্থিত নিউজিল্যান্ডের একটি ক্রিকেট স্টেডিয়াম। মাঠটি '''স্যাক্সটন ফিল্ড''' নামে পরিচিত। ২০১৫ সালের ক্রিকেট বিশ্বকাপ আয়োজনে অন্যতম মাঠ হিসেবে ঘোষিত হয়েছে। এখানে প্রতিযোগিতার তিনটি খেলা অনুষ্ঠিত হবে। == ইতিহাস == নেলসন ক্রিকেট অ্যাসোসিয়েশনের পরিচালনায় ট্রাফালগার পার্ক থেকে স্থানান্তরিত হয়ে এখানে মাঠের অবকাঠামো নির্মাণ করা হয়। স্টেডিয়াম নির্মাণে ৩.৮ মিলিয়ন মার্কিন ডলার ব্যয় হয়। বিস্তৃত ক্রীড়া কমপ্লেক্স হওয়ার প্রেক্ষিতে অ্যাথলেটিক্স, অ্যাসোসিয়েশন ফুটবল, ফিল্ড হকি সফটবল খেলা আয়োজনের সুবিধাদি বিদ্যমান। ২০০৯-১০ মৌসুমের এইচআরভি কাপে ক্যান্টারবারির বিপক্ষে সেন্ট্রাল ডিস্ট্রিক্টস প্রথমবারের মতো টুয়েন্টি২০ খেলার আয়োজন করা হয় এখানে। প্রতিযোগিতার আরো তিনটি টুয়েন্টি২০ খেলা পরবর্তীতে অনুষ্ঠিত হয়েছিল। ২০১১-১২ ফোর্ড ট্রফি ২০১১-১২ প্লাঙ্কেট শিল্ডের লিস্ট প্রথম-শ্রেণীর ক্রিকেট খেলাও প্রথমবারের মতো আয়োজনের ব্যবস্থা করা হয়। ডিসেম্বর, ২০১০ সালে নিউজিল্যান্ড অস্ট্রেলিয়ার মহিলা দলের মধ্যে মহিলাদের একমাত্র টুয়েন্টি২০ আন্তর্জাতিক খেলা অনুষ্ঠিত হয়েছিল। ২০১১ রাগবি ইউনিয়ন বিশ্বকাপে ইতালি অস্ট্রেলিয়ার জাতীয় দলের মধ্যকার খেলা ক্রিকেট ওভালে ব্যবহার করা হয়। জানুয়ারি, ২০১৪ সালে নেলসনে প্রথমবারের মতো পুরুষদের আন্তর্জাতিক খেলা সফরকারী ওয়েস্ট ইন্ডিজের বিপক্ষে স্বাগতিক নিউজিল্যান্ডের মধ্যে আয়োজন করে। == তথ্যসূত্র == == বহিঃসংযোগ == Saxton Oval at ESPNcricinfo Saxton Oval at CricketArchive ক্রিকেট মাঠ
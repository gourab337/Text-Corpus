'''ল্যাঞ্জা মোটাঠুঁটি''' (বৈজ্ঞানিক নাম: ''Psarisomus dalhousiae'') () বা '''ল্যাজঝোলা গোদাঠোঁটি''' Eurylaimidae (ইউরিলাইমিডি) গোত্র বা পরিবারের অন্তর্গত ''Psarisomus'' (স্যারিসোমাস) গণের এক প্রজাতির মাঝারি আকারের বনচর পাখি। ল্যাঞ্জা মোটাঠুঁটির বৈজ্ঞানিক নামের অর্থ ''ডালহৌসির কটিঙ্গা'' ''psaris'' কটিঙ্গা; গ্রিক: ''soma'' দেহের, ''dalhousiae'' ডালহৌসির, বৃটিশ ভারতের গভর্নর লর্ড ডালহৌসির স্ত্রী ক্রিস্টিনা ডালহৌসির নামে)। সারা পৃথিবীতে প্রায় ১৩ লাখ ২০ হাজার বর্গ কিলোমিটার জায়গা জুড়ে এদের আবাস। বিগত কয়েক দশক ধরে এদের সংখ্যা ক্রমেই কমে গেলেও আশঙ্কাজনক পর্যায়ে যেয়ে পৌঁছেনি। সেকারণে আই. ইউ. সি. এন. এই প্রজাতিটিকে ন্যূনতম বিপদগ্রস্ত বলে ঘোষণা করেছে। বাংলাদেশের বন্যপ্রাণী আইনে প্রজাতিটি সংরক্ষিত নয়। পৃথিবীতে এদের সংখ্যা সম্বন্ধে তেমন কিছু জানা যায় নি। == বিস্তৃতি == ল্যাঞ্জা মোটাঠুঁটির মূল আবাস দক্ষিণ দক্ষিণ-পূর্ব এশিয়ার বিভিন্ন দেশে। বাংলাদেশ, ভারত, ভুটান, নেপাল, মায়ানমার, চীন, থাইল্যান্ড, লাওস, কম্বোডিয়া, মালয়েশিয়া, ইন্দোনেশিয়া ভিয়েতনাম জুড়ে এদের বিস্তৃতি। == উপপ্রজাতি == ল্যাঞ্জা মোটাঠুঁটির মোট নয়টি উপপ্রজাতি সনাক্ত করা গেছে। উপপ্রজাতিগুলো হল: ''P. d. dalhousiae'', (Jameson, 1835) উত্তর ভারত (হিমালয়ের পাদদেশ থেকে), নেপাল, দক্ষিণ-পূর্ব বাংলাদেশ, উত্তর মায়ানমার, দক্ষিণ চীন (ইউনান প্রদেশ, গুইঝু, গুয়াংজি), থাইল্যান্ড, লাওস, মধ্য ভিয়েতনাম এদের মূল আবাস। দক্ষিণ-পূর্ব তিব্বতেও দেখা যায় বলে খবর পাওয়া গেছে। ''P. d. cyanicauda'' (Riley, 1935) দক্ষিণ-পূর্ব থাইল্যান্ড কম্বোডিয়া জুড়ে এদের বিস্তৃতি। ''P. d. divinus'' (Deignan, 1947) এদের বিচরণ দক্ষিণ ভিয়েতনামে সীমাবদ্ধ। ''P. d. psittacinus'' (S. Müller, 1836) মালয় উপদ্বীপ সুমাত্রা জুড়ে এদের বিস্তৃতি। ''P. d. borneensis'' (Hartert, 1904) উত্তর বোর্নিও। == বিবরণ == গুল্ড অঙ্কিত ল্যাঞ্জা মোটাঠুঁটি, ১৮৫০-৫৮ ল্যাঞ্জা মোটাঠুঁটি মাঝারি আকারের সবুজ পাখি। এর দৈর্ঘ্য কমবেশি ২৭ সেন্টিমিটার, ডানা ১০.৫ সেন্টিমিটার, ঠোঁট ২.২ সেন্টিমিটার, পা ২.৯ সেন্টিমিটার লেজ ১১.৫ সেন্টিমিটার। ওজন ৬৫ গ্রাম। স্ত্রী পুরুষ পাখির চেহারা আকার অভিন্ন। প্রাপ্তবয়স্ক পাখির পিঠ কালচে সবুজ। দেহতল হালকা নীলচে-সবুজ। মাথার চাঁদিতে নীল ছোপ থাকে। মাথার কপাল টুপি কালো। মাথার দু'পাশে হালকা হলুদ ফোঁটা থাকে। গলার উজ্জ্বল হলুদ ছোপ চোখ পর্যন্ত বিস্তৃত। লেজ নীল ক্রমবিন্যাস্ত। সবুজ ডানার প্রান্ত পালকে নীল পট্টি থাকে। ডানার পালক-তল কালো। ওড়ার সময় পালক-তলে সাদা পট্টি নজরে পড়ে। চোখ বাদামি। চোখের চারিদিকে সবজে বলয় থাকে। ঠোঁট বেশ মোটা। নিচের ঠোঁটের গোড়া পাটকিলে রঙের। এছাড়া পুরো ঠোঁট হলদে-সবুজ রঙের। পা পায়ের পাতা চুন-সবুজ। অপ্রাপ্তবয়স্ক পাখির শরীরে উজ্জ্বল হলুদের জায়গায় ফিকে হলদে-সবুজ রঙ দেখা যায়। টুপি সবুজ রঙের হয়। == তথ্যসূত্র == == বহিঃসংযোগ == ল্যাঞ্জা মোটাঠুঁটির আরও আলোকচিত্র, Oriental Bird Images. পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি
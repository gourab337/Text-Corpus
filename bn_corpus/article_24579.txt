'''পল ফারব্রেস''' (; জন্ম: জুলাই, ১৯৬৭) কেন্টের এলাকায় জন্মগ্রহণকারী প্রথম-শ্রেণীর ক্রিকেটের সাবেক ইংরেজ ক্রিকেটার। ''ফার্বি'' ডাকনামে পরিচিত ফারব্রেস ডানহাতি ব্যাটসম্যান এবং উইকেট-রক্ষক হিসেবে খ্যাতি অর্জন করেন। পিটার মুরেজকে বরখাস্তের পর তিনি ইংল্যান্ড দলের কোচের দায়িত্ব পালন করেন। এরপূর্বে শ্রীলঙ্কা জাতীয় ক্রিকেট দলের প্রধান কোচের দায়িত্ব থেকে পদত্যাগের পর ইংল্যান্ডের সহকারী কোচের দায়িত্ব পালন করেছিলেন। == খেলোয়াড়ী জীবন == ১৯৮৭ থেকে ১৯৮৯ মেয়াদকালে তিনি কেন্ট ক্রিকেট দলের এবং ১৯৯০ থেকে ১৯৯৫ মেয়াদকালে মিডলসেক্স দলের প্রতিনিধিত্ব করেন। সময় তিনি ৪০টি প্রথম-শ্রেণীর ক্রিকেট এবং ২৮টি লিস্ট ক্রিকেট খেলায় অংশগ্রহণ করেছিলেন। ১৯৯১ মৌসুমে তিনি কাউন্টি ক্রিকেটের স্বর্ণশিখরে ছিলেন। ২০টি প্রথম-শ্রেণীর খেলায় ৫৪বার আউট করতে সহায়তা করেন। কিন্তু, তার ব্যাটিং গড় ছিল মাত্র ১৪.৮১ রান। সামগ্রীকভাবে তার খেলোয়াড়ী জীবনে ব্যাটিং গড় ছিল ১৮.২৩ রান। এছাড়াও, তিনি আরও চারবার প্রথম-শ্রেণীর ক্রিকেটে অংশগ্রহণ করেছেন যার সবগুলোই ছিল কাউন্টি পরিবর্তে দলগুলো বিপক্ষে। দলে থাকাকালীন তিনি মিডলসেক্সের খেলোয়াড় কিথ ব্রাউনের পরিবর্তে উইকেট-রক্ষকের দায়িত্ব পালন করতেন। তখন ব্রাউন ব্যাটসম্যান হিসেবে থাকতেন। == কোচিং == খেলোয়াড়ী জীবন থেকে অবসর নেয়ার পর ফারব্রেস কোচের ভূমিকায় অবতীর্ণ হন। ২০০০ সালে তিনি ইংল্যান্ড অনূর্ধ্ব-১৯ ক্রিকেট দল ইংল্যান্ড জাতীয় মহিলা ক্রিকেট দলের কোচের নেতৃত্ব দেন। কেন্ট একাডেমিতে দায়িত্ব পালনশেষে জুলাই, ২০০৭ সালে শ্রীলঙ্কার কোচ ট্রেভর বেলিসের অধীনে সহকারী কোচের দায়িত্ব পালন করেন। মার্চ, ২০০৯ সালে লাহোরে শ্রীলঙ্কা দলের উপর সন্ত্রাসীদের অতর্কিত আক্রমণে তিনি হাল্কা আঘাতপ্রাপ্ত হয়েছিলেন। ৩১ জুলাই, ২০০৯ তারিখে ২০১০ মৌসুমের জন্য কেন্টের প্রথম-দলীয় কোচ হিসেবে নিযুক্ত হন। ক্যান্টারবুরি ত্যাগ করে ২০১২ মৌসুমে ফারব্রেস ইয়র্কশায়ারের দ্বিতীয় একাদশে কোচের দায়িত্ব পান। ২০ ডিসেম্বর, ২০১৩ তারিখে শ্রীলঙ্কা ক্রিকেট কর্তৃক তিনি দুই বছর মেয়াদকালের জন্য মনোনীত হয়েছেন যা জানুয়ারি, ২০১৪ তারিখ থেকে কার্যকর হয়। জানুয়ারি, ২০১২ সাল থেকে প্রধান কোচের দায়িত্ব পালনকারী দক্ষিণ আফ্রিকান গ্রাহাম ফোর্ডের স্থলাভিষিক্ত হন। গ্রাহাম ফোর্ড সেপ্টেম্বর, ২০১৩ সালে দুই বছরের চুক্তির মেয়াদ বৃদ্ধিতে অস্বীকার করেন। এরফলে শ্রীলঙ্কা ক্রিকেট কর্তৃপক্ষ ফারব্রেসকে জাতীয় দলের কোচ হিসেবে ঘোষণা করে। ২০১৪ সালের এশিয়া কাপ আইসিসি বিশ্ব টুয়েন্টি২০ প্রতিযোগিতায় শ্রীলঙ্কা দলের শিরোপা লাভে গুরুত্বপূর্ণ অবদান রাখেন। এরপর এপ্রিল, ২০১৪ সালে কোচের দায়িত্ব থেকে অব্যহতি নিয়ে ইংল্যান্ডের সহকারী কোচ মনোনীত হন। কিন্তু বিশ্বকাপে ইংল্যান্ডের গ্রুপ পর্ব থেকেই ছিটকে আসার কারণে মে, ২০১৫ সালে প্রধান কোচ পিটার মুরেজকে অব্যহতি দেয়ার পর সফরকারী নিউজিল্যান্ড দলের বিপক্ষে দলের খেলা পরিচালনার জন্য সাময়িকভাবে কোচের দায়িত্বভার অর্পণ করা হয়। == তথ্যসূত্র == == আরও দেখুন == কোচ গ্রাহাম ফোর্ড শ্রীলঙ্কা ক্রিকেট দল ২০১৫ নিউজিল্যান্ড ক্রিকেট দলের ইংল্যান্ড সফর == বহিঃসংযোগ == জন্ম ব্যক্তি ক্রিকেটার ক্রিকেট কোচ জাতীয় ক্রিকেট দলের কোচ উইকেট-রক্ষক ক্রিকেটার ক্রিকেটার
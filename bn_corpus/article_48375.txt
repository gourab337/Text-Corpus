'''মৌলদাঁড়া''' (বৈজ্ঞানিক নাম: ''Chersonesia risa (Doubleday)'') এক প্রজাতির মাঝারী আকারের সোনালী হলুদ রঙের প্রজাপতি। তরাই অঞ্চল থেকে পাহাড়ে ১৩০০ মিটার অবধি নিচু ঢাল যুক্ত অঞ্চলে এদের উড়তে দেখা যায়। মার্চ থেকে ডিসেম্বর অবধি এদের দর্শন মেলে। এরা নিমফ্যালিডি পরিবার এবং চেরসনেসিয়া উপগোত্রের সদস্য। == উপপ্রজাতি == মৌলদাঁড়া এর প্রজাতিগুলো হলো: *''Chersonesia risa risa'' (আসাম থেকে সমগ্র মালয়) *''Chersonesia risa transies'' (Martin, 1903) উত্তর ভারত-চীন থেকে সমগ্র চীন) *''Chersonesia risa cyanee'' (de Nicéville, 1893) (বর্নেও) === ভারতে প্রাপ্ত মৌলদাঁড়া এর উপপ্রজাতি === ভারতে প্রাপ্ত মৌলদাঁড়া এর উপপ্রজাতি হল- ''Chersonesia risa risa'' Doubleday, 1848 Oriental Common Maplet == আকার == মৌলদাঁড়ার প্রসারিত অবস্থায় ডানার আকার ৪০-৪৫মিলিমিটার দৈর্ঘ্যের হয়। == বিস্তার == == বর্ণনা == এই প্রজাতির প্রজাপতি আকারে মাঝারী, '''ডানার উপরিতল''' সোনালী হলুদ বর্ণের এবং উভয় ডানাইয় উপর থেকে নীচ পর্যন্ত ৯টি ঘন রঙের সমান্তরাল রেখা বিদ্যমান। সামনের ডানার উপরিতলে বেস এর দিক থেকে প্রথম ৬টি রেখা সরল্রৈখিক এবং টর্নাসে একটি কালো দ্বারা সীমায়িত নীল ওসিলিয়াস বর্তমান। পোস্টডিসকাল এবং সাবটার্মিনাল রেখা দুটির মধ্যে সরল রৈখিক একসারি ছোট ছোপ বর্তমান যার নীচেরটি বড় এবং খুবই সুষ্পষ্ট। টার্মেন হলুদের উপর লাল রঙ ছাওয়া। '''পিছনের ডানায়''' টর্নাস লাল এবং সোনালী হলুদে অনেক দাগ ছোপে চিত্রিত। সাবটার্মিনাল অংশে একটি লাল সুস্পষ্ট রেখা বিদ্যমান। টার্মেনে ৪নং শিরায় একটি ছোট লেজ এর দেখা মেলে। স্ত্রী নমুনায় রঙ এবং দাগ ছোপ অপেক্ষাকৃত ফ্যাকাশে এবং আকারে বৃহত্তর। == আচরণ == এই প্রজাতি দ্রুত ওড়ে এবং প্রায়শই মাটি অথবা পাথরের ভিজে ছোপযুক্ত স্থানে এদের বসে থাকতে দেখা যায়। ভয় পেলে অথবা সচকিত হলে, এরা পাতার তলার দিকে আশ্রয় নেয়। == তথ্যসূত্র == প্রজাপতি প্রাপ্ত নিমফ্যালিডি গোত্রের প্রজাপতি প্রাপ্ত নিমফ্যালিডি গোত্রের প্রজাপতির প্রাপ্ত নিমফ্যালিডি গোত্রের প্রজাপতি
'''ফ্রাঙ্ক কার্টার ডাকওয়ার্থ''', এমবিই (; জন্ম: ২৬ ডিসেম্বর, ১৯৩৯) ইংল্যান্ডে জন্মগ্রহণকারী অবসরপ্রাপ্ত পরিসংখ্যানবিদ। তবে তিনি '''ফ্রাঙ্ক ডাকওয়ার্থ''' নামেই সবিশেষ পরিচিত। বিখ্যাত হয়ে আছেন আরেক ইংরেজ পরিসংখ্যানবিদ টনি লুইসকে নিয়ে যৌথভাবে প্রণীত ডাকওয়ার্থ-লুইস পদ্ধতি প্রবর্তনের মাধ্যমে। এর ফলে বৃষ্টি, আলোকস্বল্পতা কিংবা অন্য কোন কারণে একদিনের আন্তর্জাতিক ক্রিকেট অথবা টুয়েন্টি২০ ক্রিকেট খেলায় বিঘ্ন পরিবেশে সময়ের সাথে তাল মিলিয়ে নতুন করে জয়ের লক্ষ্যমাত্রা নির্ধারণের প্রচলিত পদ্ধতিগুলোকে আরো উন্নততর করার মাধ্যমে ফলাফল নির্ধারণ করা সম্ভবপর হয়েছে। == প্রারম্ভিক জীবন == ২৬ ডিসেম্বর, ১৯৩৯ তারিখে লিথ্যাম সেন্ট অ্যানেজ এলাকায় জন্মগ্রহণ করেন ডাকওয়ার্থ। তিনি ১৯৬১ সালে পদার্থবিজ্ঞানে স্নাতক সম্মান শ্রেণীতে অধ্যয়ন করেন। এরপর ১৯৬৫ সালে লিভারপুল বিশ্ববিদ্যালয় থেকে ধাতু বিদ্যায় পিএইচডি ডিগ্রী লাভ করেন। অবসরগ্রহণের পূর্বে তিনি ইংল্যান্ডের একটি পারমাণবিক শক্তি উৎপাদনকারী প্রতিষ্ঠানে গণিতজ্ঞ হিসেবে কর্মজীবন অতিবাহিত করেন। == কর্মজীবন == ফ্রাঙ্ক ডাকওয়ার্থ আন্তর্জাতিক ক্রিকেট কাউন্সিলের পরামর্শকের দায়িত্ব পালন করেন। এছাড়াও তিনি রয়্যাল সোসাইটি থেকে প্রকাশিত সংবাদভিত্তিক পাক্ষিক আরএসএস নিউজের সম্পাদক। ২০১০ সালের পূর্ব পর্যন্ত সিগনিফিক্যান্স সাময়িকীর সম্পাদকীয় পরিষদেরও দায়িত্বে ছিলেন। এছাড়া, তিনি ব্যক্তিগত ঝুঁকি ধারণা বিষয়ের মানোন্নয়নের জন্যেও পরিচিত হয়ে আছেন। এবিষয়টি বর্তমানে 'ডাকওয়ার্থ স্কেল' নামে বৈশ্বিকভাবে পরিচিত। == সম্মাননা == ২০০৪ সালে তিনি রয়্যাল সোসাইটি স্কুলে 'লাইজ এন্ড স্ট্যাটিসটিক্স' শিরোনামে নিবন্ধ পাঠ করেন। ফ্রাঙ্ক ডাকওয়ার্থ ২০১০ সালে রাণীর জন্মদিনের সম্মানে মেম্বার অব দি অর্ডার অব দ্য ব্রিটিশ এম্পায়ার বা এমবিই মনোনীত হন। == তথ্যসূত্র == == আরও দেখুন == টনি লুইস ডাকওয়ার্থ-লুইস পদ্ধতি নিয়ম-কানুন প্রবর্তনকারী ব্যক্তি জন্ম পরিসংখ্যানবিদ ওভারের ক্রিকেট প্রাক্তন শিক্ষার্থী
'''সিডনি অপেরা হাউজ''' () স্থায়ী অবকাঠামোবিশেষ। অস্ট্রেলিয়ার সিডনি বন্দরে এর অবস্থান। এটি নৌকার পাল আকৃতির ন্যায় দেখতে। অনেক ধরনের অনুষ্ঠান এখানে অনুষ্ঠিত হয়। বিশ্বের কোটি কোটি পর্যটকদের আকর্ষণের কেন্দ্রবিন্দু হয়েছে এই সিডনি অপেরা হাউজ। অপেরা হাউজটি মহাসাগরের এক প্রান্তে তৈরী করা হয়েছে যা দেখতে অনেকটা উপত্যকার মতো। ইউনেস্কো বিশ্ব ঐতিহ্যের তালিকায় এটিকে ২০০৭ সালে অন্তর্ভুক্ত করে। == ইতিহাস == বর্তমান অপেরা হাউজটি বেনেলং পয়েন্টে তৈরী করা হয়েছে যা একসময় ম্যাককুইরি বন্দর হিসেবে পরিচিত ছিল। ১৮১৭ সালে বন্দরটি প্রতিষ্ঠিত হয় ১৯০১ সালে বিলুপ্ত করা হয়। ১০ আগস্ট, ১৯০২ সালে ম্যাককুইরি বন্দরে ট্রাম রক্ষণাগার তৈরী করে ১৯৫৮ সালে ভেঙ্গে ফেলা হয়। এই একই জায়গায় ১৯৫৯ সালে সিডনি অপেরা হাউজের নির্মাণ কাজ শুরু হয়। জান আডজেন নামীয় ড্যানিশ স্থাপত্যবিদ সিডনি অপেরা হাউজের নকশা প্রণয়ন করেন। ১৯৫৭ সালে তিনি অপ্রত্যাশিত বিতর্কিতভাবে নকশা প্রতিযোগিতায় বিজয়ী হন। পুরস্কারের মূল্যমান ছিল £৫,০০০। ১৯৫৭ সালে প্রকল্পের তত্ত্বাবধান সহায়তার জন্য সিডনিতে আসেন। ফেব্রুয়ারি, ১৯৬৩ সালে তিনি সিডনিতে তার অফিস স্থানান্তরিত করেন। ফেব্রুয়ারি, ১৯৬৬ সালে আডজেন প্রকল্পের কাজ ফেলে রেখে চলে যান। এর প্রধান কারণ ছিল সরকারের অর্থ প্রদানে অস্বীকৃতি। ২০০১ সালে আডজেন অস্ট্রেলিয়ায় আমন্ত্রিত হয়ে অবকাঠামোটির নকশাকে পরিবর্তন করে প্রকৃত অবস্থায় ফিরিয়ে আনেন। ১৯৫৭ সালে অপেরা হাউজের প্রকৃত নির্মাণ ব্যয় ছিল £৩,৫০০,০০০ ($৭ মিলিয়ন)। সরকার থেকে ২৬ জানুয়ারি, ১৯৬৩ তারিখের অস্ট্রেলিয়া দিবসে নির্মাণ কাজ শেষের ঘোষণা দেয়া হয়। কিন্তু প্রকল্পটি দশ বছর বিলম্বিত হওয়ায় অতিরিক্ত অর্থ মাশুল গুণতে হয় এবং তা শেষ করতে চৌদ্দগুণেরও অতিরিক্ত অর্থ সরকার পক্ষ থেকে সরবরাহ করতে হয়। == উদ্বোধন == অস্ট্রেলিয়ার রাণী দ্বিতীয় এলিজাবেথ ২০ অক্টোবর, ১৯৭৩ সালে আধুনিক স্থাপত্যকলার অন্যতম পদচিহ্ন সিডনি অপেরা হাউজ আনুষ্ঠানিকভাবে উদ্বোধন করেন। বিপুলসংখ্যক আগ্রহী জনতা এতে উপস্থিত ছিলেন। কিন্তু সিডনি অপেরা হাউজের নকশাকার জান আডজেনকে অনুষ্ঠানে আমন্ত্রণ জানানো হয়নি। এমনকি কোথাও তার নাম পর্যন্ত উল্লেখ করা হয়নি। উদ্বোধনী অনুষ্ঠানটি সরাসরি টেলিভিশনের পর্দায় দেখানো হয়। আতশবাজি ফোটানো হয় এবং বিথোভেনের ৯নং সিম্ফনী পরিবেশন করা হয়। == তথ্যসূত্র == দর্শনীয় স্থান হল
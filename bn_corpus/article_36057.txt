'''দ্য কনফেশনস ট্যুর''' হচ্ছে আমেরিকান সংগীত শিল্পী গীতিকার ম্যাডোনার দ্বিতীয় লাইভ অ্যালবাম। এটি প্রকাশিত হয় জানুয়ারি ২৬, ২০০৭ তারিখে, ওয়ার্নার ব্রস রেকর্ডসের মাধ্যমে। এটি জোনাস একারলান্ডের পরিচালনায় তৈরি। এতে ম্যাডোনার ২০০৬ সালের কনফেশ্যন্স ট্যুরের গানগুলো উল্লেখ করা হয়েছে। এটি রেকর্ড করা হয় ওয়েম্বলি অ্যারেনাতে, ট্যুরের লন্ডনে থাকা অবস্থায়। অ্যালবামটি সিডি এবং ডিভিডি দুই ধরনের মাধ্যমেই মুক্তি পায়। ডিভিডিতে পুরো কনসার্ট রয়েছে, সিডিতে রয়েছে কেবল তেরোটি লাইভ গান। অ্যালবামটি সেমটেক্স ফিলমসের প্রথম মুক্তিপ্রাপ্ত অ্যালবাম। এই কোম্পানীটি ২০০৬ সালে ম্যাডোনা প্রতিষ্ঠিত করেন। দ্য কনফেশনস ট্যুর সাধারণভাবে সমালোচকদের কাছ থেকে ইতিবাচক মতামত পায়, সেই সাথে জিতে নেয় বেস্ট লং ফর্ম মিউজিক ভিডিও ক্যাটেগরিতে পঞ্চাশতম গ্র্যামি অ্যাওয়ার্ড পুরষ্কার। মুক্তি পাওয়ার পর অস্ট্রেলিয়া, বেলজিয়াম, চেক রিপাবলিক, হাঙ্গেরি, ইটালি, পর্তুগাল এবং স্পেনে অ্যালবামটি অফিসিয়াল চার্টে প্রথম স্থান দখল করে। ম্যাডোনার নিজের দেশে অ্যালবামটি মোটামুটি সাফল্য পায় এবং ইউ এস বিলবোর্ড ২০০ অ্যালবামের তালিকায় পনেরোতম স্থাম দখল করে। সারা বিশ্বে দ্য কনফেশনস ট্যুরের প্রায় ১.২ মিলিয়ন কপি বিক্রি হয়েছে। == পূর্ব ইতিহাস == ২০০৬ সালে আই'ম গোয়িং টু টেল ইউ অ্যা সিক্রেট নামক লাইভ অ্যালবামের মুক্তির পর বের হয় ম্যাডোনার দ্বিতীয় লাইভ অ্যালবাম দ্য কনফেশনস ট্যুর। অ্যালবামটি ওয়েম্বলি অ্যারেনাতে ২০০৬ সালের ১৫ এবং ১৬ আগস্ট রেকর্ড করা হয়। সে সময় ম্যাডোনার কনফেশনস ট্যুরের লন্ডন অংশ চলছিল, যাতে তার ২০০৫ সালে মুক্তি পাওয়া স্টুডিও অ্যালবাম কনফেশনস অন অ্যা ড্যান্স ফ্লোর এর গানগুলো ব্যবহৃত হয়। এই অ্যালবামটি ম্যাডোনার নতুন প্রযোজনা সংস্থা, সেমটেক্স ফিলমসের প্রথম পরিবেশনা, যা সিডি এবং ডিভিডি এই দুই ফরম্যাটেই মুক্তি পায়। জোনাস একারলান্ডের পরিচালনায় এতে ম্যাডোনার ভ্রমণের বিভিন্ন অংশ ধারণ করা হয়। ডিভিডিতে রয়েছে ম্যাডোনার ট্যুরের একুশটি গানের সব কয়টি, এবং সিডিতে রয়েছে তেরোটি প্রধান প্রধান গান। ট্যুরটি ২০০৬ সালে থ্যাংকসগিভিঙের সময় প্রথম দেখানো হয় এনবিসিতে। এই সম্প্রচারটি ছিল সম্পাদিত, এবং এতে কিছু গান যেমন 'প্যারাডাইস (নট ফর মি) এর অংশবিশেষ বাদ দিয়ে দেয়া হয়। "লিভ টু টেল" গানে ম্যাডোনার কাচে মোড়ানো ক্রুশ থেকে ঝুলে গান গাওয়ার দৃশ্যটি বিভিন্ন মিডিয়া এবং ধর্মীয় সংগঠনের কাছে সমালোচিত হয়। এই গানটির পরেই রয়েছে কনফেশনস অন অ্যা ড্যান্স ফ্লোর অ্যালবামের "ফরবিডেন লাভ" গানটি, যাতে ম্যাডোনাকে মাথা থেকে একটি কাঁটার মুকুট খুলতে দেখা যায়। এশিয়ান মিডিয়া এবং সার্ভিসেস কোম্পানি ফ্রাইডে রিপোর্ট করে যে অ্যালবামটি সিঙ্গাপুর, মালয়েশিয়া এবং পূর্ব এশিয়ার কিছু কিছু অংশে নিষিদ্ধ হয়, যার প্রধান কারণ ছিল ডিভিডিতে এসব দৃশ্যের উপস্থিতি। == সমালোচকদের মতামত == অলমিউজিকের স্টিফেন টমাস আর্লেওয়াইন বলেন যে অ্যালবামের সিডিটি "শুনতে খুব একটা ভাল নয়, তবে বিশ বছরের পুরনো গানগুলো নতুন করে শুনতে খারাপ লাগে না। অনুষ্ঠানের দক্ষ পরিচালনা এবং সুন্দর দৃশ্যগুলোর কারণে ডিভিডিটাকে খারাপ বলা যায় না, কিন্তু তারপরেও এটা কেবল সেই সব ভক্তদের জন্য যারা একটা লাইভ সিডি/ডিভিডি কেনার এক বছর পরেই আরেকটা একই অ্যালবাম কিনতেও আপত্তি করবে না।" স্ল্যান্ট ম্যাগাজিনের এড গঞ্জালেজের মতে "অ্যালবামের কনসার্ট ফিনালে গানটি এই প্রমাণই দেয় যে যৌণ আকর্ষণ এবং রাজনীতি ছাড়াও কেবল হৃদয় এবং মনের ছোঁয়া দিয়েও ম্যাডোনার গান ভাল ব্যবসা করতে পারে।" সাইলাস ম্যাগাজিনের টমাস ইনসকিপও অ্যালবামের ফিনালে গানটির প্রশংসা করেছেন। তার মতে "দ্য কনফেশনস ট্যুরে বেশ উঁচু সুরের গান রয়েছে, যা খুব অল্প সময়ে তৈরি হলেও ম্যাডোনার আগের গানগুলোর চাইতে অনেক বেশি প্রাণোচ্ছল। সিডিতে মাত্র তেরোটি গান রয়েছে, তার পরেও গানগুলো দারুণ!" তবে তার ধারণা "কনফেশনস" অংশে এসে সিডিটি তার আবেদন হারিয়ে ফেলেছে। এই গানে তিনজন ব্যক্তিকে তাদের জীবনের দুর্দশার স্বীকারোক্তি জানাতে দেখা যায়। বিবিসি মিউজিকের টম ইয়ং বলেন যে তিনি ট্যুরটি সামনে থেকে দেখেননি, এবং মনে করেন যে "ডিভিডিতে অনুষ্ঠানের কিছু কিছু দিক হারিয়ে গেছে, সেই সাথে দৃশ্য বা গানগুলোও অপ্রয়োজনীয় ভাবে লম্বা করা হয়েছে। লাইভ অ্যালবাম হিসেবে অবশ্য তা ঠিকই আছে।" পিচফর্ক মিডিয়ার স্টিফেন এম ডিউসনার অ্যালবামের নেতিবাচক রিভিউ দেন এই বলে যে, "দোষ প্রায় পুরোটাই ম্যাডোনার। স্টেজে তিনি দারুণ দারুণ পপ গান শোনাতে পারেন, সেই সাথে এমন ট্যুর করার ক্ষমতা এবং টাকা দু'টোই তার আছে। তাহলে দর্শক এবং অনুষ্ঠানের মাঝে এমন পর্দা ঝুলিয়ে রাখার মানে কি? একারলান্ড একটা লাইভ অ্যালবামে ঠিক সেই জিনিসগুলোই নিয়ে আসেন যা থাকা উচিত নয়। দৃশ্য বারবার কেটে দেয়া হয়েছে, যাতে স্থান সম্পর্কে কোন ধারণাই পাওয়া যায় না, নকল গান এবং বাজনা, যাতে অনুষ্টানের আসল প্রকৃতি ধরা যায় না, এবং দর্শকদের উত্তেজনার প্রায় কিছুই দেখানো হয়নি।" দ্য হিন্দু ব্লে যে "পুরো পৃথিবীটাকে নিজের নৃত্যমঞ্চে পরিণত করেছেন ম্যাডোনা, তার শক্তির সামনে বিস্ময় মাথা নত করা ছাড়া কিছু করার নেই।" ২০০৮ সালের ১০ ফেব্রুয়ারি তারিখে লস অ্যাঞ্জেলসের স্টেপলস সেন্টারে অনুষ্ঠিত পঞ্চাশতম গ্র্যামি অ্যাওয়ার্ড অনুষ্ঠানে দ্য কনফেশনস ট্যুর অ্যালবামটি বেস্ট লং ফর্ম মিউজিক ভিডিও পুরস্কার পায়। == বাণিজ্যিক সফলতা == কনফেশনস ট্যুরে "লিভ টু টেল" গানের দৃশ্যায়ন, যেখানে একটি কাচে মোড়ানো ক্রুশ থেকে ঝুলে থেকে গান করেন ম্যাডোনা। দৃশ্যটি বিভিন্ন ধর্মীয় সংঘের কাছে সমালোচিত হয়, যারা বলে যে এটি খ্রিষ্টান ধর্মবিরোধী। নিলসেন সাউন্ডস্ক্যানের মতে অ্যালবামটি বিলবোর্ড ২০০ চার্টে প্রথম সপ্তাহে ৪০০০০ কপি বিক্রির মাধ্যমে পনেরোতম স্থান দখল করে। ক্যানাডায় এই অ্যালবামটি ক্যানাডিয়ান অ্যালবামস চার্টে দ্বিতীয় স্থান দখল করে। অ্যালবামটি এআরআইএ অ্যালবামস চার্টে স্থান পায়নি, কিন্তু অস্ট্রেলিয়ান টপ ফোর্টি ডিভিডি চার্টের ১২ ফেব্রুয়ারি ২০০৭ সংখ্যায় প্রথম স্থান পায়। এটি চারটি অনিয়মিত সপ্তাহ জুড়ে ডিভিডি চার্টের শীর্ষে অবস্থান করে। ২০০৭ সালের শেষে অস্ট্রেলিয়ান চার্টে দেখা যায় যে দ্য কনফেশনস ট্যুর অ্যালবামটি সমস্ত অস্ট্রেলিয়ায় সবচেয়ে বেশি বিক্রি হওয়া অ্যালবামের তালিকায় সাতাশতম স্থান পেয়েছে। অস্ট্রেলিয়ান রেকর্ডিং ইন্ডাস্ট্রি অ্যাসোসিয়েশন (এআরআইএ) অ্যালবামটিকে ১০,০০০ কপি ডিভিডি পাঠানোর জন্য গোল্ড সনদ দেয়। যুক্তরাজ্যে এটি ইউকে অ্যালবামস চার্টে সপ্তম স্থান পায়। জাপানে অ্যালবামটি ওরিকন উইকলি অ্যালবাম চার্টে দশ নাম্বার স্থান পায় এবং বারো সপ্তাহ স্থায়ী হয়। হং কঙ-এ এটি ১০০৭ সালে সবচেয়ে বেশি বিক্রি হওয়া দশটি আন্তর্জাতিক অ্যালবামের একটি হওয়ার জন্য ইন্টারন্যাশনাল ফেডারেশন অফ দ্য ফোনোগ্রাফিক সোসাইটির কাছ থেকে গোল্ড ডিস্ক অ্যাওয়ার্ড পায়।. ইউরোপজুড়ে অ্যালবামটি বেলজিয়াম, ইটালি, পর্তুগাল এবং স্পেনের টপ চার্টের শীর্ষে উঠে আসে, এবং বাকি ইউরোপিয়ান দেশগুলোর টপ চার্টেও জায়গা পায়। মেক্সিকো, নিউজিল্যান্ড এবং নরওয়েতে সেরা দশ তালিকার ঠিক পরেই থাকে অ্যালবামটি। ইউরোপে অ্যালবামের সাফল্যের কারণে এটি বিলবোর্ডের ইউরোপিয়ান টপ হান্ড্রেড অ্যালবামসের দ্বিতীয় অবস্থানে চলে আসে, যেখানে প্রথমে ছিল নোরাহ জোনসের স্টুডিও অ্যালবাম নট টু লেট। সারা বিশ্বে এই অ্যালবামের প্রায় ১.২ মিলিয়ন কপি বিক্রি হয়। == গানের ধরণ == ===ডিভিডি=== ===সিডি=== === ফরম্যাট === সিডি/ডিভিডি- ডাবল ডিস্ক ডিজিপ্যাক। ডিভিডি- ডিভিডি সহ ডিভিডি কিপ কেস। "ডিজিটাল ডাউনলোড- লাইভ অনুষ্ঠান এবং গান, সাথে দুইটি অতিরিক্ত গানঃ "রে অফ লাইট" এবং "গেট টুগেদার"। == সংশ্লিষ্ট ব্যক্তিবর্গ == পরিচালকঃ জোনাস একারলান্ড প্রযোজনা সংস্থাঃ সেমটেক্স ফিলমস, সেমটেক্স টিভি প্রোডাকশন্স প্রযোজকঃ সারা মার্টিন এক্সিকিউটিভ প্রযোজকঃ ম্যাডোনা, অ্যাঞ্জেলা বেকার, গাই অসিয়ারি এবং জন পেন ফটোগ্রাফিঃ এরিক ব্রমস সম্পাদনাঃ জোনাস একারলান্ড, ফিলিপ রিচার্ডসন, জোহান সোডারবার্গ এবং ড্যানি টাল পোশাকঃ জ্য-পল গটিয়ে এবং আরিয়ান ফিলিপস == চার্টে অবস্থান এবং সনদ == ===চার্ট=== চার্ট (২০০৭) অবস্থান আর্জেন্টিনীয় অ্যালবামস চার্ট অস্ট্রেলীয় টপ ৪০ ডিভিডি চার্ট বেলজীয় অ্যালবামস চার্ট (Flanders) বেলজীয় অ্যালবামস চার্ট (Wallonia) কানাডীয় অ্যালবামস চার্ট চেক অ্যালবামস চার্ট ডেনীয় অ্যালবামস চার্ট ডাচ অ্যালবামস চার্ট ইউরোপীয় টপ ১০০ অ্যালবাম ফিনল্যান্ডীয় অ্যালবামস চার্ট ফরাসী অ্যালবামস চার্ট জার্মান অ্যালবামস চার্ট হাঙ্গেরীয় অ্যালবামস চার্ট আইরিশ অ্যালবামস চার্ট ১০ ইটালীয় অ্যালবামস চার্ট জাপানি অ্যালবামস চার্ট ১০ মেক্সিকান অ্যালবামস চার্ট ১৬ নিউজিল্যান্ডীয় অ্যালবামস চার্ট ২৩ নরওয়েজীয় অ্যালবামস চার্ট ১৫ পোলিয় অ্যালবামস চার্ট পর্তুগিজ অ্যালবামস চার্ট স্প্যানিশ অ্যালবামস চার্ট সুয়েডীয় অ্যালবামস চার্ট সুইস অ্যালবামস চার্ট ব্রিটিশ অ্যালবামস চার্ট আমেরিকান ''বিলবোর্ড ২০০ ১৫ ===ইয়ার এন্ড চার্ট=== চার্ট (২০০৭) অবস্থান ডাচ অ্যালবামস চার্ট ৭৪ জার্মান অ্যালবামস চার্ট ৮৬ মেক্সিকান অ্যালবামস চার্ট ===সনদ=== দেশ সনদ আর্জেন্টিনা প্লাটিনাম অস্ট্রেলিয়া গোল্ড অস্ট্রিয়া প্লাটিনাম বেলজিয়াম গোল্ড ব্রাজিল গোল্ড ফিনল্যান্ড গোল্ড জার্মানি ২x প্লাটিনাম মেক্সিকো গোল্ড পোল্যান্ড প্লাটিনাম পর্তুগাল গোল্ড রাশিয়া গোল্ড যুক্তরাজ্য সিলভার == চার্টে পূর্বে এবং পরে অবস্থিত অ্যালবামসমূহ == == মুক্তির সময় == দেশ মুক্তির সময় ইউরোপ ২৬ জানুয়ারি, ২০০৭ সারা বিশ্ব ২৯ জানুয়ারি, ২০০৭ ৩০ জানুয়ারি, ২০০৭ অস্ট্রেলিয়া ফেব্রুয়ারি, ২০০৭ দক্ষিণ কোরিয়া ফেব্রুয়ারি, ২০০৭ জাপান মার্চ, ২০০৭sm == তথ্যসূত্র == ==বহিঃসংযোগ== Madonna.com Discography The Confessions Tour Confessions Tour transmission at NBC
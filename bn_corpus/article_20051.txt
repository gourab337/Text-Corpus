''' প্রীতম আহমেদ''' (জন্ম: ২৪ এপ্রিল ১৯৭৬) বাংলাদেশের একজন সংগীত শিল্পী, কবি সমাজকর্মী। তিনি সংগীত চর্চার পাশাপাশি মানবাধিকার, সমাজ সংস্কার নিয়ে কাজ করেন এবং ২০১৩ সালে সংগঠিত শাহবাগ আন্দোলনের একজন সংগঠক। কেবল শাহবাগ আন্দোলনে যোগদানই নয়, তিনি এটি নিয়ে বেশ কিছু গান লিখেছেন এবং সেগুলোতে সুরারোপ করেছেন যা আন্দোলনকারীদের উজ্জীবিত করেছে। == প্রাথমিক জীবন == প্রীতম আহমেদের জন্ম ১৯৭৬ সালের ২৪ এপ্রিল বাংলাদেশের ঢাকা শহরে। তিনি সরকারি সঙ্গীত মহাবিদ্যালয় থেকে নজরুল সংগীতে শিক্ষা লাভ করেন। নিউ ইয়র্ক গীটার একাডেমী থেকে স্প্যানিশ ফ্লেমিঙ্গো গীটারে পড়ালেখা করছেন নিয়মিত। == গায়ক জীবন == কিশোর বয়স থেকেই সংগীতের সাথে জড়িত প্রীতম আহমেদ কবীর সুমন, অজয় চক্রবর্তী, ওস্তাদ রাশীদ খান, বব ডিলান, বিবি কিং, স্টিভ র‌্যাভন প্রমুখ জীবনমুখী শিল্পীদের দ্বারা প্রভাবিত। ঢাকার সদরঘাটে কুপিয়ে হত্যা করা বিশ্বজিৎ, বাংলাদেশ-ভারতে সীমান্তে কাঁটাতারে ঝুলিয়ে রাখা ফেলানী, গাজীপুরে বাসের মধ্যে আগুনে পুড়িয়ে মারা মনির, দিল্লিতে বাসে গণ-ধর্ষণের শিকার দামিনী, পুরুলিয়ার 'ছেলে না মেয়ে' প্রশ্নে মেডিক্যাল টেস্টের মুখোমুখি হওয়া পিংকি প্রামাণিক প্রভৃতি রাজনৈতিক, সামাজিক, অর্থনৈতিক সম-সাময়িক ঘটনা নিয়ে তিনি প্রতিবাদী হয়ে ওঠেন এবং গান বাঁধেন। পর্যন্ত তার মোট ১২টি এলবাম প্রকাশিত হয়েছে। জনপ্রিয় গান বালিকা ভালবাসার মিছিলে এসো ভোট ফর ঠোঁট তুই কি আমার বন্ধু হবি ভাইয়া সংসার দহন শজারু রেড রোজ মানুষ নাস্তিক বিশ্বজিৎ কানসাট চলো পালাই কপি পেস্ট কার জন্য == কর্ম জীবন == প্রীতম আহমেদ প্রথমে বাংলাদেশের বেসরকারি টেলিভিশন 'চ্যানেল আই'-এ অনুষ্ঠান নির্মাতা হিসাবে যোগ দেন এবং দীর্ঘদিন সেখানে কর্মরত ছিলেন; পরবর্তীতে তিনি নিজের একটি স্টুডিও কাম প্রোডাকশন কোম্পানি গঠন করেন এবং নাম দেন 'গানওয়ালা'। এছাড়াও তিনি অনলাইন পত্রিকা মিডিয়াটাইমস টোয়েন্টিফোর ডট কম-এর সম্পাদক হিসাবেও যুক্ত আছেন। প্রীতম আহমেদ ব্যক্তি জীবনে লেখালেখির সাথেও যুক্ত আছেন; ২০১৫ সালের অমর একুশে বই মেলায় র‌্যামন পাবলিশার্স থেকে তার কবিতার বই 'জন্মদাগ' প্রকাশিত হয়েছে। == ব্যক্তিগত জীবন == বর্তমানে প্রীতম একাকী থাকলেও সংবাদ পাঠক সঙ্গীতার সাথে তার বিয়ে হয়োছিলো যেটি ২০০৯ সালে ভেঙে যায় এবং সেখানে 'মেঘ' এবং 'রোদ্দুর' নামে দুটি যমজ মেয়ে আছে। == তথ্যসূত্র == == বহি:সংযোগ == ইউটিউব-এ প্রীতম আহমেদ। বাংলা মুভি ডাটাবেজ-এ প্রীতম আহমেদ। ডয়েস ভেল-কে দেয়া প্রীতম আহমেদের একটি সাক্ষাত্কার। 'আমার কাছে প্রেমের সংজ্ঞা বিশ্বাস' দৈনিক কালের কন্ঠ-কে দেয়া প্রীতম আহমেদের সাক্ষাত্কার। জন্ম ব্যক্তি সংগীতশিল্পী সুরকার গায়ক মুসলিম বংশোদ্ভূত ইংরেজ ব্যক্তি
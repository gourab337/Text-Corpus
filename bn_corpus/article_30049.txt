'''শ্রেকহর্ন''' (জার্মান ভাষায়: Schreckhorn) সুইজারল্যান্ডে অবস্থিত আল্পস পর্বতমালার একটি পর্বত। এটির উচ্চতা ৪০৭৮ মিটার। এটি বেয়ার্নে ক্যান্টন এর সর্বোচ্চ পর্বত। এছাড়া ইউরোপ এবং আল্পস পর্বতমালার সর্বাধিক উত্তরের চার হাজার মিটার উচ্চতাবিশিষ্ট পর্বত এটি। ==ভৌগোলিক বৈশিষ্ট্য== সুইজারল্যান্ডের গ্রিনডেনভাল্ড গ্রাম থেকে ১০ কিলোমিটার দক্ষিণ-পশ্চিমে অবস্থিত শ্রেকহর্ন। এর দুইপাশে আপার লোয়ার গ্রিনডেলভাল্ড হিমবাহ অবস্থিত। এই অঞ্চলে জনবসতি নেই বললেই চলে। বিস্তীর্ণ অঞ্চল হিমবাহ দ্বারা পরিবেষ্টিত। লাউটারারহর্ন শৃঙ্গটি শ্রেকহর্ন থেকে খুব নিকটে অবস্থিত এবং এটির উচ্চতাও শ্রেকহর্নের প্রায় সমান। বেয়ার্নিজ আল্পসের সর্বোচ্চ শৃঙ্গ ফিন্সটারারহর্ন, শ্রেকহর্ন থেকে ১০ কিলোমিটার দক্ষিণে। ==পর্বতারোহণ ইতিহাস== ১৮৬১ সালে সর্বপ্রথম লেস্লি স্টেফেন শ্রেকহর্নের শীর্ষে আরোহণ করেন। তাঁর দলে আরো ছিলেন উলরিখ কাউফম্যান, ক্রিশ্চিয়ান মাইকেল এবং পিটার মাইকেল। তাদের ব্যবহৃত গতিপথ পরবর্তি পঞ্চাশ বছর ধরে ব্যবহৃত হলেও বর্তমানে কদাচিৎ ব্যবহার করা হয়। ধারণা করা হয় এর আগেও সুইজারল্যান্ডের প্রকৃতিবিশেষজ্ঞ ইয়োসেফ হুগি ১৮২৮ সালে শ্রেকহর্ন শীর্ষে আরোহণ করেন এবং ভূতাত্ত্বিক পিয়েরে ইয়ান এডওয়ার্ড ডেসোর তাঁর দল ১৮৪২ সালে এই অভিযান চালান। তবে ডেসোর পরবর্তিকালে লিখেছেন যে তারা সম্ভবত ভুল করে লাউটারারহর্নের একটি শীর্ষে আরোহণ করেছেন। ১৯০২ সালের জুলাই-এ দক্ষিণ-পশ্চিম পার্শ্ব দিয়ে শ্রেকহর্নে সর্বপ্রথম আরোহণ করেন জন উইক্স, এডওয়ার্ড ব্র্যানবি এবং ক্লাউডি উইলসন। তারা খুব খাড়া পার্শ্ব দিয়ে কোনরকম স্থানীয়দের সাহায্য ছাড়াই শীর্ষে উঠতে চেয়েছিলেন এবং এক্ষেত্রে তারা সফলও হয়েছিলেন। এই গতিপথটিই বর্তমানে পর্বতারোহীরা বেশি ব্যবহার করে। শ্রেকহর্নের উত্তর-পশ্চিম পার্শ্ব দিয়ে সর্বপ্রথম আরোহণ করেন জন স্ট্যাফোর্ড অ্যান্ডারসন এবং জর্জ বেকার। তাদের সহযোগী ছিলেন উলরিখ আল্মের এবং আলোয়েস পলিঙ্গার। ১৮৮৩ সালের অগাস্টে তারা এই অভিযান চালান। ==তথ্যসূত্র== Dumler, Helmut and Willi P. Burkhardt, ''The High Mountains of the Alps'', London: Diadem, 1994 Engel, Claire: in the Alps'', London: George Allen and Unwin, 1971 ==বহিঃসংযোগ== The Schreckhorn on SummitPost Sunset on the Schreckhorn Paragliding around the Schreckhorn Schreckhorn in beautiful evening light Schreckhorn reflected in the Bachalpsee পর্বত পর্বতমালার পর্বত
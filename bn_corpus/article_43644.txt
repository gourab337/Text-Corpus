'''ভোলানাথ (১৮৯৪ ২৭ জানুয়ারি, ১৯১৬) একজন ব্রিটিশবিরোধী সশস্ত্র বিপ্লববাদী শহীদ। == প্রারম্ভিক জীবন == ভোলানাথ চট্টোপাধ্যায়ের জন্ম হুগলী জেলার তারকেশ্বরে। অনুশীলন সমিতির সঙ্গে যুক্ত ছিলেন। মাত্র ১৪ বছর বয়েসে দলনেতার নির্দেশে দুঃসাহসী ভোলানাথ পেনাং চলে যান। == বিদেশে বিপ্লবী তৎপরতা == পেনাং গিয়ে সেখানকার কৃষক শ্রমিকদের সাথে কাজ করতে করতে কারখানায় মিস্ত্রীর কাজে যোগ দেন। নিজের পারিশ্রমিকের টাকার বেশিটাই পাঠাতেন দেশে বিপ্লবী ফান্ডে। পেনাং থাইল্যান্ডেরর বিভিন্ন জায়গায় অক্লান্ত পরিশ্রমে বিপ্লবী কর্মকেন্দ্র গড়ে তোলেন তিনি। == ইন্দো-জার্মান ষড়যন্ত্র == প্রথম বিশ্বযুদ্ধ শুরু হলে তিনি ভারতে ফেরেন। কলকাতা আসেন ১৯১৪ এর নভেম্বরে। এই সময় বিপ্লবী বাঘা যতীনের সাথে যোগাযোগ হলে ব্রিটিশবিরোধী সংগ্রামে প্রচেষ্টায় অস্ত্র আমদানির কাজে জড়িত হয়ে যান। দেশব্যাপী বিপ্লব প্রচেষ্টায় কলকাতা নাগপুর রেলওয়ে ব্যবস্থা অকেজো করে দেওয়ার ভার পড়ে তার ওপর। জার্মানির সাথে যোগাযোগ রক্ষা মালপত্র প্রেরণ, নিরাপদ রাখার গুরুদায়িত্ব গ্রহণ করেছিলেন তিনি। বাঘা যতীনের নির্দেশে সমস্ত কাজকর্ম দেখাশোনা করতে মানবেন্দ্রনাথ রায়ের সাথে সংযোগের হেতু তিনি সাথী বিনয়ভূষন দত্তের সাথে পর্তুগিজ অধিকৃত গোয়ায় যান ১৭ ডিসেম্বর, ১৯১৫ এবং মানবেন্দ্রনাথ ওরফে সি. মার্টিনকে টেলিগ্রাম করেন। এই সময় ব্রিটিশ পুলিশ তার সন্ধান জানতে পেরে পর্তুগিজ পুলিশকে গ্রেপ্তার করার অনুরোধ করে। পর্তুগিজ সরকার তাকে গ্রেপ্তার না করলেও গোয়া থেকে বহিষ্কার করে। সাথে সাথেই তিনি দুই সরকারের সীমান্ত এলাকায় বন্দী হন। পুলিশ তাকে পুনে জেলে পাঠায়। == মৃত্যু == পুনে জেলে তার ওপর ভয়াবহ অত্যাচার চালানো হয়েছিল তথ্য পরিকল্পনার খবর আদায়ের নামে। আপোষহীন বিপ্লবী ভোলানাথ চট্টোপাধ্যায় তাদের কোনো তথ্যই সরবরাহ করেননি। ২৭ জানুয়ারি, ১৯১৬ খ্রিষ্টাব্দে রাত্রে লক আপের ভেতরে ধুতির ফাঁসে আত্মহত্যা করেন এই তরুন বিপ্লবী। == তথ্যসূত্র == জন্ম মৃত্যু বিপ্লবী বিপ্লবী ব্রিটিশবিরোধী সশস্ত্র আন্দোলন স্বাধীনতা আন্দোলনের শহীদ
'''তারা''' হিন্দু দেবী কালীর একটি বিশিষ্ট রূপ। ইনি দশমহাবিদ্যার দ্বিতীয় মহাবিদ্যা। কালীর মতোই তারা ভীষণা দেবী। তারার বিভিন্ন রূপান্তর '''উগ্রতারা''', '''নীল সরস্বতী অথবা একজটা তারা''', '''কুরুকুল্লা তারা''', '''খদির বাহিনী তারা''', '''মহাশ্রী তারা''', '''বশ্যতারা''', '''সিতাতারা''', '''ষড়ভূজ সিতাতারা''', '''মহামায়া বিজয়বাহিনী তারা''' ইত্যাদি। বৌদ্ধধর্মেও তারাদেবীর পূজা প্রচলিত। তারার মূর্তিকল্পনা কালী অপেক্ষাও প্রাচীনতর। কোনো কোনো মতে তারা দুর্গা বা চণ্ডীর রূপান্তর। পশ্চিমবঙ্গের বীরভূম জেলার তারাপীঠে অবস্থিত দেবী তারার মন্দির বিখ্যাত। == মূর্তিতত্ত্ব == হংসনারায়ণ ভট্টাচার্য তার হিন্দুদের দেবদেবী: উদ্ভব ক্রমবিকাশ বইয়ে বলেছেন, ''তন্ত্রসারে দেবী তারার যে রূপ বর্ণিত হয়েছে তা নিম্নরূপ'': তন্ত্রসারে তারার আরও একটি ধ্যানমন্ত্র বর্ণিত হয়েছে: "শ্যামবর্ণা ত্রিনয়না দ্বিভূজা, বরমুদ্রা পদ্মধারিণী, চতুর্দিকে বহুবর্ণা বহুরূপা শক্তির দ্বারা বেষ্টিতা, হাস্যমুখী মুক্তাভূষিতা, রত্নপাদুকায় পাদদ্বয় স্থাপনকারিণী তারাকে ধ্যান করবে।" বৃহদ্ধর্ম পুরাণে তারাকে কেবল শ্যামবর্ণা কালরূপিণী বলে উল্লেখ করা হয়েছে। তন্ত্রসারে তারাকেই মহানীল সরস্বতী বলে উল্লেখ করা হয়েছে। ভারতচন্দ্র রায় তার ''অন্নদামঙ্গল'' কাব্যে তারার যে রূপবর্ণনা করেছেন, তা নিম্নরূপ: তারা ::তারা রূপ ধরি সতী হইলা সম্মুখ।। :নীলবরণা লোলজিহ্বা করালবদনা। সর্পবান্ধা ঊর্দ্ধ এক জটাবিভূষণা।। :অর্দ্ধচন্দ্র পাঁচখানি শোভিত কপাল। ত্রিনয়ন লম্বোদর পরা বাঘছাল।। :নীল পদ্ম খড়্গ কাতি সমুণ্ড খর্পর। চারি হাতে শোভে আরোহণ শিবোপর।। তারাপীঠের ব্রহ্মশিলায় খোদিত তারামূর্তিটি দ্বিভূজা, সর্পযজ্ঞোপবীতে ভূষিতা এবং তার বাম কোলে পুত্ররূপী শিব শায়িত। == পাদটীকা == == গ্রন্থপঞ্জি == Short Biography of Vamaksepa == বহিঃসংযোগ == Tara in the Hindu tantric tradition Birbhum District India's official website for Tarapith দেবদেবী
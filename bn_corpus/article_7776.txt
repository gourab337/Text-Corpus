'''শাহ আজিজুর রহমান''' (১৯২৫-১৯৮৮) বাংলাদেশের সাবেক প্রধানমন্ত্রী। মুক্তিযুদ্ধে তিনি পাকিস্তান সেনাবাহিনীকে সমর্থন করে বিতর্কিত ভূমিকা পালন করেন। == জন্ম == শাহ আজিজুর রহমান কুষ্টিয়া জেলার দৌলতপুর উপজেলায় জন্মগ্রহণ করেন। == বাংলাদেশ পূর্ববর্তী রাজনৈতিক অবস্থান == ছাত্র নেতা হিসেবে তিনি ব্রিটিশ বিরোধী আন্দোলনে মুসলিম লীগের আন্দোলনে অংশ নেন। পূর্ব পাকিস্তানের (বর্তমান বাংলাদেশ) স্বায়ত্বশাসনের ব্যাপারে তিনি শেখ মুজিবুর রহমানের বিরোধিতা করেন। == মুক্তিযুদ্ধ কালীন ভূমিকা == মুক্তিযুদ্ধ শুরু হলে শাহ আজিজুর রহমান পাকিস্তান সরকারকে সমর্থন দেন এবং বাংলাদেশের স্বাধীনতা আন্দোলনের বিরোধিতা করে নুরুল আমিন, গোলাম আজম, মতিউর রহমান নিজামীর পক্ষ নেন। নভেম্বর ১৯৭১ সালে তিনি জাতিসংঘে পাকিস্তান কুটনৈতিক দলের নেতৃত্ব দেন এবং বাংলাদেশে পাকিস্তান সেনাবাহিনীর গনহত্যার কথা অস্বীকার করেন। তিনি অন্যান্য মুসলিম দেশকে বাংলাদেশকে স্বীকৃতি না দিতে আহবান জানান। == স্বাধীনতার পর অবস্থান == ১৯৭৩ সালে শাহ আজিজুর রহমানকে শেখ মুজিবুর রহমান মুক্তি দেন শাহ আজিজুর রহমান বঙ্গবন্ধু হত্যার পর খন্দকার মোশতাক আহমেদের প্ররোচনায় ইনডেমনিটি অধ্যাদেশ সমর্থন করেন। বিএনপি গঠনের পূর্বে ১৯৭৮ সালে জাতীয়তাবাদী ফ্রন্ট নামক একটি দল গঠিত হয়। এই দলে তৎকালীন মুসলিম লীগের একটি অংশ নিয়ে শাহ আজিজুর রহমান যোগদান করেন। এই জাতীয়তাবাদী ফ্রন্টের প্রার্থী হিসেবে জিয়াউর রহমান জুন ১৯৭৮ সালের প্রেসিডেন্ট নির্বাচনে অংশ নিয়ে জয়লাভ করেন। পরে জাতীয়টাবাদী ফ্রন্ট এবং আরো কয়েকটি রাজনৈতিক সংগঠন মিলে বাংলাদেশ জাতীয়তাবাদী দল গঠিত হলে তিনি এই দলে বেশ প্রভাবশালী নেতায় পরিণত হন। ১৯৭৯ সালে জিয়াউর রহমান প্রেসিডেন্ট থাকাকালীন তাকে দেশের প্রধানমন্ত্রী নিয়োগ করা হয়। শাহ আজিজুর রহমান ছিলেন বাংলাদেশে বিএনপি সরকারের প্রথম প্রধানমন্ত্রী। জিয়ার মৃত্যুর পর বিচারপতি আবদুস সাত্তার প্রেসিডেন্ট হলে শাহ আজিজুর রহমান প্রধানমন্ত্রীর পদে অসীন থাকেন। ১৯৮২ সালে হুসাইন মুহাম্মদ এরশাদ ক্ষমতা গ্রহণ করে শাহ আজিজুর রহমানকে পদচ্যূত করেন। == মৃত্যু == শাহ আজিজুর রহমান ১৯৮৮ সালে মৃত্যু বরন করেন। == তথ্যসূত্র == প্রধানমন্ত্রী রাজনীতিবিদ জন্ম মৃত্যু জাতীয়তাবাদী দলের রাজনীতিবিদ জেলার রাজনীতিবিদ
'''মিলেনা মারকোভনা কুনিস''' (জন্ম: অগাস্ট ১৪, ১৯৮৩) যুক্তরাষ্ট্রের একজন হলিউড অভিনেত্রী। ১৯৯১ সালে সাত বছর বয়সে তিনি তৎকালীন সোভিয়েত শাসিত ইউক্রেন থেকে তার পরিবার সমেত দেশান্তরিত হয়ে লস অ্যাঞ্জেলেসে চলে আসেন। শৈশবে পড়াশোনার পাশাপাশি অভিনয় শিক্ষার ক্লাসে অধ্যয়নের সময় চলচিত্র জগতের একজন প্রতিনিধি তার অভিনয় প্রতিভা আবিষ্কার করেন। তার বয়স ১৫ হওয়ার পূর্বেই তিনি একাধিক টেলিভিশন ধারাবাহিক এবং বিজ্ঞাপনে অভিনয় করেন। তিনি জ্যাকি বার্খার্ট চরিত্রে দ্যাট সেভেন্টিজ শো'তেও অভিনয় করেছিলেন। ১৯৯৯ সাল থেকে একটি অ্যানিমেইটেড ধারাবাহিক ফ্যামিলি গাইয়ে ম্যাগ গ্রিফিনের চরিত্রে কণ্ঠ দিয়েছিলেন। তবে মূখ্য চরিত্রে তিনি অভিনয় শুরু করেন ২০০৮ সালে ফরগ্যাটিং সারাহ মার্শাল নামক একটি কৌতুকপ্রদধর্মী রোমাণ্টিক চলচিত্রে র‍্যাইচেল চরিত্রের ভূমিকায়। তার অন্যান্য চলচিত্রগুলোর মধ্যে রয়েছে অ্যাকশানধর্মী ছবি ম্যাক্স পেইন (২০০৮), রহস্যদঘাটনমূলক অ্যাকশানধর্মী চলচিত্র দ্য বুক অফ অ্যালি (২০১০), কৌতুকপ্রদ রোমাণ্টিক ছবি ফ্রেণ্ডস উইথ বেনেফিটস, (২০১১), প্রহসনমূলক ছবি টেড (২০১২), ফিকশ্যানধর্মী ছবি অজ দ্যা গ্র্যাট অ্যাণ্ড পাওয়ারফুল (২০১৩) এবং দ্য উইকড উইচ অফ দ্য ওয়েস্ট। তবে ২০১০ সালে মুক্তি পাওয়া ব্ল্যাক সোয়ান ছবিতে তার অভিনয় দক্ষতা তাকে বিশ্বব্যাপী প্রশংসা এনে দিয়েছিল, যার মধ্যে তরুণ অভিনয়শিল্পী হিসেবে প্রিমিও মার্সেলো মাস্ট্রোইঅ্যানি পুরষ্কার এবং সেরা সহ অভিনেত্রী হিসেবে গোল্ডেন গ্লোব অ্যাওয়ার্ড এর মনোনয়ন এবং অসামান্য অভিনয়ের জন্য সহ অভিনেত্রী হিসেবে স্ক্রীণ অ্যাকটর গিল্ড অ্যাওয়ার্ডের মনোনয়নও পেয়েছিলেন। ==প্রারম্ভিক জীবন শিক্ষা জীবন== কুনিস সোভিয়েত শাসিত ইউক্রেনের চের্নিভত্‌জিতে জন্মগ্রহণ করেন। তার মা এলভিরা একজন পদার্থবিদ্যার শিক্ষিকা যিনি একটি ঔষধালয় (ফার্মেসী) চালাতেন এবং তার পিতা মার্ক কুনিস ছিলেন একজন যান্ত্রিক প্রকৌশলী (ম্যাকানিক্যাল ইঞ্জিনিয়ার) যিনি একজন ক্যাব চালক হিসেবে কাজ করতেন। মিলার মাইক্যাল (জন্মঃ ১৯৭৬) নামের একটি বড় ভাইও আছে। কিন্তু তার মা বাবা ইউক্রেনে তার বড় ভাই এবং তার ভবিষ্যৎ নিয়ে শঙ্কিত হওয়ায় ইউক্রেন ছাড়ার সিদ্ধান্ত নেন। ১৯৯১ সালে মিলার বয়স যখন সাত বছর, তখন তার মা-বাবা মাত্র ২৫০ ডলার হাতে নিয়ে ইউক্রেন ছেড়ে লস এঞ্জেলেসে পাড়ি দেন। এক বিবৃতিতে মিলা বলেন "ঐ ২৫০ ডলারই আমাদের সাথে নিয়ে যাওয়ার অনুমতি ছিল। যুক্তরাষ্ট্রে পাড়ি জমানোর জন্য আমার মা-বাবা ভাল চাকরি এবং ডিগ্রি ত্যাগ দিয়েছিলেন। বুধবারের একটি দিনে আমরা নিউ ইয়র্কে এসে পৌঁছায় এবং শুক্রবারের সকালেই আমি আর আমার ভাই লস এঞ্জেলেসের একটি স্কুলে ক্লাস শুরু করি"। কুনিসের পরিবার ইহুদি ধর্মাবলম্বী এবং একবার এক বক্তব্যে কুনিস বলেছিলেন, দেশান্তরিত হয়ে যুক্তরাষ্ট্রে আসার পেছনে অনেকগুলো কারণের মধ্যে সাবেক সোভিয়েত ইউনিয়নে ঘটে চলা ইহুদি বিদ্বেষও ছিল অন্যতম কারণ। মিলা বলেছিলেন যে, যদিও সোভিয়েত ইউনিয়নে প্রকাশ্যে ধর্ম পালনে বাধা ছিল কিন্ত তবুও তার অভিভাবক যতটুকু সম্ভব তাকে ইহুদি করেই লালন-পালন করেছিলেন। লস-এঞ্জেলেসে আসার ৮ম দিন পরে তাকে রোজউড ইলিম্যানটারি স্কুল নামক একটি প্রাথমিক বিদ্যালয়ে ভর্তি করা হয়েছিল। কিন্তু সেই সময় ইংরেজী ভাষা সম্পর্কে তার জ্ঞান ছিল একেবারে শূণ্যের কোঠায়। মিলা লস-এঞ্জেলেসে হিউবার্ট হো ব্যানক্রোফট মিডল স্কুলে কিছুকালপড়াশোনা করেছিলেন। সেই সময়ে তিনি দ্যাট সেভেন্টিজ্‌ শো নিয়ে অভিনয় জগতে কাজ করছিলেন। মিলা এরপর লস এঞ্জেলেস সেন্টার ফর এনরিচড্‌ স্টাডিজেও (LACES) ভর্তি হন কিন্তু তার অভিনয় পেশা নিয়ে স্কুল কর্তৃপক্ষ সহনশীল হতে না পারায় তাকে ফেয়ারফ্যাক্স হাই স্কুলে ভর্তি হতে হয় এবং সেখান থেকেই তিনি ২০০১ সালে তার স্নাতক সম্পন্ন করেন। ==কর্ম জীবন== ===১৯৯৪-২০০০: কর্ম জীবনের প্রারম্ভ=== thumb নয় বছর বয়সে মিলার বাবা তাকে স্কুলের পাশাপাশি অভিনয় শেখার জন্য বেভেরিল হিলস স্টুডিওতে ভর্তি করিয়ে দেন। সেখানেই তার সাথে পরিচয় হয় সুজান কার্টিসের সাথে, যিনি বর্তমানে তার ম্যানেজার। তার প্রথম অডিশনে মিলা একটি বিজ্ঞাপনে অভিনয় করেন। এর কিছুকাল পর মিলা লিজা ফ্র্যাংকের প্রোডাক্ট লাইনে কাজ করেন। ১৯৯৪ সালে মিলা প্রথম টেলিভিশনে অভিনয় করেন ডেইজ অফ আউয়ার লাইভস নামের একটি ধারাবাহিক নাটকে এবং কিছু মাস পর বেইওয়াচ নামের আরেকটি অ্যাকশানধর্মী ধারাবাহিকেও অভিনয় করেন। সেভেন্থ হেভেন নামের একটি টিভি ধারাবাহিকেও মিলা একটি অপ্রধান চরিত্রে অভিনয় করেছিলেন এবং সহ-অভিনেত্রী হিসেবে স্যান্টা উইদ মাসলস, হানি, উই শ্রাংক আউয়ারসেলভ্‌স এবং এঞ্জেলিনা জোলির অভিনীত একটি ছবি জিয়াতেও জিয়া কারাঞ্জির শৈশব চরিত্রের ভূমিকায় অভিনয় করেছেন। ১০ বছর বয়সে মিলা নামক একটি হলিউড ছবিতে রাশিয়ান ইহুদি মেয়ের চরিত্রের জন্য অডিশ্যান দিয়েছিলেন। কিন্তু সেই অডিশ্যানে তিনি ব্যর্থ হন এবং পরিবর্তে তাকে একটি মেক্সিকান মেয়ের চরিত্রে অভিনয় করতে দেওয়া হয়। ১৯৯৮ সালে কুনিস জ্যাকি বার্খার্টের চরিত্রে দ্যাট সেভেন্টিজ্‌ শোতে অভিনয় করেন। যারাই এই শো-এ অভিনয়ের জন্য অডিশ্যান দিয়েছিল, শর্ত ছিল ১৮-এর নিচে কাউকে এই শো-এর জন্য নেওয়া হবে না। কিন্তু মিলার সেই সময় বয়স ছিল ১৪ বছর এবং তিনি তার ক্যাস্টিং ডিরেক্টরকে মিথ্যে বলে মিলা অডিশ্যানে অংশগ্রহণ করেছিলেন। যদিও সবাই পরে মিলার বয়সের ব্যাপারে জানতে পেরেছিল কিন্তু প্রোডিউসার পরবর্তীকালে উপলব্ধি করেছিলেন যে জ্যাকি বার্খার্ট চরিত্রটির জন্য মিলাই সবচেয়ে বেশি উপযুক্ত। সিজন অব্দি চলেছিল এবং সেখানে অসাধারণ অভিনয়ের জন্য মিলা ১৯৯৯ সালে এবং ২০০০ সালে পরপর দুইটি ইয়াং স্টার অ্যাওয়ার্ড অর্জন করেছিল। ==ব্যাক্তিগত জীবন== ===রাজনীতি=== মার্কিন নৌবাহিনী আয়োজিত একটি অনুষ্ঠানে কুনিস ডেমোক্রেটিক পার্টি এবং বারাক ওবামার সমর্থক। ২০১২ সালের এক সাক্ষাৎকারে মিলা রিপাবলিকান পার্টি নিয়ে সমালোচনা করেন এবং আরও বলেন, "যেভাবে রিপাবলিকানরা মহিলাদের আক্রমণ করে সেটি একজন মহিলা হিসেবে আমার কাছে খুবই অপমানকর। এবং যেভাবে তাঁরা ধর্ম নিয়ে কথা বলে সেটিও খুবই আপত্তিকর। আমি হয়তো প্রথাগত ইহুদি নয় কিন্তু তবুও কেন যীশু নিয়ে সবসময় আমাদের কথা বলতে হবে?" ===সম্পর্ক=== কুনিসের ২০০২ সাল থেকেই অভিনেতা ম্যাকলে কালকিনের সাথে প্রণয় ছিল। এমনকি তাদের বিয়ে হওয়ার কথা নিয়ে গুজবও রটেছিল। কিন্তু মিলা ম্যাকলেকে বিয়ে করার কথা অস্বীকার করেন। ব্ল্যাকবুক নামের একটি ম্যাগাজিনে সাক্ষাৎকার দেওয়ার সময় মিলা বলেছিলেন, "বিয়ে আমার কাছে গুরুত্বপূর্ণ কিছু নয়"। কিন্তু জুন ৩, ২০১১ সালে কুনিসের সংবাদপত্রের লেখক, কুনিস আর কালকিনের বিচ্ছেদের হয়ে যাওয়ার ঘটনা নিশ্চিত করেন। কুনিস পরবর্তীকালে তার দ্যাট সেভেন্টিজ্‌ শো-এর সহ-অভিনেতা অ্যাশটন কুচারের সাথে ২০১২ সালে প্রণয়ে আবদ্ধ হন। কুনিস এবং কুচার ২০১৪ সালের অক্টোবরে নামের একটি কন্যাশিশুর জন্ম দেয় এবং ২০১৫ সালের জুলাই তারা বিবাহ বন্ধনে আবদ্ধ হন। ==তথ্যসূত্র== জন্ম চলচ্চিত্র অভিনেত্রী
'''আনন্দপুর''' হল পূর্ব কলকাতার একটি অঞ্চল। ==ভূগোল== ===থানা=== আনন্দপুর থানা কলকাতা পুলিশের পূর্ব বিভাগের অন্তর্গত। এই থানার ঠিকানা ৭৫৭ মাদুরদহ, হোসেনপুর, কলকাতা ৭০০১০৭ এবং এর এক্তিয়ারভুক্ত এলাকার সীমানা নিম্নরূপ: উত্তরে: ড. বি. এন. দে রোডের দক্ষিণ সীমায় যেখানে রাস্তাটি ইস্টার্ন মেট্রোপলিটান বাইপাসের পূর্ব সীমায় মিলিত হচ্ছে, সেখান থেকে পূর্ব দিক ধরে ড. বি. এন. দে রোডের দক্ষিণ সীমায় যেখানে সম্প্রসারিত ড. বি. এন. দে রোড সেন্ট্রাল লেক ক্যানালের পূর্ব সীমায় মিলিত হচ্ছে, সেইখান পর্যন্ত; পূর্বে: যেখানে ড. বি. এন. দে রোডের সম্প্রসারিত দক্ষিণ সীমা সেন্ট্রাল লেক ক্যানালের পূর্ব সীমার সঙ্গে মিলিত হচ্ছে, সেখান থেকে দক্ষিণ দিক ধরে মৌজা ধাপার বহিঃসীমা পর্যন্ত; দক্ষিণে: মৌজা ধাপা, চৌবাগা, নোনাডাঙা মাদুরদহের বহিঃসীমা থেকে ইস্টার্ন মেট্রোপলিটান বাইপাসের পূর্ব সীমা পর্যন্ত; এবং পশ্চিমে: যেখানে ইস্টার্ন মেট্রোপলিটান বাইপাসের পূর্ব সীমা মৌজা মাদুরদহের বহিঃসীমার সঙ্গে মিলিত হয়েছে, সেখান থেকে উত্তর দিকে ইস্টার্ন মেট্রোপলিটান বাইপাসের পূর্ব সীমা ধরে যেখানে এই রাস্তাটি ড. বি. এন. দে রোডের দক্ষিণ সীমার সঙ্গে মিলিত হয়েছে, সেইখান পর্যন্ত। ==অর্থনীতি== আনন্দপুরের আরবানা হল সাতটি টাওয়ারযুক্ত একটি আবাসন প্রকল্প। এই প্রকল্পে ১,১৭০টি রেসিডেন্সিয়াল অ্যাপার্টমেন্ট রয়েছে। কলকাতার দ্বিতীয় উচ্চতম এই টাওয়ারগুলি ইস্টার্ন মেট্রোপলিটান বাইপাসের রুবি মোড় থেকে ৭০০ মিটার দূরে অবস্থিত। ===ক্যালকাটা ইন্টারন্যাশানাল স্কুল=== আনন্দপুরের ক্যালকাটা ইন্টারন্যাশানাল স্কুল হল একটি ইংরেজি-মাধ্যম সহশিক্ষা-মূল আন্তর্জাতিক বিদ্যালয়। এটি ইন্টারন্যাশানাল ব্যাকালরিয়েট কর্তৃক অনুমোদিত। স্থানীয় প্রবাসী উভয় প্রকারের ছাত্রছাত্রীরাই এই স্কুলে পড়াশোনা করে। ১৯৫৩ সালে কলকাতার লি রোডে এই স্কুলটি স্থাপিত হয়েছিল। পরে ২০০৬ সালে এটি স্থানান্তরিত হয় আনন্দপুরে। ===দ্য হেরিটেজ স্কুল, কলকাতা=== আনন্দপুরে ২০০১ সালে কল্যাণ ভারতী ট্রাস্ট দ্য হেরিটেজ স্কুল প্রতিষ্ঠা করে। এই স্কুলটি কাউন্সিল ফর দি ইন্ডিয়ান স্কুল সার্টিফিকেট এক্সামিনেশনস (সিআইএসই), আইবি ডিপ্লোমা প্রোগ্রাম ইন্টারন্যাশানাল জেনারেল সার্টিফিকেট অফ সেকেন্ডারি এডুকেশন (আইজিসিএসই) কর্তৃক অনুমোদিত। ===হেরিটেজ ইনস্টিটিউট অফ টেকনোলজি, কলকাতা=== আনন্দপুরে ২০০১ সালে কল্যাণ ভারতী ট্রাস্ট হেরিটেজ ইনস্টিটিউট অফ টেকনোলজি প্রতিষ্ঠা করে। এটি মৌলানা আবুল কালাম আজাদ প্রযুক্তি বিশ্ববিদ্যালয় কর্তৃক অনুমোদিত একটি বেসরকারি ইঞ্জিনিয়ারিং কলেজ। এখানে বি.টেক., এম.টেক. এম.সি.এ. পাঠক্রমে পড়াশোনা চলে। আনন্দপুরের ফর্টিস হাসপাতাল হল একটি সুপার স্পেশালিটি হাসপাতাল। ==তথ্যসূত্র== ==বহিঃসংযোগ== অঞ্চল
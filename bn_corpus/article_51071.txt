'''নবগ্রাম শাহী মসজিদ''' বাংলাদেশের সিরাজগঞ্জ জেলায় অবস্থিত ইসলাম ধর্মীয় একটি প্রাচীন স্থাপনা, যা ষড়োশ শতাব্দীতে নির্মিত হয়েছে। গৌড় অধিপতি নাসির উদ্দিন নসরত শাহের শাসনামলে "শাহানশাহ্ হযরত শাহ শরীফ জিন্দানী-এর মাজার" সংলগ্ন এলাকায় এটি নির্মাণ করা হয়। == অবস্থান == এই শাহী মসজিদটি বাংলাদেশের উত্তরাঞ্চলের রাজশাহী বিভাগের সিরাজগঞ্জ জেলার তাড়াশ উপজেলার নওগাঁ ইউনিয়নের নওগাঁ গ্রামে অবস্থিত। এই মসজিদটির অবস্থান চাটমোহর রেলস্টেশন থেকে প্রায় ২০.৮ কিলোমিটার উত্তর-পূর্ব দিকে এবং তাড়াশ উপজেলা সদর থেকে ১২ কিলোমিটার দক্ষিণে। == ইতিহাস == ১৯৩৭ সালের দিকে প্রাপ্ত শিলালিপি থেকে জানা যায় যে, সুলতান আলাউদ্দীন হোসেন শাহের পুত্র সুলতান নাসিরুদ্দীন আবুল মুজাফফর নুসরত শাহের রাজত্বকালে ৯৩২ হিজরির রজব (১৫২৬ সালের ২১ এপ্রিল) "মীর বহর মনোয়ার আনার পুত্র আজিয়াল মিয়া জংদার" (যোদ্ধা) মসজিদটি নির্মাণ করেন। == আরও দেখুন == বাংলাদেশে সুলতানী আমলে নির্মিত মসজিদের তালিকা। == তথ্যসূত্র == == বহিঃসংযোগ == নবগ্রাম মসজিদ বাংলাপিডিয়া হতে সংকলিত নিবন্ধ। প্রতিষ্ঠিত স্থাপত্য জেলার প্রত্নতাত্ত্বিক স্থাপনা জেলার মসজিদ জেলার দর্শনীয় স্থান
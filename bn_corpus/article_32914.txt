'''অগাস্টিন লরেন্স লোগি''' (জন্ম: ২৮ সেপ্টেম্বর, ১৯৬০) ত্রিনিদাদ টোবাগোয় জন্মগ্রহণকারী সাবেক ওয়েস্ট ইন্ডিয়ান ক্রিকেটার। ১৯৮০-এর দশকে ওয়েস্ট ইন্ডিজ ক্রিকেট দলের পক্ষে টেস্ট একদিনের আন্তর্জাতিকে অংশ নিয়েছেন '''গাস লোগি'''। দলে তিনি মূলতঃ ডানহাতি ব্যাটসম্যান হিসেবে দায়িত্ব পালন করতেন। এছাড়াও ডানহাতে অফ ব্রেক বোলিংয়ে পারদর্শীতা দেখিয়েছেন তিনি। ঘরোয়া ক্রিকেটে ত্রিনিদাদ টোবাগো ক্রিকেট দলের পক্ষে খেলেন। বর্তমানে তিনি আন্তর্জাতিক ক্রিকেটে কোচের দায়িত্ব পালন করছেন। == খেলোয়াড়ী জীবন == ১৯৭৮ থেকে ১৯৯২ সাল পর্যন্ত ত্রিনিদাদ টোবাগো ক্রিকেট দলের পক্ষে প্রথম-শ্রেণীর ক্রিকেটে প্রতিনিধিত্ব করেন। তন্মধ্যে ১৯৯০ সালে দলকে নেতৃত্ব দিয়েছেন তিনি। ১৯৮০-এর দশকে ক্রিকেট বিশ্বে দূর্দান্ত প্রতাপ বিস্তারকারী ওয়েস্ট ইন্ডিজ দলে ব্যাটসম্যানের দায়িত্ব পালনসহ সুদক্ষ ফিল্ডার হিসেবে সুনাম কুড়িয়েছেন। সমগ্র খেলোয়াড়ী জীবনে তিনি ৫২ টেস্ট ১৫৮ একদিনের আন্তর্জাতিকে অংশ নিয়েছেন। পাশাপাশি তিনটি আন্তর্জাতিক সেঞ্চুরি করেন। তন্মধ্যে দু’টি সেঞ্চুরি আসে টেস্ট ক্রিকেট থেকে। এপ্রিল, ১৯৮৩ সালে সফরকারী ভারতের বিপক্ষে অনুষ্ঠিত ৪র্থ টেস্টে নিজস্ব সর্বোচ্চ ১৩০ রান তোলেন। == কোচ == ২০০৩ থেকে অক্টোবর, ২০০৪ সাল পর্যন্ত ওয়েস্ট ইন্ডিজের কোচের দায়িত্বে নিয়োজিত ছিলেন। এরপর তিনি কানাডা দলকেও পরিচালনা করেছেন। ওয়েস্ট ইন্ডিজ ছেড়ে বারমুদা ক্রিকেট দলকে প্রশিক্ষণ দিয়েছেন তিনি। এরপূর্বে সংক্ষিপ্ত সময়ের জন্য ডব্লিউ কানেকশন ওয়ান্ডেরার্স ক্রিকেট ক্লাবেরও দায়িত্বে ছিলেন। বারমুডা দলের প্রধান কোচ থাকা অবস্থায় দলকে ওয়েস্ট ইন্ডিজে অনুষ্ঠিত ২০০৭ সালের ক্রিকেট বিশ্বকাপে প্রতিযোগিতার ইতিহাসে প্রথমবারের মতো খেলার যোগ্যতা লাভে সহায়তা করেন। ত্রিনিদাদ টোবাগোয় ক্রীড়াক্ষেত্রে অবদান রাখায় জাতীয় পুরস্কার হিসেবে ১৯৯৩ সালে হামিং বার্ড মেডেল সিলভার লাভ করেন। এছাড়াও প্রথম ক্রিকেটার হিসেবে ফিল্ডিংয়ের জন্য ম্যান অব দ্য ম্যাচ পুরস্কারে ভূষিত হন তিনি। == তথ্যসূত্র == == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার টোবাগোর ক্রিকেটার ক্রিকেটার টোবাগো জাতীয় ক্রিকেট দলের কোচ ইন্ডিজ ক্রিকেট দলের কোচ জাতীয় ক্রিকেট দলের কোচ জাতীয় ক্রিকেট দলের কোচ
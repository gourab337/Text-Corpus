'''জেমস হিলার ব্লাউন্ট''' (জন্ম ২২ ফেব্রুয়ারি ১৯৭৪), '''জেমস ব্লান্ট''' হিসেবে অধিক পরিচিত, একজন ইংলিশ কণ্ঠশিল্পী এবং সাবেক সেনাবাহিনীর কর্মকর্তা। তার প্রথম অ্যালবাম ''ব্যাক টু বেডল্যাম'' এবং দুইটি একক সঙ্গীত, ইউ আর বিউটিফুল গুডবাই মাই লাভার তাকে খ্যাতি এনে দেয়। ২০০৬ পর্যন্ত জেমস ব্লান্ট পাঁচটি গ্র্যামি এ্যাওয়ার্ডের জন্য মনোনীত হন। পরবর্তি বছরে তিনি তার দ্বিতীয় অ্যালবাম ''অল দ্য লস্ট সোল্‌স'' প্রকাশ করেন। তার তৃতীয় অ্যালবাম ''সাম কাইন্ড অফ ট্রাবল'' ২০১০ এর নভেম্বরে প্রকশিত হয়। জেমস ব্লান্ট বিশ্বব্যাপী ১৫ মিলিয়নেরও অধিক অ্যালবাম বিক্রয় করেছেন। ব্লান্ট ন্যাটো-এর অধীনে ১৯৯৯ সালে কসভোতে সংঘর্ষ চলাকালে দায়িত্ব পালন করেছেন। ২০০৯ এর অক্টোবর নাগাদ, ব্লান্ট-এর প্রধান বাড়ি স্পেনের ইবিজা দ্বীপে। == প্রথম জীবন == জেমস ব্লান্ট ইংল্যান্ডের উইল্টশায়ারের একটি সেনা হাসপাতালে জন্মগ্রহণ করেন। তিনি তার বাবা-মায়ের প্রথম সন্তান। তার মায়ের নাম জেন এ. এফ. এবং বাবার নাম চার্লস ব্লাউন্ট। জেমস তার শৈশবকালের অধিকাংশ সময় ইংল্যান্ড, সাইপ্রাস এবং জার্মানিতে কাটিয়েছেন। তার বাবা ছিলেন ব্রিটিশ সেনাবাহিনীর একজন কর্নেল মিলিটারি হেলিকপ্টার পাইলট। জেমস ব্লান্টের দুইজন ছোট ভাই-বোন রয়েছে। ব্লান্ট তার বাবার কাছ থেকে পাইলট হবার আকাঙ্খা লাভ করেন। তিনি মাত্র ১৬ বছর বয়সে পাইলটের লাইসেন্স লাভ করেন। সেনাবাহিনীর চাকরির ক্ষেত্রে ব্লাউন্ট পরিবারের সুদীর্ঘকালের ইতিহাস আছে। ব্লান্ট ইন্ডিপেন্ডেন্ট স্কুলে তার প্রাতিষ্ঠানিক শিক্ষা লাভ করেন। সাত বছর বয়সে তিনি বার্কশায়ারের এলস্ট্রি স্কুলে ভর্তি হন। এরপরে তিনি লন্ডনের উত্তর-পশ্চিমে অবস্থিত হ্যারো স্কুলে ভর্তি হন। এই বিদ্যালয় থেকে তিনি ইউনিভার্সিটি অফ ব্রিস্টলে একটি আসন লাভ করেন। এখানে তিনি অ্যারোস্পেস প্রকৌশল বিষয়ে পড়ালেখা করেন। পরবর্তিতে তিনি সমাজবিজ্ঞান বিষয়ে পরেন। ১৯৯৬ সালে তিনি সমাজবিজ্ঞানে স্নাতক ডিগ্রী লাভ করেন। == তথ্যসূত্র == == আরও পড়ুন == TV interview with ''The Hour'' on CBC James Blunt interview and video on and ''POP'' == বহিঃসংযোগ == JamesBlunt.com অফিশিয়াল ওয়েবসাইট সঙ্গীতশিল্পী জন্ম ব্যক্তি
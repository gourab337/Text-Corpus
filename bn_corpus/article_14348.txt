কৃষ্ণ এবং তার দুই প্রধান স্ত্রী রুক্মিণী এবং সত্যভামা সঙ্গে বাহন গরুড়. '''সত্যভামা''' শ্রীকৃষ্ণের ১৬১০৮ মহিষীর একতম। ইনি বৃষ্ণিবংশীয় সত্রাজিতের কন্যা। ব্রহ্মবৈবর্ত পুরাণ অনুসারে সত্যভামা দেবী বসুমতী বা বসুন্ধরার অবতার। ==স্যমন্তক মণি এবং সত্যভামা== বিবাহিত জীবন বিষয়ক আলোচনায় সত্যভামা দ্রৌপদী একবার সূর্যদেব দ্বারকার বিশিষ্ট নাগরিক বৃষ্ণি বংশীয় সত্রাজিতের ভ্রাতা প্রসেনকে স্যমন্তক মণি উপহার প্রদান করেন। তখন সত্রাজিৎ সকল দ্বারকাবাসীগণকে সেই মণি দেখার জন্য আমন্ত্রণ জানান। দ্বারকাধীশ শ্রীকৃষ্ণও সেই মণির কথা শ্রবণ করে কৌতূহলী হয়ে সেই মণি দর্শন করতে সত্রাজিতের গৃহে আগমন করেন। কিন্তু শ্রীকৃষ্ণ যখন সত্রাজিতের কাছে স্যমন্তক মণি দেখতে চাইলেন তখন সত্রাজিৎ তাঁকে সন্দেহ করলেন এবং ভাবলেন যে বাসুদেব তার মণিটির কথা শুনে প্রলুব্ধ হয়েছেন এবং সেটি অপহরণ করার অসদুদ্দেশ্য নিয়েই মণিটি দেখতে চেয়েছেন। তিনি স্যমন্তক মণিটি তাঁকে দেখালেন বটে কিন্তু মনে মনে শ্রীকৃষ্ণের নামে কলঙ্ক রটানোর পরিকল্পনা করলেন। সত্রাজিতের বাড়ি থেকে প্রস্থানকালে সত্রাজিতের একমাত্র কন্যা সত্যভামার সঙ্গে শ্রীকৃষ্ণের সাক্ষাৎ ঘটে। সত্যভামাকে দর্শন করা মাত্র শ্রীকৃষ্ণ পরম প্রীত হন এবং তার প্রতি প্রণয়াসক্ত হয়ে তাকে কামনা করেন। সত্রাজিৎতনয়াও শ্রীকৃষ্ণের বলদৃপ্ত, তেজোদীপ্ত দেখে এবং তাঁকে সুচতুর বাকপটুত্বের সঙ্গে রসালাপ করতে দেখে বিমুগ্ধ হন তাঁকে পতিরূপে কামনা করেন। এরপর শ্রীকৃষ্ণ তাঁর বাড়ি থেকে প্রস্থান করা মাত্রই সত্রাজিৎ তার ভাই প্রসেনকে স্যমন্তক মণিটি দিয়ে তাকে আত্মগোপন করে থাকতে বললেন। এরপর তিনি সমগ্র দ্বারকায় প্রচার করে দিলেন যে স্যমন্তক মনিটি অপহৃত হয়েছে এবং দ্বারকেশ্বর দেবকীনন্দন মণিটি দেখে চলে যাওয়ার পরেই মণিটি অদৃশ্য হয়েছে। এইকথা শ্রবণমাত্র শ্রীকৃষ্ণ স্বয়ং ঘটনার প্রকৃত সত্য অনুসন্ধানে প্রবৃত্ত হলেন। বহু অন্বেষণের পর তিনি এক দুর্গম পার্বত্য অঞ্চলে ভল্লুকরাজ জাম্ববানের কাছে স্যমন্তক মণির সন্ধান পেলেন। শ্রীকৃষ্ণ মণিটি তার কাছে প্রার্থনা করলে জাম্ববান তা দিতে অস্বীকৃত হলেন। জাম্ববান বললেন যে যদি যাদবশ্রেষ্ঠ কৃষ্ণ তাকে মল্লযুদ্ধে পরাস্ত করতে পারেন তবেই তিনি মণিটি তাঁকে দিয়ে দেবেন। তখন শ্রীকৃষ্ণ সেই শর্তে সম্মত হলেন এবং বললেন যে যদি জাম্ববান মল্লযুদ্ধে তাঁর কাছে পরাভব স্বীকার করেন তবে স্যমন্তক মণির সাথে সাথে জাম্ববানের পরমাসুন্দরী কন্যা জাম্ববতীকেও স্বয়ং বাসুদেবের হস্তে সমর্পণ করতে হবে। যথানিয়মে মল্লযুদ্ধ আরম্ভ হল। জাম্ববান বীর হলেও মহাবলবান শ্রীকৃষ্ণের সঙ্গে যুদ্ধে অতি সহজেই পরাভূত হলেন। এরপর স্যমন্তক মণি এবং জাম্ববতীকে নিয়ে শ্রীকৃষ্ণ দ্বারকায় প্রত্যাবর্তন করলেন। দ্বারকার পৌর পরিষদে উপস্থিত হয়ে শ্রীকৃষ্ণ যখন সকল কথা বিবৃত করলেন তখন দ্বারকার সকল বিশিষ্ট নাগরিক এই রায় দিলেন যে এই মণি এখন শ্রীকৃষ্ণের, সত্রাজিতের এর উপর আর কোন অধিকার নেই। তখন সত্রাজিৎ তার ভুল স্বীকার করলেন এবং বললেন যে তিনি তার একমাত্র কন্যা সত্যভামাকে শ্রীকৃষ্ণের হাতে প্রদান করবেন। কিন্তু শ্রীকৃষ্ণ সত্যভামাকে গ্রহণ করলেও স্যমন্তক মণি গ্রহণ করেননি। ==সন্তান== শ্রীকৃষ্ণ সত্যভামার দশটি পুত্রসন্তান জন্মে। সত্যভামার গর্ভে কৃষ্ণ যে দশটি পুত্র লাভ করেছিলেন তারা হলেন ভানু, সুভানু, স্বরভানু, প্রভানু, ভানুমান, চন্দ্রভানু, বৃহদ্ভানু, অতিভানু, শ্রীভানু এবং প্রতিভানু। ==কল্পবৃক্ষ== একদা নারদ কৃষ্ণকে কয়েকটি কল্পবৃক্ষের ফুল দিয়েছিলেন। কৃষ্ণ তা নিজের পত্নীগণের মধ্যে বণ্টন করলেও সত্যভামাকে দিতে ভুলে যান। সত্যভামা এতে কৃশণের উপর অভিমান করেন। কৃষ্ণ তার মান ভাঙ্গাতে ইন্দ্র এর সাথে যুদ্ধ করে কল্পবৃক্ষ নিয়ে আসেন এবং সত্যভামার গৃহ প্রাঙ্গনে রোপণ করেন। ==শেষ জীবন== যদুবংশ ধ্বংস এবং কৃষ্ণের মৃত্যুর পর সত্যভামা অর্জুন কর্তৃক ইন্দ্রপ্রস্থ'এ আসেন। পরে হিমালয় পার হয়ে কলাপগ্রাম গিয়ে কৃষ্ণের ধ্যানে সমাধি লাভ করেন। == তথ্যসূত্র == == আরও দেখুন == দেবদেবী দেবী পূরাণ
'''নোবেল''' একজন বাংলাদেশী মডেল। তার পুরো নাম '''আদিল হোসেন নোবেল'''। তিনি চট্টগ্রাম শহরে জন্মগ্রহণ করেন। মডেলিং এর পাশাপাশি তিনি কিছু টিভি নাটকে অভিনয় করেছেন। তিনি ভীট চ্যানেল আই ফিমেল মডেল হান্ট অনুষ্ঠানের বিচারক ছিলেন। == প্রাথমিক জীবন == নোবেল চট্টগ্রামে জন্মগ্রহণ করেন এবং সেখানেই বেড়ে ওঠেন। ১৯৮৯ সালে চট্টগ্রাম কলেজ থেকে স্নাতক সম্পন্ন করে ঢাকা চলে আসেন। তিনি ভিক্টোরিয়া ইউনিভার্সিটি থেকে এমবিএ সম্পন্ন করেন। এছাড়া তিনি সিঙ্গাপুর ইনস্টিটিউট অব ম্যানেজমেন্ট, ইন্ডিয়ান ইনস্টিটিউট অব ম্যানেজমেন্ট এবং জেভিয়ার লেবার রিলেশনস ইনস্টিটিউট থেকে ‘কি অ্যাকাউন্টস ওপর উচ্চতর প্রশিক্ষণ নিয়েছেন। ছাত্র অবস্থায় মডেল হিসেবে কাজ করার জন্য তার এক কাজিন তাকে পরামর্শ। জনপ্রিয় অভিনেতা বিজ্ঞাপন নির্মাতা আফজাল হোসেন নির্মিত স্প্রাইটের একটি বিজ্ঞাপনে তিনি প্রথম কাজ করেন। টেকনিক্যাল কারণে ওই বিজ্ঞাপনটি প্রচার হয়নি। আফজাল হোসেনের নির্দেশনায় ‘আজাদ বলপেন’র ‘Lonely Day, Lonely Night’ বিজ্ঞাপনটি নোবেলের প্রথম ব্যাপক দর্শকপ্রিয় বিজ্ঞাপন। == কর্মজীবন == ১৯৯১ সালে ফ্যাশন শো-এর মাধ্যমে নোবেল তার কর্মজীবন জীবন শুরু করেন। তার করা টেলিভিশন বিজ্ঞাপনগুলোর মধ্যে রয়েছে এইচআরসি চা, আজাদ বলপয়েন্ট কলম, আরসি কোলা, পাকিজা শাড়ী, কেয়া সাবান, কেয়া লিপ জেল এবং এশিয়ান পেইন্ট। নোবেল এবং আরেক অভিনেত্রী মৌ একসময় টেলিভিশন মডেলিং-এ জনপ্রিয় জুটি ছিলেন। মডেলিং এর সাথে সাথে তিনি কিছু টিভি নাটকে অভিনয় করেছেন। তার প্রথম নাটক প্রাচীর পেরিয়ে, যেটি বাংলাদেশের প্রথম প্যাকেজ টিভি নাটক। নাটকটি ১৯৯৫ সালে বাংলাদেশ টেলিভিশনে প্রচারিত হয়। তিনি লেখক কাজী আনোয়ার হোসেনের জনপ্রিয় চরিত্র মাসুদ রানা চরিত্রেও অভিনয় করেন। নোবেল ১৯৯৩ সালে এমজিএইচ গ্রুপের জাহাজ বিভাগে যোগ দেন। ১৯৯৬ সালের জুলাইয়ে তিনি কোটস বাংলাদেশ লিমিটেডে যোগ দেন। তিনি কোটস বাংলাদেশ লিমিটিডের মার্কেটিং সার্ভিসের জেনারেল ম্যানেজার নিযুক্ত হন। ২০১০ সালে তিনি ওয়ারিদ টেলিকম লিমিটেডের (বর্তমানে এয়ারটেল) বিপণন বিভাগে হেড কর্পোরেট এবং এসএমই সেলস হিসেবে নিযুক্ত হন। বর্তমানে নোবেল রবির সেলস অ্যান্ড মার্কেটিং ডিপার্টমেন্টে ‘হেড অব এন্টারপ্রাইজ বিজনেস’ হিসেবে কর্মরত আছেন। নোবেল ভীট -চ্যানেল আই ফিমেল মডেল হান্ট প্রতিযোগিতার বিচারক ছিলেন। এছাড়া লাক্স চ্যানেল আই সুপারস্টারের অতিথি বিচারকও ছিলেন। == পুরস্কার == তিনি ২০০৩ সালে সেরা মডেল হিসেবে মেরিল-প্রথম আলো পুরস্কার পান। == তথ্যসূত্র == ব্যক্তি বিষয়শ্রেণী:২০শ শতাব্দীর বাংলাদেশী অভিনেতা বিষয়শ্রেণী:২১শ শতাব্দীর বাংলাদেশী অভিনেতা জেলার অভিনেতা মডেল নাট্য অভিনেতা টেলিভিশন অভিনেতা আলো পুরস্কার বিজয়ী
'''আঘাত-পরবর্তী চাপজনিত ব্যাধি''' ('''PTSD''') হল একটি মানসিক ব্যাধি যা কোনো মানুষ আঘাতজনিত ঘটনার সম্মুখীন হলে দেখা দিতে পারে, যেমন যৌন আক্রমণ, যু‌দ্ধ, যানবাহনের সংঘ‌র্ষ, বা মানুষের জীবনের অন্যান্য বিপদগুলি। লক্ষণগুলির মধ্যে অন্তর্ভুক্ত হতে পারে ঘটনাগুলির সঙ্গে সম্পর্কিত গোলমেলে চিন্তাভাবনা, অনুভূতি, বা স্বপ্ন, আঘাত-সম্পর্কিত ইঙ্গিতগুলির প্রতি মানসিক বা শারীরিক কষ্ট, আঘাত-সম্পর্কিত ইঙ্গিতগুলি এড়ানোর জন্য প্রচেষ্টা, একজন মানুষ যেভাবে চিন্তাভাবনা অনুভব করেন তার পরিবর্তন, লড়াই করা বা পালানোর প্রতিক্রিয়া। এই লক্ষণগুলি ঘটনাটির পরে এক মাসের বেশি সময় ‌স্থায়ী হয়। ছোট শিশুদের কষ্ট প্রকাশ করার সম্ভাবনা কম, কিন্তু এর পরিবর্তে তারা খেলার মাধ্যমে তাদের স্মৃতিগুলি ব্যক্ত করতে পারে। PTSD আছে এমন একজন মানুষের আত্মহত্যা ই‌চ্ছাকৃতভাবে নিজের ক্ষতি করার ঝুঁকি অধিকতর। আঘাতমূলক ঘটনার অভিজ্ঞতা হওয়া বেশির ভাগ মানুষের মধ্যে PTSD দেখা দেবে না। আন্তঃব্যক্তিগত আঘাতের (উদাহরণস্বরূপ ধ‌র্ষণ বা শিশু নির্যাতন) অভিজ্ঞতা হওয়া মানুষদের মধ্যে PTSD দেখা দেওয়ার সম্ভাবনা আক্রমণ-জনিত নয় এমন আঘাত, যেমন দু‌র্ঘটনা প্রাকৃতিক বিপর্যয়ের অভিজ্ঞতা হওয়া মানুষদের তুলনায় বেশি। ধ‌র্ষণের পরে প্রায় অ‌র্ধেক মানুষের মধ্যে PTSD দেখা দেয়।‌ আঘাতের পরে, তুলনায় শিশুদের PTSD দেখা দেওয়ার সম্ভাবনা কম, বিশেষত যদি তাদের বয়স 10 বছরের কম হয়। একটি আঘাতমূলক ঘটনার পরে সুনির্দিষ্ট লক্ষণগুলির উপ‌স্থিতির ভিত্তিতে রোগনির্ণয় করা হয়। যখন প্রারম্ভিক লক্ষণ থাকা মানুষদের লক্ষ্য করে চিকিৎসা প্রদান করা হয়, সেই ক্ষেত্রে প্রতিরোধ করা সম্ভব, কিন্তু লক্ষণ থাকুক বা না থাকুক সব মানুষকেই যখন তা প্রদান করা হয় সেই ক্ষেত্রে তা কার্যকর হয় না। PTSD আছে এমন মানুষদের জন্য প্রধান চিকিৎসা হল পরামর্শদান ওষুধ। বিভিন্ন বেশ কয়েক ধরনের চিকিৎসা উপযোগী হতে পারে। এটা একের প্রতি এক বা দলগতভাবে হতে পারে। সিলেক্টিভ সেরোটনিন রিআপটেক ইনহিবিটর ধরনের হল PTSD এর জন্য প্রথম সারির ওষুধ এবং এর ফলে প্রায় অ‌র্ধেক মানুষ লাভবান হয়। এই লাভগুলি চিকিৎসার ক্ষেত্রে দেখতে পাওয়া লাভের থেকে কম হয়। ওষুধ থেরাপি একসাথে ব্যবহার করলে আরো বেশি লাভ হয় কিনা তা স্পষ্ট নয়। অন্যান্য ওষুধের ব্যবহারকে সম‌র্থন করার মতো পর্যাপ্ত প্রমাণ নেই, এবং এর ক্ষেত্রে পরিণাম আরো খারাপ হতে পারে। যুক্তরাষ্ট্রে প্রায় 3.5% প্রাপ্তবয়স্কের কোনো এক বছরে PTSD হয়, এবং 9% মানুষের জীবনের কোনো এক সময়ে তা দেখা দেয়। অবশিষ্ট বিশ্বের বেশির ভাগ এলাকাতে, কোনো একটি বছরে এর হার 0.5% 1% এর মাঝামাঝি হয়। সশস্ত্র সংঘ‌র্ষের অঞ্চলগুলিতে উচ্চতর হার থাকতে পারে। পুরুষদের তুলনায় মহিলাদের মধ্যে এটা বেশি সাধারণ। আঘাত-পরবর্তী চাপজনিত ব্যাধির লক্ষণগুলি কমপক্ষে প্রাচীন গ্রীক সময় থেকেই লিপিব‌দ্ধ করা হয়েছে। বিশ্বযু‌দ্ধের সময়কালে অব‌স্থাটি বিভিন্ন নামে পরিচিত ছিল, যার অন্তর্ভুক্ত ছিল “শেল শক” “যু‌দ্ধকালীন নিউরোসিস”। “আঘাত-পরবর্তী চাপজনিত ব্যাধি” শব্দটি 1970 এর দশকে চালু হয়েছিল, প্রধানত ভিয়েতনাম যু‌দ্ধের মার্কিন অবসরপ্রাপ্ত সেনাদের রোগনির্ণয়ের কারণে। আমেরিকান সাইকিয়াট্রিক অ্যাসোসিয়েশন 1980 সালে ''Diagnostic and Statistical Manual of Mental Disorders'' (DSM-III) এর তৃতীয় সংস্করণে আনু‌ষ্ঠানিকভাবে এটিকে স্বীকৃতি দিয়েছিল। == আরো দেখুন == Posttraumatic growth == নোট == == তথ্যসূত্র == == বহিঃসংযোগ == Post traumatic stress disorder information from The National Child Traumatic Stress Network Information resources from The University of Queensland School of Medicine APA practice parameters for assessment and treatment for PTSD (Updated 2017) Resources for professionals from the VA National PTSD Center
'''ফ্রেডরিক টারম্যান''' (জুন ৭, ১৯০০ ডিসেম্বর ১৯, ১৯৮২) একজন আমেরিকান শিক্ষাবিদ। তাকে 'সিলিকন ভ্যালি'র জনক বলা হয়। == শিক্ষাজীবন == টারম্যান স্ট্যানফোর্ড বিশ্ববিদ্যালয় থেকে ১৯২০ সালে রসায়নে ব্যাচেলর ডিগ্রি এবং ১৯২২ সালে তড়িৎ প্রকৌশলে মাস্টার ডিগ্রি অর্জন করেন। তিনি ১৯২৪ সালে ম্যাসাচুসেট্‌স ইনস্টিটিউট অফ টেকনোলজি থেকে তড়িৎ প্রকৌশলে ডক্টরেট ডিগ্রি অর্জন করেন। == কর্মজীবন == ১৯২৫ সালে টারম্যান স্ট্যানফোর্ড বিশ্ববিদ্যালয় প্রকৌশল অনুষদের তড়িৎ প্রকৌশল বিভাগে শিক্ষক হিসেবে যোগদান করেন। ১৯৪২ সালে তিনি পূর্ণ অধ্যাপকে উন্নীত হন। দ্বিতীয় বিশ্বযুদ্ধের সময় টারম্যান হার্ভার্ড রেডিও রিসার্চ ল্যাবরেটরীতে ৮৫০ এর বেশি সদস্যের দল পরিচালনা করেন। দ্বিতীয় বিশ্বযুদ্ধের পর টারম্যান স্ট্যানফোর্ড বিশ্ববিদ্যালয় ফিরে আসেন এবং তাকে প্রকৌশল অনুষদের ডীন হিসেবে নিয়োগ দেয়া হয়। ১৯৫১ সালে স্ট্যানফোর্ড ইন্ডাস্ট্রিয়াল পার্ক (বর্তমানে স্ট্যানফোর্ড রিসার্চ পার্ক) গঠনে অগ্রগণ্য ভূমিকা পালন করেন। ১৯৫৫ থেকে ১৯৬৫ সাল পর্যন্ত তিনি স্ট্যানফোর্ড বিশ্ববিদ্যালয় এর প্রভোস্টের দায়িত্ব পালন করেন। ১৯৬৪ সালে যুক্তরাষ্ট্রের ন্যাশনাল অ্যাকাডেমি অব ইঞ্জিনিয়ারিং গঠনেও অগ্রগণ্য ভূমিকা পালন করেন। == বই == টারম্যানের লেখা ''Radio Engineering'' বইটি তড়িৎ বেতার প্রকৌশলের অন্যতম গুরুত্বপূর্ণ একটি বই। বইটি ১৯৩২ সালে প্রকাশিত হয়। ১৯৩৮ সালে ব্যাপক সংশোধনসহ বইটির দ্বিতীয় সংস্করণ প্রকাশিত হয়। ১৯৪৭ সালে বইটির তৃতীয় সংস্করণ প্রকাশিত হয়। ১৯৫৫ সালে ''Electronic and Radio Engineering'' নামে বইটির চতুর্থ সংস্করণ প্রকাশিত হয়। == পুরস্কার সম্মাননা == মেডেল অব মেরিট, ১৯৪৮ ১৯৫০ সালে ''বেতার ইলেক্ট্রনিক শিল্পে শিক্ষক, লেখক, বিজ্ঞানী প্রশাসক হিসেবে অবদান রাখার জন্য'' তাকে ইনস্টিটিউট অফ ইলেকট্রিক্যাল অ্যান্ড ইলেকট্রনিক্স ইঞ্জিনিয়ার্স মেডেল অব অনার প্রদান করা হয়। == সম্মানসূচক ডক্টরেট == হার্ভার্ড বিশ্ববিদ্যালয়, ইউনিভার্সিটি অব ব্রিটিশ কলাম্বিয়া সিরাকিউস বিশ্ববিদ্যালয় == তথ্যসূত্র == == বহিঃসংযোগ == PBS Biography Biography at SMECC.org IEEE History Center biography The Secret History of Silicon Valley Frederick Emmons Terman Papers, 1920-1978 (call number SC160; 110 linear ft.) are housed in the Department of Special Collections and University Archives at Stanford University Libraries জন্ম মৃত্যু শিক্ষাবিদ শিক্ষক প্রাক্তন শিক্ষার্থী ইনস্টিটিউট অফ টেকনোলজির প্রাক্তন শিক্ষার্থী মেডেল অব অনার বিজয়ী মেডেল অব সায়েন্স বিজয়ী
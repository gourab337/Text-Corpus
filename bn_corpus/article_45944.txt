'''সিডনি মেট্রো''' অস্ট্রেলিয়ার নিউ সাউথ ওয়েলস রাজ্যের শহর সিডনির একটি দ্রুতগামী গণপরিবহন ব্যবস্থা। মে ২০১৯ সালে সিডনি মেট্রোর উদ্বোধন করা হয়। এটি বর্তমানে ১৩ টি স্টেশন এবং ৩৬ কিমি ট্র্যাকের সঙ্গে একটি রেলপথ নিয়ে গঠিত। নিউ সাউথ ওয়েলস সরকারের ট্রান্সপোর্ট অথরিটি এনএসডাব্লু-এর অধীনে সিডনি মেট্রো সংস্থা দ্বারা মেট্রো ব্যবস্থাটি নিয়ন্ত্রণ করা হয় এবং এটি মেট্রো ট্রেন সিডনি দ্বারা পরিচালিত হয়। সিডনি মেট্রো নর্থওয়েস্ট নামে প্রথম পর্যায়টি ২৬ মে ২০১৯ সালে খোলা হয়, যা রাউস হিলকে চ্যাটসউড-এর সঙ্গে যুক্ত করেছে। সিডনি মেট্রো সিটি সাউথ ওয়েস্টে নির্মাণ শুরু হয়েছে, সেন্ট্রাল বিজনেস ডিস্ট্রিক্ট (সিবিডি) এর মাধ্যমে সিডনি হারবার পর্যন্ত এটি সম্প্রসারিত হবে এবং তারপরে রেলপথটি ব্যাংকটাউনে পৌঁছাবে। এই পর্যায়ের রেলপথ ২০২৪ সালে খোলা হবে বলে আশা করা হচ্ছে। সিডনি মেট্রো ওয়েস্ট নামে সিডনি সিবিডি এবং পাররামাট্টার মধ্যে একটি পৃথক লাইন জুন ২০১৮ সালে নিউ সাউথ ওয়েলস সরকার দ্বারা অর্থায়ন করার জন্য অনুমোদিত হয় এবং আশা করা হয় ২০২০ সালের দ্বিতীয়ার্ধে লাইনটি খোলা হবে। এই পরিবহন ব্যবস্থাটি বর্তমানে অস্টেলিয়ার বৃহত্তম জন পরিবহন ব্যবস্থা। এটি নিয়ন্তন করা হচ্ছে ''নিউ সাউথ ওয়েলস সরকারি পরিবহন সংস্থা''র দ্বারা। ==তথ্যসূত্র==
'''চাকা ভেকা''' বা '''কটকটি মাছ''' এক প্রকার কালচে রঙের, বড় মাথা বিশিষ্ট, স্বাদু পানির কদাকার মাছ। এটি বিভিন্ন নামে পরিচিত, যেমন- চাকা, চেকা-বেকা, চাগা, ব্যাঙ-সাবা, চেকভেগা, চেগাবেগা, কুরকুরি ইত্যাদি। ইংরেজিতে একে Squarehead catfish বা Frogmouth Cat fish বলা হয়। এটি বাংলাদেশ, ভারত মায়ানমার অঞ্চলের এবং ইরাবতী নদীর অববাহিকা এলাকার নদী, খাল, বিল, পুকুর ইত্যাদি বিভিন্ন জলাশয়ে পাওয়া যায়। এটি সাধারণত কাদার নিচে লুকিয়ে থাকতে পছন্দ করে এবং অন্ধকার বা অল্প আলোতে ঘোরাফেরা করে থাকে। কুৎসিত বলে এটি সাধারণত খাওয়া হয় না, যদিও এটি বেশ সুস্বাদু। এর বৈজ্ঞানিক নাম Chaca chaca (Hamilton 1822). ==নামকরণ== জীবিত অবস্থায় মাছটি ধরার পর মাছটি কটকট করে আওয়াজ করে বলে মাছটির নাম রাখা হয় কটকটি। মাছটি দেখতে ধুসর কালচে, মুখটি বড়, পিঠে নায়ের মাস্তুলের ন্যায় একটি বড় কাঁটা চেপটা আকৃতির বলে অনেকে এর নাম দিয়েছে চেকভেগা। ব্যাঙ মাছ রাখা হয়েছে দেখতে অনেকটা বেংগাচি আকৃতির বলে। ==বিবরণ== এদের দেহ সম্মুখে অবনত, পার্শ্বদিকে চাপা এবং পেছনে ক্রমান্বয়ে সরু হয়। মাথাটি বৃহৎ আকৃতির, দৃঢ়ভাবে অবনমিত এবং আয়তাকার। ==খাদ্য বাসস্থান== কটকটি মাছ মূলত কাঁদাপানির মাছ। মাছটি জলাশয়ের পানির নিচে কাঁদার উপরে বাস করে। কাঁদা খায় এবং পানির উপরিভাগের মরা মাছ পচে কাঁদাতে পড়লে কটকটি মাছেরা সেগুলো খেয়ে জীবনধারন করে। সাম্প্রতিকালে নদীর পানি কাঁদা দূষণের ফলে এই কটকটি মাছের আবাসস্থল নস্ট হয়ে গেছে। যার ফলে এই কটকটি মাছে সংখ্যা দিন দিন কমে যাচ্ছে। ==আদি নিবাস== প্রায় সকল নিম্ন এলাকাতেই কটকটি মাছ দেখা যায়। থেকে ধারণা করা যায় মাছটির আদি নিবাস সমুদ্র। কোন কোন প্রামান্য চিত্রে সমুদ্রের তলদেশে এসব কটকটি মাছের আকৃতির মাছ দেখতে পাওয়া যায়। ==বিস্তৃতি== মাছটি বাংলাদেশ, ভারত, নেপাল অঞ্চলে পাওয়া যায়। ভারতের গঙ্গা ব্রহ্মপুত্র অববাহিকায় এদের ব্যাপক ভাবে বিস্তৃত। == আরও দেখুন == বাংলাদেশের মাছের তালিকা বাংলাদেশের সংরক্ষিত মাছের তালিকা বাংলাদেশের স্বাদুপানির মাছের তালিকা == তথ্যসূত্র == পানির মাছ মাছ মাছ মাছ
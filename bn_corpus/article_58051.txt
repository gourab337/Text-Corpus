জেবেল আখদারে কিছু উঁচু জায়গা, ২০১১ '''জেবেল আখদার''', '''জাবাল আখদার''' বা '''জাবাল আল আখদার''' অর্থ, "সবুজ পর্বত"), ওমানের আদ দাখিলিয়াহ গভর্নোরেটের আল হাজর পর্বতমালার একটি অংশ। এটি উত্তর-পশ্চিম থেকে দক্ষিণ-পূর্বে প্রায় ৩০০ কিলোমিটার (১৮৬মাইল) বিস্তৃত, এটি ওমান উপসাগর উপকূল হতে ৫০-১০০ কিলোমিটার (৩১-৬২ মাইল) মাঝে অবস্থিত। এটির সর্বোচ্চ পয়েন্ট জেবেল শামস (সানের পর্বত) প্রায় ৩,০০০ মিটার (প্রায় ৯,৮০০ ফুট) উচুঁ। এই চুনাপথরের পাহাড়টি সমগ্র পূর্ব আরব ওমানের সর্বোচ্চ বিন্দু। জেবেল আখদার, আল হাজর পর্বতমালার কেন্দ্রে এবং মাস্কাট থেকে ১৫০ কিলোমিটার (৯৩ মাইল) দূরে অবস্থিত। এই সীমানার বেশিরভাগ অঞ্চলই মরুভূমি, কিন্তু উচুঁ জায়গায় প্রতি বছর ৩০০ মিলিমিটার (১২ ইঞ্চি) বৃষ্টি হয় যা গুল্ম, বৃক্ষ এবং কৃষিকার্য করার জন্য যথেষ্ট। আর এই জন্যই এই পাহাড়টিকে "সবুজ" নাম দেয়া হয়েছে। পর্বতটির অভ্যন্তরে একটি পুরোনো কেল্লা বিরকাত আল-মাওজ, বা কলাগাছের ডোবা যার বিন্যাস অনেকটা জাবরিন প্রাসাদের অনুরূপ। পর্বতের একটি বৃহৎ জৃম্ভমান মুখে ভারসাম্য রক্ষা করা একটি দুর্গ হলো বিরকত আল-মাওজ, যেটি মূলত বানি রিয়াম উপজাতির দুর্গ, আর তারাই পর্বতের ভূখন্ড নিয়ন্ত্রণ করত। "ধ্বসে যাওয়ার পর বর্তমানে, দুর্গের মাটির-ইট এবং রঙিন সিলিংগুলোকে ভালো অবস্থায় ফিরিয়ে আনা হয়েছে"। এই এলাকাটি নিজওয়া থেকে ৪৫ মিনিট দূরে অবস্থিত এবং গোলাপ জল নিষ্কাশনসহ বিভিন্ন কৃষি পণ্য যেমন: বেদানা, আখরোট, খুবানি, কালো আঙুর এবং পীচের জন্য জনপ্রিয়। এটি ওমানের মধু চাষ করার জন্যেও অন্যতম জায়গা। কৃষিকাজে উৎপাদন বৃদ্ধিতে ব্যবহার করা হয় ফজল সেচ পদ্ধতি এবং স্থানীয় কৃষক দ্বারা উদ্ভাবিত সোপান পদ্ধতি, যারা এই পর্বতে শত বছর ধরে বসবাস করে আসছে। এই জেবেলের বেশিরভাগই প্রাচীন আরব গোত্র বনী রিয়াম (আল রিয়ামি) দ্বারা অধ্যুষিত। সবচেয়ে উত্তরপুরুষ উপজাতিরা এখন কাছাকাছি চার গ্রামে বাস করে- নিজওয়া, ইজকি এবং ইব্রা। ১৯৫৪ সালে এবং ১৯৫৯ সালে, এই এলাকাটি হয়ে উঠে জেবেল আখদার যুদ্ধের একটি অঞ্চল, এটি ছিল মূলত ওমানী বাহিনীর ওমান সুলতানদের (ব্রিটিশ সৈন্য বিশেষ বিমান বাহিনী সাহায্য করেছিল) এবং সৌদি আরব সমর্থিত বিদ্রোহী বাহিনীর মাঝে ওমান নিয়ে একটি দন্ধ। আগস্ট ২০১১, সুলতান কাবুস জেবেল আখদার, একটি অনন্য কিন্তু ভঙ্গুর জীববৈচিত্রকে রক্ষা করার জন্য নির্বাচন করেন। একটি ফরমান জারি করে সুলতান কাবুস প্রতিষ্ঠা করেন "জেবেল আখদার প্রাকৃতিক সৌন্দর্যের জায়গা"। পরিবেশ জলবায়ু বিষয়ক মন্ত্রীর কাছে উক্ত জায়গায় বিভিন্ন উন্নয়নমূলক কর্মকান্ড নিয়ন্ত্রণের অধিকার রয়েছে। ২০১১সাল হতে, ওমান রাস্তা সাইকেল দৌড় প্রতিযোগিতার জন্য এই পর্বতটিকে প্রধান আরোহনের রাস্তা হিসেবে ব্যবহৃত হচ্ছে। এই এলাকায় বেশ কিছু গুরুত্বপূর্ণ শিলা শিল্প জায়গা রয়েছে, যেখানে প্রায় ৬০০০ বছর আগের মূর্তি আবিস্কৃত হয়েছে পর্যালোচনা করা হয়েছে। == নোট == সূত্রানুসারে সামিট জাবালের উচ্চতা ২,৯৮০ এবং ৩,০৭৫ এর (৯,৭৭৭ ফুট এবং ১০,০৮৯ ফুট) মধ্যে হয়ে থাকে। ওমানের তথ্য মন্ত্রণালয় এই তথ্য জানায়। == আরও দেখুন == == তথ্যসূত্র == শৈলী রক্ষণাবেক্ষণ: অচেনা ভাষা পর্বতমালা
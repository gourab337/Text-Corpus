'''বিশেষ্যঃ''' (ইংরেজি Noun যা ল্যাটিন nōmen শব্দ থেকে এসেছে অর্থ নাম) বাংলা ব্যাকরণের একটি পদ সাধারণ বিচারে বাক্যমধ্যে ব্যবহৃত যে সমস্ত পদ দ্বারা কোনো ব্যক্তি, জাতি, সমষ্টি, বস্তু, স্থান, কাল, ভাব, কর্ম বা গুণের নাম বোঝানো হয় তাদের '''বিশেষ্য''' বলে। কোনো কিছুর নামকে বিশেষ্য পদ বলে। যেমন: নুর হোসাইন, বাংলাদেশ, ঢাকা ইত্যাদি। == সংজ্ঞা == সাধারণভাবে এর সংজ্ঞা হিসাবে বলা হয়, কোন কিছুর নামকেই বিশেষ্য বলে। বাংলা ব্যাকরণ মতেঃ– বাক্যে ব্যবহৃত যে প্রকার পদ (শব্দ-ধ্বনি) দ্বারা কোন কিছুর নাম বোঝানো হয় তাকেই বিশেষ্য পদ বলে। বিশদ ভাবে বিশেষ্যর সংজ্ঞা প্রকাশ করলে বলতে হয়ঃ বাক্যে ব্যবহৃত পদগুলোর ভিতর থেকে অন্যান্য পদ (বিশেষণ, সর্বনাম, ক্রিয়া, অব্যয়) বাদ দিয়ে যা থাকে, তাই বিশেষ্য। অর্থাৎ যা গুণ প্রকাশ করে না, যা অন্য পদের পরিবর্তে ব্যবহৃত হয় না, যা কোনো কাজ করাকে প্রকাশ করে না এবং নিজে অপরির্তিত থেকে অন্য পদকে সমন্বিত করে না−তাই বিশেষ্য পদ। ==প্রকারভেদ== বিশেষ্য মোট ছয় প্রকার। ===সংঙ্গা বা নামবাচক বিশেষ্য=== যেসব বিশেষ্য পদ দ্বারা কোনো নির্দিষ্ট স্থান, নদী, পর্বত, সমুদ্র, প্রসিদ্ধ গ্রন্থ বা ব্যক্তির নাম বোঝায়, তাকে সংজ্ঞাবাচক বিশেষ্য বলা হয়। যেমন: নাহিদ, আফতাব, ঢাকা, পদ্মা ইত্যাদি। ===জাতিবাচক বিশেষ্য=== যে বিশেষ্য পদের সাহায্যে কোনো প্রাণী বা বস্তুর জাতি বোঝায়, তাকে জাতিবাচক বিশেষ্য বলে। যেমন: মানুষ, মুসলিম, হিন্দু ইত্যাদি। বই, খাতা, কলম, ===বস্তুবাচক বিশেষ্য=== যে বিশেষ্য পদের সাহায্যে কোনো বস্তু বোঝায় এবং যার সংখ্যা নির্দেশ করা যায় না, শুধু পরিমাণ নির্দেশ করা যায়, তাকে বস্তুবাচক বিশেষ্য বলে। যেমন: পানি, লবণ ইত্যাদি। ===সমষ্টিবাচক বিশেষ্য=== যে বিশেষ্য পদে সমষ্টি বোঝায়, তাকে সমষ্টিবাচক বিশেষ্য বলে। যেমন: জনতা, সমিতি, সভা, দল ইত্যাদি। ===ভাববাচক (ক্রিয়াবাচক) বিশেষ্য=== যে বিশেষ্য পদে কোনো ক্রিয়ার ভাব বা কাজের ভাব প্রকাশিত হয়, তাকে ভাববাচক বিশেষ্য বলে। যেমনঃ গমন (যাওয়ার ভাব বা কাজ)। দর্শন (দেখার কাজ) ভোজন (খাওয়ার কাজ) ইত্যাদি। ভাববাচক শব্দের শেষে (আ বা অন) হয়। ===গুনবাচক বিশেষ্য=== যে বিশেষ্য পদে কোনো গুণ, অবস্থা ভাবের নাম বোঝায়, তাকে গুণবাচক বিশেষ্য বলে। যেমন: সুখ, দুঃখ, দয়া, বীরত্ব ইত্যাদি। ==আরোও দেখুন== *পদ *বিশেষণ *সর্বনাম *ক্রিয়া *অব্যয় ==নোট== ==তথ্যসূত্র== ব্যাকরণ
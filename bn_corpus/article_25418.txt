'''জাকিয়া বারী মম''' (জন্ম: ১৪ আগস্ট, ১৯৮৫) একজন বাংলাদেশী অভিনেত্রী এবং মডেল। তিনি ২০০৬ সালে ''লাক্স চ্যানেল আই সুপারস্টার'' সৌন্দর্য্য প্রতিযোগিতায় জয়লাভ করেন। ২০০৭ সালে তৌকির আহমেদ পরিচালিত দারুচিনি দ্বীপ চলচ্চিত্রে অভিনয়ের মধ্য দিয়ে চলচ্চিত্র জগতে তার আবির্ভাব ঘটে। এই চলচ্চিত্রের তার কাজের জন্য তিনি শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার অর্জন করেন। এছাড়া ২০১৫ সালে ''ছুঁয়ে দিলে মন'' ছবিতে অভিনয় করে মেরিল-প্রথম আলো পুরস্কারের দর্শক জরিপ সমালোচক শাখায় শ্রেষ্ঠ অভিনেত্রীর পুরস্কার লাভ করেন। চলচ্চিত্রে অভিনয়ের পাশাপাশি তিনি টেলিভিশন নাটকেও কাজ করেছেন। == প্রাথমিক জীবন == জাকিয়া বারী মম ১৯৮৫ সালের ১৪ আগস্ট বাংলাদেশের ঢাকার বাহরামপুরে জন্মগ্রহণ করেন। তার বাবা মজিবুল বারী মা আয়েশা আক্তার। তার শৈশব কাটে জেলায়। আলাউদ্দিন খাঁ সঙ্গীতাঙ্গনে নাচ শিখেন কবিরুল ইসলাম রতনের কাছে। প্রথম টেলিভিশনে আবির্ভূত হন ১৯৯৫ সালে। তিনি বাংলাদেশ টেলিভিশনের নতুন কুড়ি প্রতিযোগিতায় পুরস্কার লাভ করেন। এরপর ২০০৬ সালে লাক্স-চ্যানেল আই সুপারস্টার সৌন্দর্য্য প্রতিযোগিতায় জয়লাভ করেন। তিনি জাহাঙ্গীরনগর বিশ্ববিদ্যালয় থেকে নাট্য এবং নাট্যতত্ত্ব বিভাগে ২০১০ সালে স্নাতক আর ২০১২ সালে স্নাতকোত্তর পাশ করেন। == কর্মজীবন == জাকিয়া বারী মম ২০০৬ সালে লাক্স-চ্যানেল আই সুপারস্টার সৌন্দর্য্য প্রতিযোগিতায় জয়লাভের ফলে, হুমায়ূন আহমেদ রচিত তৌকির আহমেদ পরিচালিত দারুচিনি দ্বীপ চলচ্চিত্রে প্রধান চরিত্রে অভিনয়ের সুযোগ পান মম। এই চলচ্চিত্রে জরি চরিত্রে অভিনয়ের জন্য তিনি শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার অর্জন করেন। এরপর তিনি নাটকে অভিনয় করা শুরু করেন। তার অভিনীত স্বর্ণমায়া, বিবর, নীড় নাটকগুলো তাকে জনপ্রিয়তা এনে দেয়। ২০১৩ সালে সঙ্গীতশিল্পী তাহসানের বিপরীতে ''নীলপরী নীলাঞ্জনা'' ''এক্লিপস'' নাটকে অভিনয় করেন। পাশাপাশি ''ভালোবাসার চতুষ্কোণ'' ধারাবাহিক নাটকে কাজ করেন। ২০১৪ সালে যায়েদ খানের বিপরীতে ''প্রেম করব তোমার সাথে'' চলচ্চিত্রে অভিনয় করেন। ২০১৫ সালে দীর্ঘদিন পর ''দ্বিতীয় কুসুম'' ধারাবিহিক নাটকে অভিনয় করেন। পাশাপাশি ব্যস্ত ছিলেন শিহাব শাহীন পরিচালিত ''ছুঁয়ে দিলে মন'' চলচ্চিত্র নিয়ে। রোমান্টিক ঘরানার চলচ্চিত্রে তার বিপরীতে অভিনয় করেন আরিফিন শুভ। এই চলচ্চিত্রে অভিনয়ের জন্য তিনি মেরিল প্রথম আলো পুরস্কার-এ শ্রেষ্ঠ অভিনেত্রী বিভাগে দর্শক জরিপ সমালোচক পুরস্কার অর্জন করেন। ২০১৬ সালে রবীন্দ্রনাথ ঠাকুরের জন্মদিনে বেসরকারী চ্যানেল আরটিভির জন্য নির্মিত ''অপরিচিতা'' নাটকে তাকে দেখা যায়। নাট্যকার সুমন আনোয়ারের নির্দেশনায় তার বিপরীতে অভিনয় করেন রওনক হাসান। এই বছর ঈদুল ফিতর উপলক্ষে নাট্যকার সুমন আনোয়ার নির্মিত পাঁচটি নাটকে অভিনয় করেন। নাটকগুলো হল ''ফুলমতি'', ''আশার আলো'', ''হলুদ বসন্ত'', ''নীল দুপুর'', ''আবর্ত''। এছাড়াও ঈদুল ফিতর উপলক্ষে তাহসানের বিপরীতে তিন বছর পর নাগরিক মানুষের জীবন নিয়ে চিত্রিত ''এখন আর রূপকথা হয় না'' নাটকে অভিনয় করেন। মম ২০১৮ সালে নাট্য নির্মাতা অরুণ চৌধুরীর প্রথম চলচ্চিত্র ''আলতা বানু''-এ আলতা চরিত্রে অভিনয় করেন। একই বছর রাজনৈতিক প্রেক্ষাপটে নির্মিত ''দহন'' ছবিতে তাকে সাংবাদিক মায়া চরিত্রে দেখা যায়। বছরের শেষে মুক্তি পায় তার অভিনীত ভৌতিক-থ্রিলার চলচ্চিত্র ''স্বপ্নের ঘর''। == ব্যক্তিগত জীবন == মম ২০১০ সালের ৩১শে মার্চ এজাজ মুন্নাকে বিয়ে করেন। ২০১১ সালের ২রা মার্চ তাদের একমাত্র ছেলে উদ্ভাস জন্মগ্রহণ করে। ==চলচ্চিত্র== বছর চলচ্চিত্র চরিত্র পরিচালক টীকা ২০০৭ ''দারুচিনি দ্বীপ'' জরি তৌকির আহমেদ '''বিজয়ী''': জাতীয় চলচ্চিত্র পুরস্কার শ্রেষ্ঠ অভিনেত্রী ২০১৪ ''প্রেম করব তোমার সাথে'' রকিবুল আলম ২০১৫ ''ছুঁয়ে দিলে মন'' নীলা শিহাব শাহীন '''বিজয়ী''': মেরিল-প্রথম আলো পুরস্কার শ্রেষ্ঠ অভিনয়শিল্পী (নারী) (তারকা জরিপ সমালোচক) ২০১৮ ''আলতা বানু'' আলতা অরুণ চৌধুরী ''দহন'' মায়া রায়হান রাফী ''স্বপ্নের ঘর'' মারিয়া তানিম রহমান অংশু ==নাটক== === একক নাটক === স্বর্ণমায়া বিবর নীড় একটি স্যুটকেস এবং (২০১২) নীল প্রজাপতি (২০১৩) লুকোচুরি (২০১৩) নীলপরী নীলাঞ্জনা (২০১৩) এক্লিপস (২০১৩) মায়ের জন্য (২০১৩) মেয়েটি কথা বলবে প্রেম করিবে না (২০১৩) রঙতুলি (২০১৩) ছাপাখানায় একটা ভুত থাকে (২০১৩) শুধু একটা মিনিট (২০১৩) ফুচকা (২০১৩) পদ্মবিবির পালা (২০১৪) ছায়াসঙ্গী (২০১৫) ফাল্গুনে ভালবাসা বৈশাখে প্রেম ফুলমতি (২০১৬) আশার আলো (২০১৬) হলুদ বসন্ত (২০১৬) নীল দুপুর (২০১৬) আবর্ত (২০১৬) এখন আর রূপকথা হয় না (২০১৬) === ধারাবাহিক নাটক === *ভালবাসার চতুষ্কোণ (২০১৩) দ্বিতীয় কুসুম (২০১৫) == পুরস্কার স্বীকৃতি == '''জাতীয় চলচ্চিত্র পুরস্কার''' ** '''বিজয়ী''': শ্রেষ্ঠ অভিনেত্রী ''দারুচিনি দ্বীপ'' (২০০৭) মেরিল-প্রথম আলো পুরস্কার ** '''বিজয়ী''': শ্রেষ্ঠ অভিনত্রী (দর্শক জরিপ) ছুঁয়ে দিলে মন (২০১৫) ** '''বিজয়ী''': শ্রেষ্ঠ অভিনত্রী (সমালোচক) ছুঁয়ে দিলে মন (২০১৫) == আরও দেখুন == আনন্দ আলো: জাকিয়া বারী মম'র ইন্টারভিউ আনন্দ আলো: জাকিয়া বারী মম'র ইন্টারভিউ == তথ্যসূত্র == ==বহিঃসংযোগ== জন্ম ব্যক্তি বিষয়শ্রেণী:২১শ শতাব্দীর বাংলাদেশী অভিনেত্রী চলচ্চিত্র অভিনেত্রী টেলিভিশন অভিনেত্রী নাট্য অভিনেত্রী জেলার ব্যক্তি অভিনেত্রী বিভাগে জাতীয় চলচ্চিত্র পুরস্কার (বাংলাদেশ) বিজয়ী আলো পুরস্কার বিজয়ী চ্যানেল আই সুপারস্টার
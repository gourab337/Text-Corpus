এরা নিমফালিডি (Nymphalidae গোত্র এবং স্যাটেরিনি( Satyrinae উপগোত্রের অন্তর্ভুক্ত প্রজাতি। == আকার == স্ট্রিয়াটেড স্যাটার এর প্রসারিত অবস্থায় ডানার আকার ৬০ ৭৫ মিলিমিটার দৈর্ঘ্যের হয়। == বিস্তার == ভারত (জম্মু কাশ্মীর থেকে সিকিম) নেপাল, পাকিস্তান দেখা যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- এই প্রজাতির ডানার উপরিতলের রঙ ঘন কালচে বাদামি !উভয় ডানার উপরিতলে সোজা কোনাকুনি ভাবে একটি চওড়া সাদা ডিসকাল (Discal) বন্ধনী বিদ্যমান। উক্ত ডিসকাল বন্ধনীর সামনের ডানার অংশটি কতকগুলি বিভিন্ন আকৃতির সাদা বড় ছোপের সমাহার ছোপগুলি কোস্টাল প্রান্তরেখার সামান্য নিচ থেকে শুরু হয়ে কোনাকুনিভাবে ডর্সাম (Darsum)এর মধ্যভাগ পর্যন্ত বিস্তৃত এবং পিছনের ডানার অংশটি অবিচ্ছিন্ন বন্ধনী যেটি কোস্টা থেকে শুরু হয়ে ডর্সাম অবধি কোনাকুনি নেমে গেছে। সামনের ডানায় কালো ছোট চক্ষু বিন্দুর ন্যায় একটি এপিক্যাল (Apical) ছোপ লক্ষ্য করা যায় যাহা ডিসকাল বন্ধনীস্থ তিন-চারটি সাদা ছোপ দ্বারা পরিবেষ্টিত। উক্ত ছোপগুলির মধ্যে ভিতরের দিকের ছোপটি পুরুষ নমুনার ক্ষেত্রে খুব ছোট। তিনটি সারিবদ্ধ ক্ষুদ্র সাদা বিন্দু কোস্টা থেকে কালো এপিক্যাল ছোপটির দিকে নেমে গেছে। পিছনের ডানার উপরিতল কালচে বাদামি ধূসর এবং সাদা ডিসকাল বন্ধনীটি সামনের ডানার তুলনায় ঈষদ চওড়া। ডানার নিম্নতল ধূসর বাদামি খুব সুক্ষ সাদা রেখা দ্বারা আকর্ষণীয় ভাবে চিত্রিত। উভয় ডানার নিম্নতলের সাদা ডিসকাল বন্ধনীটি উপরিতলের তুলনায় বেশি চওড়া, তবে গঠনশৈলীতে উপরিতলেরই অনরূপ। সাদা ডিসকাল বন্ধনীটি ভিতরের দিকে সরু ঘন বাদামি বা কালচে রেখা দ্বারা সীমায়িত (Bordered)। সামনের ডানার এপিক্যাল চক্ষুবিন্দু বা ওসিলিটি (ocilli) কালো কেন্দ্রে সাদা বিন্দুযুক্ত এবং ডিসকাল বন্ধনীস্থ টি সাদা ছোপ দিয়ে ঘেরা। উভয় ডানাতেই পোস্ট-ডিসকাল অংশে একটি কালচে বন্ধনী এপিক্যাল অর্দ্ধ থেকে টর্নাস (tarnus) পর্যন্ত সোজাভাবে বা উল্লম্ব ভাবে বিস্তৃত। পিছনের ডানায় কালচে পোস্ট-ডিসকাল বন্ধনী সাব-টার্মিনাল অংশের মধ্যবর্তী স্থান চকচকে ফ্যাকাশে সাদা আঁশে ছাওয়া ছোট ছোট কালো দাগযুক্ত। উভয় ডানায় সিলিয়া (cillia পর্যায়ক্রমে সাদা কালচে বাদামি। মাথা উপরিতলে ঘন কালো নিম্নতলে ধূসর সাদা। বক্ষদেশ (thorux) উদর উপরিতলে কালচে বাদামি নিম্নতলে সরু ফ্যাকাশে সাদা কালো দাগে চিত্রিত। শুঁঙ্গ কালচে বাদামি অগ্রভাগ কমলা-হলুদ বর্নের। == তথ্যসূত্র == প্রজাপতি প্রদেশে প্রাপ্ত নিমফ্যালিডি গোত্রের প্রজাপতি
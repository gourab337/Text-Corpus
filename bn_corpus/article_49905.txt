সম্পর্ক''', () বেনিন এবং রাশিয়া এর মাঝে বিদ্যমান দ্বিপাক্ষিক সম্পর্ককে নির্দেশ করে। ১৯৬০ এর দশকে এই দুই দেশের মাঝে কূটনৈতিক সম্পর্ক স্থাপিত হয়। রাশিয়ার রাজধানী মস্কোতে বেনিনের একটি স্থায়ী দূতাবাস রয়েছে এবং বেনিনের রাজধানী কতোনুতে রাশিয়ার একটি স্থায়ী দূতাবাস রয়েছে। ==সোভিয়েত যুগে সম্পর্ক== ১৯৬০ সালের ১৮ আগস্ট, সোভিয়েত ইউনিয়ন, দাহোমে প্রজাতন্ত্রকে স্বাধীন এবং সার্বভৌম রাষ্ট্র হিসেবে স্বীকৃতি দান করে। পরবর্তীতে ১৯৬২ সালের জুন এই দুই রাষ্ট্রের মাঝে কূটনৈতিক সম্পর্ক স্থাপিত হয়। তবে সে সময় দাহোমে প্রজাতন্ত্রে, সোভিয়েত ইউনিয়ন এর কোন দূতাবাস ছিল না। তখন টোগোতে অবস্থিত সোভিয়েত দূতাবাসের মাধ্যমে দাহোমে প্রজাতন্ত্রের সাথে, সোভিয়েত ইউনিয়ন কূটনৈতিক সম্পর্ক বজায় রাখত। ১৯৬২ সালের ২৪ জুলাই থেকে সোভিয়েত ইউনিয়ন দাহোমে প্রজাতন্ত্রের জন্যেও টোগোর সোভিয়েত দূতাবাস ব্যবহার করা শুরু করে। ১৯৬৬ সালের ফেব্রুয়ারি বেনিনে সোভিয়েত ইউনিয়ন তাদের দূতাবাস চালু করে। সেসময়ই সোভিয়েত ইউনিয়ন অ্যালেক্সান্ডার নিকিটিচ আব্রামোভকে বেনিনে (তৎকালীন দাহোমে প্রজাতন্ত্র) তাদের রাষ্ট্রদূত হিসেবে নিয়োগ দেয়। প্রারম্ভিক অবস্থায় এই দুই দেশের মধ্যকার সম্পর্ক সর্বনিম্ন অবস্থায় ছিল। যদিও ১৯৭২ সালের অক্টোবর মাসে, ম্যাথিউ কেরেকু এক অভ্যুত্থানের মাধ্যমে, বেনিনের ক্ষমতায় এলে পরিস্থিতির পরিবর্তন ঘটে। তখন ধীরে ধীরে বেনিন এবং রাশিয়ার মধ্যকার সম্পর্ক ঘনিষ্ঠ হয়। ক্ষমতায় আসার পর ১৯৭৪ সালে কেরেকু বলেন, দাহোমে অনুসরণ করবে। এই ঘোষণার পর, সোভিয়েত ইউনিয়ন এবং দাহোমের মধ্যকার সম্পর্ক আরও দৃঢ় হয়। এর পাশাপাশি সোভিয়েত ইউনিয়ন, আন্তর্জাতিক পর্যায়ে কেরেকুর গুরুত্বপূর্ণ রাজনৈতিক মিত্র হিসেবে আবির্ভূত হয়। ১৯৭৫ সালের ৩০ নভেম্বর কেরেকু দাহোমে প্রজাতন্ত্র বিলুপ্ত ঘোষণা করেন এবং গণপ্রজাতন্ত্রী বেনিন প্রতিষ্ঠার ঘোষণা দেন। সোভিয়েত ইউনিয়ন সেসময় বেনিনকে স্বীকৃতি দেয় এবং বেনিনের মিত্র হিসেবেই থাকে। ১৯৫৩ সাল থেকে ১৯৮০ সাল পর্যন্ত বেনিনের রাজধানী এবং বন্দর কতোনুতে সোভিয়েত নৌবাহিনী বেশ কয়েকটি মহড়া চালায়। এই সময়কালে সোভিয়েত জাহাজগুলো কতোনুতে ৪৬২ টি নৌ মহড়া চালায়। ১৯৮৬ সালের নভেম্বর মাসে কেরেকু এক রাষ্ট্রীয় সফরে সোভিয়েত ইউনিয়নে যান। সফরে তিনি সোভিয়েত ইউনিয়নের তৎকালীন রাষ্ট্রপতি মিখাইল গর্বাচেভ এর সাথে বৈঠক করেন। তার সেই সফরে সম্পর্ক উন্নয়ন এবং সমন্বয় বৃদ্ধির বিষয়ে চুক্তি সাক্ষরিত হয়। ==রাশিয়ান ফেডারেশন যুগে সম্পর্ক== ১৯৯১ সালের ২৬ ডিসেম্বর সোভিয়েত ইউনিয়ন বিলুপ্ত হয়ে যায় এবং রাশিয়াসহ মোট ১৫ টি পৃথক এবং স্বাধীন রাষ্ট্র গঠিত হয়। তবে এই ১৫ টি রাষ্ট্রের মধ্যে রাশিয়াই ছিল সোভিয়েত ইউনিয়নের উত্তরাধিকার এবং সোভিয়েত ইউনিয়ন সংক্রান্ত সমস্ত কিছুর অধিকার রাশিয়া পায়। বিভিন্ন দেশে অবস্থিত সোভিয়েত দূতাবাস তখন, রুশ দূতাবাস হিসেবে স্বীকৃত হয়। ১৯৯২ সালের জানুয়ারি বেনিন রাশিয়াকে সোভিয়েত ইউনিয়নের উত্তরাধিকার হিসেবে স্বীকৃতি দেয় এবং রাশিয়ার সাথে তাদের সম্পর্ক এগিয়ে নেয়ার ব্যাপারে আশাবাদ ব্যক্ত করে। সোভিয়েত বিলুপ্তির পর, বেনিনে অবস্থিত সোভিয়েত দূতাবাসটিই পরবর্তীতে রুশ দূতাবাসে রূপান্তরিত হয়। ==তথ্যসূত্র== ==বহিঃসংযোগ== বেনিন রাশিয়া সম্পর্ক; পররাষ্ট্র মন্ত্রণালয়, রাশিয়া সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক সম্পর্ক
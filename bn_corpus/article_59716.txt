'''সিউদাদ রিয়াল মাদ্রিদ''' (রিয়াল মাদ্রিদ শহর) হলো বারায়াস বিমানবন্দরের কাছাকাছি ভালদেবেবাসে মাদ্রিদের বাইরে অবস্থিত রিয়াল মাদ্রিদের প্রশিক্ষণকেন্দ। এটি পুরানো সিউদাদ দেপর্তিভোর শহর) বদলে তৈরি করা হয়, যা ২০০৩ সাল পর্যন্ত ক্লাবের প্রশিক্ষণ স্থল ছিল। রিয়াল মাদ্রিদের প্রেসিডেন্ট ফ্লোরেনটিনো পেরেজের অধীনে সিউদাদ দেপর্তিভো বিক্রির ফলে প্রায় €৪৮০ মিলিয়ন আয় হয়েছে। কমপ্লেক্সটিকে ডাকনাম দেওয়া হয়েছে এবং তা খেলোয়াড়, প্রশিক্ষক এবং ক্লাব কর্মীদের 'ভালদেবেবাস' (ভাল-দে-বে-বাস) হিসাবে পরিচিত, এবং এই নামটির নামকরণ করা হয় যে জেলা শহরে অবস্থিত তার নামে। ২০০৫ সালে উদ্বোধন করা হয়। প্রশিক্ষণ কেন্দ্রে একাডেমী অফিস, সরঞ্জাম কক্ষ, অডিও ভিজুয়ালস কক্ষ, একটি শক্তি এবং পুনর্বাসন কেন্দ্র, এবং হাসপাতাল রয়েছে (যাতে রয়েছে পরীক্ষার কক্ষ, চিকিত্সা ঘর, অতিরিক্ত পুনর্বাসন সুবিধা এবং সরঞ্জাম এবং একটি হাইড্রোথেরাপির কেন্দ্র) এবং প্রশিক্ষণ সুবিধা। এর পাশাপাশি ১২ এবং এক তৃতীয়াংশ মাঠ আছে।যার মধ্যে আছে যুবদের জন্য তিনটি পূর্ণ আকারের কৃত্রিম ঘাসের মাঠ এবং চারটি পূর্ণ আকারের প্রাকৃতিক ঘাসের মাঠ, এবং প্রথম দলের জন্য এক তৃতীয়াংশ আকারের কৃত্রিম ঘাসের মাঠ এবং তিনটি পূর্ণ আকারের প্রাকৃতিক ঘাসের মাঠ। সিউডাদ রিয়াল মাদ্রিদে আলফ্রেদো দি স্তিফানো স্টেডিয়াম রয়েছে যেখানে রিয়াল মাদ্রিদ কাস্তিয়া (রিয়াল মাদ্রিদ সংরক্ষিত দল) তাদের হোম ম্যাচ খেলে। রিয়েল মাদ্রিদ স্পোর্টস সিটিতে রিয়াল মাদ্রিদের প্রথম দলের আবাসিক ভবনটি ৮৩০০ বর্গ মিটার আকারের এবং প্রথম দ্বিতীয় তলায় বিস্তৃত ৫৭ টি ঘর রয়েছে,যার প্রতিটিতে নিজস্ব আরাম কক্ষ এবং বারান্দা রয়েছে। এই ভবনে একটি সিনেমা হল, একটি ৫৪ জনের খাবার ঘর, একটি যৌথ বিশ্রাম এলাকা, আবহাওয়া নিয়ন্ত্রিত জলাশয়, অভ্যর্থনা কক্ষ, দুটি অতিথি কক্ষ, এবং বেশ কয়েকটি যৌথ ছাদ রয়েছে। যুবদল খেলোয়াড়দের যাদের পরিবার মাদ্রিদে বাস করে না,তাদের জন্য যুবদল ভবন বরাদ্দ। এটিতে ৪০ টি দৈত্ব কক্ষ রয়েছে, প্রত্যেকটিতে একটি বারান্দা এবং ব্যক্তিগত বাথরুম, একটি যৌথ খাবার ঘর, যৌথ বিশ্রাম কক্ষ এবং শিক্ষার জন্য শ্রেণীকক্ষ রয়েছে। ১০ থেকে ১৮ বছর বয়সী খেলোয়াড়রা যুব দল আবাসিক ভবনটিতে বসবাস করে। ২০১৫-১৬ মৌসুমের মাঝামাঝি সময়ে রিয়াল মাদ্রিদ বাস্কেটবল বিভাগকে ভ্যালদেবেবাসে তাদের নিজস্ব ক্রীড়া সুবিধা প্রদান করা হয়। একটি নতুন প্রশিক্ষণ প্যাভিলিয়নে চারটি একযোগে ব্যবহারযোগ্য ট্র্যাক, প্রথম দলের জন্য একটি এবং যুবদলের জন্য বাকিগুলো নির্মিত হয়েছিল। সিউদাদ রিয়াল মাদ্রিদ মোট আয়তন ১.২ মিলিয়ন বর্গ মিটার। ==তথ্যসূত্র== ==বহিঃসংযোগ== রিয়াল মাদ্রিদ প্রশিক্ষণ কেন্দ্রের ভেতরের অবস্থা রিয়াল মাদ্রিদ প্রথম দল বাসভবনের ভেতরের অবস্থা রিয়াল মাদ্রিদ অ্যাকাডেমি বাসভবনের ভেতরের অবস্থা
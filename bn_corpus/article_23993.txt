'''''সেদিন দেখা হয়েছিল''''' সুজিত মন্ডল পরিচালিত ২০১০ সালে মুক্তিপ্রাপ্ত একটি ভারতীয় বাংলা রোমান্টিক চলচ্চিত্র। শ্রী ভেঙ্কটেশ ফিল্মস প্রযোজিত এই চলচ্চিত্রের মুখ্য ভূমিকায় আছে দেব, শ্রাবন্তী চট্টোপাধ্যায়, তাপস পাল, লাবণী সরকার সহ আরো অনেকে। তেলেগু চলচ্চিত্র ''পারুগু''র পুননির্মান এই চলচ্চিত্রটি বক্স অফিসে একটি ''ব্লকবাস্টার'' হয়। == কাহিনী == ''নন্দিনী''র (শ্রাবন্তী চট্টোপাধ্যায়) বড় বোন ''কবিতা'' এবং বোনের বন্ধু ''অজয়'' বাড়ি থেকে পালিয়ে গিয়ে বিয়ে করে। তাদের বাবা ''নীলকণ্ঠ রায়'' (তাপস পাল) অত্যন্ত কঠোর মানুষ। সে তার মেয়েকে খুঁজতে ''অজয়''র সকল বন্ধুকে ধরে নিয়ে আসে। এদের মধ্যেই একজন ''আবির'' (দেব)। তাদেরকে জিজ্ঞেস করা হয়, কোথায় তার মেয়ে আছে। কিন্তু তারা বলে তারা কিছুই জানে না। কেউই তাদের বিশ্বাস করে না। একদিন ''আবির'' তার অন্য বন্ধুদের নিয়ে পালিয়ে যায়। উদ্দেশ্যে তারা যখন প্রায় স্টেশনে পৌছে গেছে, ''আবির'' জঙ্গলের মধ্যে একটি মেয়ের চোখ দেখতে পায়। তাই তার পালানো হয় না। আবার তারা ধরা পড়ে যায়। সেই মেয়েটি হল ''নন্দিনী''। এক পর্যায়ে ''নন্দিনী'' জানতে পারে, ''আবির'' তাকে ভালবেসে ফেলেছে। এরইমধ্যে একদিন ''নীলকন্ঠ'' তার মেয়েকে খুঁজতে শহরে যায়। সাথে সে ''আবির'' ''নন্দিনী''কেও নিয়ে যায়। সেখানে সুযোগ পেয়ে ''আবির'', ''কবিতা'' আর ''অজয়''কে পালাতে সহায়তা করে। ''নন্দিনী''র আঙ্কেল জানতে পারে, ''আবির'' ওদের পালাতে সহায়তা করেছে। ''আবির''-এর পুরো বন্ধুদের দলকেই পেটানো হয়। আবার একদিন তারা সবাই মিলে কলকাতা যায়। সবাই ''আবির''-এর বাসায় রাত কাটায়। সেই রাতেই ''নন্দিনী'' ''আবির''কে তার ভালবাসার কথা জানায়। একদিন তারা ''কবিতা''কে খুঁজে পায়। ''কবিতা'' তার বাবার সাথে কথা বলে এবং ''নীলকণ্ঠ'' তাকে ''অজয়''র সাথে যেতে দেয়। পুরো দলকে ছেড়ে দেয়া হয়। এর মধ্যে ''নন্দিনী''র বিয়ে ঠিক হয়ে যায়। তার বাবা মেয়ের ভালবাসার কথা জানতে পারে। এবার যেন ''আবির'' তার মেয়েকে নিয়ে পালাতে না পারে সেজন্য সে কঠোর ব্যবস্থা গ্রহণ করে। আবিরের বন্ধুরা ঠিক করে আবারও তারা ''আবির'' ''নন্দিনী''কে পালাতে সহায়তা করবে। ইচ্ছা করলেই তারা পালাতে পারত। ''নন্দিনী'' রাজিও হয়। কিন্তু ''আবির'' শেষে ঠিক করে আর সে ''নীলকণ্ঠ''কে ঠকাবে না। সে ''নন্দিনী''কে ফিরিয়ে দেয়। ''নীলকণ্ঠ'' সব জানতে পারে। সে এসে ''নন্দিনী''কে ''আবির''-এর হাতে তুলে দেয় এই বলে, "আমার পর নন্দিনীকে যদি কেউ ভালবেসে থাকে, তবে তা তুমি"। == অভিনয়ে == ''আবির'' চরিত্রে দেব ''নন্দিনী'' চরিত্রে শ্রাবন্তী চট্টোপাধ্যায় ''নীলকণ্ঠ'' চরিত্রে তাপস পাল ''নীলকণ্ঠর কনিষ্ঠ ভাই'' চরিত্রে প্রেমজিৎ ''নীলকণ্ঠর ভাই'' চরিত্রে কৌশিক বন্দ্যোপাধ্যায় ''আবিরের মা'' চরিত্রে লাবণী সরকার ''নন্দিনীর ঠাকুমা'' চরিত্রে শকুন্তলা বড়ুয়া ''নীলকণ্ঠর স্ত্রী'' চরিত্রে মৌসুমি সাহা প্রসুন গায়েন == সংগীত == এই চলচ্চিত্রের সংগীত পরিচালনা করেন জিৎ গাঙ্গুলী। সুর করেন জিৎ গাঙ্গুলী, ঋষি চন্দ সমিধ মুখোপাধ্যায়। গান লেখেন চন্দ্রানী গঙ্গোপাধ্যায়, সমিধ মুখোপাধ্যায়, প্রসেন প্রিয় চট্টোপাধ্যায়। == তথ্যসূত্র == == বহিঃসংযোগ == Dibyendu’s Next Khokababu Sedin Dekha Hoyechilo চলচ্চিত্র চলচ্চিত্র ভাষার চলচ্চিত্র
'''জাহানিয়া মসজিদ''' ভারতের পশ্চিমবঙ্গে অবস্থিত একটি ইসলাম ধর্মীয় প্রাচীন স্থাপত্য। এই মসজিদটি পশ্চিমবঙ্গের মালদা জেলায় (প্রাচীনঃ গৌড় নগর) অবস্থিত। অত্যন্ত দৃষ্টিনন্দন স্থাপত্যশৈলীর এই মসজিদটির সাথে সুলতানি আমলে বাংলায় নির্মিত ঝিনাইদহের গলাকাটা মসজিদ, ঢাকার বাবা আদমের মসজিদ প্রভৃতির সাদৃশ্য রয়েছে। এই মসজিদকে কখনও কখনও ‘‘জন জন মিয়ার মসজিদ’’ বা ‘‘ঝনঝনিয়া মসজিদ’’ও বলা হয়। == ইতিহাস == সুলতান গিয়াসউদ্দীন মাহমুদ শাহের শাসনামলে জনৈক বিবি মালতি এই মসজিদটি নির্মাণ করেন। মসজিদটি ১৫৩৫ সালে নির্মান করা হয়। এই মসজিদটিকে ‘‘জাহানিয়া মসজিদ’’ নামে ডাকা হয়, যা মূলতঃ ‘জাহানগাস্ত’ নামীয় একজন সুফির নামের অপভ্রংশ। == নির্মান শৈলী == এই মসজিদটিকে গৌড় অঞ্চলে সুলতানি আমলের সর্বশেষ নিদর্শন হিসাবে বিবেচনা করা হয়, যার সাথে মিল রয়েছে সুলতানি আমলে বা এর পরবর্তী সময়ে নির্মিত টাঙ্গাইলের আতিয়া মসজিদ, গৌড়ের কদম রসূল মসজিদ, ঝিনাইদহের গলাকাটা মসজিদ, ঢাকার বাবা আদমের মসজিদ প্রভৃতির। == বিবরণ == মসজিদটি ইটের তৈরি, যার বাইরের দিকের পরিমাপ ১৭.৫ মিটার ১২.৮ মিটার এবং ভেতরের দিকের পরিমাপ ১২.২০ মিটার মিটার। মসজিদের পূর্বদিকে তিনটি প্রবেশপথ এবং কোণগুলিতে অষ্টভুজাকৃতি মিনার রয়েছে। == আরও দেখুন == বাংলাদেশের মসজিদের তালিকা; ভারতের মসজিদের তালিকা। == তথ্যসূত্র == == বহিঃসংযোগ == জাহানিয়া মসজিদ বাংলাপিডিয়া হতে সংকলিত নিবন্ধ। মসজিদ প্রতিষ্ঠিত
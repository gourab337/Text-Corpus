ভাষাবিজ্ঞানে '''পরিবর্তনশীল নিয়ম বিশ্লেষণ''' () বলতে সমাজভাষাবিজ্ঞান ঐতিহাসিক ভাষাবিজ্ঞান শাখায় ব্যবহৃত কতগুলি পরিসংখ্যানিক বিশ্লেষণ পদ্ধতির একটি সেট বোঝায়, যেগুলির সাহায্যে ব্যবহৃত ভাষার বিভিন্ন রূপের মধ্যে পার্থক্যের বিন্যাস (patterns of variation) বর্ণনা করা হয়। এই বিশ্লেষণকে অনেকসময় '''ভার্বরুল বিশ্লেষণ''' (Varbrul analysis)-ও বলা হয়, কেননা প্রধানত ''ভার্বরুল'' নামের একটি সফটওয়্যার দিয়েই এই পরিসংখ্যানিক গণনার কাজটি সম্পন্ন করা হয়। Varbrul কথাটি '''rul'''e" থেকে এসেছে। সমাজবিজ্ঞানী উইলিয়াম লাবভ ১৯৬০-এর দশকে শেষে ১৯৭০-এর দশকের শুরুতে এই পদ্ধতির তাত্ত্বিক দিকটি নিয়ে লেখেন। ১৯৭৪ সালে হেনরিয়েটা সিডারগ্রেন এবং ডেভিড সানকফ ধারণাটি গাণিতিকভাবে বাস্তবায়ন করেন। যে ধরনের পরিস্থিতিতে বক্তারা একই অর্থবিশিষ্ট শব্দ বা বাক্যাংশ ভিন্ন ভিন্ন ভাবে উচ্চারণ করে থাকেন (তথা মুক্ত বৈচিত্র্য প্রদর্শন করেন), যেখানে তাদের বাচনিক ভিন্নতা (variation) বিভিন্ন প্রাতিবেশিক ফ্যাক্টর বা সামাজিক বৈশিষ্ট্যাবলীর উপর নির্ভর করে, সেই সমস্ত পরিস্থিতির একটি পরিমাণবাচক মডেল প্রদানের লক্ষ্যে "পরিবর্তনশীল নিয়ম বিশ্লেষণ" পদ্ধতিটি পরিকল্পনা করা হয়েছে। এই ধরনের পরিস্থিতিতে ভিন্নতা (variation) পুরোপুরি দৈব নয়, বরং নিয়ম-শাসিত, এবং একে "কাঠামোগত ভিন্নতা" (structured variation) বলা হয়। পরিবর্তনশীল নিয়ম বিশ্লেষণ পদ্ধতিতে পর্যবেক্ষণলব্ধ টোকেন সংখ্যার উপর ভিত্তি করে এমনভাবে একটি বহুচলকীয় পরিসংখ্যানিক মডেল গণনা করা হয়, যাতে প্রতিটি নিয়ন্ত্রক ফ্যাক্টরের সাথে একটি সাংখ্যিক ভার (numerical factor weight) সংযুক্ত করা সম্ভব এবং এভাবে প্রতিটি ভাষিক রূপের সম্ভাবনা কীভাবে একেকটি ফ্যাক্টর দ্বারা প্রভাবিত হয়, তার বর্ণনা করা সম্ভব হয়। একটি সর্বোচ্চ সম্ভাবনা অ্যালগোরিদমের (maximum likelihood algorithm) সাহায্যে ধাপভিত্তিক লজিস্টিক নির্ভরণের (stepwise logistic regression) সাহায্যে এই ভার সংযুক্তকরণের কাজটি সম্পাদন করা হয়। যদিও পরিবর্তনশীল নিয়ম বিশ্লেষণের জন্য প্রয়োজনীয় গণনার কাজগুলি সাধারণ পরিসংখ্যানিক কাজে ব্যবহৃত যেকোন প্রচলিত সফটওয়্যার যেমন এসপিএসএস দিয়েই করে নেয়া যায়, তা সত্ত্বেও এটি ভাষাবিজ্ঞানীদের চাহিদার জন্য বিশেষভাবে নির্মিত একটি সফটওয়্যার দিয়েই সম্পন্ন করা হয়। এই সফটওয়্যারটির নাম ''ভার্বরুল'' (''Varbrul'')। ডেভিড সানকফ এর আদি সংস্করণটি রচনা করেছিলেন। বর্তমানে এটি ম্যাক ওএস মাইক্রোসফট উইন্ডোজ সিস্টেমের জন্য বিনামূল্যের সফটওয়্যার হিসেবে ''গোল্ডভার্ব'' (''Goldvarb'') নামে ওয়েবে পাওয়া যাচ্ছে। পরিবর্তনশীল নিয়ম দৃষ্টিভঙ্গি প্রায়ই সমাজবৈজ্ঞানিক গবেষণায় ভাষাংশ বা কর্পাস উপাত্তের বিশ্লেষণে ব্যবহার করা হয়। সময়ের সাথে সাথে ভাষার পরিবর্তন একটি কাঠামোগত ভিন্নতার বিন্যাসে কীভাবে রূপায়িত হয়, সংক্রান্ত গবেষণাতে এই পদ্ধতি বিশেষভাবে প্রয়োগ করা হয়। == তথ্যসূত্র ==
'''হাফসা বিনতে উমর''' () (আনুমানিক ৬০৫-৬৬৫) শেষনবী মুহাম্মদ (সা) এর স্ত্রী। একারণে তাকে উম্মুল মুমিনিন হিসেবে সম্মান করা হয়। হাফসা ছিলেন দ্বিতীয় খলিফা উমর ইবনুল খাত্তাবের মেয়ে। ৬০৫ খ্রিষ্টাব্দের দিকে তিনি জন্মগ্রহণ করেন। এই বছর কুরাইশরা কাবা পুনর্নির্মাণ করেছিল। প্রথমে খুনাইস ইবনে হুজাইফার সাথে হাফসার বিয়ে হয়। তবে পরে তিনি বিধবা হন। তার ইদ্দত সমাপ্ত হওয়ার পর তার বাবা উমর প্রথমে উসমান ইবনে আফফান পরে আবু বকরকে তার মেয়ের বিয়ের প্রস্তাব দেন। তবে তারা দুজনেই প্রস্তাব ফিরিয়ে দিয়েছিলেন। এরপর মুহাম্মদ (সা) কে বিয়ের প্রস্তাব দেয়া হলে তিনি তা গ্রহণ করেন। এর ফলে উমর ইবনুল খাত্তাবের সাথে তার সম্পর্ক আরো শক্ত হয়। আবু বকরের খিলাফতের সময় সাহাবি জায়েদ ইবনে সাবিতকে কুরআনকে গ্রন্থাকারে সংকলনের দায়িত্ব দেয়া হয়। সংকলিত কুরআনটি হাফসা বিনতে উমরের নিকট সংরক্ষণের জন্য রাখা হয়েছিল। উসমান ইবনে আফফান খলিফা হওয়ার পর হাফসার নিকট রক্ষিত কুরআনটিকে প্রামাণ্য ধরে আরো কপি তৈরি করা হয়। এছাড়া হাফসা বিনতে উমরের বর্ণিত হাদিসও রয়েছে। হিজরি ৪৫ সালের শাবান ৬৬৫) মাসে হাফসা মারা যান। মদিনার জান্নাতুল বাকি কবরস্থানে তাকে দাফন করা হয়। ==আরও দেখুন== *সাহাবা == তথ্যসূত্র == == বহিঃসংযোগ == জন্ম মৃত্যু স্ত্রীগণ পরিবার সাহাবা ব্যক্তিত্ব ব্যক্তিত্ব বিষয়শ্রেণী:আরব নারী বিষয়শ্রেণী:আরব ব্যক্তি
'''হাঁদা ভোঁদা''' বিখ্যাত ভারতীয় বাঙালি কমিকস শিল্পী নারায়ণ দেবনাথের সৃষ্ট একটি বিখ্যাত কমিক স্ট্রিপের নাম। প্রায় পঞ্চাশ বছরেরও বেশি সময় ধরে (১৯৬২ থেকে) হাঁদা ভোঁদা প্রকাশ হয়ে চলেছে পশ্চিমবঙ্গের কলকাতা থেকে প্রকাশিত ছোটদের পত্রিকা শুকতারাতে। যদিও বর্তমানে লেখকের শারীরিক অসুস্থতাজনিত কারণে পুরাতন কমিক্সগুলির পুনঃপ্রকাশ হচ্ছে। == বিবরণ == হাঁদা ভোঁদা সমবয়সী দুই স্কুলের ছেলে। হাঁদা পাতলা আর ভোঁদা মোটা। দুজন দুজনকে জব্দ করার জন্য সবসময়েই ব্যস্ত। প্রায় সব কমিকসের শেষে হাঁদাই জব্দ হয়। এদের খুনসুটি আর দুষ্টুমির গল্প নিয়েই গত পঞ্চাশ বছরেও বেশি সময় ধরে চলছে এই সিরিজ। এছাড়াও আছেন হাঁদা আর ভোঁদার রাগী পিসেমশাই। আর শেষদিকের গল্পগুলিতে ভোঁদার প্রধান শাগরেদ হিসাবে বচা নামের একটি ছেলেকে পাওয়া যায়। হাঁদা ভোঁদার সব কমিকসই শুকতারাতে প্রথম বার প্রকাশিত হয়েছে। পরে এগুলি খণ্ডে খণ্ডে দেব সাহিত্য কুটির থেকে প্রকাশিত হয়েছে। বর্তমানে ওই প্রকাশনীই একত্রে সব কাহিনী নিয়ে 'হাঁদা ভোঁদা সমগ্র' প্রকাশ করেছে। হাঁদা ভোঁদা নিয়ে টিভির জন্য অ্যানিমেশনও তৈরি হয়েছে। সাহিত্যের কাল্পনিক চরিত্র চরিত্র
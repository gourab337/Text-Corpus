"County Normal" above an entrace to the normal school in Viroqua, Wisconsin '''নর্মাল স্কুল''' হল একটি প্রশিক্ষণ প্রতিষ্ঠান। নর্মাল স্কুলে মূলত প্রাথমিক বিদ্যালয়ের শিক্ষকদের পেশাগতভাবে প্রশিক্ষণ দেওয়া হয়। সর্বপ্রথম নর্মাল স্কুল হচ্ছে ফ্রান্সের রিমস শহরের নর্মাল স্কুল (École Normale)। ১৬৮৫ সালে ক্যাথলিক সন্ত জন ব্যাপ্টটিস্ট ডি লা স্যাল্লে কর্তৃক বিদ্যালয়টি প্রতিষ্ঠিত হয়। এর মূল লক্ষ্য ছিল বিদ্যালয়ে বাইরে আদর্শ মানসম্মত উপযুক্ত শিক্ষক তৈরির মাধ্যমে শিক্ষাদান পদ্ধতি কৌশলের উন্নয়ন। পরবর্তী সময়ে ফ্রান্সের প্যারিসে উচ্চতর শ্রেণি শিক্ষকদের জন্যে উচ্চ নর্মাল স্কুল (École Normale Superieure) চালু করা হয়। তারপর থেকে ধীরে ধীরে নর্মাল স্কুল ইউরোপে অন্যান্য মহাদেশে বিস্তার লাভ করে। মার্কিন় যুক্তরাষ্ট্রে ১৮২৩ সালে এক মিশনারি কর্তৃক ভারমন্ট অঙ্গরাজ্যের কনকর্ড শহরে নর্মাল স্কুল প্রথম চালু করা হয় এবং ১৮৩৯ সালে ম্যাসাচুসেটস অঙ্গরাজ্যের লেক্সিনটন শহরে প্রথম সরকারিভাবে নর্মাল স্কুল স্থাপন করা হয়। ১৭১৬ সালে ডেনিশ উপনিবেশ স্থাপনকারীদের দ্বারা ভারত উপমহাদেশে সর্বপ্রথম নর্মাল স্কুল চালু হয় তামিলনাডুর নাগাপত্তনম জেলার ট্রাঙ্কুইভার (বর্তমান নাম তরঙ্গমবাদি) শহরে। ১৮০২ সালে উইলিয়াম কেরী কর্তৃক মুম্বাইতে নর্মাল স্কুল স্থাপন করেন। ১৮৫২ সালে কলকাতায় নর্মাল স্কুল স্থাপিত হয়। ১৮৫৬ সালে হুগলিতে নর্মাল স্কুল প্রতিষ্ঠিত করা হয়। ১৮৫৭ সালে ঢাকায় সরকারি নর্মাল স্কুল স্থাপন করা হয়। সেই স্কুলটির অবস্থান ছিল বাহাদুর শাহ পার্কের অনতিদূরে। সরকার ১৮৬৩ সালের নারীদের জন্য ঢাকার সুত্রাপুরে একটি নর্মাল স্কুল চালু করে। কিন্তু নারী শিক্ষণার্থীর সংখ্যার অভাবে ১৮৭২ সালে স্কুলটি বন্ধ হয়ে যায়। ঢাকার আরমানিটোলায় আর্মেনিয়ানদের কর্তৃক পরিচালিত আরেকটি নর্মাল স্কুল ছিল। ১৮৭৪ সালে বাংলার লে. গভর্নর ক্যাম্পবেল ৪৬টি নর্মাল স্কুল স্থাপনের অনুমোদন দেন। ১৮৬৯ সালে কুমিল্লায়, ১৮৮২ সালে রংপুর এবং আসামের বিভিন্ন শহরে এমনকি বিংশ শতাব্দীতে নর্মাল স্কুলের মত স্কুল স্থাপিত হয়েছিল। ==তথ্যসূত্র== ==আরও দেখুন== *টিচার্স ট্রেনিং ইনস্টিটিউট প্রতিষ্ঠান
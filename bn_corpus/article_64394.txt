'''সৈয়দপুর শেখ রাসেল মিনি স্টেডিয়াম''' ১৯৭৬ সালে প্রস্তাবিত, ২০১৮ সালে নির্মিত বাংলাদেশের একটি উপজেলা পর্যায়ের স্টেডিয়াম। স্টেডিয়ামটি নীলফামারী জেলার সৈয়দপুর উপজেলায় সৈয়দপুর পৌরসভার ১১ নং ওয়ার্ডের কুন্দল দহলায় রংপুর-দিনাজপুর মহাসড়কের দক্ষিণে অবস্থিত। স্টেডিয়ামের স্থানটি মুক্তিযুদ্ধের স্মৃতি বিজড়িত; বর্তমানে গ্যালারি বিহীন এবং অধিকাংশ ভূমি কপর্দকহীন অবস্থায় রয়েছে। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত উপজেলা ক্রীড়া সংস্থার তত্বাবধায়নে রয়েছে। বর্তমানে এই স্থানে বাংলাদেশের জাতীয় দিবস সমূহে অনুষ্ঠান, উপজেলা পর্যায়ের ফুটবল ক্রিকেট লিগ অন্যান্য খেলাধুলা বিশেষ করে ভলিবল প্রতিযোগিতা অনুষ্ঠিত হয়। == ইতিহাস == মুক্তিযুদ্ধ কালীন সময়ে ১৯৭১ সালে স্টেডিয়ামের আশেপাশে অবাঙ্গালীদের আবাসস্থল ছিল। অবাঙ্গালীরা বিভিন্ন স্থানে বাঙালীদের হত্যা করে স্টেডিয়ামের স্থানে মাটি চাপা দিত। পরবর্তীতে এই স্থানের গণকবর চিহ্নিত করা যায়নি। বাংলাদেশ স্বাধীন হওয়ার পর, ১৯৭৬ সালে প্রয়াত ডাক্তার আব্দুল গফফার এই স্টেডিয়াম তৈরীর জন্য পাঁচ শতক জমি দান করেন। ১৯৭৭ সালে স্টেডিয়াম তৈরীর জন্য শিলান্যাস করা হয়। পরবর্তীতে আরো চার একর জমি নীলফামারী জেলা প্রশাসক বরাদ্দ করেন। ২০১৫ সালে জাতীয় অর্থনৈতিক পরিষদের নির্বাহী কমিটি (একনেক)- স্টেডিয়াম নির্মাণ প্রকল্পের অনুমোদন দেয়। যুব ক্রীড়া মন্ত্রণালয়াধীন মিনি স্টেডিয়াম নির্মাণ শীর্ষক প্রকল্পের আওতায় ১৩১ টি মিনি স্টেডিয়াম নির্মাণে সৈয়দপুর স্টেডিয়ামটি অন্তর্গত ছিল। চল্লিশ লাখ নিরানব্বই হাজার নয়শত আট টাকা ব্যয়ে এই স্টেডিয়ামের গ্যালারি বাদে প্রাথমিক নির্মাণকাজ করা হয়।২১ অক্টোবর, ২০১৮ তারিখে স্টেডিয়ামটি ''শেখ রাসেল মিনি স্টেডিয়াম'' নামে উদ্বোধন করা হয়। == কাঠামো == স্টেডিয়ামের ভূমি আয়তাকার। বর্তমানে স্টেডিয়ামের ভূমির পরিমাণ সাত একর ছয় শতক যা সীমানা প্রাচীর দিয়ে ঘেরা রয়েছে। প্রাথমিক নির্মাণ কাজে খেলোয়াড়দের জন্য দুই কক্ষ বিশিষ্ট একটি ড্রেসিং ভবন, টয়লেটসহ ওয়াশরুম এবং দর্শকদের জন্য রয়েছে বসার জন্য কংক্রিট বেঞ্চ তৈরী করা হয়েছে। গ্যালারি নেই, তাই স্টেডিয়ামটি এখনো পূর্ণতা পায়নি। == আয়োজন == === নিয়মিত আয়োজন === এই স্টেডিয়ামে প্রতিবছর বাংলাদেশের স্বাধীনতা বিজয় দিবসে কুচকাওয়াজ, শিশু সমাবেশ, শরীরচর্চা প্রদর্শনী এবং মুক্তিযোদ্ধা শহীদ মুক্তিযোদ্ধা পরিবারকে সংবর্ধনা অনুষ্ঠান আয়োজিত হয়। উপজেলা পর্যায়ের জাতীয় স্কুল মাদ্রাসা গ্রীষ্মকালীন শীতকালীন ক্রীড়া প্রতিযোগিতা এই ভেন্যুতে নিয়মিত অনুষ্ঠিত হয়। সৈয়দপুর উপজেলা ক্রীড়া সংস্থার আয়োজনে ফুটবল ক্রিকেট প্রতিযোগিতা এই ভেন্যুতে নিয়মিত অনুষ্ঠিত হয়। === উল্লেখযোগ্য আয়োজন === ==== ফুটবল প্রতিযোগিতা==== '''১১-১৬ সেপ্টেম্বর, ২০১৮ঃ''' বঙ্গবন্ধু শেখ মুজিবুর রহমান জাতীয় গোল্ডকাপ ফুটবল টুর্নামেন্ট (অনুর্ধ-১৭) সৈয়দপুর উপজেলা পর্যায়ের ফুটবল প্রতিযোগিতা এই ভেন্যুতে অনুষ্ঠিত হয়। '''২ জুলাই, ২০১৮ঃ''' বঙ্গবন্ধু বঙ্গমাতা বেগম ফজিলাতুন্নেসা মুজিব গোল্ডকাপ প্রাথমিক বিদ্যালয় ফুটবল এই ভেন্যুতে অনুষ্ঠিত হয়। *'''১ আগস্ট, ২০১৯ঃ''' বঙ্গবন্ধু বঙ্গমাতা বেগম ফজিলাতুন্নেসা মুজিব গোল্ডকাপ প্রাথমিক বিদ্যালয় ফুটবল এই ভেন্যুতে অনুষ্ঠিত হয়। == অন্যান্য ব্যবহার == '''২০১৯:''' বাংলা নববর্ষ উপলক্ষে সৈয়দপুর উপজেলা ক্রীড়া সংস্থার উদ্যোগে এই ভেন্যুতে মাসব্যাপী বৈশাখী মেলার আয়োজন হয়েছে। == তথ্যসূত্র == == আরো দেখুন == বাংলাদেশের স্টেডিয়ামের তালিকা *শেখ কামাল স্টেডিয়াম ফুটবল মাঠ জেলা উপজেলা স্টেডিয়াম
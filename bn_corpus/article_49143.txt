'''ভিয়েতনাম জাতীয় ক্রিকেট দল''' আন্তর্জাতিক ক্রিকেটে ভিয়েতনাম কে প্রতিনিধিত্ব করে। তবে দেশটি এখনও আন্তর্জাতিক ক্রিকেট কাউন্সিল এর সদস্যপদ লাভ করে নি। ভিয়েতনাম। ভিয়েতনাম ক্রিকেট অ্যাসোসিয়েশন হল, ভিয়েতনামে ক্রিকেটের নিয়ন্ত্রক সংস্থা। মালয়েশিয়ার রাজধানী কুয়ালালামপুর -এ অনুষ্ঠিত ২০১৭ সাউথ-ইস্ট এশিয়ান গেমস এর ক্রিকেট টুর্নামেন্ট অংশগ্রহণের মাধ্যমে ভিয়েতনামের ক্রিকেট অভিষেক হয়। ==ইতিহাস== ২০০৫ সালে ভিয়েতনামের ক্রিকেটের নিয়ন্ত্রক সংস্থা ভিয়েতনাম ক্রিকেট অ্যাসোসিয়েশন প্রতিষ্ঠিত হয়। তবে প্রতিষ্ঠাকালীন সময়ে সংস্থার নাম ছিল সাইগন ক্রিকেট অ্যাসোসিয়েশন। এশিয়ান ক্রিকেট কাউন্সিল এর সদস্যপদ লাভের জন্য, ২০০৯ সালে এই সাইগন ক্রিকেট অ্যাসোসিয়েশনের নাম পরিবর্তন করে ভিয়েতনাম ক্রিকেট অ্যাসোসিয়েশন করা হয়। ২০১৩ সালে প্রথমবার লক্ষ্য করা হয় যে, প্রতিষ্ঠাকালীন সময় থেকে শুধুমাত্র একজন ভিয়েতনামের খেলোয়াড়, ভিয়েতনাম ক্রিকেট অ্যাসোসিয়েশন (ভিসিএ) লীগে খেলেছেন। এর পাশাপাশি ভিয়েতনামের কোন জাতীয় দল ছিল না এবং যা তৈরি করা ছিল প্রয়োজনীয়। সুন্তোরি পেপসিকো ভিয়েতনাম বেভারেজ (এসপিভিবি) সুন্তোরি পেপসিকো এর একটি কৌশলগত জোট, ভিয়েতনাম ক্রিকেট অ্যাসোসিয়েশন এর পৃষ্ঠপোষক। যদিও কোম্পানিটি ২০১৫ সালে, ভিয়েতনাম ক্রিকেট অ্যাসোসিয়েশন স্থানীয়ভাবে খেলার উন্নয়নে পদক্ষেপ না নিলে, পৃষ্ঠপোষণা প্রত্যাহার করে নেয়ার হুমকি দেয়। সেই বছরের শেষ দিকে ভিয়েতনাম ক্রিকেট অ্যাসোসিয়েশন একটি পরিকল্পনা সংস্কৃতি, ক্রীড়া এবং পর্যটন মন্ত্রণালয় এর মাধ্যমে ভিয়েতনাম সরকার এর কাছে পাঠায়। এরপর থেকে ভিয়েতনামের নাগরিকদের নিয়ে একটি জাতীয় দল গঠনের প্রক্রিয়া শুরু হয়। কিন্তু এই দলের প্রায় সবাই হো চি মিন সিটি ইউনিভার্সিটি অব স্পোর্ট এর সদস্য ছিলেন। দলের অনেক খেলোয়াড়েরই পূর্বে বেসবল (যেটিও বিশ্বের এই প্রান্তে, তুলনামুলকভাবে একটি নতুন খেলা) খেলার অভিজ্ঞতা ছিল এবং তাদের মধ্যে দুইজন ভিয়েতনাম জাতীয় বেসবল দল এর সদস্য হিসেবে বেসবল খেলেছিলেন। এই দলটি অভিজ্ঞতা অর্জনের লক্ষ্যে ভিসিএ লীগে খেলার সূচনা করে, পূর্বে যে লীগে শুধুমাত্র অভিবাসী বা অন্য দেশের বংশোদ্ভূতরাই অংশ নিত। দলটির কোচ হলে অস্ট্রেলীয় বংশোদ্ভূত মিক ব্লিংকহফ। ২০১৭ এর শুরু থেকেই দলটি ২০১৭ সালের আগস্টে অনুষ্ঠেয় ২০১৭ সাউথ-ইস্ট এশিয়ান গেমসে অংশগ্রহণের লক্ষ্যে অনুশীলন শুরু করে এবং এর জন্যে তারা ভিয়েতনাম সরকার থেকে প্রয়োজনীয় সাহায্যও লাভ করে। এছাড়াও বর্তমানে ভিয়েতনাম ক্রিকেট অ্যাসোসিয়েশন ২০২১ সালে ভিয়েতনামের রাজধানী হ্যানয় তে অনুষ্ঠেয় ২০২১ সাউথ-ইস্ট এশিয়ান গেমস এর জন্য প্রস্তুতি শুরু করেছে। ==তথ্যসূত্র== ==বহিঃসংযোগ== কেএল২০১৭ ভিয়েতনাম ক্রিকেট অ্যাসোসিয়েশন ক্রিকেট দল ক্রীড়া জাতীয় দল
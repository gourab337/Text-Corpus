'''গেয়র্গ সিমোন ওম''' (১৬ মার্চ, ১৭৮৯ জুলাই, ১৮৫৪) ছিলেন জার্মান পদার্থ বিজ্ঞানী গণিতবিদ। ১৮২৬ সালে তিনি ও'মের সূত্র আবিষ্কার করেন। তার ছোট ভাই মার্টিন ওম একজন প্রখ্যাত গণিতবিদ। ==জীবনী== ===প্রাথমিক জীবন=== গেয়র্গ ওম ১৭৮৯ সালে এরলাঙেন, জার্মানিতে এক প্রোটেস্ট্যান্ট পরিবারে জন্মগ্রহণ করেন। তার পিতা ইয়োহান ভল্‌ফগাং ওম ছিলেন একজন তালামিস্ত্রি এবং মাতা মারিয়া এলিজাবেথ বেক ছিলেন এরলাঙেনের একজন দর্জির মেয়ে। গেয়র্গের পিতামাতা শিক্ষিত ছিলেন না, কিন্তু তার পিতা নিজ উদ্যোগে পড়াশুনা করেন এবং তার সন্তানদের পাঠদান করেন। গেয়র্গের সাত ভাইবোনের মধ্যে মাত্র তিনজন প্রাপ্ত বয়স পর্যন্ত বেঁচে ছিলেন। তারা হলেন গেয়র্গ সিমোন ওম, তার ছোট ভাই গণিতবিদ মার্টিন ওম এবং তার বোন এলিজাবেথ বারবারা। গেয়র্গের দশ বছর বয়সে তার মা মারা যান। শৈশব থেকে গেয়র্গ মার্টিনকে পড়াতেন তার পিতা। তারা দুজনেই গণিত, পদার্থ বিজ্ঞান, রসায়ন দর্শন বিষয়ে ভালো করেন। গেয়র্গ ১১ থেকে ১৫ বছর বয়স পর্যন্ত এরলাঙেন জিমনেসিয়াম থেকে বৈজ্ঞানিক প্রশিক্ষণ লাভ করেন, যা তারা দুই ভাই তাদের পিতার কাছ থেকে যা শিখেছিলেন তার বিপরীত ছিল। গেয়র্গের পিতা যখন বুঝতে পারলেন তার সন্তান শিক্ষার সুযোগ নষ্ট করছে, তখন তিনি তাকে সুইজারল্যান্ডে পাঠিয়ে দেন। সেখানে ১৮০৬ সালের সেপ্টেম্বরে তিনি গণিতের শিক্ষক হিসেবে গোট্‌স্টাড বেই নিডাউ স্কুলে নিয়োগ লাভ করেন। কার্ল ক্রিস্টিয়ান ফন লাংস্‌ডর্ফ ১৮০৯ সালের শুরুর দিকে এরলাঙেন বিশ্ববিদ্যালয় ছেড়ে হেইডেলবের্গ বিশ্ববিদ্যালয় চলে যান। গেয়র্গ তার সাথে হেইডেলবের্গ চলে যান এবং নতুন করে গণিত চর্চা শুরু করেন। লাংস্‌ডর্ফ তাকে তার নিজের মত করে গণিত চর্চা করতে উপদেশ দেন এবং তাকে লেওনার্ড অয়লার, পিয়ের সিমোঁ লাপ্লাস, সিলভেস্ত্রে ফ্রাসোয়া লাক্রোইক্সের গবেষণাপত্র পড়তে বলেন। গেয়র্গ তার উপদেশ মেনে নেন কিন্তু ১৮০৯ সালের মার্চে গোট্‌স্টাড মনাস্টারির শিক্ষকের পদ ছেড়ে দিয়ে নিউশাটেলে প্রাইভেট শিক্ষক হয়ে যান। দুই বছর তিনি প্রাইভেট শিক্ষক হিসেবে তার দায়িত্ব পালন করেন এবং লাংস্‌ডর্ফের উপদেশানুসারে তিনি তার গণিত চর্চা চালিয়ে যান। পরবর্তীতে ১৮১১ সালের এপ্রিলে তিনি এরলাঙেন বিশ্ববিদ্যালয়ে ফিরে আসেন। ===মৃত্যু=== গেয়র্গ ১৮৫৪ সালের জুলাই মিউনিখে মৃত্যুবরণ করেন। তাকে আল্টের সুয়েড্‌ফ্রিডফে সমাধিস্থ করা হয়। ==তথ্যসূত্র== জন্ম মৃত্যু পদার্থবিজ্ঞানী গণিতবিদ ব্যক্তিত্ব পদক বিজয়ী
'''ডেন লিরয় পাইত''' (; জন্ম: মার্চ, ১৯৯০) দক্ষিণ আফ্রিকার ওয়েস্টার্ন প্রভিন্সের কেপটাউনে জন্মগ্রহণকারী উদীয়মান ক্রিকেটার। দক্ষিণ আফ্রিকা ক্রিকেট দলের পাশাপাশি ঘরোয়া ক্রিকেটে কেপ কোবরাজ দলের হয়ে খেলছেন। ''ডেনো'' ডাকনামে পরিচিত '''ডেন পাইত''' মূলতঃ ডানহাতে অফ-স্পিন বোলিং করে থাকেন। পাশাপাশি নীচের সারির কার্যকরী ব্যাটসম্যান হিসেবে ডানহাতে ব্যাটিং করেন। কেপ কোবরাজের অন্যান্য সতীর্থ খেলোয়াড়দের ন্যায় তারও ওয়েস্টার্ন প্রভিন্স ক্রিকেট দলের হয়ে প্রথম-শ্রেণীর ক্রিকেটে অভিষেক ঘটে। ২০১১ সালে কেপ কোবরাজের সাথে চুক্তিবদ্ধ হন চাতুর্যময় বোলিংয়ে সকলকে আশ্চর্যান্বিত করেছেন। ভারত, অস্ট্রেলিয়া, নিউজিল্যান্ড দক্ষিণ আফ্রিকার উদীয়মান খেলোয়াড়দের নিয়ে অনুষ্ঠিত প্রতিযোগিতায় দলের প্রতিনিধিত্ব করেন। কিন্তু প্রতিযোগিতায় একটিমাত্র প্রথম-শ্রেণীর খেলায় অনেক রান দিয়ে এক উইকেট পেলেও একমাত্র সীমিত ওভারের খেলায় কোন উইকেট লাভে ব্যর্থ হন। == খেলোয়াড়ী জীবন == দক্ষিণ আফ্রিকা দলের নতুন অধিনায়ক হাশিম আমলা’র প্রথম সফরে শ্রীলঙ্কায় অনুষ্ঠিত টেস্ট সিরিজে তিনি ব্যাটসম্যান স্টিয়ান ফন জিল টেস্ট দলের নতুন সদস্যরূপে অন্তর্ভুক্ত হন। কিন্তু শ্রীলঙ্কা ক্রিকেট দলের বিপক্ষে তিনি কোন খেলার জন্য প্রথম একাদশে স্থান পাননি। অতঃপর আগস্ট, ২০১৪ সালে জিম্বাবুয়ে সফরে অনুষ্ঠিত একমাত্র টেস্টে জিম্বাবুয়ে ক্রিকেট দলের বিপক্ষে তার টেস্ট অভিষেক ঘটে। টেস্টে দশ বছর পর খেলতে আসা মার্ক ভার্মুলেনকে অভিষেক টেস্টের প্রথম বলে আউট করেন। এছাড়াও, টেস্ট অভিষেকে ডেন পাইত দক্ষিণ আফ্রিকার পক্ষে সেরা বোলিং পরিসংখ্যান গড়েন ৮/১৫২। == তথ্যসূত্র == == আরও দেখুন == স্টিয়ান ফন জিল দক্ষিণ আফ্রিকা জাতীয় ক্রিকেট দল ২০১৪ দক্ষিণ আফ্রিকা ক্রিকেট দলের শ্রীলঙ্কা সফর == বহিঃসংযোগ == Dane Piedt's profile page on Wisden জন্ম ব্যক্তি আফ্রিকান ক্রিকেটার আফ্রিকার টেস্ট ক্রিকেটার বিষয়শ্রেণী:কেপ কোবরাজের ক্রিকেটার প্রভিন্সের ক্রিকেটার
'''লা তোমাতিনা''' () হচ্ছে একটি উৎসব যা ভূমধ্যসাগর থেকে ৩০ কিলোমিটার দূরে পূর্ব স্পেনের বালেন্সিয়া (valencia) প্রদেশের শহর '''বুনিয়ল'''-এ অনুষ্ঠিত হয়। এই টমেটো যুদ্ধে প্রতিযৈরা একজন অন্যজনের দিকে আনন্দ করে টমেটো নিক্ষেপ করে। ১৯৪৫ সাল থেকে আগস্ট মাসের শেষ সপ্তাহে অনুষ্ঠিত হয়। এই সময়ে সপ্তাহব্যাপী বুনিয়লে উৎসব চলে। ==ইতিহাস== ১৯৪৪/৪৫ থেকে বুনিয়ল শহরে ঐতিহ্য হিসেবে লা তোমাতিনার আয়োজন করা হচ্ছে। তবে এই উৎসবের প্রেক্ষাপট হিসেবে কারো কাছেই সুনির্দিষ্ট কোন তথ্য নেই। কেউই জানেনা কিভাবে এই উৎসবের পেছনের ঘটনা। তবে একটি জনপ্রিয় মতবাদ আছে। একবার শহরে উৎসব চলার সময়ে শহরের জনগণ কোন কারণে ক্ষিপ্ত শহরের কাউন্সিল ব্যক্তিকে টমেটো নিয়ে আক্রমন করে। এটা এমনি জনপ্রিয় হয় যে বছরের পর বছর শহরের লোকেরা মজা করার জন্য টমেটো যুদ্ধের আয়োজন করতে থাকে। ১৯৫৭ সাল থেকে জনপ্রিয় এই অনুষ্ঠান আনুষ্ঠানিক আয়োজন করা হয় এবং কিছু নিয়ম চালু করা হয়। পরবর্তী বছর গুলোতে নিয়মকানুনের অনেক পরিমার্জন ঘটে। ১৯৭৫ সাল থেকে বুনিয়ল শহরের প্যাট্রন লস ক্লাভেরিয়স দে স্যান লুইস বারত্রান পুরো উৎসবের আয়োজন করেন এবন সকল টমেটো সরবরাহ করেন। এর আগে স্থানীয়রা নিজেরাই টমেটোর ব্যবস্থা করতেন। ১৯৮০ সাল থেকে শহরের কাউন্সিল উৎসব আয়োজনের দ্বায়িত্ব গ্রহন করে। ২০১ সাল থেকে শহরের অফিশিয়াল উৎসবে নিরাপত্তার খাতিরে প্রবেশ মূল্য নির্ধারণ এবং অংশগ্রহনকারীদের সংখ্যা সীমিত করে। ==বর্ণনা== "প্যালো হাবন" প্রস্তুত করা হচ্ছে। একটি ট্রাক থেকে টমেটো নিক্ষেপ করা হচ্ছে। সাধারণত ঘন্টাব্যাপী টমেটো যুদ্ধ অনুষ্ঠিত হয়। পুরো শহর চত্বর টমেটোর পেস্টে থকথক করে। এরপরে অগ্নিনির্বাপন ট্রাক গুলি তাদের পথে হোস নামিয়ে দেয়। স্থানীয়রাও পানির লাইন সরবরাহ করে। প্রতিযোগীরা শরীর থেকে টমেটো রস ধুয়ে ফেলতে এসব পানির লাইন ব্যবহার করেন। অনেক অংশগ্রহনকারীরা লস পেনোনেস পুলে চলে যান। অনুষ্ঠানশেষে গ্রামের রাস্তা সম্পূর্ণ রুপে পরিষ্কার করা হয় যাতে টমেটোর এসিডিটি এবং সংক্রমন না ঘটে। ২০১৩ সাল থেকে লা তোমাতিনা প্রতিযোগীতার জন্য টিকেট বিক্রির ব্যবস্থা করা হয়েছে যাতে অংশগ্রহনকারীদের উত্তম নিরাপত্তা এবং বেশী আনন্দের সংস্থান করা সম্ভব হয়। ২০১৫ সালে প্রায় ১৪৫,০০০ কেজি টমেটো ছোড়া হয়। বিভিন্ন দেশের নাগরিকেরা তোমাতিনা উৎসবে যোগ দেয়। ==উৎসবের নিয়ম== সিটি কাউন্সিল উৎসব এবং অংশগ্রহনকারীদের নিরাপত্তার স্বার্থে অল্প কিছু নিয়ম জারী করেন। ১। টমেটো ছোড়ার আগে ভালো করে চটকে নিতে হবে যাতে কোন প্রকার আঘাতের ঘটনা না ঘটে। ২। টমেটো ভিন্ন অন্য কোন কিছুই ছোড়া যাবে না। ৩। অংশগ্রহনকারীদের অবশ্যই ট্রাক এবং লরি চলাচলের পথ দিতে হবে। ৪। টমেটো প্রতিযোগীতা শেষ ঘোষণা করার পরে আর কোন টমেটো ছোড়া যাবে না। ==অন্যান্য দেশে== বুনিয়লে অনুষ্ঠিত লা তোমাতিনা দেখে পৃথিবীর অনেক দেশ উদ্বুদ্ধ হয়ে অনুরুপ প্রতিযোগীতার আয়োজন করে থাকে। ১৯৮২ সাল থেকে কলারাডোর লেক কাউন্টির টুইন লেকস শহরে '''কলারাডো টেক্সাস টমাটো ওয়ার''' নামে টমেটো যুদ্ধের আয়োজন করা হয়। ২০০৪ সাল থেকে কলম্বিয় শহর সুতারমারচানে ১৫ জুন টমেটো প্রতিযোগীতার আয়োজন করা হয়। এই সময়ে এই এলাকায় প্রচুর টমোটো ফলে। কোস্টারিকার স্যান হোয়ে দে ট্রোজাস শহরে স্থানীয় টমেটো মেলার সময়ে তোমাতিনা প্রতিযোগীতার আয়োজন করা হয়। চীনের কুয়াংতুং প্রদেশের তুংকুয়ান শহরে অক্টোবর মাসের ১৯ তারিখে টমেটো যুদ্ধের আয়োজন করা হয় যেখানে তারা ১৫ টন পর্যন্ত টমেটো ব্যবহার করে। ২০০৯ সাল থেকে আমেরিকার নেভাদার রেনো শহরে প্রতিবছর আগস্ট মাসের শেষ রবিবার টমেটো প্রতিযোগীতার আয়োজন করে। ভারতের কর্ণাটক রাজ্যে একটি বেসরকারী সংস্থা তোমাতিনা অনুষ্ঠানের আয়োজনের উদ্যোগ নিলে কর্ণাটক সরকার নিষিদ্ধ ঘোষণা করে। মুখ্যমন্ত্রী ডি.ভি. সদানন্দ গোওদা বলেন, ''লা তোমাতিনা উৎসবের নামে টমেটো নষ্টের অনুমতি দেওয়া হবে না।'' দিল্লীতে অনুরূপ প্রতিযোগীতার পরিকল্পনা করা হলে জনগণের তীব্র নেতিবাচক প্রতিক্রিয়ার ফলে বাতিল করা হয়। ২০১৩ সালের ২৬ মার্চ ভারতের পাটনাতে অবস্থিত ফানটাশিয়া ওয়াটার পার্কে লা তোমাতিনার আয়োজন করে। ==চলচ্চিত্রেঃ== বলিউড চলচ্চিত্র '''জিন্দেগী না মিলেগি দোবারা'''র '''এক জুনুন''' গানের দৃশ্যে লা তোমাতিনা উৎসবের চিত্রায়ন করা হয়েছে। '''উই নিড টু টক এবাউট কেভিন''' চলচ্চিত্রের শুরুর দৃশ্যে ইভা চরিত্রটি লা তোমাতিনা অনুষ্ঠানে অংশ নেয়। মলিউড চলচ্চিত্র '''স্প্যানিশ মাসালা''' তে লা তোমাতিনার দৃশ্য আছে। ==আরো পড়ুন== ==তথ্য উৎস== ==বহিঃসংযোগ== উৎসব খাদ্য পানীয় উৎসব সংস্কৃতি সংস্কৃতি
দক্ষিণ দক্ষিণ-পশ্চিম এশিয়ার একটি ঐতিহাসিক অঞ্চল, যা পাকিস্তানের দক্ষিণ-পশ্চিম অংশ, ইরানের দক্ষিণ-পূর্ব অংশ এবং আফগানিস্তানের দক্ষিণ প্রান্ত নিয়ে গঠিত। এটি মূলত একটি পর্বতময় অঞ্চল। এর ভেতর দিয়ে অনেক মরুভূমি অনাবাদী সমভূমি চলে গেছে। এখানে বৃষ্টিপাতের পরিমাণ খুবই কম, উদ্ভিজ্জের আকৃতি ক্ষুদ্র এবং বিরল। এখানকার অধিবাসীরা মূলত তিনটি জাতির লোক: পশতুন, বেলুচি (যাদের নামে এই অঞ্চলের নামকরণ করা হয়েছে) এবং ব্রাহুই। বেশির ভাগ লোক ইসলাম ধর্মাবলম্বী। অঞ্চলটি খ্রিস্টপূর্ব ৫ম শতক থেকে পারস্য সাম্রাজ্যের একটি প্রদেশ ছিল। ৩৩০ এটি মহাবীর আলেকজান্ডারের নিয়ন্ত্রণে আসে। পরবর্তী শতাব্দীগুলিতে পারস্য ভারতীয় উপমহাদেশের বিভিন্ন রাজবংশ অঞ্চলটি শাসন করে। ৭ম ৮ম শতকে আরবেরা এলাকাটি দখলে নেয়। ১০ম শতকে পারসিকরা আবার বেলুচিস্তানকে তাদের সাম্রাজ্যের অংশ করে নেয় এবং তখন ১৭৪৭ সাল পর্যন্ত সুদীর্ঘ সময় ধরে এটি পারস্যের অধীনে ছিল, যদিও ১৭শ শতকের শুরুর দিকে চার দশক এটি ভারতীয় উপমহাদেশের মুঘল সাম্রাজ্যের অধীন ছিল। এরপর এটিকে স্বল্পকালের জন্য আফগানিস্তানের অংশ করা হয়। অঞ্চলটিতে ব্রিটিশ আধিপত্য বৃদ্ধি পায় এবং ১৯শ শতকের শেষের দিকে এটিকে ব্রিটিশ ভারতের বেলুচিস্তান প্রদেশ বানানো হয়। ২য় বিশ্বযুদ্ধের পরে ব্রিটিশেরা ভারতীয় উপমহাদেশ ছেড়ে যাবার সময় বেলুচিস্তান প্রদেশের জনগণ পাকিস্তানের অংশ হবার পক্ষে ভোট দেয়। পাকিস্তানের বেলুচিস্তান প্রদেশের রাজধানীর নাম কোয়েটা। বর্তমানে ইরানে বেলুচিস্তানের যে অংশবিশেষ রয়েছে সেটি দেশটি ১৯শ শতকে খণ্ডখণ্ডভাবে দখল করেছিল। এশিয়া ভূগোল ভূগোল ভূগোল মালভূমি
ইউবিসি এক্সচেঞ্জ, ব্রিটিশ কলম্বিয়া বিশ্ববিদ্যালয়, কানাডা ফ্লেন্সবুর্গ সেন্ট্রাল ওমনিবাস স্টেশন, জার্মানি '''বাস স্টেশন''' এমন একটি পূর্বনির্ধারিত নির্দিষ্ট স্থান বা কাঠামো যেখানে শহরের বা আন্তঃনগর বাসগুলো যাত্রীদের বাসে উঠতে কিংবা বাস থেকে নামিয়ে দেওয়ার জন্য থাকে। যদিও বাস ডিপো শব্দটি কোনও বাস স্টেশনকে বোঝাতে ব্যবহার করা যেতে পারে, তবে এটি সাধারণত একটি বাসের গ্যারেজকে বোঝায়। বাস স্টেশন বাসস্টপের চেয়ে বড়, যা সাধারণত রাস্তার পাশে একটি জায়গা, যেখানে বাস থামতে পারে। এটি বেশ কয়েকটি রুটের টার্মিনাল স্টেশন হিসাবে ব্যবহার করা যেতে পারে। বাস স্টেশন প্ল্যাটফর্ম স্থির বাস লাইনে নির্ধারিত হতে পারে, একটি পরিবর্তনশীল যাত্রী তথ্য সিস্টেমের সাথে একত্রিত করে। পরেরটির জন্য কম প্ল্যাটফর্মের প্রয়োজন, কিন্তু যাত্রী আগে থেকে প্ল্যাটফর্মটি ভালভাবে জানার এবং সেখানে অপেক্ষা করার স্বাচ্ছন্দ্য সরবরাহ করে না। == অ্যাক্সেসযোগ্য স্টেশন == একটি অ্যাক্সেসযোগ্য স্টেশন হল একটি সর্বজনীন পরিবহন যাত্রীবাহী স্টেশন যা পূর্ব প্রস্তুতকৃত অ্যাক্সেস সরবরাহ করে, এটি ব্যবহারযোগ্য হয় এবং এতে কোন শারীরিক বাধা থাকে না, যাতে হুইলচেয়ার ব্যবহারকারী সহ প্রতিবন্ধীদের প্রবেশ সীমাবদ্ধ বা নিষিদ্ধ হয়। == বড় বাসস্টেশন == ভারতের চেন্নাইয়ে অবস্থিত চেন্নাই মোফুসিল বাস টার্মিনাল এশিয়ার বৃহত্তম বাস স্টেশন, যার আয়তন ৩৭ একর (১৫০,০০০ বর্গমিটার)। ২০১৮ সালের হিসেব মতে, এটি এক সাথে ৭০০ বাস এবং দিনে ৫,০০০ হাজার বাস ৫০,০০০ হাজার যাত্রী পরিচালনা করে। সিঙ্গাপুরের উডল্যান্ড টেমপোয়ারি বাস ইন্টারচেঞ্জ হল বিশ্বের সবচেয়ে ব্যাস্ত বাস স্টেশনগুলোর একটি। এটি ৪২ টি বাস সার্ভিসে প্রতিদিন ৪০০,০০০ জন যাত্রী পরিচালনা করে। বেদোক এবং ট্যাম্পাইনস বাস ইন্টারচেঞ্জ শহরে প্রতিদিন একই সংখ্যক যাত্রী পরিচালনা করে। ইউরোপের ফিনল্যান্ডে অবস্থিত কাম্পি সেন্টার বিশ্বের বৃহত্তম ভূগর্ভস্থ বাস স্টেশন, যার কাজ ২০০৬ সালে সমাপ্ত হয়েছিল। টার্মিনালটি সম্পূর্ণ করতে ১০০ মিলিয়ন ইউরো ব্যয় হয়েছে এবং ডিজাইন তৈরি করতে বছর সময় লেগেছে। আজ, ২৫,০০০ বর্গমিটার আয়তনের এই বাস টার্মিনালটি ফিনল্যান্ডের সবচেয়ে ব্যস্ততম বাস টার্মিনাল। টার্মিনালটিতে প্রতিদিন গড়ে প্রায় ১৭০টি যাত্রীবাহী বাস প্রায় ১৭০,০০০ জন যাত্রী বহন করছে। বাংলাদেশের সবচেয়ে বড় বাস স্টেশন সায়েদাবাদ বাস টার্মিনাল, যা ১০ একর জায়গার উপর প্রতিষ্ঠিত। এখানে একসাথে ১৯০০টি বাস রাখার ব্যবস্থা আছে। প্রতিদিন ৬০টি রুটে গড়ে ৮০০ বাস স্টেশন ছেড়ে যায়। == আরও দেখুন == বাস টার্মিনাস বাস গ্যারেজ বাসস্টপ রেলওয়ে স্টেশন মহাখালী বাস টার্মিনাল আন্তর্জাতিক বিমানবন্দর ==তথ্যসূত্র== বিষয়শ্রেণী:বাস স্টেশন
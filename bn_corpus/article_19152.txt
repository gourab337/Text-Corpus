'''হোমো এরগ্যাস্টার''' () হোমো গণের একটি বিলুপ্ত ক্রমপ্রজাতি যার সদস্যরা প্লাইস্টোসিন যুগের শুরুর দিকে অর্থাৎ আনুমানিক ১৮ থেকে ১৩ লক্ষ বছর পূর্ব পর্যন্ত আফ্রিকার পূর্ব দক্ষিণাঞ্চলে বাস করতো। এটি হোমো গণের প্রাচীনতম সদস্যদের একটি। এই প্রজাতির সদস্যদেরকে '''এরগ্যাস্ট''' নামে ডাকা হয়। ''হোমো এরগ্যাস্টারকে'' কেও কেও ''হোমো ইরেক্টাসের'' পূর্বপুরুষ মনে করেন আবার কেও কেও হোমো ইরেক্টাস হোমো এরগ্যাস্টারকে একই প্রজাতির সদস্য বলে মনে করেন। কিছু মনে করেন ''হোমো এরগ্যাস্টার''; ''হোমো ইরেক্টাসেরই'' প্রকরণ। আবার কেও কেও ''হোমো এরগ্যাস্টার''কে সরাসরি ''হোমো ইরেক্টাস'' এর পূর্বপুরুষ বলে মনে করেন। এই প্রজাতির দ্বিপদী নামটি প্রস্তাব করেছিলেন কলিন গ্রোভস এবং মাজাক ১৯৭৫ সালে। এরগ্যাস্টার শব্দটি চয়ন করা হয়েছে গ্রিক শব্দ ἐργαστήρ থেকে যার অর্থ "শ্রমিক" বা ওয়ার্কম্যান। এরগ্যাস্টরা ছোট হলেও বেশ উন্নত পাথরের প্রযুক্তি উদ্ভাবন করতে পেরেছিল বলেই তাদের শ্রমকে গুরুত্ব দিতে এমন নাম রাখা হয়েছিল। তাদের এই প্রযুক্তিকে একিউলিয়ান প্রযুক্তিও বলা হয়। == তথ্যসূত্র == বিবর্তন
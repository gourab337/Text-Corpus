'''ওস্তাদ গুল মোহাম্মদ খাঁ''' (১৮৭৬ ১৯৭৯) উনিশ শতাব্দীর একজন প্রখ্যাত উচ্চাঙ্গ সঙ্গীত শিল্পী। তিনি ছিলেন দ্বারভাঙার প্রখ্যাত উচ্চাঙ্গ সঙ্গীতে অসামান্য অবদান রাখার জন্য তিনি বাংলাদেশ সরকার কর্তৃক প্রদত্ত সর্বোচ্চ বেসামরিক সম্মান একুশে পদকে ভূষিত হন। ==জীবনী== গুল মোহাম্মদের জন্ম ১৮৭৬ খ্রিষ্টাব্দে ভারতের বিহারের তিরহুত শহরে। পিতা ওস্তাদ আহমদ খাঁ। তার কৈশোর কেটেছে ভারতের পাটনা শহরে। ২০ বছর বয়সে তিনি মুরসান গ্রামের চান্দ খাঁর কন্যা সাকুরান বিবির সাথে পরিণয়সূত্রে আবদ্ধ হন। অতঃপর ৩৫ বছর বয়সে সপরিবারে ঢাকা চলে আসেন এবং স্থায়ীভাবে বসবাস শুরু করেন। পিতার কাছেই তার সঙ্গীতে হাতেখড়ি। শুরুতে দীর্ঘ আট বছর ধ্রুপদ খেয়াল অনুশীলন করেন। পিতার মৃত্যুর পর পিতৃব্য ওস্তাদ হায়দার বকসের কাছে সঙ্গীতের তালিম গ্রহণ করেছিলেন। পিতা পিতৃব্যের সহায়তার বদৌলতে তিনি ডাগর ঘরানা বা ডাগরবাণীতে ধ্রুপদ খেয়ালে অসাধারণ দক্ষতা অর্জন করেন। উপমহাদেশের বিভিন্ন সঙ্গীত জলসায় অংশ নিয়ে ভূয়সী প্রশংসা অর্জন করেছেন। ঢাকায় উচ্চাঙ্গ সঙ্গীত বিস্তারে বিকাশে তিনি পথিকৃতের ভূমিকা পালন করেন। তিনি একটি শিক্ষাকেন্দ্র আসর চালু করেন। ওস্তাদ মুনশী রইসউদ্দীন, দীপালি নাগ, রানী সোম, লায়লা আর্জুমান্দ বানু, ফেরদৌসী রহমান, রওশন আরা, উৎপলা সেন প্রমুখ খ্যাতনামা কণ্ঠশিল্পী তার কাছে খেয়াল শিখেছেন। ১৯৩১ খ্রিষ্টাব্দে বাংলাদেশ বেতারের ঢাকা কেন্দ্রের উদ্বোধনী অনুষ্ঠানে তিনি পুরিয়া রাগে খেয়াল পরিবেশন করেছিলেন। তিনি আমৃত্যু ঢাকা বেতারের নিয়মিত শিল্পী ছিলেন। সঙ্গীত শিক্ষকরূপে ছিলেন এই বেতারের সাথে দীর্ঘকাল যুক্ত। পুরিয়া মালকোশ, পুরিয়া বানেশ্রী, মুলতানী­ এগুলোই ছিল তার প্রিয় রাগ। ওস্তাদ গুল মোহাম্মদ খাঁ ১৯৫৫ খ্রিষ্টাব্দে বুলবুল ললিতকলা একাডেমী পুরস্কার লাভ করেন। ১৯৭৭ খ্রিষ্টাব্দে বাংলাদেশ শিল্পকলা একাডেমী তাকে স্বীকৃতি সংবর্ধনা দেয় তাকে। সঙ্গীতে অবদান রাখায় বাংলাদেশ সরকারের একুশে পদকে ভূষিত হন। ১৯৭৯ খ্রিষ্টাব্দের ২৯ সেপ্টেম্বর তিনি ঢাকা শহরে পরলোকগমন করেন। বুলবুল একাডেমি পুরস্কার (১৯৬৫) প্রাইড অব পারফরমেন্স (১৯৭১) একুশে পদক (১৯৭৭) ==তথ্যসূত্র== জন্ম মৃত্যু পুরুষ সঙ্গীতজ্ঞ সঙ্গীতশিল্পী বিষয়শ্রেণী:২০শ শতাব্দীর বাংলাদেশী সঙ্গীতজ্ঞ পদক বিজয়ী গায়ক
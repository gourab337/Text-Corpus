'''সেলাঙ্গর তার্ফ ক্লাব''' হচ্ছে ক্ল্যাং ভ্যালী, সেলাঙ্গর, মালয়েশিয়ার প্রধান ঘোড়দৌড় প্রশিক্ষণ এলাকা। মূল রেস কোর্সটি সুঙ্গাই বেসি-তে অবস্থিত, যা কুয়ালালামপুর শহরের কেন্দ্র থেকে ১৭ কিলোমিটার দূরে। == ঘোড়দৌড় == মালয়েশিয়ার তিনটি হর্স রেসিং ক্লাবগুলির মধ্যে একটি সেলেঙ্গর তার্ফ ক্লাব। ঊনবিংশ শতাব্দীর শেষদিকে প্রতিষ্ঠিত, তার্ফ ক্লাবটি মূলত পুরানো শহর কুয়ালালামপুরের শহরতলিতে আমপাং রোডের নিকটে ছিল। ১৯৮৮ সালে, ক্লাবটি নব নির্মিত সুঙ্গাই বেসি রেসকোর্স কমপ্লেক্সে স্থানান্তরিত হয়। এর মূল সাইটটি পরে পেট্রোনাস টাওয়ার এবং সংলগ্ন কুয়ালালামপুর সিটি সেন্টার মেগাপ্রোজেক্ট নির্মাণের জন্য খালি করে দেয়া হয়। সেলেঙ্গর টার্ফ ক্লাবটিতে বছরে প্রায় ৩০টি ঘোড়দৌড়ের আয়োজন করা হয়ে থাকে, এর রেসিং মৌসুমটি চলে জানুয়ারি থেকে ডিসেম্বর পর্যন্ত। এর প্রধান আকর্ষণটি হল ট্রিপল ক্রাউন সিরিজ, যা প্রায় ২.৭ মিলিয়ন মালয়েশিয়ান রিঙ্গিত গ্র্যান্ড পার্স এর সমমূল্য। “যেখানে স্প্রিন্টারস মিলে স্টেয়ার্স এর সাথে” নামে জনপ্রিয়, ট্রিপল ক্রাউন সিরিজটি তিনটি দুরত্বের রেসের সমন্বয়ে পরিচালিত। টুঙ্কু গোল্ড কাপ রেসের দৌড় ১,২০০ মিটার দূরত্বে হয়ে থাকে। সেলেঙ্গর গোল্ড কাপ এবং পাইলা ইমাস সুলতান সেলেঙ্গর রেস যথাক্রেম ১,৬০০ মিটার এবং ২,০০০ মিটার দূরত্বে পরিচালিত চালিত হয়। প্রথম পর্বটি শুরু হয় ফেব্রুয়ারিতে, দ্বিতীয় এবং তৃতীয় পর্বটি যথাক্রমে মার্চ এবং জুনে অনুষ্ঠিত হয়। সিরিজের সমাপ্তিতে, যদি কোন ঘোড়া তিনটি পর্ব বিজয়ী হতে পারে তাহলে তার জন্য রয়েছে ৫,০০,০০ মালয়েশিয়ান রিঙ্গিত বিশেষ বোনাস পুরস্কার। ২০০৩ সালে এটি প্রতিষ্ঠার পর থেকে এখন পর্যন্ত কোনও ঘোড়া এই সম্মানের অধিকারী হতে পারেনি। == ক্রিকেট == রেসকোর্সের সীমানার মধ্যে একটি ক্রিকেট মাঠ রয়েছে। মাঠটিতে প্রথম রেকর্ড করা খেলাটি অনুষ্ঠিত হয় ২০০৩ এর সেপ্টেম্বরে, যেখানে তুয়ানকু জাফর কাপে থাইল্যান্ড খেলেছিল সিঙ্গাপুরের বিপরীতে। ২০০৪ সালের মালয়েশিয়া এবং সংযুক্ত আরব আমিরাতের মধ্যবর্তী আন্তঃমহাদেশীয় কাপের প্রথম-শ্রেণীর খেলার জন্য একক ভাবে এই মাঠটি স্থির ছিল। == তথ্যসূত্র == == বাহ্যিক লিঙ্কগুলি == সেলাঙ্গর তার্ফ ক্লাব ওয়েবসাইট ক্রিকেটআরকাইভে কোয়ালালামপুরে সেলাঙ্গর তার্ফ ক্লাব ক্রিকেট ক্রীড়া
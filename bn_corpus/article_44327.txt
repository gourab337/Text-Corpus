'''বেলগাছিয়া ভিলা''' উত্তর কলকাতার বেলগাছিয়ায় অধুনা মিল্ক কলোনি অঞ্চলে অবস্থিত এক বিশাল বাগানবাড়ি। এক ইতালিয়র কাছ থেকে ১৮২৩ খ্রিষ্টাব্দ নাগাদ প্রিন্স দ্বারকানাথ ঠাকুর এটি কেনেন। ১৮৫৬ সালে ৫৪ হাজার টাকায় কাঁদির জমিদার সিংহ পরিবার এটি কিনে নেন। এটি পাইকপাড়া রাজবাড়ী নামেও পরিচিত। ==ইতিহাস== বেলগাছিয়া ভিলা বেলগাছিয়ায় বাগানবাড়ি ছিল অকল্যাণ্ডের। প্রিন্স দ্বারকানাথ ঠাকুর ওনার কাছ থেকে এটি কেনেন। প্রায় দুই লাখ টাকা খরচ করে এটি সাজিয়ে তোলা হয়। ১৮৩৫ সালে এর দোতলা তৈরী হয়। বাড়ির সমস্ত আসবাব আনানো হয়েছিলো ইংল্যান্ড, ইতালি থেকে। দ্বারকানাথের সাহেবদের সাথে ঘনিষ্ঠতা ছিল এই বাড়িতে পারটি, খানাপিনা লেগেই থাকত। রূপচাঁদ পক্ষী তা নিয়ে ব্যঙ্গ করে গান বেঁধেছিলেন ‘‘বেলগাছিয়ার বাগানে হয় ছুরি কাঁটার ঝনঝনি খানা খাওয়ার কি মজা আমরা তাহার কি জানি? জানেন ঠাকুর কোম্পানী।’’ দ্বারকানাথ প্রচুর উপার্জন করলেও তিনি খুব বেহিসেবিও ছিলেন। ১৮৪৬-এ ইংল্যান্ডে তিনি মারা যাবার পর দেখা যায় তার প্রচুর দেনা রয়েছে। সেই টাকা শোধ করতে গিয়ে পুত্র দেবেন্দ্রনাথ অন্যান্য সম্পত্তির সঙ্গে বেলগাছিয়া ভিলাও বিক্রি করে দেন। ১৮৫৬ সালে নিলামে এই সম্পত্তি চুয়ান্ন হাজার টাকায় কিনে নেন কাঁদির জমিদার সিংহ পরিবার। == তথ্যসূত্র == ভবন স্থাপনা
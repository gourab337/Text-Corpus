'''বারবারা ব্যারি''' (ইংরেজি: Barbara Barrie; জন্ম: '''বারবারা অ্যান বারম্যান''', ২৩শে মে ১৯৩১) হলেন একজন মার্কিন অভিনেত্রী। তিনি চলচ্চিত্র, টেলিভিশন মঞ্চ তিন মাধ্যমেই কাজ করেছেন। পাশাপাশি তিনি একজন লেখিকা। ১৯৬৪ সালের ''ওয়ান পটেটো, টু পটেটো'' চলচ্চিত্র দিয়ে তার কর্মজীবন শুরু হয়, যার জন্য তিনি শ্রেষ্ঠ অভিনেত্রী বিভাগে কান চলচ্চিত্র উৎসব পুরস্কার অর্জন করেন। তিনি ''ব্রেকিং অ্যাওয়ে'' চলচ্চিত্রের ইভলিন স্টলার চরিত্রের জন্য সমধিক পরিচিত, যার জন্য তিনি শ্রেষ্ঠ পার্শ্ব অভিনেত্রী বিভাগে একাডেমি পুরস্কারে মনোনীত হন। তিনি এই চলচ্চিত্র অবলম্বনে নির্মিত টেলিভিশন ধারাবাহিকে অভিনয় করে এমি পুরস্কারের মনোনয়ন লাভ করেন। এছাড়া তিনি ''ল অ্যান্ড অর্ডার'' (১৯৯২) ''ল অ্যান্ড অর্ডার স্পেশাল ভিকটিমস ইউনিট'' (২০০৩) ধারাবাহিকে অভিনয়ের জন্য আরও দুটি এমি পুরস্কারের মনোনয়ন লাভ করেন। ব্যারি তার মঞ্চের কাজের জন্যও পরিচিত। তিনি ১৯৭১ সালে স্টিভেন সন্ডহাইমের ''কোম্পানি'' মঞ্চনাটকে অভিনয়ের জন্য সঙ্গীতধর্মী নাটকে শ্রেষ্ঠ অভিনেত্রী বিভাগে টনি পুরস্কারের মনোনয়ন লাভ করেন। ==প্রারম্ভিক জীবন== বারবারা অ্যান বারম্যান ১৯৩১ সালের ২৩শে মে ইলিনয়ের শিকাগোতে জন্মগ্রহণ করেন। তার পিতা লুইস বারম্যান মাতা ফ্রান্সেস রোজ ছিলেন ইহুদি। তার যখন নয় বছর বয়স তখন তারা স্বপরিবারে টেক্সাসে চলে যান। সেখানে তিনি করপাস ক্রিস্টিতে বেড়ে ওঠেন। তার এক ভাই ছিল, তার নাম জিওফ্রি মেলভিন বারম্যান (১৯২৪-১৯৮৩)। বারবারা ১৯৪৮ সালে করপাস ক্রিস্টি সিনিয়র হাই স্কুল থেকে পাস করেন। তিনি অল্প কিছুদিন ডেল মার কলেজে সাংবাদিকতা বিষয়ে পড়াশুনা করেন এবং পরে অস্টিনের টেক্সাস বিশ্ববিদ্যালয়ে চলে যান। সেখান থেকে তিনি ১৯৫২ সালে নাট্যকলা বিষয়ে স্নাতক ডিগ্রি অর্জন করেন। তিনি পরবর্তীতে পেশাদার কর্মজীবন শুরুর লক্ষ্যে নিউ ইয়র্কে চলে যান। কর্মজীবনের শুরুতে তিনি তার বংশনাম "বারম্যান" পরিবর্তন করে "ব্যারি" রাখেন। ==মঞ্চ== ব্যারি নিউ ইয়র্কের কর্নিংয়ে একটি থিয়েটার কোম্পানিতে এক মৌসুম রেসিডেন্ট অভিনেত্রী হিসেবে অভিনয় করেন। মঞ্চে তার প্রথম পেশাদার কাজ ছিল ১৯৫৩ সালের ''দ্য মুন ইজ ব্লু''। তিনি রচেস্টার অ্যারিনা থিয়েটারেও কাজ করেছেন। ১৯৫৫ সালে লুইস ক্যালহার্নের বিপরীতে ''দ্য উডেন ডিশ'' মঞ্চনাটকে কাজের মধ্য দিয়ে তার ব্রডওয়ে মঞ্চে অভিষেক হয়। ব্যারি ১৯৭৯ সালে মার্কিন যুক্তরাষ্ট্রের ম্যানহাটনের ইস্ট ভিলেজের ফিনিক্স থিয়েটারে মঞ্চস্থ ''বিগ অ্যান্ড লিটল'' মঞ্চনাটকে অভিনয় করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী অভিনেত্রী ইহুদি অভিনেত্রী ইহুদি লেখিকা চলচ্চিত্র অভিনেত্রী টেলিভিশন অভিনেত্রী নারী ঔপন্যাসিক মঞ্চ অভিনেত্রী লেখিকা
'''জাহাঙ্গীর তারেক''' বাংলাদেশের একজন ভাষাবিদ, শিক্ষক গবেষক। তিনি ঢাকা ইনস্টিটিউট অব মডার্ন ল্যাঙ্গুয়েজেসে অধ্যাপনা করতেন। বাংলা, ইংরেজি, ফরাসি, জার্মান, ইতালীয়, স্প্যানিশ, পর্তুগিজ, হিন্দি, উর্দু, আরবি, ফার্সি, সংস্কৃত, ল্যাটিন ওলন্দাজ ভাষায় তিনি সবিশেষ দখল অর্জন করেছিলেন। == জন্ম == জাহাঙ্গীর তারেক ১৯৪৩ সালের পয়লা জানুয়ারি বরিশালে জন্মগ্রহণ করেন। == শিক্ষা == তারেক বাংলা সাহিত্যে এমএ পাস করেন ১৯৬৪ সালে, ঢাকা বিশ্ববিদ্যালয় থেকে, ফরাসি সাহিত্যে এবং ইংরেজি সাহিত্যে মাস্টার্স করেন সরবোন ইউনিভার্সিটি প্যারিস ইউনিভার্সিটি থেকে যথাক্রমে ১৯৭১ ১৯৭৩ সালে। এরপর পিএইচডি ডিগ্রি অর্জন করেন সরবোন ইউনিভার্সিটি থেকে ১৯৭৬ সালে। এরপর ফ্রান্সের ক্রেডিফে ১৯৮৪-১৯৮৫ সালে এক বছরের প্রশিক্ষণ এবং গবেষণা প্রোগ্রাম সম্পূর্ণ করেন ‘টেকনিক্স অব মডার্ন এডুকেশন’ বিষয়ে। জুন ১৯৯১ থেকে নভেম্বর ১৯৯২ পর্যন্ত ডক্টর জাহাঙ্গীর তারেক রিসার্চ ফেলো হিসেবে কাজ করেন ইউনিভার্সিটি অব মিউনিকের আলেক্সান্দার ফন হুমবোল্ট ফাউন্ডেশনে। == কর্ম == জাহাঙ্গীর তারেক বাংলা ভাষায় অনুবাদে গুরুত্বপূর্ণ কাজ করেছেন। বাংলা একাডেমী থেকে প্রকাশিত হয়েছে তার অনূদিত মূলসূত্র (প্রিন্সিপলস অব উলম্যান), গ্যুস্তাভ ফ্লোবেরের মাদাম বোভারি। ছাড়া তিনি অনুবাদ করেছেন কারিগরি বিদ্যার দিশারী (ট্রেইল ব্লেজার্স অব টেকনোলজি— হারল্যান্ড ম্যাঞ্চেস্টার), সামাজিক সংকটে বিজ্ঞানের ভূমিকা (ক্যান সায়েন্স সেভ আস?— জর্জ লুন্ডবার্গ)। জাহাঙ্গীর তারেকের মৌলিক রচনা এবং গবেষণাপত্রও অনেক। বাংলা একাডেমী প্রকাশিত সিম্বলিস্ট লিটারেচার, নজরুল ইনস্টিটিউট প্রকাশিত কাজী নজরুল ইসলামের কবিতা গানের ওপর ফ্রেঞ্চ এবং স্প্যানিশ ভাষায় বিভিন্ন রচনা। ইনস্টিটিউট অব মডার্ন জার্নালে প্রকাশিত ‘বেসিক বাংলা ভোকাবুলারি’, বাংলা একাডেমী পত্রিকায় প্রকাশিত ‘ম্যান’স স্টেট ইন দ্য প্লেজ অব কাম্যু’, ‘রোমান্টিসিজম অ্যান্ড কানশিয়ান ফিলসফি’, ‘দি থিয়োরি অব আর্ট অব ফ্রাঙ্কফুর্ট ফিলসফি’ ইত্যাদি। বাংলা একাডেমীর বহুল ব্যবহূত বেঙ্গলি-ইংলিশ ইংলিশ-বেঙ্গলি ডিকশনারি দুটিরও অন্যতম সম্পাদক ছিলেন জাহাঙ্গীর তারেক। তিনি ‘সিডা’র লিগ্যাল রিফর্ম প্রকল্পাধীন ইংলিশ-বাংলা লিগ্যাল লেক্সিকনের ওপরও কাজ করে গেছেন ২০০৩ সালের জানুয়ারি থেকে। তারেক ‘আন্তর্জাতিক নজরুলচর্চা কেন্দ্র’-এর জাতীয় কমিটির কো-চেয়ারম্যান এবং ‘ইন্টারন্যাশনাল মাদার ল্যাঙ্গুয়েজ ইনস্টিটিউট’-এর উপদেষ্টা ছিলেন। == সম্মাননা স্বীকৃতি == == মৃত্যু == ২৯ জুন ২০১০ মাত্র ৬৭ বছর বয়সে হৃদযন্ত্রের ক্রিয়া বন্ধ হওয়ায় তিনি আকস্মিক মৃত্যুবরণ করেন। == তথ্যসূত্র == শিক্ষক জন্ম মৃত্যু
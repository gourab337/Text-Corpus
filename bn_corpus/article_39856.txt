'''''অনন্ত প্রেম''''' ১৯৭৭ সালে মুক্তিপ্রাপ্ত বাংলাদেশী বাংলা ভাষার প্রণয়ধর্মী চলচ্চিত্র। ছায়াছবিটি প্রযোজনা পরিচালনা করেছেন চিত্রনায়ক রাজ্জাক। এটি নায়ক রাজ্জাক পরিচালিত প্রথম চলচ্চিত্র। এতে প্রধান চরিত্রে অভিনয় করেছেন ববিতা, রাজ্জাক, এটিএম শামসুজ্জামান, ব্ল্যাক আনোয়ার, খলিল উল্লাহ খান। এই চলচ্চিত্রের জন্য চিত্রায়িত হয়েছিল বাংলাদেশি চলচ্চিত্রের প্রথম চুম্বন দৃশ্য, কিন্তু তা পরবর্তীতে বাদ পড়ে। চলচ্চিত্রটি ৩য় জাতীয় চলচ্চিত্র পুরস্কারে একটি বিভাগে পুরস্কার অর্জন করে। == কাহিনী সংক্ষেপ == রাজ্জাক, এটিএম শামসুজ্জামান, ব্ল্যাক আনোয়ার, খলিল চার বন্ধু বিশ্ববিদ্যালয়ে পড়ে। একই বিশ্ববিদ্যালয়ে পড়ে ববিতা। খলিল পছন্দ করে ববিতাকে কিন্তু সে প্রেমের প্রস্তাব সাড়া দেয় না। বন্ধুদের কথা জানালে তারা একটা উপায় খুঁজে বের করে। পরিকল্পনা অণুযায়ী তারা ববিতাকে একটি নির্জন স্থানে আক্রমণ করে তাকে বাঁচাতে আসে খলিল। সাজানো মারপিটে বন্ধুদের হারিয়ে ববিতাকে উদ্ধার করে এবং বাড়ি পৌঁছে দেবার নাম করে নির্জন স্থানে তাকে ধর্ষণ করতে উদ্যত হলে ববিতা চিৎকার করে। চিৎকার শুনে বন্ধুরা চলে আসে এবং সত্যিকারে মারপিটে রাজ্জাকের হাতে খলিল খুন হয়। খলিলের লাশ গাড়িতে করে নিয়ে ববিতাকে বাড়ি পৌঁছে দেয় কিন্তু ফেরার পথে তারা তিনজন পুলিশের কাছে ধরা পরে। পুলিশ হেফাজত থেকে পালিয়ে যায় রাজ্জাক। অন্যদিকে ববিতাও সৎ মায়ের অত্যাচার সহ্য করতে না পেরে বাড়ি থেকে পালিয়ে যায়। দুজনের ট্রেনে আবার দেখা হয় এবং পালিয়ে যান এক পাহাড়ি এলাকায়। সেখানে একে অপরের প্রেমে পরে যান। অপরদিকে জেল থেকে পালানোর পথে এটিএম শামসুজ্জামান ব্ল্যাক আনোয়ার পুলিশের গুলিতে মারা গেলে আসল ঘটনার কোন সাক্ষী থাকে না। == শ্রেষ্ঠাংশে == ববিতা রাজ্জাক এটিএম শামসুজ্জামান ব্ল্যাক আনোয়ার খলিল উল্লাহ খান আনোয়ারা == সঙ্গীত == অনন্ত প্রেম ছায়াছবিটির সঙ্গীত পরিচালনা করেছেন আজাদ রহমান। গীত রচনা করেছেন গাজী মাজহারুল আনোয়ার। গানে কণ্ঠ দিয়েছেন সাবিনা ইয়াসমিন খুরশিদ আলম। === গানের তালিকা === == পুরস্কার == '''৩য় জাতীয় চলচ্চিত্র পুরস্কারঃ''' বিজয়ী: শ্রেষ্ঠ চিত্রগ্রাহক (সাদাকালো) রেজা লতিফ। == তথ্যসূত্র == == বহিঃসংযোগ == চলচ্চিত্র চলচ্চিত্র ভাষার চলচ্চিত্র প্রণয়ধর্মী চলচ্চিত্র চলচ্চিত্র সাদাকালো চলচ্চিত্র
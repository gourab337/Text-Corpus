'''উইলিয়াম "উইলি" লোমান''' হল আর্থার মিলারের ক্ল্যাসিক নাটক ''ডেথ অব সেলসম্যান'' এর মূল চরিত্র। ১৯৪৯ সালের ১০ ফেব্রুয়ারি ব্রডওয়ে কর্তৃক মরস্কো থিয়েটারে প্রথমবারের মত এই নাটক মঞ্চস্থ হয়, যেখানে লী জে. কব কাল্পনিক লোমান চরিত্রে অভিনয় করেন। লোমান হলের ৬৩ বছর বয়স্ক একজন ভ্রাম্যমান বিক্রেতা যিনি তার বর্তমান অবস্থা মোকাবেলা করতে বাঁধার সম্মুখীন হচ্ছেন এবং সেই সকল সমস্যার সমাধানে একটি কাল্পনিক জগৎ সৃষ্টি করেন। এটি তাকে একাধিক আত্মহত্যার চেষ্টা থেকে বিরত রাখতে পারেনা। == বর্ণনা == উইলি লোমান নিউ ইয়র্কের ব্রুকলিন উপশহরের একজন বয়স্ক বিক্রেতা যার কর্মজীবন প্রায় পড়তির দিকে। যৌবনের উদ্যম আর কর্মস্পৃহা তিনি হারিয়ে ফেলেছেন। তার ব্যবসা এখনও শীর্ষস্থানীয়, কিন্তু তার তারুণ্য আর আন্তরিকতা ছাড়া তিনি কাজ করতে পারছেন না ঠিকভাবে। সময় তাকে ধরে ফেলেছে। নাটকটি "উর্ধ্বগামী আমেরিকান মধ্যবিত্তদের মাঝে টিকে থাকতে" লোমানের সংগ্রামকে রূপায়িত করেছে। সেইসাথে তিনি অন্তর্দ্বন্দ্বে ভোগেন। তার কেবলই মনে হয় তার জীবন স্থিতিশীল কিছুর উপর দাঁড়াতে পারছে না। চার্লস ইশারউড এর মতানুযায়ী লোমান এই নাটকের মূল্য প্রভাবশালী চরিত্র কারণ "নাটকের বাচ্যমূলক মেরুদণ্ড দেয় আত্মিক অর্থনৈতিক পরাজয়ের বিরুদ্ধে হেরে যাওয়া লোমানের সংগ্রাম"। লোমান লাখো শ্বেত কলারের কর্মজীবীদেরকে প্রতিনিধিত্ব করেন, যারা কিনা তাদের কর্পোরেট জীবন নিয়ে বেঁচে আছে। তিনি একটি কাল্পনিক জগতে বিরাজ করতেন। কল্পনার সে জগতে তিনি ভাবতেন তিনি কত বিখ্যাত, প্রভাবশালী এবং সফল। সেইসাথে সন্তানদের সাফল্য নিয়েও ভাবতেন তিনি। তার স্ত্রী এই কল্পনাকে বাঁধাগ্রস্ত তো করতই না, বরং উৎসাহ দিত। বয়োবৃদ্ধির সাথে সাথে তার নিজের গুণাবলী এই মিথ্যা গুরুত্ব আর সাফল্যে ভারে ধীরে ধীরে চাপা পড়তে শুরু করে। নাটক চলাকালীন লোমানের পৃথিবী তার চারিদিকে ভেঙে পড়তে শুরু করে। নাটকটি সম্পর্কে অ্যাসোসিয়েটেড প্রেস প্রতিবেদক সিন্থিয়া লাউরির পর্যালোচনা অনুযায়ী, "আমরা দেখি একজন বয়স্ক হেরে যেতে থাকা ভ্রাম্যমান বিক্রেতাকে ধ্বংস হয়ে যেতে দেখেছি, কল্পনার জগতে ভেসে যেতে দেখেছি।" নাটকের শুরুতে দেখা যায় ৬৩ বছর বয়স্ক লোমান আর্থিক অসঙ্গতির সাথে যুদ্ধ করছেন; যেখানে ৩৪ বছর পর চাকরিতে তার বেতন কমানো হয়। দ্বিতীয় অঙ্কে তিনি চাকরি হতে নিষ্কৃতি পান। তাকে চাকরি থেকে বের করে দেন যিনি, তার বাবাই ৩৬ বছর আগে তাকে চাকরি দিয়েছিল। নাটকে লোমান তার স্মৃতি রোমন্থনের মাধ্যমে অতীতকে খুঁজে বের করে। এখানে দর্শকই বিষয়বস্তুর সঠিকতার বিচার করে নাটকের দীর্ঘ একটি অংশে লোমান তার জনপ্রিয়তার কথা বলে, যা কিনা তিনি তার সন্তানদের মধ্যে স্থানান্তরিত করার কথা ভাবেন। == টীকা == == বহিঃসংযোগ == ব্র্যাডফোর্ড, ওয়েড চরিত্র বিশ্লেষণ: "ডেথ অব সেলসম্যান" থেকে উইলি লোমান, plays.about.com থেকে
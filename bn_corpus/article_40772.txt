'''দৈবচয়ন''' শব্দটির অধিক প্রচলিত অর্থ 'এলোপাথাড়ি বাছাই' (random selection) বা 'লটারি পদ্ধতিতে বাছাই' (Lottery based selection)। 'দৈব' অর্থ 'এলোপাথাড়ি (Random)' আর 'চয়ন' অর্থ 'বাছাই (Selection)'। পরিসংখ্যান বিদ্যায় দৈবচয়ন শব্দটির ব্যবহার অধিক লক্ষ্য করা যায়। পরিসংখ্যান বিদ্যায় 'দৈব' শব্দটির ইংরেজি প্রতিশব্দ 'Random'. তেমনি দৈব পরীক্ষা Random experiment, দৈব নমুনা Random sample, দৈব চলক- Random variable, দৈবচয়ন Randomization প্রভৃতি। একটি বাক্য অনেকটা এরকমঃ ১০০ জন মানুষ থেকে দৈবচয়ন ভিত্তিতে ১০ জনকে নির্বাচিত বা বাছাই করা হয়েছে। এই বাক্যে 'দৈবচয়ন ভিত্তিতে ১০ জনকে নির্বাচিত বা বাছাই করা হয়েছে' মানে হল, '১০ জন ব্যক্তিকে লটারি পদ্ধতিতে নির্বাচিত বা বাছাই করা হয়েছে' বা ১০ জন ব্যক্তিকে এলোপাথাড়িভাবে বাছাই করা হয়েছে। 'দৈব' শব্দটির আরেকটি অর্থ হল 'দেবতাসুলভ', 'দেবতাসদৃশ', 'স্বর্গীয়' ইত্যাদি। এক্ষেত্রে দৈব শব্দটির ইংরেজি প্রতিশব্দ Divine. দৈব শব্দটি এসেছে দেব বা দেবতা থেকে। দেব বা দেবতা শব্দটির বিশেষণ রূপ (Adjective form) হল দৈব।
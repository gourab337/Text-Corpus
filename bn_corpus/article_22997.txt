'''চেসেন্স'''- প্রারম্ভিক অবস্থান ১৯৮৯ খ্রিষ্টাব্দে জিম উইন্সলো দ্বারা উদ্ভাবিত '''চেসেন্স''' এক ভিন্ন ধরনের দাবা খেলা বিশেষ।। == বর্ণনা == এই খেলাটি ৬×৯ আয়তক্ষেত্রের দাবা বোর্ডে খেলা হয়। চিত্রে দেখানো কালো ঘরগুলিতে খেলা হয়না। প্রত্যেক খেলোয়াড়ের একটি করে রাজা নয়টি করে বোড়ে থাকে। এর মধ্যে তিনটি করে বোড়ে খেলার শুরুতে বোর্ডের বাইরে থাকে। == খেলার নিয়ম == এই খেলায় রাজাকে নড়ান যায় না এবং প্রারম্ভিক অবস্থানেই স্থির করে রাখা হয়। বোড়ে নিজের দলের অন্য বোড়ের অবস্থানের সাপেক্ষে নিম্নলিখিত উপায়ে নড়তে পারে। কোন বোড়ে নিজের দলের অন্য বোড়ের সাপেক্ষে সোজাসুজি অবস্থানে থাকলে, উভয়ে দাবার নৌকার মত চাল দিতে পারে। কোন বোড়ে নিজের দলের অন্য বোড়ের সাপেক্ষে আড়াআড়ি অবস্থানে থাকলে, উভয়ে দাবার গজের মত চাল দিতে পারে। কোন বোড়ে নিজের দলের অন্য বোড়ের সাপেক্ষে ঘোড়ার চালের অবস্থানে থাকলে, উভয়ে দাবার ঘোড়ার মত চাল দিতে পারে। কোন বোড়ে নিজের দলের অন্য একাধিক বোড়ের সাপেক্ষে একাধিক অবস্থানে থাকলে, উভয়ে একাধিক ভাবে চাল দিতে পারে। কোন বোড়ের অবস্থানের সঙ্গে নিজের দলের অন্য কোন বোড়ের অবস্থানের কোন সম্পর্ক না থাকলে, বোড়েটিকে নড়ানো যায়না। রাজার অবস্থানের সাথে বোড়ের চালের কোন সম্পর্ক নেই। কোনো বোড়ে চিত্রে দেখানো কালো ঘরগুলিতে যেতে পারে না। যখন বোড়ে ঘোড়ার মত চাল দিতে পারে, শুধু সেই অবস্থা ছাড়া কোন অবস্থাতেই কালো ঘর গলিকে অতিক্রম করতে পারে না। বোর্ডে কোন বৈধ চাল দেওয়ার উপায় না থাকলে খেলোয়াড় অতিরিক্ত বোড়েকে প্রারম্ভিক ছয়টি অবস্থানের যে কোন খালি অবস্থানে এনে খেলা চালু রাখতে পারে। কিস্তি, কিস্তিমাত এবং উচ্ছেদের নিয়ম দাবার মত। কিন্তু এই খেলায় কিস্তিমাত চালমাত উভয় ভাবেই প্রতিপক্ষকে পরাজিত করা যায়। খেলোয়াড়ের কন বৈধ দান না থাকলে চালমাত হলেও পরাজিত ঘোষণা করা হয়। == তথ্যসূত্র == == বহিঃসংযোগ == Chessence by Peter Aronson, ''The Chess Variant Pages'' the Chessence PBM Game Courier Pathguy.com এড চেসেন্স প্রোগ্রাম
'''ওদ''' () দক্ষিণ-পশ্চিম ফ্রান্সে পিরেনিজ পর্বতমালার পাদদেশে, ঐতিহ্যবাহী লংগদক অঞ্চলে অবস্থিত একটি দেপার্ত্যমঁ। এর উত্তরে তঁ, উত্তর-পূর্বে এরো, দক্ষিণে উত্তর-পশ্চিমে ওত-গারন পশ্চিমে আরিয়েজ এবং পূর্বে লিওঁ উপসাগর অবস্থিত। ওদের আয়তন ৬,১৩৯ বর্গকিলোমিটার। ওদ নদী এখানকার বৃহত্তম নদী। অঞ্চলটি কৃষিপ্রধান; ওয়াইনের ব্যবসাও গুরুত্বপূর্ণ। ওদ দেপার্ত্যমঁ-র প্রশাসনিক কেন্দ্র তথা প্রেফেক্তুর হল কার্কাসন শহর। ওদ নদীটি শহরটি দ্বিবিভক্ত করে প্রবাহিত হয়েছে। নদীর বাম তীরে পড়েছে ভিল বাস এবং ডানদিকে পড়েছে মধ্যযুগীয় প্রাচীরঘেরা দুর্গশহর বা "সিতে"। ৫ম শতকে ভিজিগথ জাতির লোকেরা একটি রোমান শহরের ধ্বংসাবশেষের উপর দুর্গশহরটি নির্মাণ করে। ১৮৫৫ থেকে ১৮৭৯ সাল পর্যন্ত স্থপতি ভিওলে-ল্য-দুক এই দুর্গশহরটি পুনরুদ্ধার করেন। বর্তমানে এটি পর্যটকদের জন্য একটি আকর্ষণীয় স্থান। নার্বন শহর ভূমধ্যসাগর থেকে মাত্র ১২ কিমি ভেতরে অবস্থিত এবং কানাল দ্য লা রোবিন-এর মাধ্যমে সাগরের সাথে যুক্ত। আলে শহরের একটি ক্যাথিড্রালের ধ্বংসাবশেষ আছে; ৮৭৩ সালে এটির নির্মাণকাজ আরম্ভ হয়, ১০১৮ সালে এটি পুনর্নির্মাণ করা হয় এবং ১৫৭৭ সাকে প্রোটেস্টান্টরা এটিকে ভেঙে ফেলে। ১৭৯০ সালে পুরাতন লংদক প্রদেশের অংশবিশেষ নিয়ে ওদ দেপার্ত্যমঁটি গঠন করা হয়। দেপার্ত্যমঁ
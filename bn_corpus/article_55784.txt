'''আর্ন্‌স্ট ভিলহেল্ম "ভিম" ভেন্ডার্স''' (; ১৪ আগস্ট ১৯৪৫) হলেন একজন জার্মান চলচ্চিত্র নির্মাতা, নাট্যকার, লেখক, আলোকচিত্রী। তিনি নব্য জার্মান চলচ্চিত্র শিল্পের প্রধানতম ব্যক্তিত্ব। তাকে সাহিত্যিক পরিচালক বলে গণ্য করা হয়। তার গৃহীত অসংখ্য পুরস্কার সম্মাননার মধ্যে উল্লেখযোগ্য হল একটি বাফটা পুরস্কার, একটি কান চলচ্চিত্র উৎসব পুরস্কার এবং তিনটি একাডেমি পুরস্কারের মনোনয়ন। তিনি ''প্যারিস, টেক্সাস'' (১৯৮৪) চলচ্চিত্র পরিচালনা করে বাফটা পুরস্কার লাভ করেন এবং শ্রেষ্ঠ চলচ্চিত্র হিসেবে কান চলচ্চিত্র উৎসবে পাল্ম দর লাভ করে। ''ডের হিম্মেল উবের বার্লিন'' (১৯৮৭, বার্লিনের উপরে স্বর্গ) চলচ্চিত্র পরিচালনা করে শ্রেষ্ঠ পরিচালনা বিভাগে কান চলচ্চিত্র উৎসব পুরস্কার লাভ করেন। এছাড়া তিনি ''বুয়েনা ভিস্টা সোশ্যাল ক্লাব'' (১৯৯৯); ''পিনা'' (২০১১); এবং ''দ্য সল্ট অব দ্য আর্থ'' (২০১৪)-এর জন্য শ্রেষ্ঠ প্রামাণ্য চলচ্চিত্র বিভাগে তিনটি একাডেমি পুরস্কারের মনোনয়ন লাভ করেন। ১৯৯৬ সাল থেকে তিনি বার্লিনে অবস্থিত ইউরোপীয় চলচ্চিত্র একাডেমির সভাপতি। চলচ্চিত্র নির্মাণের পাশাপাশি তিনি একজন সক্রিয় আলোকচিত্রী, তার আলোকচিত্রের মূল বিষয়বস্তু হল নিঃসঙ্গ ল্যান্ডস্কেপ। ==প্রারম্ভিক জীবন== ভেন্ডার্স ১৯৪৫ সালের ১৪ই আগস্ট জার্মানির রাইন প্রদেশের ডুসেলডর্ফে এক ক্যাথলিক পরিবারে জন্মগ্রহণ করেন। তার নামের প্রথমাংশ "ভিম" একটি ওলন্দাজ নাম, যা অভিসিঞ্চনকৃত সংক্ষিপ্ত রূপ। তার পিতা হাইনরিখ ভেন্ডার্স ছিলেন একজন শল্যচিকিৎসক। তিনি বাল্যকালে রেইক্স জাদুঘর দেখতে একাকী আমস্টারডামে চলে যেতেন। তিনি রুর অঞ্চলের অবেরহাউসেনের একটি হাই স্কুলে পড়াশোনা করেন। পরে তিনি ফ্রাইবুর্গে চিকিৎসা বিজ্ঞান (১৯৬৩-১৯৬৪) ডুসেলডর্ফে দর্শন (১৯৬৪-১৯৬৫) বিষয়ে অধ্যয়ন করেন। তিনি বিশ্ববিদ্যালয় থেকে ঝরে পড়েন এবং ১৯৬৬ সালে চিত্রশিল্পী হওয়ার লক্ষ্যে প্যারিসে যান। ==কর্মজীবন== ১৯৮০-এর দশকের ভেন্ডার্সের দুটি সফল সমাদৃত চলচ্চিত্র হল ''প্যারিস, টেক্সাস'' (১৯৮৪) ''ডের হিম্মেল উবের বার্লিন'' (১৯৮৭, বার্লিনের উপরে স্বর্গ)। ''প্যারিস টেক্সাস'' চলচ্চিত্র পরিচালনা করে তিনি বাফটা পুরস্কার লাভ করেন এবং ছবিটি শ্রেষ্ঠ চলচ্চিত্র হিসেবে কান চলচ্চিত্র উৎসবে পাল্ম দর লাভ করে। ''ডের হিম্মেল উবের বার্লিন'' চলচ্চিত্র পরিচালনা করে তিনি শ্রেষ্ঠ পরিচালনা বিভাগে কান চলচ্চিত্র উৎসব পুরস্কার লাভ করেন। ভেন্ডার্স কয়েকটি বিপুল সমাদৃত প্রামাণ্যচিত্র নির্মাণ করেন, তন্মধ্যে সবচেয়ে উল্লেখযোগ্য হল কিউবীয় সঙ্গীতজ্ঞদের নিয়ে ''বুয়েনা ভিস্টা সোশ্যাল ক্লাব'' (১৯৯৯) মার্কিন ব্লুজ সঙ্গীত নিয়ে ''দ্য সোল অব ম্যান'' (২০০৩)। ''বুয়েনা ভিস্তা সোশ্যাল ক্লাব''-সহ পিনা বাউশকে নিয়ে নির্মিত ''পিনা'' (২০১১); এবং সেবাস্তিয়াও সালগাদোকে নিয়ে নির্মিত ''দ্য সল্ট অব দ্য আর্থ'' (২০১৪)-এর জন্য শ্রেষ্ঠ পূর্ণদৈর্ঘ্য প্রামাণ্যচিত্র বিভাগে তিনটি একাডেমি পুরস্কারের মনোনয়ন লাভ করেন। ==তথ্যসূত্র== ==বহিঃসংযোগ== ভিম ভেন্ডার্স ফাউন্ডেশন জন্ম ব্যক্তি ভাষার চলচ্চিত্র পরিচালক ভাষার চলচ্চিত্র পরিচালক আলোকচিত্রী চলচ্চিত্র পরিচালক নাট্যকার লেখক সঙ্গীত ভিডিও পরিচালক যুক্তরাষ্ট্রে জার্মান প্রবাসী চলচ্চিত্র পুরস্কার বিজয়ী পরিচালনা বিভাগে কান চলচ্চিত্র উৎসব পুরস্কার বিজয়ী দর বিজয়ী চলচ্চিত্রের পরিচালক পরিচালনা বিভাগে বাফটা পুরস্কার বিজয়ী
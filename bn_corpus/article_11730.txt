মিখাইলোভিচ প্রখরভ''' (রুশ: Александр Михайлович Прохоров) (জুলাই ১১, ১৯১৬ জানুয়ারি ৮, ২০০২) সোভিয়েত/রুশ পদার্থবিজ্ঞানী যিনি অস্ট্রেলিয়াতে জন্মগ্রহণ করেছিলেন। তিনি ১৯৬৪ সালে অপর দুই বিজ্ঞানী চার্লস হার্ড টাউন্‌স এবং নিকোলাই বাসভের সাথে যৌথভাবে পদার্থবিজ্ঞানে নোবেল পুরস্কার লাভ করেন। তারা কোয়ান্টাম ইলেকট্রনিক্স বিষয়ে মৌলিক গবেষণার মাধ্যমে লেজার এবং মেজার উদ্ভাবনে ভূমিকা রাখার জন্য পুরস্কার পেয়েছিলেন। == জীবনী == প্রখরভের জন্ম হয় অস্ট্রেলিয়ার অ্যাথারটনে। তার পরিবার ছিল অস্ট্রেলিয়াতে রুশ অভিবাসী। ১৯২৩ সালে তিনি সপরিবারে সোভিয়েত ইউনিয়নে চলে যান। ১৯৪১ সালে সোভিয়েত সেনাবাহিনীতে যোগ দেন। দ্বিতীয় বিশ্বযুদ্ধে অংশ নেন। যুদ্ধে তিনি দুই দুইবার আহত হন। ১৯৪৪ সালে দ্বিতীয়বারের মত আহত হওয়ার পর তাকে যুদ্ধ থেকে অব্যাহতি দেয়া হয়। প্রখরভ মস্কো স্টেট পদার্থবিজ্ঞানের অধ্যাপক ছিলেন। এছাড়া ১৯৭১ থেকে ১৯৯০ সাল পর্যন্ত তিনি গ্রেট সোভিয়েত বিশ্বকোষের প্রধান সম্পাদকের দায়িত্ব পালন করেন। ১৯৭৩ থেকে ২০০১ সাল পর্যন্ত মস্কো ইনস্টিটিউট অফ ফিজিক্স অ্যান্ড টেকনোলজির চেয়ারম্যান ছিলেন। ২০০১ সালে তিনি দেমিদভ পুরস্কার লাভ করেন। প্রখরভের মৃত্যু হয় রাশিয়ার মস্কোতে। তার মৃত্যুর পর রাশিয়ার বিজ্ঞান একাডেমির সাধারণ পদার্থবিজ্ঞান ইনস্টিটিউটের নাম পরিবর্তন করে রাখা হয় "এ এম প্রখরভ সাধারণ পদার্থবিজ্ঞান ইনস্টিটিউট"। == রচিত গ্রন্থ == ''Coherent Radiation Generation and Particle Acceleration'' (১৯৯২) এম প্রখরভ (প্রধান সম্পাদক), জে এম বাজি, পি স্প্র্যাংগল, কে উইল; অ্যামেরিকান ইনসইটিউট অফ ফিজিক্স প্রকাশনী থেকে প্রকাশিত।( স্প্রিংগার, নিউ ইয়র্ক) ''Diamond Science and Technology Vol 1: Laser Diamond Interaction. Plasma Diamond Reactors'' (১৯৯৯) ভি স্টেফান এবং প্রখরভ (সম্পাদকদ্বয়); ফ্রন্টিয়ার্স অফ সাইন্স অ্যান্ড টেকনোলজি সিরিজের অংশ, স্টেফান বিশ্ববিদ্যালয় প্রকাশনী। ''Diamond Science and Technology Vol 2'' (১৯৯৯) ভি স্টেফান এবং প্রখরভ (সম্পাদকদ্বয়); ফ্রন্টিয়ার্স অফ সাইন্স অ্যান্ড টেকনোলজি সিরিজের অংশ, স্টেফান বিশ্ববিদ্যালয় প্রকাশনী। == তথ্যসূত্র == == বহিঃসংযোগ == Aleksandr Prokhorov Prokhorov's biography on the Nobel Prize website Prokhorov's role in the invention of lasers and masers জন্ম মৃত্যু পদার্থবিজ্ঞানী বিষয়শ্রেণী:রুশ বিজ্ঞান একাডেমির সদস্য বিজয়ী পদার্থবিজ্ঞানী বিষয়শ্রেণী:রুশ অস্ট্রেলীয় বিষয়শ্রেণী:রুশ পদার্থবিজ্ঞানী বিষয়শ্রেণী:রুশ উদ্ভাবক পদার্থবিজ্ঞানী বিষয়শ্রেণী:রুশ নোবেল বিজয়ী
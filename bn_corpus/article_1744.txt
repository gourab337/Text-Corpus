'''মাহফুজ আনাম''' (জন্ম: জুন ১৮, ১৯৫০) বাংলাদেশ থেকে প্রকাশিত ইংরেজি ভাষার দৈনিক সংবাদপত্র দি ডেইলি স্টারের প্রকাশক সম্পাদক। তিনি বাংলা ভাষার দৈনিক সংবাদপত্র প্রথম আলোর প্রতিষ্ঠাতা প্রকাশক ছিলেন। মাহফুজ আনামের পিতা স্বনামধন্য রাজনীতিবিদ এবং সাহিত্যিক প্রয়াত আবুল মনসুর আহমেদ। মাহফুজ আনামের অগ্রজ মহবুব আনাম দেশের একজন প্রথিতযশা সাংবাদিক ছিলেন। এছাড়া মাহফুজ আনাম বিনোদন পত্রিকা পাক্ষিক আনন্দধারা এবং সাপ্তাহিক ২০০০ পত্রিকার প্রকাশক। এছাড়া তিনি বাংলাদেশ ফ্রিডম ফাউন্ডেশান নামক একটি বেসরকারি সংস্থার প্রতিষ্ঠাতা চেয়ারম্যানের দায়িত্ব পালন করছেন। এই সংস্থাটি নিউ ইয়র্কভিত্তিক ফোর্ড ফাউন্ডেশান নামক সংস্থার সহযোগিতাপুষ্ট। ১৯৭৭-১৯৯০ এই সময়কালে তিনি জাতিসংঘের অঙ্গসংগঠন ইউনেস্কোর বিভিন্ন পদে কাজ করেছেন। == শিক্ষাজীবন == ঢাকার নটর ডেম কলেজে পড়াশোনা শেষে তিনি ১৯৭১ খ্রিষ্টাব্দে তিনি ঢাকা বিশ্ববিদ্যালয় থেকে অর্থনীতিতে স্নাতকোত্তর ডিগ্রি অর্জন করেন। == কৃতিত্ব == ১৯৬৭-১৯৭০ সময়কালে পরপর তিন বছর সর্ব-পাকিস্তান বিতর্ক প্রতিযোগিতায় প্রথম স্থান অধিকার করেন। এই প্রতিযোগিতা অনুষ্ঠিত হয় পর্যায়ক্রমে করাচি, ঢাকা এবং লাহোরে। ১৯৭৬ সালে জেফারসন ফেলো নির্বাচিত হন ইস্ট ওয়েস্ট সেন্টার, হনলুলু, মার্কিন যুক্তরাষ্ট্রের পৃষ্ঠপোষকতায়। == তথ্যসূত্র == সাংবাদিক জন্ম ব্যক্তি প্রাক্তন শিক্ষার্থী সম্পাদক একাডেমির সম্মানিত ফেলো
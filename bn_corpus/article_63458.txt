'''সার্কাস ক্রোন ভবন''' জার্মানির মিউনিখে অবস্থিত ক্রোন সার্কাসের সদরদপ্তর। তাদের শীতকালীন সার্কাস এই ভবনে প্রদর্শীত হয়। ভবনটি সার্কাস প্রদর্শন ছাড়াও অন্যান্য বিনোদনমূলক অনুষ্ঠানের কেন্দ্র হিসেবেও ব্যবহৃত হয়, যেমন রক কনসার্ট। ==ইতিহাস== ১৯১৯ সালে ভবনটি তৈরি করা হয়। এটিই ছিল জার্মানিতে সার্কাস প্রদর্শনের জন্য প্রথম স্থায়ী ভবন। শুরুর দিকে ভবনটিতে ভাঁড় প্রদর্শনীর আয়োজন করা হতো। পরে ভবনটিতে আরো নানা পরিসরে বিভিন্ন অনুষ্ঠানের আয়োজন করা হয়েছে। ১৯৪৪ সালের নভেম্বর, দ্বিতীয় বিশ্বযুদ্ধের সময় মিত্রদেশগুলোর বোমা হামলায় মিউনিখের বেশিরভাগ বিয়ার হলগুলো ধ্বংস হয়ে যায়। ১৯২৩ সালের বিয়ার হল পুশের শেষ স্মারকটি সার্কাস ক্রোন ভবনে অনুষ্ঠিত হয়, এই অনুষ্ঠানে হেনরিক হিমলার অ্যাডলফ হিটলারের পক্ষে অংশগ্রহণ করেন। ১৯৪৪ সালের ২১ ডিসেম্বরে, এই সার্কাস ক্রোন ভবনটিও বোমা হামলায় ক্ষতিগ্রস্ত হয়। ১৯৫০ সালে সার্কাস ভবন হিসাবে এটিকে পুনরায় নির্মাণ করা হয়। নতুন সৃষ্ট ভবনে দর্শক ধারণ ক্ষমতা ছিল ৩০০০ জন। ভবনটির প্রধান প্রাঙ্গনে নানা করসার্টের আয়োজন করা হতো, ১৯৬০-এর দশকে এখানে বিটলস এবং দ্যা হু-এর মতো ব্যান্ডদল গান পরিবেশন করেছে। ১৯৭০ এর দশকে কিস, কেট বুশ, ফ্রাংক জাপ্পা এবং এসি/ডিসি ব্যান্ডদল (২০০৩ সালে আরেকবার পরিবেশন করে) গান পরিবেশন করেছে। ২০০৩ সালের জুন, রোলিং স্টোন এখানে গান পরিবেশন করে। ভবনটিতে বার্ষিক''স্টারস ইন দ্যা মানেজ'' প্রতিবছর একটি দাতব্য শো-এর আয়োজন করে যেখানে সঙ্গীত, টেলিভিশন এবং খেলাধূলার ক্ষেত্র থেকে বিভিন্ন ব্যাক্তিবর্গ আসেন এবং সার্কাস নিয়ে কথা-বার্তা বলেন। এই শো টেলিভিশনে সম্প্রচার করা হয়। ১৯৮০ সালের ১৪ জুন, মার্কিন রক ব্যান্ড ডেভো তাদের ''ফ্রিডম অব চয়েস সফরের সময় এই ভবনে গান পরিবেশন করে। যদিও কনসার্টটি শোয়াবিনজার ব্রাউতে অনুষ্ঠিত হবার কথা ছিল। ==তথ্যসূত্র== ==বহিঃসংযোগ== প্রতিষ্ঠিত আনুষ্ঠান হল পশ্চিম জার্মানিতে প্রতিষ্ঠিত ভবন স্থাপনা
'''সংহিতা নন্দী''' একজন শাস্ত্রীয় সংগীতশিল্পী, যিনি হিন্দুস্তানি শাস্ত্রীয় সংগীত জগতের নানা ক্ষেত্রে বিচরণ করেছেন। তিনি কিরানা ঘরনার শাস্ত্রীয় সংগীত, ঠুমরী খেয়ালে সুদক্ষ। == প্রারম্ভিক জীবন == সংহিতা নন্দীর আদি বাড়ি পশ্চিমবঙ্গ রাজ্যের দুর্গাপুরে। ১৯৯৫ সালে আকাশবাণী কলকাতার শিল্পী হিসেবে গান গাওয়া শুরু করলেও ১৯৯৭ সালে মার্কিন যুক্তরাষ্ট্রে পাড়ি জমান তিনি। ছোটবেলায় তিনি এ. কাননের কাছ থেকে কিরানা ঘরনার গানের তালিম নিয়েছিলেন। এ. কানন ছিলেন আইটিসি সংগীত রিসার্চ একাডেমির সবচেয়ে প্রবীণ গুরু। এছাড়াও বিনায়ক তোরভি মাশকুর আলী খান এর নিকট গানের তালিম নিয়েছেন তিনি। == কর্মজীবন == তিনি ভার‍ত ভারতের বাইরের বিভিন্ন দেশের দর্শকদের সামনে সংগীত পরিবেশন করেছেন। তাকে বিভিন্ন সংগীত উৎসবে গান গাওয়ার জন্য আমন্ত্রণ জানিয়েছে কর্তৃপক্ষ। তিনি সওয়াই গন্ধর্ব ভীমসেন সংগীত উৎসব, তানসেন সমারোহ, সপ্তক বার্ষিক সংগীত উৎসব, হরবল্লভ সংগীত সম্মেলন, আইটিসি সংগীত রিসার্চ একাডেমি, গুরুরাও দেশপান্ডে সংগীত সভা, লক্ষ্মী নারায়ণ সংগীত সমারোহ, পরম্পরা নৃত্য সংগীত উৎসব, সামাগামা উৎসব, ওস্তাদ রহমত খান সংগীত সম্মেলন, যশবন্ত রাও চৌহান স্মৃতি সংগীত সমারোহ, সংগীত মহাভারতীসহ আরো বিভিন্ন জায়গায় আয়োজকদের ডাকে সংগীত পরিবেশন করেছেন। তিনি যুক্তরাষ্ট্র কানাডার বিভিন্ন স্থানে সংগীত পরিবেশন করেছেন। তিনি যুক্তরাষ্ট্রের ফিলাডেলফিয়ার অ্যানেনবার্গ সেন্টার ফর দ্য পারফর্মিং আর্টস, ওয়াশিংটন ডিসির বিশ্বব্যাংক বিশ্ব সংগীত উৎসব, নিউইয়র্কের ছন্দায়ন অল নাইট কনসার্ট, কর্নেল বিশ্ববিদ্যালয়, ড্রেক্সেল বিশ্ববিদ্যালয়, বোস্টনের বিখ্যাত ম্যাসাচুসেট্‌স ইনস্টিটিউট অব টেকনোলজি এবং কানাডার টরেন্টোর আরোহী শাস্ত্রীয় সংগীত উৎসব এডমন্টনের অ্যালবার্টা রয়াল মিউজিয়াম ছাড়া উত্তর আমেরিকা মহাদেশের আরও বিভিন্ন স্থানে সংগীত পরিবেশন করেছেন। এছাড়াও তিনি ইউরোপ মহাদেশের যুক্তরাজ্য, ফ্রান্স, বেলজিয়াম নেদারল্যান্ডসসহ আরো বিভিন্ন দেশে পরিবেশন করেছেন। ''সল্ট ব্রিজ'' চলচ্চিত্রে গান গাওয়ার মাধ্যমে তার নেপথ্য সঙ্গীত জগতে অভিষেক হয়। তিনি ''সল্ট ব্রিজ'' চলচ্চিত্রে গান গাওয়ার জন্য ৮৮তম অস্কার পুরস্কারের জন্য মনোনীত হয়েছিলেন। ভারত এবং অস্ট্রেলিয়ার যৌথ প্রযোজনায় নির্মিত ''সল্ট ব্রিজ'' চলচ্চিত্রে 'বচপন থা' গান গাওয়ার জন্য তিনি মনোনীত হয়েছিলেন। এছাড়া ''সেরেনিটি'' শিরোনামের তার একটি গানের অ্যালবাম বাজারে বের হয়েছে। তার গাওয়া গান পণ্ডিত বিশ্ব মোহন ভাট, পণ্ডিত রাজশেখর মনসুর, পণ্ডিত নয়ন ঘোষ, পণ্ডিত জি. এস. সাচদেব, কে. পরমজ্যোতি জন ক্যালিফ্রাদের মত বিখ্যাত সংগীতবোদ্ধাদের মুগ্ধ করেছে। ==তথ্যসূত্র== ব্যক্তি লাভস ওমেন ২০১৯ অনলাইন এডিটাথনে তৈরিকৃত নিবন্ধ
'''সোহেল খান''' (; জন্ম: মার্চ, ১৯৮৪) খায়বার পাখতুনখোয়া এলাকার মালাকান্দে জন্মগ্রহণকারী পাকিস্তানের ক্রিকেটার। পাকিস্তান ক্রিকেট দলের পক্ষে আন্তর্জাতিক ক্রিকেট খেলছেন তিনি। ডানহাতি ফাস্ট বোলার সোহেল ডানহাতে ব্যাটিংয়েও পারদর্শী। ঘরোয়া ক্রিকেটে করাচি ডলফিন্স, প্যাট্রন্স একাদশ, সিন্ধ, সুই সাউদার্ন গ্যাস কর্পোরেশন দলে প্রতিনিধিত্ব করছেন। == ঘরোয়া ক্রিকেট == ২০০৭-০৮ মৌসুমে এসএসজিসি দলের পক্ষে ঘরোয়া প্রথম-শ্রেণীর ক্রিকেটে অভিষেক ঘটে তার। কায়েদ-ই-আজম ট্রফিতে পাকিস্তান কাস্টমস দলের বিপক্ষে প্রথম ইনিংসে বল ছুড়ে ২৫ ওভারে ৫৯ রান খরচায় উইকেট শিকার করেন। দ্বিতীয় ইনিংসেও ২৩ ওভারের বিনিময়ে ৭৫ রানে উইকেট নেন। এরফলে অভিষেক খেলায় তিনি দশ উইকেট লাভ করেন। করাচির আসগর আলী শাহ স্টেডিয়ামে ওয়াপদা'র বিপক্ষে প্রতিযোগিতার চূড়ান্ত খেলায় ৫২.৫ ওভারে ১৬/১৮৯ লাভ করেন। এরফলে তিনি ফজল মাহমুদের গড়া দীর্ঘদিনের ঘরোয়া ক্রিকেটে সেরা বোলিং রেকর্ড ভেঙ্গে সকলের দৃষ্টি কাড়েন। প্রতিযোগিতায় তিনি ৬৫ উইকেট নিয়ে শীর্ষ উইকেট সংগ্রাহকের ভূমিকায় অবতীর্ণ হন। ১৮.৪৩ গড়ে আটবার ৫-উইকেট দুইবার দশ উইকেট পান। == আন্তর্জাতিক ক্রিকেট == ৩০ জানুয়ারি, ২০০৮ তারিখে ফয়সালাবাদে অনুষ্ঠিত একদিনের আন্তর্জাতিক ক্রিকেটে সফরকারী জিম্বাবুয়ের বিপক্ষে পাঁচটি খেলার ওডিআই সিরিজের চতুর্থ খেলায় অভিষেক ঘটে তার। নিষ্প্রাণ উইকেটে ওভার ৩৮ রান দিয়ে একমাত্র উইকেট পান। পরবর্তীতে এপ্রিল, ২০০৮ সালে সফরকারী বাংলাদেশ দলের বিপক্ষে প্রথম খেলায় কোন উইকেট না পেলেও দ্বিতীয় খেলায় তিন উইকেট তুলে নেন। জানুয়ারি, ২০১৫ তারিখে পিসিবি'র প্রধান দল নির্বাচক মইন খান ২০১৫ সালের ক্রিকেট বিশ্বকাপে সোহেল খানসহ ১৫-সদস্যের নাম ঘোষণা করেন। ২০১১ সালের পর থেকে আন্তর্জাতিক খেলা থেকে দূরে থাকা স্বত্ত্বেও পাকিস্তান দলের অন্যতম সদস্য মনোনীত হন তিনি। কিন্তু ২০১৪ মৌসুমে ঘরোয়া ক্রিকেটে দূর্দান্ত ক্রীড়া প্রদর্শন পাকিস্তানের দ্রুততম বোলারদের একজন হওয়ায় তিনি সুযোগ লাভ করেন। == তথ্যসূত্র == == বহিঃসংযোগ == Sohail Khan Cricinfo player profile Rashid Latif Cricket Academy ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেট বিশ্বকাপের ক্রিকেটার
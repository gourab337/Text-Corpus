ভোপালের বিপর্যয়ের ওপর ''টাইম'' ম্যাগাজিনের প্রচ্ছদ। ১৯৮৪ সালের '''ভোপালের বিপর্যয়'''-কে অনেকেই ইতিহাসের সর্বনিকৃষ্ট শিল্প বিপর্যয় হিসেবে আখ্যা দিয়েছেন। ভারতীয় রাজ্য মধ্য প্রদেশে অবস্থিত ভোপাল শহরের প্রাণকেন্দ্রে অবস্থিত ইউনিয়ন কার্বাইড ইন্ডিয়া লিমিটেড-এর (বর্তমানে এভারেডি ইন্ডাস্ট্রিজ ইন্ডিয়া লিমিটেড নামে পরিচিত) একটি কীটনাশক কারখানা থেকে দুর্ঘটনাবশত ৪০ টন মিথাইল আইসোসায়ানেট (MIC) পরিবেশে ছড়িয়ে পড়ে এই বিপর্যয় ঘটে। ১৯৮৪ সালের ৩রা ডিসেম্বর ভোরে একটি ট্যাংকে রক্ষিত MIC অতিরিক্ত উত্তপ্ত হয়ে পড়ে এবং বাতাসের চেয়ে ভারী গ্যাস আকারে মাটি ঘেঁষে বের হয়ে আশেপাশের রাস্তাঘাটে ছড়িয়ে পড়ে। এতে তৎক্ষণাৎ হাজার হাজার ঘুমন্ত লোকের মৃত্যু ঘটে। শহরের পরিবহন ব্যবস্থা ভেঙে পড়ে এবং বহু লোক পালাতে গিয়ে পদপিষ্ট হন। ছড়িয়ে পড়া গ্যাসে আরও প্রায় ১৫০,০০০ থেকে ৬০০,০০০ লোক আক্রান্ত হন এবং পরবর্তীতে এদের মধ্যে প্রায় ১৫,০০০ মারা যান। == তথ্যসূত্র == পরিবেশ বিপর্যয় বিপর্যয় বিপর্যয় প্রদেশ বিপর্যয় বিপর্যয়
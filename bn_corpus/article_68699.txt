'''ভৈরব''' বাংলাদেশের কিশোরগঞ্জ জেলার একটি শহর। এটি ভৈরব উপজেলার প্রশাসনিক সদরদপ্তর কিশোরগঞ্জ জেলার দ্বিতীয় বৃহত্তম শহর। ভৈরবের মোট আয়তন ১৫.৭১ বর্গকিলোমিটার এবং এর জনসংখ্যা ১১৮,৯৯২ জন, জনসংখ্যার ভিত্তিতে এটি বাংলাদেশের ৩৮তম বৃহৎ নগরী। এটি ঢাকা সাথে দেশের উত্তরাংশের যোগাযোগের প্রাণকেন্দ্র। ভৈরব বাজার নদী, সড়ক রেলপথে ঢাকা, সিলেট, চট্টগ্রাম, ময়মনসিংহ সহ অন্যান্য গুরুত্বপূর্ণ শহরের সাথে যুক্ত। বাংলাদেশের সবচেয়ে গুরুত্বপূর্ণ সড়ক এন২ শহরকে চিরে এগিয়ে গেছে। == ইতিহাস == আঠারো শতকের রেনেলের মানচিত্রে ভৈরবের কোন অস্তিত্ব ছিল না। এর পূর্ব নাম ছিল উলুকান্দি। মুক্তাগাছার জমিদার ভৈরব রায় তার জমিদারী সম্প্রসারণের অংশ হিসেবে মেঘনার নতুন জেগে উঠা এই এলাকায় মানব বসতি গড়ে তোলেন। পরবর্তীতে জমিদারের নামানুসারেই এই অঞ্চলের নামকরণ করা হয় ভৈরব বাজার। আবার অন্য মতও আছে যে ভৈরব মানে ভয়ংকর সেই জন্য এই নামকরণ করা হয়েছে। == ভূগোল == ভৈরব বাজার রাজধানী ঢাকা থেকে ৮০ কিলোমিটার উত্তর-পূর্ব দিকে অবস্থিত। এটি ২৪º০২΄ উত্তর অক্ষাংশ থেকে ২৪º১১΄ উত্তর অক্ষাংশ পর্যন্ত এবং ৯০º৫৪΄ পূর্ব দ্রাঘিমাংশ থেকে ৯০º০২΄ দ্রাঘিমাংশে অবস্থিত। এর মোট আয়তন ১৫.৭১ বর্গকিলোমিটার। == জনসংখ্যা == ২০১১ সালের আদমশুমারী অনুযায়ী ভৈরব বাজারের মোট জনসংখ্যা ১১৮,৯৯২ জন। যার মধ্যে ৬০,২৮৪ জন পুরুষ এবং ৫৮,৭০৮জন নারী রয়েছে। শহরের জনসংখ্যার ঘনত্ব হল প্রতি বর্গকিলোমিটারে ৭৫৭৪ জন মানুষ বসবাস করে। ভৈরবের নারী পুরুষের লিঙ্গ অনুপাত হল ১০০ঃ১০৩ জন। শহরের মোট ২৪০৫৭টি খানা রয়েছে (২০১১ সালের তথ্য অনুযায়ী)। এবং এর শিক্ষার হার ৫৩.৬% (৭ বছরের উর্দ্ধে)। ==তথ্যসূত্র== শহর
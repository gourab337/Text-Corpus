'''বুখারেস্ট''' পূর্ব ইউরোপের রাষ্ট্র রোমানিয়ার রাজধানী সবচেয়ে বড় শহর। পাশাপাশি এটি রোমানিয়ার সাংস্কৃতিক, শিল্প অর্থনৈতিক কেন্দ্র। এটি দেশের দক্ষিণ-পূর্বে, বুলগেরিয়া সীমান্ত দানিয়ুব নদীর তীর থেকে ৬০ কিলোমিটার উত্তরে, দামভিতা নদীর তীরে, ৪৪°২৫'৫৭" উত্তর অক্ষাংশ এবং ২৬°০৬'১৪" পূর্ব দ্রাঘিমাংশে অবস্থিত। ১৪৫৯ সালের নথিপত্রে বুখারেস্টের নাম প্রথম উল্লেখ করা হয়েছিল। এটি ১৮৬২ সালে রোমানিয়ার রাজধানীর মর্যাদা পায় এবং মিডিয়া, সংস্কৃতি এবং শিল্পের কেন্দ্রবিন্দুতে পরিনত হয়। অর্থনৈতিকভাবে, বুখারেস্ট রোমানিয়ার সবচেয়ে সমৃদ্ধ শহর। এই শহরে অনেক বড় বড় সম্মেলন সুবিধা, সাংস্কৃতিক স্থান, ঐতিহ্যবাহী শপিং তোরণ এবং অবসর যাপন বিনোদন কেন্দ্র রয়েছে। বুখারেস্ট প্রশাসনিকভাবে বুখারেস্ট মিউনিসিপালিটি নামে পরিচিত, এবং একটি জাতীয় কাউন্টি হিসাবে একই মানের প্রশাসনিক স্তর আছে, যা ছয়টি সেক্টরে বিভক্ত, প্রতিটি সেক্টর স্থানীয় মেয়র দ্বারা পরিচালিত হয়। == ইতিহাস == ২০০০ সাল থেকে শহরটি ধারাবাহিকভাবে আধুনিকীকরণ করা হয়েছে। আবাসিক এবং বাণিজ্যিক উন্নয়ন চলছে বিশেষত উত্তরের জেলাগুলিতে; বুখারেস্টের পুরানো ঐতিহাসিক কেন্দ্রটি পুনরুদ্ধার করা হয়েছে। ২০১৫ সালে বুখারেস্ট নাটকটি অভিজ্ঞ লাভ করে, কালেকটিভ নাইটক্লাবের আগুন লেগে ৬৪ জন মারা গিয়েছিল। পরে ২০১৭-২০১৯ রোমানিয়ার রাজধানী জুডিশিয়াল সংস্কারের বিরুদ্ধে রোমানিয়ান বিক্ষোভ দেখেছিল। ২০১৮ সালের ১০ আগস্ট বুখারেস্টে "ডিস্পোরা এট হোম" শ্লোগানের আওতায় একটি প্রতিবাদ অনুষ্ঠিত হয় এবং তাতে উল্লেখযোগ্য সহিংসতা হয়েছিল, এতে ৪৫০ জন আহত হয়েছিল। == ভূগোল == বুখারেস্ট শহরটি দাম্বোভিতা নদীর তীরে অবস্থিত, যা দানিয়ুব নদীর একটি উপ-নদী হিসেবে প্রবাহিত হয়েছে। বেশ কয়েকটি হ্রদ যার মধ্যে সর্বাধিক গুরুত্বপূর্ণ হ্রস্ট্রিউ লেক, ফ্লোরেসকা লেক, টেই লেক, এবং কোলেন্টিনা লেক শহরের উত্তর অংশে দাম্বোভিতা নদীর উপ-নদী, কোলেন্টিনা নদীর তীর জুড়ে অবস্থিত। এছাড়াও, রাজধানীর কেন্দ্রে একটি ছোট কৃত্রিম হ্রদ লেক সিমিগিউ রয়েছ, যা সিমিগিউ উদ্যান দ্বারা বেষ্টিত। এই উদ্যানটির একটি সমৃদ্ধ ইতিহাস রয়েছে, কবি এবং লেখকরা প্রায়শই এখানে সময় কাটাতে আসেন। ১৮৪৭ সালে জার্মান স্থপতি কার্ল এফ ডব্লিউ মায়ারের পরিকল্পনার ভিত্তিতে উদ্যানটি চালু করা হয়, যা শহরের কেন্দ্রস্থলে অবস্থিত বিনোদনের প্রধান আকর্ষন। বুখারেস্ট শহরের মোট আয়তন ২২৬ বর্গ কিলোমিটার বা ৮৭ বর্গমাইল। দক্ষিণ-পূর্ব বুখারেস্টের সেলুতে দাম্বোভিতা ব্রিজের উচ্চতা ৫৫.৮ মিটার (১৮৩.১ ফুট) থেকে পরিবর্তিত হয়ে মিলিটারি চার্চে ৯১.৫ মিটার (৩০০.২ ফুট) হয়েছে। == জনসংখ্যা == ২০১১ সালের আদমশুমারি অনুসারে, ১,৮৮৩,৪২৫ জন বাসিন্দা নগরীর সীমানার মধ্যে বসবাস করে, ২০০২ সালের আদমশুমারিতে যে চিত্রটি রেকর্ড করা হয়েছিল তা থেকে হ্রাস পেয়েছে। এই হ্রাস প্রাকৃতিক বৃদ্ধির কারণে হয়, তবে শহর থেকে পাশ্ববর্তী ছোট্ট উপগ্রহ শহরগুলোতে যেমন ভলান্টারি, বুফটিয়া এবং ওটোপেনিতে জনসংখ্যার স্থানান্তরের ফলে পরিবর্তন হতে পারে। জাতিসংঘ কর্তৃক প্রকাশিত এক সমীক্ষায় বুখারেস্ট ২৮ টি শহরের মধ্যে ১৯ তম স্থানে রয়েছে যাদের ১৯৯০ থেকে ২০১০-এর দশকের মাঝামাঝি সময়ে জনসংখ্যা তীব্রভোবে হ্রাস পেয়েছে। বিশেষত, জনসংখ্যা হ্রাস পেয়েছে ৩.৭৭% শতাংশ। ২০০২ সালের আদমশুমারি অনুসারে নগরীর জনসংখ্যা ছিল ১,৯২৬,৩৩৪ জন, যা রোমানিয়ার মোট জনসংখ্যার ৮.৯%। প্রতিদিন একটি উল্লেখযোগ্য সংখ্যক লোক শহরে আসা-যাওয়া করে, যাদের বেশিরভাগই পার্শ্ববর্তী কাউন্টিগুলো থেকে, তবে তাদের সংখ্যা সম্পর্কিত কোন সরকারি পরিসংখ্যান নেই। ==তথ্যসূত্র== শহর রাজধানী
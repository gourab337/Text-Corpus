'''জের্ভাস রোজারি''' (Gervas Rozario) একজন উচ্চপদস্থ ধর্ম যাজক। তিনি বাংলাদেশের রাজশাহী রোমান ক্যাথলিক ডাযোসিস বা ধর্ম প্রদেশের প্রধান। তিনি পুরোহিত পদে অভিষিক্ত হন ৩১ ডিসেম্বর ১৯৮০ সালে। তিনি পুরোহিত থাকা অবস্থায় বিভিন্ন গীর্জার খ্রীস্টভক্তদের আধ্যাত্মিক পরিচর্যার দায়িত্ব পালন করেছেন। তিনি সেমিনারী যেখানে প্রশিক্ষণ দেওয়া হয় সেখানেও দক্ষতার সাথে দায়িত্ব পালন করেছেন। তিনি ঢাকা বিশ্ববিদ্যালয়ে ‘খ্রীস্ট ধর্ম’ বিষয়ের উপর অধ্যাপক ছিলেন ১৯৯৮ থেকে ২০০৩ সাল পযন্ত। ==ব্যক্তি জীবন== ক্যাথলিক পুরোহিতগণ কৌমার্য ব্রত পালন করেন। সেই সুত্রে তিনি একজন চির কুমার। তিনি নাটোরের ছাতিয়ানগাছা গ্রামে এক কৃষক পরিবারে জন্মগ্রহণ করেন। তার বাবার নাম পিটার রোজারিও এবং মার নাম আগাথা কস্তা। ==শিক্ষা জীবন== তিনি সেন্ট যোসেফ প্রাইমারী স্কুল, বনপাড়ায় তার শিক্ষা জীবন শুরু করেন। এর পর তিনি দিনাজপুরের সেন্ট ফিলিপ হাই স্কুল এবং ঢাকার নটর ডেম কলেজে পড়াশোনা করেন। তিনি নৈতিক ধর্মতত্ত্বের উপর ডক্টরেট ডিগ্রি লাভ করেন রোম নগরী থেকে। == কর্মজীবন == তিনি পুরোহিত হিসেবে অভিষিক্ত হওয়ার পর প্রথম পালকীয় দায়িত্ব শুরু করেন নাটোরের বোনী ধর্মপল্লী বা প্যারিসে। তিনি খ্রীস্টান যুবক-যুবতীদের গঠন দানেও কাজ করেছেন। তিনি দিনাজপুরের শুইহারী ইন্টারমিডিয়েট সেমিনারী, ঢাকার বনানী পবিত্র আত্মা উচ্চ সেমিনারী, রমনা সেমিনারীতে যাজকপ্রার্থীদের প্রশিক্ষণ দিয়েছেন। ক্যাথলিক খ্রীস্টানদের সামাজিক সংস্থা ‘কারিতাস বাংলাদেশ’ এর কার্যনিবাহী পরিষদের সদস্য হিসেবে দায়িত্ব পালন করেছেন। তিনি দম্পত্তিদের পরামর্শ দানেও ভূমিকা পালন করে গেছেন নিষ্ঠার সাথে। তিনি রাজশাহী রোমান ক্যাথলিক ডাযোসিসের প্রশাসক হিসেবে নিয়োগ পান ২০০৬ সালে। পোপ তাকে রাজশাহী ডাযোসিসের বিশপ হিসেবে ঘোষণা দেন ২০০৭ সালের ১৫ জানুয়ারী। তিনি বিশপ হিসেবে অভিষিক্ত হন ২২ মাচ ২০০৭ সালে। তার অধীনে ১৯টি পেরিশের আওতায় ৫৯,৬৩০ জন ক্যাথলিক খ্রীস্টভক্ত রয়েছেন। তিনি বর্তমানে বাংলাদেশ ক্যাথলিক বিশপ সম্মিলনির সহ-সভাপতির দায়িত্বে নিয়োজিত রয়েছেন। বিগত মে, ২০১৫ সাল থেকে তিনি বেসরকারী উন্নয়ন সংস্থা কারিতাস বাংলাদেশের সভাপতি হিসেবে দায়িত্বও পালন করছেন। ==তথ্যসুত্র== জন্ম ব্যক্তি বিশপ
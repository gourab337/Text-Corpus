'''বাবিল''' () ইরাকের একটি প্রদেশ। এর আয়তন ৬৪৬৮ বর্গকিলোমিটার। ২০১৪ সালে প্রাক্কলিত জনসংখ্যা ২০,০০,০০০ আল হিল্লাহ শহর বাবিল প্রদেশের রাজধানী। এছাড়াও এই প্রদেশে আল মুসাইয়িব শহর এবং প্রাচীন ব্যাবিলন শহরের ধ্বংসাবশেষ অবস্থিত। ব্যাবিলন শহরের স্থানীয় নাম বাবিল থেকেই প্রদেশটির নামকরণ করা হয়েছে। ১৯৭১ সালের আগে প্রদেশটির নাম ছিল হিল্লাহ প্রদেশ। বাবিল প্রদেশের প্রাচীন ব্যাবিলন শহর প্রাচীনকালে বর্তমান বাগদাদের দক্ষিণে ফোরাত নদীর তীরে অবস্থিত ব্যাবিলোনিয়া রাজ্যের রাজধানী ছিল। খ্রিস্টপূর্ব ৩য় সহস্রাব্দ থেকেই এখানে মনুষ্য বসতি ছিল, তবে খ্রিস্টপূর্ব ২য় সহস্রাব্দের শুরুতে এসে ব্যাবিলনের প্রথম রাজবংশের রাজাদের অধীনে শহরটি গুরুত্বপূর্ণ হয়ে ওঠে। এই রাজবংশের বিখ্যাত ৬ষ্ঠ রাজা হাম্মুরাবি (১৭৯২-১৭৫০ খ্রিপূ) ব্যাবিলনকে এক বিশাল সাম্রাজ্যের রাজধানীতে পরিণত করেন। == আরও দেখুন ==
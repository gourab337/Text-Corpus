হৃষিকেশ দাস রোড '''হৃষিকেশ দাস রোড''' বাংলাদেশের রাজধানী ঢাকা শহরের সূত্রাপুর থানার অন্তর্গত একটি ঐতিহ্যবাহী সড়ক। সড়কটির পাশে বেশ কিছু পুরনো ঐতিহ্যমণ্ডিত স্থাপনা বিদ্যমান। ==নামকরণ== ধনাঢ্য জমিদার ব্যবসায়ী হৃষিকেশ দাস মিউনিসিপ্যাল স্ট্রিট থেকে নারিন্দা পুল পর্যন্ত রাস্তার বৈদ্যুতিক বাতির খরচ প্রদান করেন। এজন্য ওয়াল্টার রোডের অংশের নাম হৃষিকেশ দাস রোড রাখা হয়। ==হৃষিকেশ দাস== হৃষিকেশ দাস উনিশ শতকের একজন ধনাঢ্য ব্যাংকার ব্যবসায়ী ছিলেন। তিনি ইট-সুরকি প্রভৃতি উৎপাদন এবং চুন, কাঠ, কয়লা ইত্যাদির বাণিজ্য করতেন। এছাড়া তিনি ছিলেন একজন জমিদার। ১৯৩০ সালের প্রথম দিকে তিনি টিকাটুলীতে সাত একর জমির উপরে বিখ্যাত রোজ গার্ডেন নির্মাণ করেন। ==ঐতিহ্যবাহী স্থাপনা== শ্রীযুত মদন গোপাল জিউ বিগ্রহ ঠাকুর মন্দির হৃষিকেশ দাস রোডের দুপাশে ব্রিটিশ আমলের অসংখ্য স্থাপনা ছড়িয়ে আছে, যেগুলো প্রায় শতাধিক বছরের পুরনো। এসব বাড়িগুলোয় অর্ধবৃত্তাকার তোরণ, রঙিন কাচের জানালা, লতাপাতার নকশা করা প্যারাপেট এবং ধাতব বা কাঠের স্তম্ভে স্থাপিত চমৎকার ঝুলবারান্দা দেখা যায়। বাহির থেকে দেখে এসব ভবনের সম্পূর্ণ সৌন্দর্য অনুধাবন করা যায় না। অনেক বাড়ির ভিতরে উন্মুক্ত আঙিনা আছে যা কেবল সরু প্রবেশপথ দিয়ে ভিতরে গেলেই দেখা সম্ভব। প্রবীণ স্থানীয়দের ভাষ্যমতে এখানে মুড়াপাড়া জমিদার পরিবারেরও একটি বাড়ি আছে। বহু জমিদার, যাদের জমিদারি ঢাকার বাইরে ছিল, তারাও এখানে বসতবাড়ি নির্মাণ করেছিলেন। তা থেকে এই এলাকাটির ঐতিহাসিক গুরুত্ব অনুধাবন করা যায়। এখানে শ্রীযুত মদন গোপাল জিউ বিগ্রহ ঠাকুর মন্দির এবং শ্রী শ্রী সীতানাথ জিউ বিগ্রহ মন্দির নামে দুটি পুরনো মন্দির রয়েছে। তবে সংরক্ষণের অভাবে এগুলো স্থাপত্যিক সৌন্দর্য হারাচ্ছে। ১৬৬৪ সালে প্রতিষ্ঠিত হায়াত ব্যাপারীর মসজিদটি এই রোডে অবস্থিত। নারিন্দা পুলের নির্মাতা হায়াত ব্যাপারী মসজিদটি প্রতিষ্ঠা করেন। বর্তমানে মসজিদটির প্রাথমিক রূপ আর নেই। এটি দেখতে নারিন্দার বিনত বিবির মসজিদ এর অনুরূপ এবং এতে একটিমাত্র গম্বুজ ছিল। == চিত্রকক্ষ == File:Sri Sri Kali and Shiva temple in Hrishikesh Das দাস কর্তৃক ২৪ শ্রাবণ ১৩১৯ বঙ্গাব্দে প্রতিষ্ঠিত মন্দির File:Buildings of Hrishikesh Das Road পুরনো ভবন File:Buildings of Hrishikesh Das Road পুরনো বাড়ি ভেঙে ফেলা হচ্ছে (২০১৮) File:Buildings of Hrishikesh Das Road পুরনো বাড়ি File:Hindu temple in Hrishikesh Das জগন্নাথ দাসের কন্যা শ্রীমতি ললিতা বৈষ্ণবী সেবাইত কর্তৃক ২৭ আষাঢ় ১২৯০ বঙ্গাব্দে স্থাপিত মন্দির ==তথ্যসূত্র== রাস্তা রাস্তা
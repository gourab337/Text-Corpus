'''স্টেরে ক্যালিস''' (জন্ম: ৩০ আগস্ট ১৯৯৯) একজন ডাচ ক্রিকেটার। তিনি ২০১৫ সালের নভেম্বরে ২০১৫ আইসিসি মহিলা বিশ্ব টুয়েন্টি২০ বাছাইপর্বে নেদারল্যান্ডসের জাতীয় মহিলা ক্রিকেট দলের হয়ে প্রথম খেলেছেন। ২০১৮ সালের জুনে, তাকে ২০১৮ আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার জন্য নেদারল্যান্ডসের দলীয় স্কোয়াডে অন্তর্ভূক্ত হয়েছিল। তিনি জুলাই ২০১৮-তে ওয়ার্ল্ড টি-টোয়েন্টি বাছাইপর্বে সংযুক্ত আরব আমিরাতের বিপক্ষে নেদারল্যান্ডসের হয়ে মহিলাদের টি-টোয়েন্টি আন্তর্জাতিক (ডব্লিউটি২০আই) ক্রিকেটে অভিষিক্ত হন। উক্ত প্রতিযোগিতায় তিনি পাঁচ ম্যাচে ২৩১ রান নিয়ে প্রতিযোগিতার শীর্ষ রান সংগ্রহকারী ছিলেন। প্রতিযোগিতা সমাপ্তির পরে, তাকে আন্তর্জাতিক ক্রিকেট কাউন্সিল (আইসিসি) কর্তৃক নেদারল্যান্ডস স্কোয়াডের উঠতি তারকা হিসাবে নামকরণ করা হয়েছিল। জুলাই ২০১৮ সালে, তিনি আইসিসি মহিলা গ্লোবাল ডেভলপমেন্ট স্কোয়াডে অন্তর্ভূক্ত হন। নভেম্বর ২০১৮ সালে, উইমেনস বিগ ব্যাশ লিগ (ডব্লিউবিবিএল) ক্লাবগুলির বিপক্ষে খেলতে আবারও উইমেনস গ্লোবাল ডেভলপমেন্ট স্কোয়াডের সদস্য মনোনীত হন। ২০১৯ সালের মে মাসে স্পেনে অনুষ্ঠিত ২০১৯ আইসিসি মহিলা বাছাইপর্ব ইউরোপ প্রতিযোগিতার জন্য তাকে নেদারল্যান্ডসের দলে রাখা হয়েছিল। ২৭ জুন ২০১৯ তারিখে জার্মানি বিপক্ষের খেলায় ক্যালিস তার মহিলা টুয়েন্টি২০ আন্তর্জাতিক ক্যারিয়ারের প্রথম সেঞ্চুরী করেন, এবং মহিলা টুয়েন্টি২০ আন্তর্জাতিকে অপরাজিত ১২৬ রান নিয়ে সর্বোচ্চ স্কোর করার রেকর্ড করেন। তিনি চার ম্যাচে ১৫৮ রান নিয়ে প্রতিযোগিতার শীর্ষে রান সংগ্রহকারী নির্বাচিত হন। আগস্ট ২০১৯ এ, স্কটল্যান্ডে অনুষ্ঠিত ২০১৯ আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার জন্য তাকে ডাচ স্কোয়াডে অন্যতম সদস্য হিসাবে স্থান পায়। == তথ্যসূত্র == == বাহ্যিক লিঙ্কগুলি == ক্রীড়াবিদ ব্যক্তি জন্ম বিষয়শ্রেণী:ডাচ মহিলা ক্রিকেটার মহিলা টুয়েন্টি২০ আন্তর্জাতিক ক্রিকেটার
'''ব্রাদার্স ইউনিয়ন''' বাংলাদেশের একটি ক্লাব। == ইতিহাস == গোপীবাগ ভিত্তিক এই ক্লাবটি গঠিত হয় ১৯৪৯ খ্রিষ্টাব্দে। তৎকালীন পূর্ব পাকিস্তান এর শিক্ষামন্ত্রী জনাব মরহুম জহিরুদ্দিন এবং প্রখ্যাত সাংবাদিক বি এম মুসা যথাক্রমে এই ক্লাবের প্রথম প্রেসিডেন্ট এবং সাধারণ সম্পাদকের দায়িত্ব পালন করেন। প্রথম দিকে ক্লাবটি বিভিন্ন সাংস্কৃতিক কর্মকান্ডের সাথেও জড়িত ছিল। কিন্তু শুরু থেকেই ক্লাবটির মূল উদ্দেশ্য ছিল স্থানীয় পর্যায়ে খেলাধূলার মানোন্নয়নে ভূমিকা পালন করা। এই ব্যাপারে প্রাথমিক দিকে বি এম মুসা, সাইফুদ্দিন আহমেদ মানিক, মিজানুর রহমান ছানা প্রমুখ ব্যাক্তিবর্গ উল্লেখযোগ্য ভূমিকা পালন করেন। == ফুটবল ক্লাব হিসেবে ইতিহাস == ফুটবল ক্লাব হিসেবে ব্রাদার্স এর অগ্রযাত্রার শুরু ১৯৭৩ সালে তৃতীয় বিভাগ ফুটবলে চ্যাম্পিয়ন হবার গৌরব অর্জনের মাধ্যমে। কমলা জার্সির এই দলটি পরের বছরই জিতে নেয় দ্বিতীয় বিভাগের শিরোপা। প্রথম বিভাগে উঠার পথে শেষ ম্যাচটিতে তারা জিতেছিল গোলের বিশাল ব্যাবধানে। ১৯৭৫ সালে প্রথম বিভাগ ফুটবলে ব্রাদার্স তাদের প্রথম ম্যাচেই তৎকালীন চ্যাম্পিয়ন আবাহনী ক্রীড়া চক্রকে হারিয়ে চমক সৃষ্টি করে। ফুটবল লীগে বড় ধরনের শক্তি হওয়া সত্বেও লীগ শিরোপা জয়ের জন্য তাদের অপেক্ষা করতে হয়েছে ২০০৩-২০০৪ মৌসুম পর্যন্ত। তবে এর আগে ১৯৭৮ সালে তারা রানার্স আপ হয় এবং ১৯৭৯ সালে আগা খান গোল্ড কাপ ফুটবল প্রতিযোগিতায় চ্যাম্পিয়ন হয়। == অর্জন == '''জাতীয় চ্যাম্পিয়নশিপ: ১''' ::২০০৪ '''প্রিমিয়ার ডিভিশন লীগ: ২''' ::২০০৩, ২০০৪ '''বাংলাদেশ ফেডারেশন কাপ: ২''' ::১৯৯১, ২০০৫ == বহিঃসংযোগ == Brothers Union on ফুটবল ক্লাব
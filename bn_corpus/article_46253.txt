'''বাদল সরকার''' (১৫ জুলাই, ১৯২৫ ১৩ মে, ২০১১) একজন আন্তর্জাতিক খ্যাতিসম্পন্ন বাঙালি যিনি '''থার্ড থিয়েটার''' নামক ভিন্ন ধারার নাটকের প্রবক্তা হিসেবে পরিচিত। ৭০ দশকের নকশাল আন্দোলনের সময় প্রতিষ্ঠান বিরোধী নাটক রচনার জন্যে তিনি পরিচিত হন, মঞ্চের বাইরে সাধারন মানুষের ভেতর নাটক'কে ছড়িয়ে দেওয়ার প্রথম কাজ বাদল সরকারের। তার নিজস্ব নাটক দল শতাব্দী গঠিত হয় ১৯৭৬ সালে। ভারতে আধুনিক নাট্যকার হিসেবে হাবিব তনভীর, বিজয় তেন্ডুলকর, মোহন রাকেশ এবং গিরিশ কার্নাডের পাশাপাশি বাংলায় বাদল সরকারের নাম উচ্চারিত হয়। == প্রারম্ভিক জীবন == ১৯২৫ সালে কলকাতায় জন্মগ্রহণ করেন বাদল সরকার। তার স্কুল কলেজ জীবনে তার নাম ছিল সুধীন্দ্রনাথ সরকার। কিন্তু পরবর্তী কালে পরিচিত হয়েছিলেন বাদল সরকার নামে৷ স্কটিশ চার্চ কলেজ থেকে বিজ্ঞানে স্নাতক হয়ে ভর্তি হন শিবপুর বেংগল ইঞ্জিনিয়ারিং কলেজে। পেশাগত দিক থেকে ছিলেন টাউন প্ল্যানার৷ শিবপুর বেঙ্গল ইঞ্জিনিয়ারিং কলেজে তার অন্যতম সহপাঠী ছিলেন সাহিত্যিক নারায়ণ সান্যাল। সিভিল ইঞ্জিনিয়ারিং পাস করার পর টাউন প্ল্যানার হিসেবে কাজ করেছেন ভারতে বিভিন্ন দেশে। ইংল্যান্ড নাইজেরিয়াতে পেশার কাজে যান৷ আবার সাহিত্য-নাটকের প্রতি আগ্রহের জন্য বৃদ্ধ বয়েসে যাদবপুর বিশ্ববিদ্যালয়ে কম্পারেটিভ লিটারেচার ক্লাসে ভর্তি হয়েছিলেন৷ ১৯৯২ সালে সেখান থেকে এই বিষয়ে এম.এ পাশ করেন তিনি৷ == নাট্যজগত == == মৃত্যু == ক্যান্সার রোগে আক্রান্ত হয়ে ২০১১ সালের ১৩মে কলকাতাতে তার মৃত্যু হয়৷ তার নাটক সবসময়ই বহু আআলোচিত, অভিনীত হলেও তিনি শেষ দুই দশক প্রায় লোকচক্ষুর আড়ালেই ছিলেন। == সম্মাননা == ১৯৬৮ সালে সঙ্গীত নাটক আকাডেমি পুরষ্কার ১৯৭২ সালে পদ্মশ্রী খেতাব পান তিনি৷ ১৯৯৭ সালে সঙ্গীত নাটক অ্যাকাডেমি ফেলোশীপ থেকে ভারত সরকার তাকে সংস্থার সর্ব্বোচ্চ পুরষ্কার “রত্ন সদস্য” পদক দেয়। == তথ্যসূত্র == জন্ম মৃত্যু প্রাক্তন শিক্ষার্থী ভাষার লেখক থিয়েটার পরিচালক থিয়েটার ব্যক্তিত্ব নাটক অকাদেমি পুরস্কার প্রাপক অভিনেতা মঞ্চ পরিচালক
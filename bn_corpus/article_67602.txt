'''রেজিনাল্ড চার্লস অ্যালেন''' (; জন্ম: জুলাই, ১৮৫৮ মৃত্যু: মে, ১৯৫২) নিউ সাউথ ওয়েলসের গ্লেব এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৮৮৭ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে নিউ সাউথ ওয়েলস দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে ফাস্ট-মিডিয়াম বোলিংয়ে পারদর্শী ছিলেন '''রেজিনাল্ড অ্যালেন'''। == প্রথম-শ্রেণীর ক্রিকেট == ১৮৭৮-৭৯ মৌসুম থেকে ১৮৮৭-৮৮ মৌসুম পর্যন্ত রেজিনাল্ড অ্যালেনের প্রথম-শ্রেণীর খেলোয়াড়ী জীবন চলমান ছিল। টেস্ট ক্রিকেটে অভিষেকের পূর্বে আলফ্রেড একাদশের বিপক্ষে রাজ্য দলের সদস্যরূপে খেলেন। প্রথম ইনিংসে সর্বোচ্চ রান সংগ্রাহক ছিলেন। ফলশ্রুতিতে দ্বিতীয় টেস্ট খেলার জন্যে তাকে মনোনীত করা হয়েছিল। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন রেজিনাল্ড অ্যালেন। ২৫ ফেব্রুয়ারি, ১৮৮৭ তারিখে সফরকারী ইংল্যান্ড দলের বিপক্ষে অস্ট্রেলিয়ার আরসি অ্যালেন, এফজে বার্টন, জেটি কটাম, ডব্লিউএফ গিফেন জেজে লিওন্সের এবং ইংল্যান্ডের আর উডের একযোগে টেস্ট অভিষেক ঘটেছিল। সিডনি ক্রিকেট গ্রাউন্ডে অনুষ্ঠিত সিরিজের দ্বিতীয় টেস্টে তিনি মাত্র ৪৪ রান তুলতে সক্ষম হয়েছিলেন। খেলায় তার দল ৭১ রানে পরাভূত হয়। এরপর আর তাকে কোন টেস্টে অংশগ্রহণ করতে দেখা যায়নি। একমাত্র টেস্টে তিন নম্বরে ব্যাটিংয়ে নেমে ১৪ ৩০ রান সংগ্রহ করেছিলেন। এছাড়াও, দুই ক্যাচ তালুবন্দী করেন। দ্বিতীয় ইনিংসে ইংল্যান্ডের অতিরিক্ত খেলোয়াড় হিসেবে ফিল্ডিংয়ে নামেন। পর্যায়ে নিজ দলের চার্লি টার্নারের ক্যাচ মুঠোয় পুড়েন। ১৯৫৩ সালে তার মৃত্যুতে উইজডেনে উল্লেখ করা হয় যে, তিনি ইংল্যান্ড গমন থেকে নিজেকে বিরত রেখেছিলেন। == ব্যক্তিগত জীবন == অস্ট্রেলিয়ায় জন্মগ্রহণকারী ইংরেজ টেস্ট অধিনায়ক গাবি অ্যালেন সম্পর্কে তার ভাইপো হন। মে, ১৯৫২ তারিখে ৯৬ বছর বয়সে সিডনি এলাকায় রেজিনাল্ড অ্যালেনের দেহাবসান ঘটে। ম্যাককুয়ারি স্ট্রিটের সেন্ট স্টিফেন্স চার্চ থেকে নর্দার্ন সাবার্বস পর্যন্ত তার শবযাত্রা অনুষ্ঠিত হয়। == তথ্যসূত্র == == আরও দেখুন == জিম স্লাইট পার্সি ম্যাকডোনেল কুইন্সল্যান্ড ক্রিকেট দল এক টেস্টের বিস্ময়কারী অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বিষয়শ্রেণী:নিউ সাউথ ওয়েলসের ক্রিকেটার থেকে আগত ক্রিকেটার
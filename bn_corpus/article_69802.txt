'''অনিল কুমার মন্ডল''' একজন ভারতীয় চক্ষু বিশেষজ্ঞ এবং হায়দরাবাদের এল. ভি. প্রসাদ আই ইনস্টিটিউটে কর্মরত। তিনি গ্লকোমা সম্পর্কিত তাঁর গবেষণার জন্য পরিচিত। তিনি ন্যাশানাল একাডেমি অফ মেডিক্যাল সায়েন্সের একজন নির্বাচিত সহযোগী। বৈজ্ঞানিক গবেষণার জন্য ভারত সরকারের শীর্ষস্থানীয় সংস্থা কাউন্সিল অফ সায়েন্টিফিক অ্যান্ড ইন্ডাসট্রিয়াল রিসার্চ তাঁকে বিজ্ঞান প্রযুক্তির জন্য শান্তি স্বরূপ ভাটনগর পুরস্কারে ভূষিত করেছেন। মেডিকেল সায়েন্সে তাঁর অবদানের জন্য ২০০৩ সালে এই সর্বোচ্চ ভারতীয় বিজ্ঞান পুরস্কারটি তাঁকে দেওয়া হয়। == জীবনী == অ্যাকিউট অ্যাঙ্গেল ক্লোজার গ্লুকোমা অনিল কুমার মণ্ডল, ভারতের পশ্চিমবঙ্গ রাজ্যের কলকাতায় জন্মগ্রহণ করেছিলেন, তাঁর মাতা পিতার নাম যথাক্রমে জয়লক্ষ্মী এবং মানিক চন্দ্র মন্ডল। তিনি ১৯৮১ সালে কলকাতা অধীনস্থ নীলরতন সরকার মেডিকেল কলেজ হাসপাতাল থেকে মেডিসিনে স্নাতক ডিগ্রি অর্জন করেন এবং অল ইন্ডিয়া মেডিকেল সায়েন্সেস ইনস্টিটিউট, দিল্লির ডাঃ আর. পি. সেন্টার ফর অপথ্যালমিক সায়েন্সেসএ চলে আসেন। সেখান থেকে ১৯৮৬ সালে তিনি এমডি ডিগ্রী অর্জন করেছিলেন। পরবর্তীকালে, তিনি ডাঃ আর. পি. সেন্টারেই তাঁর সিনিয়র আবাসিক সম্পূর্ণ করেছিলেন এবং ১৯৮৭ সালে ন্যাশানাল এক্সামিনেশন বোর্ড থেকে ডিপ্লোমা অফ ন্যাশানাল বোর্ড অর্জন করেন। পরে তিনি হায়দরাবাদের এল. ভি. প্রসাদ আই ইনস্টিটিউটএ যোগ দেন। সেখানে তিনি ছানি, গ্লুকোমা এবং শিশু চক্ষুর বিশেষজ্ঞ রূপে কাজ করেন। এর মধ্যে, তিনি পরিদর্শন গবেষণা সহযোগী হিসাবে দুটি সাবাটিক্যালে শিক্ষক বা অন্যান্য কর্মীকে পড়াশোনা বা ভ্রমণের জন্য প্রদত্ত ছুটির মেয়াদ) কেলগ আই সেন্টার, মিশিগান এবং দোহেনি আই ইনস্টিটিউটে গিয়ে গবেষণা করেন। তিনি ইন্ডিয়ান অ্যাসোসিয়েশন অফ কমিউনিটি অপথ্যালমোলজি (আইএনএএসিও) অনুষদ হিসাবেও দায়িত্ব পালন করেছেন মণ্ডল গ্লকোমা নিয়ে বিস্তৃত গবেষণা করেছেন এবং শিশু গ্লুকোমা চিকিৎসার জন্য একটি বিকল্প অস্ত্রোপচারের উপায় বিকাশের কৃতিত্ব তাঁকে দেওয়া হয়। তিনি গ্লকোমা চিকিৎসার জন্য একটি সমন্বিত পদ্ধতির বিকাশ করেছিলেন যার মধ্যে ছিল সঠিক অস্ত্রোপচার পদ্ধতি বেছে নেওয়া, অবশিষ্ট দৃষ্টি সংরক্ষণ করা, জিনগত দিকটির অধ্যয়ন এবং জিনগত পরামর্শ দেওয়া। তাঁর অধ্যয়নগুলি গ্লুকোমা, বিশেষত বৃদ্ধিপ্রাপ্ত গ্লকোমা এবং শিশু গ্লুকোমা কে বোঝা আরও প্রশস্ত করতে সহায়তা করে। তাঁর অধ্যয়ন ৭৫ টিরও বেশি নিবন্ধের মাধ্যমে নথিভুক্ত করা হয়েছে এবং তিনি '' ইন্ডিয়ান জার্নাল অফ অপথ্যালমোলজি '' জন্য পর্যালোচক হিসাবেও কাজ করেন। == আরো দেখুন == Aniridia Trabeculectomy Buphthalmos Aphakia Dr.Jagat Ram == টীকা == == তথ্যসূত্র == == বহিঃসংযোগ == বিজ্ঞানী ব্যক্তি
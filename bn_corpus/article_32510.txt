২০১৫ সালের জানুয়ারি থেকে মার্চ পর্যন্ত প্রায় ২৫,০০০ রোহিঙ্গা বাংলাদেশ এবং মায়ানমার থেকে জীর্ন কিছু নৌকায় চড়ে থাইল্যান্ড, মালয়েশিয়া এবং ইন্দোনেশিয়ায় পাড়ি দেয়ার ঘটনা উৎঘাটিত হয়, যা '''২০১৫ রোহিঙ্গা পাচার সমস্যা''' হিসেবে পরিচিত। পাচারকালে ইন্দোনেশিয়ায় ১০০ জন, মালয়েশিয়ায় ২০০ জন, এবং থাইল্যান্ডে ১০ জন মৃত্যুবরন করে। == পরিসংখ্যান == কিছু পরিসংখ্যানে প্রাপ্ত তথ্যমতে মোট ৮০০,০০০ থেকে ১,১০০,০০০ রোহিঙ্গার জনগোষ্ঠির প্রায় ১০০,০০০ রোহিঙ্গা, মায়ানমারের নিপীড়ন এড়াতে দেশত্যাগ করে। এই পর্যন্ত প্রায় ৩,০০০ মায়ানমার এবং বাংলাদেশি মানুষকে নৌকা থেকে উদ্ধার করা হয়েছে বা তারা তীরে আসতে সক্ষম হয়েছে। এছাড়া আরও প্রায় সহস্রাধিক মানুষ খুব সামান্য পরিমাণ খাদ্য এবং খাবার পানি নিয়ে এখনও সমূদ্রে আটকা পড়ে আছে বলে ধারনা করা হয়। ==পটভূমি== ২০১৫ সালের মে মাসে থাইল্যান্ডের একটি দুর্গম পাহাড়ে ৩২টি অগভীর কবরের সন্ধান পাওয়া যায়। এটি থাইল্যান্ড এবং মালেশিয়ার সীমান্তে অবস্থিত একটি স্থান, যেখানে পাচারের পূর্বে রোহিঙ্গাদেরকে অপেক্ষায় রাখা হত বলে ধারনা করা হয়। এই কবরস্থান থেকে একজন বাংলাদেশিকে জীবিত উদ্ধার করা হয় যাকে নিকটবর্তী একটি হাসপাতালে চিকিৎসা প্রদান করা হয় এবং পরবর্তীতে তার দেয়া তথ্যের ভিত্তিতে সংবাদ সংস্থাগুলি নিশ্চিত হয় যে কবরগুলি অবৈধভাবে পাচারের সময় নিহত বা আহত রোহিঙ্গাদের। ২২ শে মার্চ মায়ানমার নৌবাহিনী এর সমূদ্র উপকূল থেকে একটি জীর্ন নৌকায় ২০৮ জন অভিবাসীকে উদ্ধার করে এবং তদন্তের মাধ্যমে নিশ্চিত করা হয় যে তারা বাংলাদেশ থেকে অবৈধভাবে পাড়ি দিয়েছিলো। ২৪শে মার্চ মালেশিয়ায় পুলিশ দেশটির সীমান্ত অঞ্চলে ১৩৯ টি কবরের সন্ধান পায় এবং ধারনা করা হয় এই কবরগুলিতে বার্মা থেকে পালিয়ে আসা রোহিঙ্গাদের রাখা হয়েছিলো। ==তথ্যসূত্র== বাংলাদেশ অভিবাসন রাজনীতি
'''ফ্রেডরিক জর্জ বুল''' (; জন্ম: এপ্রিল, ১৮৭৫ মৃত্যু: ১৬ সেপ্টেম্বর, ১৯১০) লন্ডনের হ্যাকনি এলাকায় জন্মগ্রহণকারী বিখ্যাত প্রথম-শ্রেণীর ইংরেজ ক্রিকেট তারকা ছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে এসেক্সের প্রতিনিধিত্ব করেছেন '''ফ্রেডরিক বুল'''। দলে তিনি মূলতঃ অফ ব্রেক বোলার হিসেবে খেলতেন। এছাড়াও নিচেরসারিতে ডানহাতে ব্যাটিংয়ে পারদর্শী ছিলেন তিনি। == খেলোয়াড়ী জীবন == ঘরোয়া প্রথম-শ্রেণীর ক্রিকেটে এসেক্সের পক্ষে খেলতেন। ক্লাবের পক্ষে বেশ কয়েক মৌসুম দূর্দান্ত সময় অতিবাহিত করেন। ১৮৯৬ সালে ৮৫, ১৮৯৭ সালে ১২০ ১৮৯৮ সালে ১০১ উইকেট লাভ করেন। কিন্তু, ১৮৯৯ সাল থেকে তার খেলায় ছন্দপতন লক্ষ্য করা যায়। বছর মাত্র ৬৫ উইকেট পান তিনি। পরের বছর সাত খেলায় মাত্র পাঁচ উইকেট নেয়ার পর খেলার জগৎ থেকে দূরে সরে যান। ব্ল্যাকবার্নে চাকুরী নেন। এরপর সংক্ষিপ্ত সময়ের জন্য খেলার জগতে ফিরে আসেন তিনি। এসেক্সের পক্ষে পাঁচ বছর পূর্বে সর্বশেষ খেলায় অংশগ্রহণের পর স্কটল্যান্ড দলের সদস্যরূপে সফরকারী অস্ট্রেলিয়া দলের বিপক্ষে ১৯০৫ সালে খেলেন। খেলায় তিনি আট উইকেট লাভ করেন তিনি। প্রথম ইনিংসে তিন উইকেট সংগ্রহের পর দ্বিতীয় ইনিংসে ৫/৫৮ বোলিং পরিসংখ্যান দাঁড় করান। == ব্যক্তিগত জীবন == ১৮৯৮ সালে উইজডেন কর্তৃক অন্যতম বর্ষসেরা ক্রিকেটার হিসেবে মনোনীত হন। ১৬ সেপ্টেম্বর, ১৯১০ তারিখে মাত্র ৩৫ বছর বয়সে সেন্ট অ্যান্স-অন-সী এলাকায় ফ্রেডরিক বুলের সলিল সমাধি ঘটে। == তথ্যসূত্র == == আরও দেখুন == ফ্রাঙ্ক ড্রুস কেন্ট কাউন্টি ক্রিকেট ক্লাব উইজডেন বর্ষসেরা ক্রিকেটার == বহিঃসংযোগ == Wisden Cricketer of the Year article from the 1898 edition জন্ম মৃত্যু ক্রিকেটার ক্রিকেটার ক্রিকেটার বর্ষসেরা ক্রিকেটার লন্ডন থেকে আগত ক্রিকেটার ক্রিকেটার ক্রিকেটার ক্রিকেটার
বাংলাদেশের বান্দরবন জেলায় অবস্থিত একটি গ্রাম। এটি বাংলাদেশের সব থেকে উঁচু গ্রাম। পাসিংপাড়ার উচ্চতা সমুদ্রপৃষ্ঠ থেকে দুই হাজার সাতশ’ ফুট। ==বর্ণনা== পাড়ার বাসিন্দারা মূলত মুরং সম্প্রদায়ের। প্রচলিত মতে পাড়া প্রধান বা কারবারি পাসিং ম্রো- এর নামে এর নামকরণ করা হয়েছে ‘পাসিংপাড়া’। ৫০/৬০ টি মুরং পরিবার বাস করে পাসিংপাড়ায়। স্থানীয় বাসিন্দাদের মূল জীবিকা জুমচাষ। গ্রামের ঘরগুলোর বেড়া বাঁশের এবং টিনের চাল। পাসিংপাড়া গ্রামের অনন্য বৈশিষ্ট্য হচ্ছে গ্রামের মধ্য দিয়ে মেঘ ভেসে যায়। ==কিভাবে যাবেন== বান্দরবান শহর থেকে থেকে যেতে হবে রুমা বাসস্ট্যান্ড। সেখান থেকে রুমা বাজারের উদ্দেশে দু-তিনটি পরিবহনের বাস নির্দিষ্ট সময়ে ছেড়ে যায়। রুমা নং সদরঘাটে বাস থেকে নেমে সোজা হাঁটলে পড়বে বড়শিপাড়া। সেখান থেকে চান্দের গাড়িতে ১১ মাইল নামক স্থানে পৌছে তিন ঘণ্টার ট্রেকিংয়ে পৌঁছানো যাবে বগালেক। এপথেই শীর্ষ চূড়া কেওক্রাডং পৌঁছানোর পর একই রাস্তা ধরে সেনাবাহিনীর হেলিপ্যাড অতিক্রম করে দেশের সবচেয়ে উঁচু গ্রাম পাসিংপাড়ায় পৌছানো যাবে। ==তথ্যসূত্র == জেলার দর্শনীয় স্থান
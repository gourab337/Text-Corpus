'''মেট্রোপলিটান বিল্ডিং''' হল ভারতের পশ্চিমবঙ্গ রাজ্যের রাজধানী কলকাতা শহরের জওহরলাল নেহেরু রোডের উপর অবস্থিত একটি ভবন। এটি আগে হোয়াইটওয়ে লেইডল ডিপার্টমেন্ট স্টোর নামে পরিচিত ছিল। ব্রিটিশ শাসনকাল থেকেই এটি কলকাতার একটি বিখ্যাত ডিপার্টমেন্ট স্টোর। এই ভবনটি নিও-ব্যারোক স্থাপত্যশৈলীর একটি নিদর্শন। এতে গম্বুজ, একটি ক্লক টাওয়ার খিলানযুক্ত জানলা দেখা যায়। ১৯০৫ সালে এই ভবনটি নির্মিত হয়। স্বাধীনতার পর মেট্রোপলিটান লাইফ ইনসিওরেন্স কোম্পানি এই ভবনটির মালিকানা হস্তগত করে। তাই এই ভবনটি ‘মেট্রোপলিটান বিল্ডিং’ নামে পরিচিতি লাভ করে। মেট্রোপলিটান বিল্ডিং-টি শহিদ মিনার গ্র্যান্ড হোটেলের কাছে অবস্থিত। ==বৈশিষ্ট্য== মেট্রোপলিটান বিল্ডিং-এর ক্লক টাওয়ার, ১৯৪৫ সালের আলোকচিত্র। মেট্রোপলিটার বিল্ডিং একটি বৃহদাকার ভবন। এই ভবনের চার কোণে চারটি গম্বুজযুক্ত মিনার রয়েছে। এগুলি উচ্চ প্যাভিলিয়নের উপর স্থাপিত। একতলাটি বৈশিষ্ট্যবিহীন। একতলায় অর্ধ্ববৃত্তাকার খিলানযুক্ত তোরণ দেখা যায়। ভবনের সম্মুখভাগে অভিক্ষিপ্ত ত্রিকোণাকার গবাক্ষ দেখা যায়। এগুলিতে সাধারণ স্তম্ভ কোরিন্থিয়ান শীর্ষভাগ দেখা যায়। সংস্কারের পর এখনও মেট্রোপলিটান বিল্ডিং কলকাতার একটি গুরুত্বপূর্ণ দর্শনীয় স্থান। জনাকীর্ণ চৌরঙ্গি অঞ্চলে বহুদূর থেকে এটিকে দেখা যায়। ==অগ্নিকাণ্ড== ১৯৯১ সালে মেট্রোপলিটান বিল্ডিং-এর উপরের তলায় একটি বিধ্বংসী আগুন লাগে। এই আগুনে ১৯শ শতাব্দীর শেষ ভাগে প্রতিষ্ঠিত বিশ্বের প্রাচীনতম কার্যকর ফটোগ্রাফি স্টুডিও বোর্ন অ্যান্ড শেফার্ডের, অনেক মূল নেগেটিভ পুড়ে যায়। ==সংস্কার== ভারতীয় জীবনবিমা নিগম (এলআইসি) ভবনটি সংস্কার করে। তবে এটি এখনও একটি বাণিজ্যিক ভবন। ভবনের বাইরের দেওয়ালে সাদা সোনালি রঙ করা হয়েছে। সংস্কারের সময় ভবনের অভ্যন্তরভাগেও প্রচুর পরিবর্তন আনা হয়েছে। ==চিত্রকক্ষ== Building Esplanade Kolkata 2011-12-18 সংস্কারের পর মেট্রোপলিটান বিল্ডিং File:Whiteways and Laidlaw সময় মেট্রোপলিটান বিল্ডিং ==আরও দেখুন== *এসপ্ল্যানেড, কলকাতা *জওহরলাল নেহেরু রোড *চৌরঙ্গি ==তথ্যসূত্র== ==বহিঃসংযোগ== ভবন স্থাপনা দর্শনীয় স্থান
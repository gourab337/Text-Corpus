'''প্রব্রাজিকা ভক্তিপ্রাণা''' হলেন একজন হিন্দু সন্ন্যাসিনী এবং ভারতের পশ্চিমবঙ্গ রাজ্যের দক্ষিণেশ্বরে অবস্থিত শ্রীসারদা মঠ রামকৃষ্ণ সারদা মিশনের চতুর্থ অধ্যক্ষা। ২০০৯ সালের এপ্রিল তিনি উক্ত প্রতিষ্ঠানের অধ্যক্ষা হন। তার নামে ‘প্রব্রাজিকা’ শব্দের অর্থ ‘পরিব্রাজিকা সন্ন্যাসিনী’ এবং ‘ভক্তিপ্রাণা’ শব্দের অর্থ ‘যাঁর প্রাণ ভক্তিতে সমাহিত’। ==জীবনী== ১৯২০ সালের অক্টোবর মাসে ব্রিটিশ ভারতের কলকাতা শহরে প্রব্রাজিকা ভক্তিপ্রাণার জন্ম হয়েছিল। তার বিদ্যালয় শিক্ষা গৌরীমার সারদেশ্বরী আশ্রমে। ছোটোবেলা থেকেই আধ্যাত্মিক বিষয়ের প্রতি তিনি আকৃষ্ট হতেন। রামকৃষ্ণ মঠ মিশনের সন্ন্যাসীদের সঙ্গে তার যোগাযোগ ছিল। প্রথম দিকে তিনি নার্সের প্রশিক্ষণ গ্রহণ করেন। ১৯৫০ সালে তিনি টালিগঞ্জে রামকৃষ্ণ সারদা মিশনের মাতৃভবনে নার্স হিসেবে যোগদান করেন। ১৯৫৩ সালে প্রব্রাজিকা ভক্তিপ্রাণা রামকৃষ্ণ পরমহংসের শিষ্য তথা রামকৃষ্ণ মঠ মিশনের চতুর্থ অধ্যক্ষ স্বামী বিরজানন্দের কাছে দীক্ষা ব্রহ্মচর্য গ্রহণ করেন। ১৯৫৯ সালে তিনি রামকৃষ্ণ মঠ মিশনের তৎকালীন অধ্যক্ষ স্বামী শঙ্করানন্দের কাছ থেকে সন্ন্যাস দীক্ষা গ্রহণ করেন।সেই বছরই তিনি শ্রীসারদা মঠের ট্রাস্টি হন। সেই বছর শ্রীসারদা মঠ পৃথক প্রতিষ্ঠানের স্বীকৃতি লাভ করেন। ১৯৬০ সালে তিনি রামকৃষ্ণ সারদা মিশনের গভর্নিং বডির সদস্যপদ লাভক করেন। সেই সময় মাতৃভবন হাসপাতালটি ছিল ১০ শয্যাবিশিষ্ট একটি প্রসূতি কেন্দ্র। তিনি সেখানে নার্স হিসেবে কাজ করেন। পরে তিনি সেখানকার সেক্রেটারি হন। তার নেতৃত্বে হাসপাতালটি একটি ১০০ শয্যাবিশিষ্ট আধুনিক হাসপাতালের রূপ নেয়। ১৯৯৮ সালের ডিসেম্বর মাসে তিনি শ্রীসারদা মঠ রামকৃষ্ণ সারদা মিশনের সহ সংঘাধ্যক্ষ নির্বাচিত হন। ২০০৩ সালের ১৩ এপ্রিল তিনি পানগোটের বেদান্ত সেন্টারের উদ্বোধন অনুষ্ঠানে আমন্ত্রিত হন। ২০০৯ সালের ফেব্রুয়ারি মাসে প্রব্রাজিকা শুদ্ধাপ্রাণার প্রয়াণের পর এপ্রিল মাসে তিনি মিশনের অধ্যক্ষের দায়িত্ব গ্রহণ করেন। দায়িত্ব গ্রহণের পর তিনি বলেছিলেন, “সারা জীবন আমি সকলের সঙ্গে থাকতে চেষ্টা করেছি। সেটাই মা সারদা দেবী আমার থেকে চেয়েছিলেন... মায়ের আশীর্বাদ ছাড়া আমরা কিছুই না।” ==তথ্যসূত্র== ==বহিঃসংযোগ== Sarada Math website হিন্দু ধর্মপ্রচারক ব্যক্তি সন্ন্যাসিনী সন্ন্যাসিনী মঠ জন্ম
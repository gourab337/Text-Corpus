'''কমলাপেট কাঠবিড়ালি''' (), (বৈজ্ঞানিক নাম: ''Dremomys lokriah'') যা কালো কাঠবিড়ালি, মান্দার বা চাঁচিয়া নামেও পরিচিত এক ধরনের কাঠবিড়ালি। এরা সাধারণত চুক-চুক আওয়াজ করে এবং গায়ের রঙ কালচে ধরনের। বাংলাদেশের ২০১২ সালের বন্যপ্রাণী (সংরক্ষণ নিরাপত্তা) আইনের তফসিল-১ অনুযায়ী প্রজাতিটি সংরক্ষিত। == আকার == কমলাপেট কাঠবিড়ালি মাঝারি আকারের স্তন্যপায়ী প্রাণী। লম্বায় ৪২ সেন্টিমিটার, যার মধ্যে দেহ ২০ সেন্টিমিটার লেজ ২২ সেন্টিমিটার। দেহের রং গাঢ় বাদামি, কালচে বাদামি বা কালো। গলা থেকে পেট পর্যন্ত অংশের রং কমলা। লেজ গাঢ় বাদামি থেকে কালচে। পা এবং কান ছোট লম্বাটে। কানের পেছনে সাদা দাগ রয়েছে। নাক খাটো। == স্বভাব == গলার স্বর কর্কশ; কাঁপা কাঁপা স্বরে ‘চুক-চুক’ করে ডাকে। দিনের বেলা বেশ সক্রিয় থাকে। সারা দিন গাছে গাছে ঘুরে বেড়ায়। মাটিতেও নামে। একাকী বা জোড়ায় থাকে। বিভিন্ন ধরনের ফল, সবজি, বীজ গাছের ছাল খায়। ফলের বীজ ছড়িয়ে এদের বংশবৃদ্ধিতে বেশ সাহায্য করে। == বাসস্থান == সাধারণত গাছের খোঁড়লে পাতা কাঠিকুটি দিয়ে বাসা বানায়। বাসার ভেতরে একটি অন্দরমহলও থাকে। বাসায় ঢোকার রাস্তা থাকে এক পাশে। == তথ্যসূত্র == তীক্ষ্ণদন্ত স্তন্যপায়ী তীক্ষ্ণদন্ত স্তন্যপায়ী
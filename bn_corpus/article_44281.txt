'''জন ডিকসন কার''' (১৯০৬ ১৯৭৭) ছিলেন একজন আমেরিকান গোয়েন্দা কাহিনী লেখক। '''কার্টার ডিকসন''', '''কার ডিকসন''' '''রজার ছদ্মনামে তিনি লিখতেন। স্বর্ণযুগের হুডানইটের অন্যতম সর্বশ্রেষ্ঠ লেখক হিসেবে কারকে গণ্য করা হয়; জটিল, কাহিনী-চালিত গল্প, যেখানে ধাঁধা সবকিছুর মূল। এক্ষেত্রে তিনি প্রভাবিত হয়েছিলেন গ্যাসটশ লেরক্স এবং জি কে চেস্টারটনের ফাদার ব্রাউন গল্পগুলো দ্বারা।তিঅঁই ছিলেন তথাকথিত লকড-রুম মিস্ট্রির গুরু, যেসব গল্পে গোয়েন্দাকে আপাতদৃষ্টিতে অসম্ভব কোনো অপরাধের তদন্ত করতে হয়। ''দি হলো ম্যান''কে ভাবা হয় কারের মাস্টারপিস; ১৯৮১ সালে ১৭ জন রহস্যলেখক সমালোচকদের একটি পরিষদ এটিকে সর্বকালের সেরা লকড-রুম মিস্ট্রি হিসেবে নির্বাচিত করে। কার ঐতিহাসিক রহস্যকাহিনীও লিখতেন। ইংল্যান্ডে কয়েক বছর বাস করা কারকে প্রায়শই রহস্যলেখকদের মধ্যে অন্তর্ভুক্ত করা হয়। তার অধিকাংশ (সব নয়) উপন্যাসের অকুস্থল ইংরেজ রাজ্য, বিশেষত পল্লীগ্রাম, গ্রাম্য জমিদারি এবং ইংরেজ চরিত্র। তার সর্বাধিক পরিচিত দুটো গোয়েন্দা চরিত্রই ইংরেজ: ড. গিডেয়ন ফেল এবং স্যার হেনরি মেরিভেল। যুক্তরাষ্ট্রে পেনসিলভানিয়ার সংসদ সদস্য উডা নিকোলাস কারের সন্তান কার পটসটাউনের দ্য হিল স্কুল থেকে গ্র্যাজুয়েট করেন ১৯২৫ সালে এবং হেভারফোর্ড কলেজে ১৯২৯ সালে। ১৯৩০ দশকের শুরুতে তিনি ইংল্যান্ডে বাস করতে থাকেন, সেখানে ইংরেজকন্যা ক্লারিস ক্লিভেসকে বিয়ে করেন। সেখানেই শুরু হয় তার রহস্যকাহিনী লেখার জীবন। পরে ১৯৪৮ সালে আন্তর্জাতিকভাবে পরিচিত এই লেখক যুক্তরাষ্ট্রে ফিরে আসেন। ১৯৫০ সালে কারের লেখা আর্থার কোনান ডয়েলের জীবনী তাকে দুটো পুরস্কার এনে দেয়- মিস্ট্রি রাইটার্স অফ আমেরিকার এডগার পুরস্কার; এবং দ্বিতীয়টি ১৯৭০ সালে রহস্যলেখক হিসেবে তার ৪০ বছরের কর্মজীবন উপলক্ষে। ১৯৬৩ সালে তাকে এমডব্লিউএ-এর গ্র্যান্ড মাস্টার পুরস্কারও দেওয়া হয়। ব্রিটিশ ডিটেকশন ক্লাবে যোগদান করতে পারা মাত্র দুজন আমেরিকানের একজন ছিলেন কার। ১৯৬৩-এর বসন্তের শুরুতে নিউইয়র্কের মামারোনেক শহরে থাকাকালীন সময়ে কার স্ট্রোকের শিকার হন, ফলে তার দেহের বাম পাশ পক্ষাঘাতগ্রস্ত হয়ে যায়। তিনি একহাতে লিখতে থাকেন এবং কয়েক বছর রহস্য গোয়েন্দা গল্পের বইয়ে ভূমিকা লেখেন, পত্রিকায় কলাম লেখেন, "দ্য জুরি বক্স" থেকে শুরু করে ''এলেরি কুইনের মিস্ট্রি ম্যাগাজিন'' পর্যন্ত। ঘটনাক্রমে কার আবার দক্ষিণ ক্যারোলিনায় বাস করতে থাকেন,এবং ফুসফুসের ক্যান্সারে সেখানে মৃত্যবরণ করেন ২৮ ফেব্রুয়ারি, ১৯৭৭ সালে। ==তথ্যসূত্র== জন্ম মৃত্যু গোয়েন্দা কাহিনী লেখক
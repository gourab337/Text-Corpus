'''টিমোথি জেমস মারতাগ''' (জন্ম: আগস্ট, ১৯৮১) লন্ডনের ল্যাম্বেথে জন্মগ্রহণকারী আইরিশ ক্রিকেটার। বামহাতি ব্যাটসম্যান ডানহাতি ফাস্ট মিডিয়াম বোলার মারতাগ বর্তমানে আয়ারল্যান্ড ক্রিকেট দলের হয়ে প্রতিনিধিত্ব করছেন। কাউন্টি ক্রিকেটে মিডলসেক্স দলের হয়ে খেলছেন। সারে দলের হয়ে খেলার সময় তিনি বহুবার দলকে তার ব্যাটিং নৈপুণ্য প্রদর্শন করে পরাজয়ের হাত থেকে বাঁচিয়েছেন। ২০০০ সালের আইসিসি অনূর্ধ্ব-১৯ ক্রিকেট বিশ্বকাপে ইংল্যান্ড দলের সদস্য ছিলেন। == খেলোয়াড়ী জীবন == মূলতঃ তার খেলোয়াড়ী জীবন শুরু হয় সারে দলের পরিবর্তিত বোলাররূপে। ২০০৫ সালে বেশ কয়েকজন বোলার আঘাতপ্রাপ্ত হলে তিনি নিজেকে মেলে ধরেন। টুয়েন্টি২০ কাপে মিডলসেক্সের বিপক্ষে ২৪ রানে উইকেট নেন যা সংক্ষিপ্ত ক্রিকেট ক্রীড়ায় একসময় সেরা বোলিং পরিসংখ্যানে অন্তর্ভুক্ত হয়েছিল। ২০০৬ মৌসুমে কাউন্টি চ্যাম্পিয়নশীপে সারে দলের হয়ে মাত্র দু’টি খেলায় অংশগ্রহণের সুযোগ পান। ফলশ্রুতিতে তিনি অন্য ক্লাব খুঁজতে শুরু করেন। == আন্তর্জাতিক ক্রিকেট == সাসেক্স এবং আয়ারল্যান্ডের ব্যাটসম্যান এড জয়েসের সাথে ২০১১ সালে আয়ারল্যান্ডকে বিশ্ব ক্রিকেট অঙ্গনে তুলে ধরার লক্ষ্যে মারতাগের অন্তর্ভুক্তির বিষয়ে আলোচনা করেন। তার দাদা ডাবলিনে জন্মগ্রহণ করেছিলেন। ফলশ্রুতিতে বছরেরই অক্টোবর মাসে তিনি আইরিশ নাগরিকত্ব লাভের জন্য আবেদন করেন জানুয়ারি, ২০১২ সালে তার আবেদন মঞ্জুর হয়। এরপর ২০১২ সালের মার্চে সংযুক্ত আরব আমিরাতে অনুষ্ঠিত আইসিসি বিশ্ব টুয়েন্টি২০ বাছাইপর্বে আয়ারল্যান্ড দলের সদস্যরূপে নির্বাচিত হন। কিন্তু তিনি ১৪-সদস্যের দলে সংরক্ষিত খেলোয়াড় হিসেবে ছিলেন। ক্রিকেট আয়ারল্যান্ড কর্তৃপক্ষ জানুয়ারি, ২০১৫ তারিখে ২০১৫ সালের ক্রিকেট বিশ্বকাপের জন্য মারতাগসহ ১৫-সদস্যের চূড়ান্ত তালিকা প্রকাশ করে। কিন্তু জানুয়ারি পা ভেঙ্গে গেলে চিকিৎসকের পরামর্শক্রমে তাকে দল থেকে প্রত্যাহার করে নেয়া হয়। ১৮ জানুয়ারি, ২০১৫ তারিখে তার পরিবর্তে ম্যাক্স সোরেনসেনকে দলে অন্তর্ভুক্ত করা হয়। == ব্যক্তিগত জীবন == মারতাগ জন ফিশার বিদ্যালয়ে অধ্যয়ন করেন। তার চাচা অ্যান্ডি মারতাগ হ্যাম্পশায়ার কাউন্টি ক্রিকেট ক্লাবের সদস্য ছিলেন। এছাড়াও তার ছোট ভাই ক্রিস মারতাগ প্রথম-শ্রেণীর ক্রিকেটে সারে কাউন্টি ক্রিকেট ক্লাবের প্রতিনিধিত্ব করেছেন। == তথ্যসূত্র == == আরও দেখুন == পল স্টার্লিং আয়ারল্যান্ড ক্রিকেট দল ২০১৪ শ্রীলঙ্কা ক্রিকেট দলের আয়ারল্যান্ড সফর == বহিঃসংযোগ == ECB ক্রিকেটার জন্ম ব্যক্তি একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার ক্রিকেটার ক্রিকেট ক্লাবের ক্রিকেটার ক্রিকেটার ক্রিকেট বোর্ডের ক্রিকেটার
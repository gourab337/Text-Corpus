১৯৭৬ সালে মুক্তিপ্রাপ্ত একটি বাংলাদেশী চলচ্চিত্র। আমজাদ হোসেন রচিত ''নিরক্ষর স্বর্গে'' উপন্যাস অবলম্বনে ছবিটি পরিচালনা করেছেন তিনি নিজেই। কে এম জাহাঙ্গীর খান নিবেদিত এই ছবিটি আলমগীর পিকচার্স লিঃ এর ব্যানারে নির্মিত হয়। ছবিটির প্রধান প্রধান চরিত্রে অভিনয় করেছেন ফারুক ববিতা। এছাড়া অন্যান্য চরিত্রে অভিনয় করেছেন আনোয়ার হোসেন, সুলতানা জামান, রওশন জামিল, সৈয়দ হাসান ইমাম, আনোয়ারা, এটিএম শামসুজ্জামান, টেলি সামাদ। চলচ্চিত্রটি ২য় জাতীয় চলচ্চিত্র পুরস্কারে তিনটি বিভাগে এবং ৪র্থ বাচসাস পুরস্কার তিনটি বিভাগে পুরস্কার অর্জন করে। == কাহিনী সংক্ষেপ == নইমুদ্দির ঘরে ছেলে সন্তান জন্মানোর পর তার ঘরে আগুন লাগে। এতে করে গ্রামের মানুষ বলাবলি শুরু করে সেই সন্তান অলক্ষণে। নইমুদ্দি তাই এমন সন্তানের মুখ দর্শন করতে চায় না আতুর ঘরে আগুন জ্বালিয়ে সব পুরিয়ে দিতে চায়। অবশেষে সে শান্ত হয়। ছেলের নাম রাখা হয় "নয়ন"। কিছু দিন পর তাকে পুলিশ ধরে নিয়ে যায়। মোড়লের হস্তক্ষেপে সে জেল থেকে বের হয়ে সন্তানসহ বউকে তালাক দেয়। বৃষ্টি ভেজা সন্ধ্যায় সে আশ্রয় নেয় গ্রামের এক গায়েনের বাড়িতে। সেই গায়েনের বাড়িতে বড় হতে থাকে নয়ন। শুরু হয় তার দুরন্তপনা। একদিন তার খেলার সাথী মনিকে গুলতি মারার অপরাধে তাকে গ্রাম ছেড়ে যেতে হয়। বেশ কিছু বছর পর গ্রামে ফিরে এসে দেখে গ্রামে মোড়লের অত্যাচারে সবাই অতিষ্ঠ। তাছাড়া মোড়ল জোর করে মনিকে বিয়ে করতে চায়। কিন্তু নয়নের জন্য মোড়ল তা পারে না। সে গোলাপ আলীসহ গ্রামের যুবকদের নিয়ে দল গঠন করে মোড়লকে উচিত শিক্ষা দেওয়ার জন্য। == শ্রেষ্ঠাংশে == ফারুক নয়ন ববিতা মনি আনোয়ার হোসেন নইমুদ্দী সুলতানা জামান কুলসুম, নয়নের মা আনোয়ারা পদ্ম কাকী এটিএম শামসুজ্জামান মোড়ল সৈয়দ হাসান ইমাম বাউল টেলি সামাদ গোলাপ আলী রওশন জামিল নানী আখতার হোসেন নয়নের বড় চাচা রীনা আকরাম নয়নের বড় চাচী == সংগীত == ''নয়নমনি'' ছায়াছবির সংগীত পরিচালনা করেছেন সত্য সাহা। গীত রচনা করেছেন গাজী মাজহারুল আনোয়ার। গানে কণ্ঠ দিয়েছেন সাবিনা ইয়াসমিন, সৈয়দ আব্দুল হাদী, ফেরদৌসী রহমান, ইন্দ্রমোহন রাজবংশী, চিত্রা সুলতানা। == পুরস্কার == ;২য় জাতীয় চলচ্চিত্র পুরস্কার '''বিজয়ী''': শ্রেষ্ঠ অভিনেত্রী ববিতা '''বিজয়ী''': শ্রেষ্ঠ পার্শ্ব অভিনেত্রী রওশন জামিল '''বিজয়ী''': শ্রেষ্ঠ চিত্রনাট্যকার আমজাদ হোসেন ;৪র্থ বাচসাস পুরস্কার '''বিজয়ী''': শ্রেষ্ঠ পুরুষ কণ্ঠশিল্পী ইন্দ্রমোহন রাজবংশী সৈয়দ আব্দুল হাদী (গান "কান্দিস কেনে মন") '''বিজয়ী''': শ্রেষ্ঠ নারী কণ্ঠশিল্পী ফেরদৌসী রহমান (গান "এতো সুন্দর হেরেম বাদশা") '''বিজয়ী''': শ্রেষ্ঠ সংলাপ আমজাদ হোসেন == তথ্যসূত্র == == বহিঃসংযোগ == চলচ্চিত্র দশকের নাট্য চলচ্চিত্র হোসেন পরিচালিত চলচ্চিত্র হোসেনের চিত্রনাট্য চলচ্চিত্র উপন্যাস অবলম্বনে চলচ্চিত্র নাট্য চলচ্চিত্র সাহা সুরারোপিত চলচ্চিত্র
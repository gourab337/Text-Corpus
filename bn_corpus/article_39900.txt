'''গুরমীত সিং''' (জন্ম: ১লা জুলাই, ১৯৮৫, উত্তরাখন্ড, ভারত) একজন ভারতীয় ক্রীড়াবিদ যিনি ২০ কিলোমিটার হাঁটা প্রতিযোগিতার অংশগ্রহণ করেন। ২০১১ সালে মে মাসে পাতিয়ালায় অনুষ্ঠিত প্রথম ভারতীয় গ্রাঁ প্রিক্স প্রতিযোগিতায় গুরমীত বর্তমান ভারতীয় রেকর্ড ধারক। উদ্যোগপতি লক্ষী এন মিত্তালের প্রবর্তিত মিত্তাল চ্যাম্পিয়নস ট্রাস্ট দ্বারা গুরমীতকে স্পন্সর করা হয়। তিনি সেই তিন ভারতীয় ক্রীড়াবিদদের একজন, যাঁরা ২০১২ সালের গ্রীষ্মকালীন অলিম্পিকে ২০ কিমি হাঁটা প্রতিযোগিতায় অংশগ্রহণ করার যোগ্যতার অর্জন করেছিলেন। এক্ষেত্রে এই যোগ্যতার মাপকাঠি ছিল (১ঃ২২ঃ৩০)। আয়ারল্যান্ডে অনুষ্ঠিত অষ্টাদশ ডাবলিন আন্তর্জাতিক গ্র্যান্ড প্রিক্স প্রতিযোগিতায় ১ঃ২২ঃ০৫ সময়ের মধ্যে শেষ করে ষষ্ঠ স্থান অধিকার করায় গুরমীত এই যোগ্যতা লাভ করেন। এই প্রতিযোগিতায় গুরমীত ১ঃ২৩ঃ৩৪ সময়ে শেষ করে তেত্রিশতম স্থান অধিকার করেন। == জীবন জীবিকা == ভারতবর্ষের উত্তরাখন্ড রাজ্যের একটি ছোট গ্রামে গুরমীত জন্মগ্রহণ করেন। ডিসকাস নিক্ষেপকারী খুড়তুতো ভাই সুরজিত সিং-এর অনুপ্রেরণায় তিনি অ্যাথলেটিক্সকে নির্বাচন করেন। গুরমীত ২০০০ সালে জাতীয় জুনিয়র চ্যাম্পিয়নশিপে একটি রৌপ্য পদক লাভ করেন।২০০১ সালে ব্রুনেইতে অনুষ্ঠিত এশিয়ান জুনিয়র চ্যাম্পিয়নশিপে তিনি পঞ্চম স্থান অধিকার করেন। ২০১০ সালের শেষ দিকে স্পোর্টস অথরিটি অফ ইন্ডিয়া, বেঙ্গালুরু সেন্টারের অধীনে কোচ রামকৃষ্ণন গান্ধীর তত্ত্বাবধানে গুরমীত প্রশিক্ষণ নেওয়া শুরু করেন, যা কিনা তার জীবনের মোড় ঘুরিয়ে দেয় ২০১২ সালে মার্চ মাসে জাপানের নমি শহরে এশিয়ান চ্যাম্পিয়নশিপ ১ঃ২১ঃ৩১ সময়ে সমাপ্ত করেন। ২০১৬ সালের মার্চ মাসে ২০ কিলোমিটার হাঁটা প্রতিযোগিতায় গুরমীত একটি স্বর্ণ পদক জয় করেন। এই পথ অতিক্রম করতে তার সময় লেগেছিল ঘন্টা ২০ মিনিট এবং ২৯ সেকেন্ড। গত ৩৪ বছরের ইতিহাসে এই প্রথমবার একজন ভারতীয় হয় একটি এশিয়ান চ্যাম্পিয়নশিপ বা এশিয়ান গেমসে স্বর্ণপদক লাভ করেছেন, যা বিশেষভাবে উল্লেখযোগ্য। == ব্যক্তিগত জীবন == ২০ কিলোমিটার হাঁটা প্রতিযোগিতার ক্রীড়াবিদ দীপমালা দেবীর সঙ্গে তিনি বৈবাহিক বন্ধনে আবদ্ধ হন। == বহিঃসংযোগ == গুরমীত সিং। == তথ্যসূত্র == জন্ম গ্রীষ্মকালীন অলিম্পিকে দৌড়বীর (ট্র্যাক অ্যান্ড ফিল্ড) ব্যক্তি অলিম্পিক দৌড়বীর পুরুষ রেসওয়াকার গ্রীষ্মকালীন অলিম্পিকের দৌড়বীর (ট্র্যাক অ্যান্ড ফিল্ড)
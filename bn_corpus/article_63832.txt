'''টমাস রবার্ট ম্যাককিবিন''' (; জন্ম: ১০ ডিসেম্বর, ১৮৭০ মৃত্যু: ১৫ ডিসেম্বর, ১৯৩৯) নিউ সাউথ ওয়েলসের বাথহার্স্ট এলাকার র‍্যাগলেনে জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৮৯৫ থেকে ১৮৯৮ সময়কালে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর অস্ট্রেলীয় ক্রিকেটে নিউ সাউথ ওয়েলস দলের প্রতিনিধিত্ব করে গেছেন। দলে তিনি মূলতঃ স্লো মিডিয়াম বোলার হিসেবে খেলতেন। এছাড়াও, নিচেরসারিতে বামহাতে কার্যকরী ব্যাটিংশৈলী উপস্থাপন করেছিলেন '''টম ম্যাককিবিন'''। == প্রথম-শ্রেণীর ক্রিকেট == ১৮৯৪-৯৫ মৌসুম থেকে ১৮৯৮-৯৯ মৌসুম পর্যন্ত টম ম্যাককিবিনের প্রথম-শ্রেণীর খেলোয়াড়ী জীবন চলমান ছিল। পুরোটা সময়ই নিউ সাউথ ওয়েলস দলের পক্ষে খেলেছেন। তন্মধ্যে, ১৮৯৫-৯৬ ১৮৯৬-৯৭ মৌসুমে শীর্ষস্থানীয় উইকেট শিকারীতে পরিণত হয়েছিলেন তিনি। == আন্তর্জাতিক ক্রিকেট == সমগ্র খেলোয়াড়ী জীবনে পাঁচটিমাত্র টেস্টে অংশগ্রহণ করার সুযোগ লাভ করেছিলেন টম ম্যাককিবিন। মার্চ, ১৮৯৫ তারিখে মেলবোর্নে ইংল্যান্ড দলের বিপক্ষে টেস্ট ক্রিকেটে অভিষেক পর্ব সম্পন্ন হয় তার। জানুয়ারি, ১৮৯৮ তারিখে একই দলের বিপক্ষে একই মাঠে সর্বশেষ টেস্টে অংশগ্রহণ করেছিলেন তিনি। অফ স্পিনার হিসেবে অস্ট্রেলিয়া দলের সাথে ১৮৯৬ সালে ইংল্যান্ড গমন করেন। তবে ক্রমাগত বল ছোঁড়ার ঘটনার বিষয়ে কিঞ্চিৎ সন্দেহ সৃষ্টি করেছিলেন। নো-বল ছোঁড়ার ঘটনা থেকে অব্যহতি পান। কিন্তু, পোতানো উইকেটে স্লো মিডিয়াম পেস বোলিং করে নিজেকে স্মরণীয় করে রাখেন। ১৫ ডিসেম্বর, ১৯৩৯ তারিখে ৬৯ বছর বয়সে নিউ সাউথ ওয়েলসের বাথহার্স্টের ম্যাকুয়ারি প্লেইন্স হোমস্টিড এলাকায় টম ম্যাককিবিনের দেহাবসান ঘটে। == তথ্যসূত্র == == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বিষয়শ্রেণী:নিউ সাউথ ওয়েলসের ক্রিকেটার বিষয়শ্রেণী:নিউ সাউথ ওয়েলস থেকে আগত ক্রিকেটার
'''অনিতা মুই ইম-ফং''' (; ১০ অক্টোবর ১৯৬৩ ৩০ ডিসেম্বর ২০০৩) ছিলেন হংকংয়ের একজন গায়িকা এবং অভিনেত্রী। তিনি কেন্টিপপের চিত্র সঙ্গীতে অনেক বড় অবদান রেখেছেন এবং বেশ কয়েকটি পুরস্কার এবং সম্মাননা গ্রহণ করেছেন। তিনি তার পুরো ক্যারিয়ার যাবত তার ভক্তদের জন্য একজন আদর্শ ছিলেন। তাকে সাধারণত কেন্টিপপের ডিভা হিসেবে গণ্য করা হতো। অনিতা মুই একবার ইংল্যান্ডের লন্ডনের হ্যামারস্মিথে একটি কনসার্টের আয়োজন করেছিলেন যেটির সকল টিকেট বিক্রিত হয়ে যায়, সেখানে তাকে "এশিয়ার ম্যাডোনা" (東方麥當娜) বলে অভিহিত করা হয়েছিল, যেটি তাকে পরবর্তীতে আন্তর্জাতিকভাবে সফল হতে প্রচুর সাহায্য করেছিল। এই উপাধিটি তিনি পুরো সঙ্গীত ক্যারিয়ার যাবত বহন করেছিলেন। এই উপাধিটি পূর্ব এবং পশ্চিম মিডিয়া উভয়েই তাকে বিশেষিত করতে ব্যবহার করত। ১৯৮০-এর দশকে, অনিতা মুইয়ের বন্য নাচ এবং স্টেজ অনুষ্ঠানে নারীত্বের মাধ্যমে সঙ্গীতের গ্যাংতাই ধরনটি বৈপ্লবিকতা লাভ করেছিল। তিনি তার ভয়ানক পোশাকের জন্য বিখ্যাত ছিলেন। অন্যদিকে তার গানে উচ্চ-ক্ষমতা পরিবেশনে কন্ত্রাল্টো কণ্ঠের সমাহার দেখা গিয়েছিল, যেটি নারী কণ্ঠ শিল্পীদের মধ্যে একটি খুবই বিরল প্রতিভা। তার ভক্ত শুধু হংকং এই সীমাবদ্ধ ছিল না, তার ভক্তের পরিধি এশিয়ার বিভিন্ন দেশেও পরিলক্ষিত হয়েছিল। সেসকল দেশের মধ্যে তাইওয়ান, চীন, সিঙ্গাপুর, মালয়েশিয়া উল্লেখযোগ্য ছিল। তিনি প্রায়শই এই দেশগুলোর কনসার্টে উপস্থিত হতেন, যেখানে তিনি তার ভক্তদের দ্বারা সম্মানিত হতেন। হংকংয়ের বিনোদন শিল্প, যেখানে শিল্পীরা মাঝে মাঝেই খুব জনপ্রিয় হয়ে উঠেন আবার হঠাৎ করে জনপ্রিয়তা হারিয়ে ফেলেন, সেখানে অনিতা মুই বিনোদন শিল্পে টানা প্রায় ২১ বছর রাজত্ব (১৯৮২ ২০০৩) করেছিলেন। ২০০৩ সালে জরায়ুমুখ ক্যান্সারে আক্রান্ত হওয়ার কারণে তিনি তার ক্যারিয়ারে বিরতি দেন। অতঃপর একই বছরের ডিসেম্বর মাসের ৩০ তারিখে তিনি শেষ নিশ্বাস ত্যাগ করেন। ==প্রারম্ভিক জীবন== অনিতা মুই তার শৈশব থেকেই অনেক কষ্ট সহ্য করে বড় হয়েছেন। তিনি চার ভাইবোনের মধ্যে সবচেয়ে কনিষ্ঠ। তার বড় বোন অ্যান মুই একজন গায়িকা ছিলেন। একটি একক পরিবারে তিনি তার শৈশব অতিবাহিত করেছেন। ==গানের তালিকা== ====জাপানি==== নিম্নে জাপানি ভাষায় প্রকাশিত অনিতা মুইয়ের গানের তালিকা উল্লেখ করা হলো: '''এক্সপ্রেস''' দ্বারা প্রকাশিত সকল গান ইএমআই মিউজিক জাপান তথা ইএমআই জাপান এর অন্তর্ভুক্ত প্রেমের কল্পনা প্রেমের ঋণ (জাপানি: 唇をうばう前に いのち果てるまで; ''kuchibiru woubau mae ni'' ''inochi hate rumade'') ইপি (এই গানটি ১৯৮৩ সালে প্রকাশিত হয়েছে) *: "প্রেমের কল্পনা" হচ্ছে ক্যান্টোনিজ গান "Gau cheut ngo dik sum" (交出我的心)-এর জাপানি সংস্করণ। অন্যদিকে "প্রেমের ঋণ" হচ্ছে ক্যান্টোনিজ গান "Sum chai" (心債)-এর জাপানি সংস্করণ। আমাকে বিয়ে করো (জাপানি: ''nantonaku shiawase''; জাপানি: 日い花嫁 なんとなく幸せ; ''nichii hanayome'' ''nantonaku shiawase'') ইপি (এই গানটি ১৯৮৩ সালে প্রকাশিত হয়েছে) ==আরো দেখুন== সঙ্গীত ==তথ্যসূত্র== ==বহিঃসংযোগ== জন্ম মৃত্যু
'''অধ্যাপক''' (ইংরেজী '''প্রফেসর''' সাধারণত প্রফ নামেই পরিচিত) হচ্ছে অধিকাংশ দেশের বিশ্ববিদ্যালয় এবং অন্যান্য মাধ্যমিক পরবর্তী শিক্ষা গবেষণা প্রতিষ্ঠানের শিক্ষাবিদের পদ। প্রফেসর শব্দটি লাতিন থেকে এসেছে যার অর্থ ''যিনি পেশায়'' কলা বা বিজ্ঞানে একজন বিশেষজ্ঞ, শিক্ষকের সর্বোচ্চ পদ। পৃথিবীর অধিকাংশ দেশে আনুষ্ঠানিকভাবে অধ্যাপক শব্দটি ব্যবহার করা হয় সর্বোচ্চ শিক্ষাবিদের পদ হিসেবে তবে অনেক স্থানে ''পূর্ণকালীন অধ্যাপক'' (Full professor) ব্যবহার করা হয়। পৃথিবীর কিছু দেশে পূর্ণ অধ্যাপককে ''অধ্যাপক'' বলা হলেও অন্য অনেক দেশে নিম্ন শিক্ষক পদ সমূহকেও অধ্যাপক বলা হয় যেমন সহযোগী অধ্যাপক, সহকারী অধ্যাপক। অধ্যাপকগণ মূল গবেষণা পরিচালনা করেন এবং সাধারনত যে বিষয়ে গবেষণা করেন সেই বিষয়ে নিম্ন স্নাতক, স্নাতক বা প্রফেশনাল কোর্স সমূহে শিক্ষা দিয়ে থাকেন। যে সকল বিশ্ববিদ্যালয়ে স্নাতক বিদ্যালয় আছে সেখানে অধ্যাপকগণ ছাত্রদের মেন্টর এবং সুপারভাইজার হিসেবে স্নাতক স্তরের ছাত্রদের থিসিসের (তত্ত্বীয়) গবেষণা পরিচালনা করেন। অধ্যাপকগণ সাধারণত Ph.D (ডক্টর অভ ফিলোসফি) ডিগ্রিধারী হয়ে থাকেন। কিছু কিছু অধ্যাপক মাস্টার্স ডিগ্রি অথবা প্রফেশনাল ডিগ্রিধারী যেমন M.D. (ডক্টর অভ মেডিসিন) হয়ে থাকেন। ==ব্যাকরণ== প্রফেসর শব্দটি সর্বপ্রথম ব্যবহৃত হয় ১৪ শতকের শেষের দিকে ''যারা জ্ঞানের শাখা শিক্ষা দেন'' তাদের বোঝাতে। শব্দটি এসেছে ''...প্রাচীন ফরাসি প্রফেসসিওর (১৪শতক) এবং সরাসরি লাতিন প্রফেসর (যিনি কলা বা বিজ্ঞানে বিশেষজ্ঞ, সর্বোচ্চ পদের শিক্ষক) থেকে,''; লাতিন শব্দটি এসেছে বিশেষ্য প্রফিতেরি থেকে যা ১৭০৬ সাল থেকে নামের প্রথম অংশ হিসেবে ব্যবহৃত হয়ে আসছিলো। ক্ষুদ্র রূপ প্রফ ব্যবহারের রেকর্ড আছে ১৮৩৮ সাল থেকে। অধ্যাপক শব্দটি বিভিন্ন অর্থে ব্যবহার হয়। যেমন ধর্ম শিক্ষককেও প্রফেসর বলা হয়। ব্যবহারটি এলিজাবেথিয় যুগ থেকে ব্যবহৃত হয়ে এলেও শুধুমাত্র ইংল্যান্ডে সীমাবদ্ধ ছিলো। ==বর্ণনা== অধ্যাপক একজন স্বীকৃত শিক্ষাবিদ। উত্তর ইউরোপ সহ অধিকাংশ কমনওয়েলথ দেশে প্রফেসর সর্বোচ্চ পদ। যুক্তরাষ্ট্র এবং কানাডায় অধ্যাপক সর্বোচ্চ পদ কিন্তু বিশাল অংশ এটা অর্জন করে থাকে, প্রায় এক চতুর্থাংশ। অত্র অঞ্চলে অধ্যাপক হচ্ছে ডক্টরেট ডিগ্রি বা সম ধর্মী যোগ্যতা শিক্ষাবিদ যাদের চার বছর কলেজ এবং বিশ্ববিদ্যালয়ে শিক্ষাকতা করার অভিজ্ঞতা রয়েছে। এমিরেটাস অধ্যাপক হচ্ছেন সেই সকল অবসরপ্রাপ্ত অধ্যাপক যাদেরকে বিশ্ববিদ্যালয় তাদের মূল্য এবং চলমান গবেষণার কারণে রেখে দিতে চান। এমিরেটাস অধ্যাপকগণ কোন প্রকার বেতন পান না কিন্তু তাদেরকে অফিস বা গবেষণার জায়গা দেওয়া হয় এবং গ্রন্থাগার, গবেষণাগার ইত্যাদি ব্যবহারের সুযোগ দেওয়া হয়। সহকারী অধ্যাপক এবং সহযোগী অধ্যাপক পদে অধ্যাপক শব্দটি ব্যবহার করা হয় কিন্তু কিছু ইউরোপীয় দেশে এই সকল পদের ব্যক্তিকে অধ্যাপক হিসেবে মূল্যায়ণ করা হয় না। অস্ট্রেলিয়াতে সহযোগী অধ্যাপকের পদটিকে বলা হয় ''পাঠক'' যারা উর্ধ্বতন প্রভাষকের উপরে এবং পূর্ণ অধ্যাপকের নিচে। পৃথিবীর অনেক দেশের বিশ্ববিদ্যালয় উল্লেখযোগ্য শিল্পী, খেলোয়াড় এবং বিদেশী সম্মানিতকে '''সম্মানসূচক অধ্যাপক''' উপাধি দিয়ে থাকে। অধ্যাপক হতে যেসব একাডেমিক যোগ্যতা প্রয়োজন হয় সেসব এদের ক্ষেত্রে প্রযোজ্য হয় না এবং এরা কোন অধ্যাপকীয় দায়িত্ব পালন করেন না। এরকম প্রফেসরগণ সেই প্রতিষ্ঠানের কোন একাডেমিক কাজও করেন না। সাধারণত অধ্যাপক পদটি শিক্ষকদের জন্যই ব্যবহার করা হয়ে থাকে। ==কাজ== অধ্যাপকগণ তাদের ক্ষেত্রে যোগ্যতাসম্পন্ন বিশেষজ্ঞ, তারা সাধারণত নিচের কিছু বা সব কাজ করে থাকেনঃ তাদের বিভাগের শিক্ষাদান, গবেষণা এবং প্রকাশনার ব্যবস্থাপনা করেন (যেসকল দেশে অধ্যাপকগণ তাদের বিভাগের প্রধান)। তাদের ক্ষেত্র যেমন গণিত, বিজ্ঞান, মানবিক, সামাজিক বিজ্ঞান, শিক্ষা, সাহিত্য, সংগীত অথবা ফলিত ক্ষেত্র যেমন প্রকৌশল, ডিজাইন, মেডিসিন, নার্সিং, আইন অথবা ব্যবসা ইত্যাদির উপর বক্তব্য (লেকচার) এবং সভা (সেমিনার) করেন। প্রচলিত জনপ্রিয় জার্নালে তাদের ক্ষেত্রের উপরে আদি গবেষণার উপর নিবন্ধ প্রকাশ করেন। প্রো বোনো কমিউনিটি সার্ভিস প্রদান করেন (সরকার এবং উপদেশ প্রদান করেন) অথবা রেডিও-টেলিভিশনে বা জনসংযোগ অনুষ্ঠানে বিশেষজ্ঞ ধারাভাষ্য প্রদান করেন। স্নাতক শিক্ষার্থীদেরকে তাদের একাডেমিক প্রশিক্ষণে মেন্টর হিসেবে কাজ করেন। ছাত্রদেরকে তাদের ক্ষেত্রে পর্যালোচনা করেন (যেমন পরীক্ষা বা মৌখিক পরীক্ষার মাধ্যমে)। উচ্চ পর্যায়ে প্রশাসনিক বা ব্যবস্থাপনার কাজ করেন (যেমন ডিন, বিভাগের প্রধান, গ্রন্থাগারিক ইত্যাদি)। অধ্যাপকদের অন্যান্য কাজ প্রতিষ্ঠান, এর নীতিমালা, স্থান (দেশ) এবং সময়ের উপর নির্ভর করে। উদাহরণস্বরূপ উত্তর আমেরিকা এবং ইউরোপের গবেষণা প্রধান বিশ্ববিদ্যালয় সমূহে অধ্যাপকগণ গবেষণা কর্মে সাফল্য অর্জনের মাধ্যমেই পদোন্নতি পেয়ে থাকেন। ==পৃথিবীর প্রান্তরে== অনেক কলেজ বিশ্ববিদ্যালয় এবং পৃথিবীর প্রায় সকল উচ্চ শিক্ষা প্রতিষ্ঠান একাডেমিক শিক্ষাবিদ বা পন্ডিতদের ক্ষেত্রে একই ধরনের পদ ক্রম ব্যবহার করে থাকে। ==বেতন== ২০০৫ সালের DHV রিপোর্ট অনুযায়ী অধ্যাপকদের বেতন। বারগুলো পর্যায়ক্রমে সহকারী অধ্যাপক, সহযোগী অধ্যাপক এবং অধ্যাপকের জন্য। অধ্যাপকগণ সাধারণত নির্দিষ্ট বেতন ভাতা সুবিধাদি পেয়ে থাকেন। যে সকল প্রফেসরগণ অন্যান্য দ্বায়িত্ব (বিভাগের প্রধান, ডিন, স্নাতক শিক্ষার প্রধান ইত্যাদি) পালন করেন তারা অতিরিক্ত পারিশ্রমিক পেয়ে থাকেন। প্রফেসরগণ অন্যান্য কাজ যেমন উপদেষ্টা, একাডেমিক প্রকাশনা বা জনপ্রিয় ছাপার বই, বক্তব্য প্রদান, কোচিং ইত্যাদির মাধ্যমেও আয় করে থাকেন। কিছু ক্ষেত্র (যেমন ব্যবসা এবং কম্পিউটার বিজ্ঞান) অধ্যাপকদের বাইরের কাজে বেশী সুযোগ প্রদান করে থাকে। ===জার্মানী সুইজারল্যান্ড === ২০০৫ সালে "Deutscher DHV" এর প্রকাশিত প্রতিবেদন থেকে কোনপ্রকার পারফর্মান্স বোনাস ব্যতীত মধ্য পর্যায়ের জার্মান অধ্যাপকদের বেতন €৪৬,৬৮০ এবং সর্বোচ্চ পর্যায়ে €৫৬,৬৮৩। পারফর্মান্স বোনাস সহ জার্মান অধ্যাপকদের গড় আয় €৭১,৫০০। সুইজারল্যান্ডে অধ্যাপকদের গড় আয় জুরিখ বিশ্ববিদ্যালয়ে ১৫৮,৯৫৩ CHF (€১০২,৭২৯) থেকে ২৩২,০৭৩ CHF (€১৪৯,৯৮৫) এবং ইটিএইচ জুরিখে ১৮৭,৯৩৭ CHF (€১২১,৪৬১) থেকে ২৪৭,২৮০ CHF (€১৫৯,৭৭৪) এর মধ্যে। === স্পেন === স্পেনে সমগ্র দেশের জন্য সিভিল সার্ভেন্ট অধ্যাপকদের বেতন নির্ধারিত কিন্তু পারফর্মেন্স, সিনিয়রিটি এবং প্রাদেশিক সরকার ঘোষিত বোনাস সহ বিভিন্ন প্রকারের বোনাস প্রচলিত আছে। এই বোনাসের ফলে একেকজনের মূল বেতন ভিন্ন হয়। কিছু বোনাস "ট্রাইয়েনিস" (সিনিয়রিটির উপর নির্ভর করে, প্রতি তিন বছরের জন্য একটি), "কুইনকুয়নিয়স" (বিশ্ববিদ্যালয় কর্তৃক নির্ধারিত শিক্ষাদান শর্তের উপর নির্ভর করে, প্রতি পাঁচ বছরের জন্য একটি) এবং ''সেক্সেনিয়স" (জাতীয় সরকারের নির্ধারিত গবেষণা কর্মের উপর নির্ভর করে, প্রতি ছয় বছরের জন্য একটি)। এইসব বোনাসের পরিমাণ খুবই কম। সেক্সেনিয়স পেতে হলে বিভিন্ন কমিটির সভ্য হতে হয়। সেক্সেনিয়স এর গুরুত্ব হচ্ছে এটা একটি মানসম্মানের ব্যাপার যা LOU ২০০১ থেকে বৃদ্ধি পেয়েছে। ===শিক্ষা অধ্যাপক === শিক্ষাক্ষেত্রে যে সকল অধ্যাপকগণ শুধুমাত্র শ্রেণীকক্ষে পাঠদান করেন যারা অনেক সময় কম আয় করে থাকেন। একটি গবেষণা প্রতিবেদনে দেখা যায় ২০০২ সালে নর্থরিজের ক্যালিফোর্নিয়া স্টেট একজন এসিস্ট্যান্ট প্রফেসরের শুরুর বেতন $৫৩,০০০ যা তিনি পূর্বে মাস চাকরি করে পাবলিক স্কুল কিন্ডারগার্টেনে পাওয়া বেতনের তুলনায় $১৫,৭৩৮ কম। ২০০৭ সালে ডাচ সোশ্যাল একাডেমিক সেক্টর SoFoKleS এর জন্য ফান্ড দেয় যাতে অন্যান্য দেশের সাথে নেদারল্যান্ডের একাডেমিক পদের বেতন কাঠামো নিয়ে তুলনামূলক গবেষণা পরিচালিত হয়। যুক্তরাষ্ট্র, গ্রেট ব্রিটেন, সুইজারল্যান্ড, জার্মানী, বেলজিয়াম, ফ্রান্স, সুইডেন এবং নেদারল্যান্ডের মধ্য পর্যালোচনা করা হয়। শক্তি এবং কর ইত্যাদি ক্ষেত্রে সংশোধন আনা হয়। ===খরচের তালিকা=== টেম্পল গ্রান্ডিন, কলারাডো স্টেট প্রাণী বিজ্ঞানের অধ্যাপক তালিকাটি ডাচ ইউরোতে চূড়ান্ত খরচ প্রকাশ করছে। ২০১৫ সালের পরে ডেটা হালনাগাদ করা প্রয়োজন। দেশ সহকারী অধ্যাপক সহযোগী অধ্যাপক পূর্ণ অধ্যাপক যুক্তরাষ্ট্র $38,948 $44,932 $60,801 যুক্তরাষ্ট্র প্রধানসারির $49,300 $57,142 $87,702 যুক্তরাজ্য ₤37,424 ₤46,261 ₤60,314 যুক্তরাজ্য প্রধানসারির ₤42,245 ₤47,495 ₤82,464 জার্মানী €50,052 €68,472 €79,248 ফ্রান্স €22,546 €26,316 €37,118 ইতালী €21,678 €25,994 €37,351 নেদারল্যান্ডস €30,609 €37,991 €46,180 সুইজারল্যান্ড €60,158 €69,118 €78,068 লুক্সেমবার্গ €20,320 €22,785 €26,391 বেলজিয়াম €29,244 €33,778 €38,509 স্পেন €17,180 €20,284 €26,573 সুইডেন €22,257 €26,666 €31,639 Jordan €16,800 €20,400 €25,200 আলজেরিয়া €6,109 €9,163 €14,181 ==গবেষণা অধ্যাপক== পৃথিবীর অনেক দেশে গবেষণা অধ্যাপক বলতে সেই সকল অধ্যাপকদে বোঝানো হয় যারা প্রধানত গবেষণা কর্মে নিযুক্ত থাকেন এবং যারা কিছু শিক্ষা দিয়ে থাকেন অথবা একদমই পাঠদান করেন না। উদাহরণস্বরূপ পদটি ব্যবহৃত হয় যুক্তরাজ্য যেখানে কিছু বিশ্ববিদ্যালয়ে পদটিকে বলা হয় রিসার্চ প্রফেসর এবং কিছু প্রফেসরিয়াল রিসার্চ ফেলো) এবং উত্তর ইউরোপে। এসকল দেশে গবেষণা ক্ষেত্রে রিসার্চ প্রফেসর হচ্ছে সব থেকে উচ্চ পদ এবং সাধারণ পূর্ণ অধ্যাপকদের সম পদ। তারা স্থায়ী চাকুরে এবং প্রায়শই পন্ডিতদের মধ্যে পার্থক্য করতে ব্যবহার করা হয়; এটা সাধারণ পূর্ণ অধ্যাপকের চেয়ে সম্মানজনক পদ হিসেবে বিবেচনা করা হয়ে থাকে। যুক্তরাষ্ট্রেও একই ধরণের পদ আছে তবে ব্যতিক্রম হচ্ছে যে তারা স্থায়ী অধ্যাপক নয় এবং তাদের বেতন অধিকাংশ সময়ে বাইরের ফান্ড থেকে দেওয়া হয়। শার্লক হোমস সিরিজের দ্যা ফাইনাল প্রবলেমে প্রফেসর মরিয়ার্টি প্রথাগত কল্পকাহিনীতে অধ্যাপকদের চরিত্র অঙ্কন করত দেখা যায় যারা অনেকটা স্টেরিওটাইপ, লাজুক, ভুলোমনা ব্যক্তি প্রায়শই ভাবনায় ডুবে থাকেন। অনেক ক্ষেত্রে কল্পকাহিনীর চরিত্রেরা সামাজিকভাবে বা শারীরিকভাবে ত্রুটিসম্পন্ন থাকেন। উদাহরণ হিসেবে বলা যায় দ্যা এবসেন্ট মাইন্ড প্রফেসর, দ্যা এডভেনচার অভ টিনটিনের প্রফেসর ক্যালকুলাসের নাম। অধ্যাপকদের অনেক সময় খারাপ পথের পথিক হতে দেখা যায় যেমন প্রফেসর মেটজ যিনি বন্ড খলচরিত্র ব্লোফেল্ডকে ডায়মন্ডস ফর এভারে সাহায্য করেন বা ব্রিটিশ গোয়েন্দা শার্লক হোমসের শত্রু প্রফেসর মরিয়ার্টি। আধুনিক এনিমেটেড সিরিজ ফুচুরামা তে প্রফেসর হুবার্ট ফ্যানসওর্থ আছে যিনি ভুলোমনা কিন্তু জিনিয়াস লেভেলের প্রফেসর। পাগলাটাইপ বিজ্ঞানী হিসেবে অনেক প্রফেসর চরিত্র আঁকা হয়। কর্নওয়েল ইংরেজী সাহিত্যের অধ্যাপক এবং লেখক ভ্লাদিমির নবকভ তার উপন্যাসে অধ্যাপকদের প্রায়শই প্রটোগনিস্ট হিসেবে উল্লেখ করেন। জর্জ বার্নাড এর নাটক পিগম্যালিন প্রধান চরিত্র হেনরি হিগিনস। জনপ্রিয় হ্যারী পটার সিরিজে জাদুর স্কুল হগওয়ার্ডস দেখানো হয়েছে যেখানে প্রটোগনিস্ট জাদু ডাকিনিবিদ্যার শিক্ষককে প্রফেসর হিসেবে দেখানো হয়েছে যাদের মধ্যে আছেন প্রফেসর ডাম্বেলডোর, প্রফেসর মিনার্ভা ম্যাকগোনাগ্যাল, প্রফেসর সেভেরাস স্নেইপ ইত্যাদি। বোর্ড গেম ক্লুয়েডো তে প্রফেসর প্লাম কে ভুলমনা শিক্ষাবিদ হিসেবে দেখানো হয়েছে। চলচ্চিত্রে প্লামের চরিত্রে অভিনয় করেছেন ক্রিস্টোফার লয়েড। ১৯৮০ থেকে ১৯৯০ সালে অধ্যাপক সহ বিভিন্ন স্টেরিওটাইপ চরিত্র আঁকা হয়। লেখকেরা সাধারণ মানুষদের মত প্রফেসরদের চরিত্র অংকন শুরু করে যারা যোগ্যতায় ভালো, বুদ্ধি এবং শারীরিক দক্ষতায় চমৎকার। ভুলোমনা বা লাজুক নয় এমন একজন অধ্যাপক হচ্ছেন প্রফেসর ইন্ডিয়ানা জোনস যিনি একজন প্রত্নতত্ত্ববিদ এবং অভিযাত্রিক, শিক্ষা এবং মারপিটে সুদক্ষ। ইন্ডিয়ানা জোনস চলচ্চিত্রের জনপ্রিয়তা স্টেরিওটাইপের বদলে জ্ঞানী এবং শারীরিকভাবে সক্ষম আর্কিটাইপ অধ্যাপক চরিত্র তৈরীর প্রচলন শুরু হয়। টেলিভিশন সিটকম সিরিজ গিলিগানস আইল্যান্ডে চরিত্রটিকে দ্যা প্রফেসর হিসেবে উল্লেখ করা হয়েছে যিনি একজন হাই স্কুলের বিজ্ঞান শিক্ষক, চালাক আবিষ্কারক এবং তার অনুগামীদের প্রতি সাহায্যকারী বন্ধু। জন হাউজম্যানের দ্যা পেপার চেজ (১৯৭৩) আইন স্কুলের প্রফেসর চার্লস ডব্লিউ. কিংসফিল্ড জুনিয়র যিনি কঠিন একজন শিক্ষক, সর্বদা ছাত্রদের কাছে থেকে নিপুনতা আশা করেন। আমেরিকান ব্রডকাস্টিং চরিত্রের হাউ টু গেট এওয় উইথ মার্ডার ভায়োলা ডেভিস এনালিসে কিয়েটিং চরিত্রে অভিনয় করেছে যিনি কাল্পনিক মিডলটন আইনের অধ্যাপক। কাহিনীর প্রথম দিকে এনালিসে ছিলেন কনফিডেন্ট মহিলা যিনি একজন সম্মানিত আইনের অধ্যাপক এবং বিখ্যাত আইনজীবি যাকে তার ছাত্ররা ভয় পায় এবং শ্রদ্ধা করে। কাহিনীর শেষের দিকে তার চরিত্রের দৃঢ়তা কিছুটা ভেঙে পড়ে।. সাহিত্য এবং মঞ্চনাটকে রহস্যময়, জাদুকরী শক্তিসম্পন্ন বৃদ্ধ লোককে (যাদের শিক্ষাগত পরিচয় অস্পষ্ট) অনেকসময় অধ্যাপক হিসেবে উল্লেখ করা হয়েছে। উল্লেখযোগ্য উদাহরণের মধ্যে দ্যা উইজার্ড অভ অজের প্রফেসর মার্ভেল এবং ব্যালে ''দ্যা নাটক্রাকার'' এর প্রফেসর ড্রসসেলমেয়ের। দ্যা প্রেস্টিজ চলচ্চিত্রে ক্রিশ্চিয়ান বেল জাদুকর চরিত্রে অভিনয় করেন যাকে প্রফেসর বলে উল্লেখ করা হয়েছে। চিট্টি চিট্টি ব্যাং ব্যাং প্রফেসর পটস এবং দ্যা সিম্পসনসে প্রফেসর ফ্রিঙ্ক এরকমই দুটি চরিত্র। এরকম চিন্তাশীল এবং দয়ালু অধ্যাপক হচ্ছে ক্রনিকলস অভ নার্নিয়ার প্রফেসর ডিগরি কার্কে। কৌতুক অভিনেতা আরউইন কোরে এবং সুপে সেলস তার চরিত্র দ্যা বিগ প্রফেসরে অধ্যাপক হিসেবে উল্লেখ করা হয়েছে। অতীতে সেলুনে এবং অন্যান্য পরিবেশে পিয়ানোবাদকদের অধ্যাপক বলা হতো। পাঞ্চ এন্ড জুডি শো এর পাপেটিয়ার প্রথাগতভাবে অধ্যাপক নামে পরিচিত। ==তথ্যসূত্র== পদ এবং ব্যক্তিত্ব
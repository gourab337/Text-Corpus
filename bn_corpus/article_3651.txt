'''গেরহার্ড গের্ড ম্যুলার'''(জন্ম নভেম্বর ৩, ১৯৪৫) একজন প্রাক্তন পশ্চিম জার্মান ফুটবলার। তিনি ৬২ আন্তর্জাতিক ফুটবল খেলায় অংশগ্রহণ করে ৬৮ গোলের জাতীয় রেকর্ডসহ ৭৪টি ইউরোপিয়ান ক্লাব খেলায় ৬৬ গোল, ৪২৭ বুন্দেসলিগা খেলায় ৩৬৫ গোলের আন্তর্জাতিক রেকর্ডের অধিকারী। তিনি ছিলেন তার সময়ের অন্যতম সেরা সফল স্ট্রাইকার। == ক্লাব == তিনি ১৯৬৪ সাল থেকে ১৯৭৯ সালের মধ্যে জার্মান ক্লাব বায়ার্ন মিউনিখের হয়ে ৪২৭ ম্যাচে ৩৬৫টি গোল করেন। ১৯৭২ সালে ম্যুলার এক মৌসুমে ৮৫টি গোল করে বিশ্বরেকর্ড গড়েন। বিশ্বরেকর্ডটি দীর্ঘ ৪০ বছর অক্ষত ছিল। কিন্তু বার্সেলোনা তথা আর্জেন্টিনার ভুবনখ্যাত ফরোয়ার্ড লিওনেল মেসি ২০১২ সালে তা ভেঙ্গে দেন। == জাতীয় দল == পশ্চিম জার্মানির হয়ে ১৯৬৬ থেকে ১৯৭৪ পর্যন্ত ৬২ ম্যাচে তার গোলসংখ্যা ৬৮। তিনি ১৯৭০ সালের বিশ্বকাপে ১০টি গোল করে সর্বোচ্চ গোলদাতা হন। ১৯৭৪-এর বিশ্বকাপে তিনি ৪টি গোল করেন। এর মাঝে শেষটি ছিল ফাইনাল ম্যাচে হল্যান্ডের বিপক্ষে ফলাফল নির্ধারণী গোল। দুটি বিশ্বকাপ খেলে মোট ১৪টি গোল করে তিনি দীর্ঘ ৩২ বছর বিশ্বকাপে সর্বোচ্চ গোলের রেকর্ড নিজের করে রেখেছিলেন। ২০০৬ বিশ্বকাপে রোনালদো তাকে ছাড়িয়ে যান। == তথ্যসূত্র == == বহিঃসংযোগ == গের্ড মুলার ফুটবলার জন্ম ব্যক্তি
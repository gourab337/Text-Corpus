'''সময়ের প্রয়োজনে''' বহুমুখী প্রতিভাবান জহির রায়হান রচিত একটি ছোটগল্প। ==কাহিনি সংক্ষেপ== আমরা ১৯৭১ সালে মুক্তিযুদ্ধ কেন করেছিলাম? আর কেনই বা একসময় যাদের স্বাগত জানিয়েছিলাম, তাদের বিরুদ্ধে অস্ত্র তুলে নিয়েছিলাম ১৯৭১ সালে? অনেকেই হয়ত বলবে, দেশের জন্য। কিন্তু, দেশের সীমানা তো সবসময় এক থাকে না। হাজার বছর আগে এদেশের সীমানা আজকের বাংলাদেশের সীমানা থেকে আলাদা ছিল। আমরা মুক্তিযুদ্ধ করেছিলাম সময়ের প্রয়োজনে। ১৯৪৭ সালে দেশভাগের পর বাঙালিদের শোষণ করা শুরু করে পাকিস্তানি শাসকগোষ্ঠী। ১৯৭০ সালের সাধারণ নির্বাচনে জয়ী হওয়া সত্ত্বেও বাঙালিদের ক্ষমতার মসনদে বসতে দেয় নি তারা। উল্টো করেছে নানা টালবাহানা। ক্ষমতা হস্তান্তর না করে ১৯৭১ সালের ২৫শে মার্চ বাঙালিদের উপর সর্বশক্তি নিয়ে ঝাঁপিয়ে পড়ে। অতঃপর, সময়ের প্রয়োজনেই বাঙালিদের ঝাঁপিয়ে পড়তে হয় মুক্তিযুদ্ধে। যাদেরকে একসময় বাঙালিরা ভালবাসত, তাদের দেখলেই বাঙালিদের রক্ত গরম হয়ে ওঠে। তাদের দিকে পাগলের মত গুলি ছুঁড়েছে মুক্তিযোদ্ধারা। ==অন্য মাধ্যমে== ২০০৫ সালে ছোটগল্পটি অবলম্বনে একই শিরোনামে মঞ্চনাটক মঞ্চস্থ করে 'থিয়েটার আর্ট ইউনিট'। ==তথ্যসূত্র==
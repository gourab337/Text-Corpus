'''ইসলামিক ফাউন্ডেশন বাংলাদেশ''' হল গণপ্রজাতন্ত্রী বাংলাদেশ সরকারের ধর্মবিষয়ক মন্ত্রনালয়ের অধীনস্থ একটি সরকারি প্রতিষ্ঠান যেটি ইসলামের আদর্শ মূল্যবোধ প্রচার করে এবং সে সম্পর্কিত কার্যক্রম পরিচালনা করে। ফাউন্ডেশনটির প্রধান কার্যালয় ঢাকায় অবস্থিত, যেটি ৭টি বিভাগীয় কার্যালয়, ৬৪টি জেলা কার্যালয়, ৭টি ইমাম প্রশিক্ষণ কেন্দ্র এবং ২৯ টি ইসলামিক প্রচারণা কেন্দ্রের সহায়তায় কার্যক্রমসমূহ বাস্তবায়ন করে। ফাউন্ডেশনটির মহাপরিচালক হলেন প্রতিষ্ঠানটির প্রধান নির্বাহী। ==ইতিহাস== জাতীয় মসজিদ বায়তুল মোকাররম ইসলামিক ফাউন্ডেশনের সদর দপ্তর চিত্র:Islamic Foundation Bangladesh, ফাউন্ডেশন বাংলাদেশ এর রাজশাহী বিভাগীয় এবং জেলা অফিস ১৯৫৯ সালে, বাংলাদেশের ঢাকায় ইসলামের শিক্ষার প্রচার প্রসারে দুটি প্রতিষ্ঠান প্রতিষ্ঠা করা হয়। বায়তুল মোকাররম সোসাইটি নির্মাণ করেন বায়তুল মোকাররম জাতীয় মসজিদ () এবং ওলামাগণ, ইসলামী দর্শন, সংষ্কৃতি জীবন ব্যবস্থাকে মানুষের কাছে সহজে পৌছে দেওয়ার জন্য এবং তা নিয়ে গবেষণার লক্ষ্যে প্রতিষ্ঠা করেন দারুল উলুম। ১৯৬০ সালে দারুল উলুমকে ইসলামিক একাডেমী নামে নামকরণ করা হয় এবং করাচিভিত্তিক সেন্ট্রাল ইন্সটিটিউট অব ইসলামিক রিসার্চ এর একটি শাখা হিসেবে রুপান্তর করা হয়। মুক্তিযুদ্ধের পর ১৯৭২ সালে, পাকিস্তানি সেনাবাহিনীকে আওয়ামী লীগের বিরুদ্ধে স্বঘোষিত সমর্থন সহায়তার জন্য নিষিদ্ধ করা হয় ইসলামিক একাডেমীকে। একাডেমীটিকে সে সময় রাজনীতিকে ইসলামীকরণের জন্য দোষারোপ করা হয়েছিল। ১৯৭৮ সালের ২০-২২শে মার্চ ফাউন্ডেশনটি ও.আই.সি.'র সৌজন্যে একটি আলোচনা সভার আয়োজন করে, যেখানে বাংলাদেশসহ ১৬টি দেশের প্রতিনিধিগণ উপস্থিত ছিলেন। ১৯৭৯-৮০ সালে ফাউন্ডেশনটির উন্নয়ন নতুন করে গতিবেগ লাভ করে। ==আরও দেখুন== বাংলাদেশ মাদ্রাসা শিক্ষা বোর্ড বেফাকুল মাদারিসিল আরাবিয়া বাংলাদেশ ==তথ্যসূত্র== ==বহিঃসংযোগ== ধর্ম বিষয়ক মন্ত্রনালয়, বাংলাদেশ ভিত্তিক ইসলামী সংগঠন সরকারি প্রতিষ্ঠান
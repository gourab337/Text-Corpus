'''বুড়িশ্চর''' বাংলাদেশের চট্টগ্রাম জেলার হাটহাজারী উপজেলার অন্তর্গত একটি ইউনিয়ন। == আয়তন == বুড়িশ্চর ইউনিয়নের আয়তন ৯৪৬ একর (৩.৮৩ বর্গ কিলোমিটার)। == জনসংখ্যা == ২০১১ সালের পরিসংখ্যান অনুযায়ী বুড়িশ্চর ইউনিয়নের লোকসংখ্যা ২৬,৫০০ জন। এর মধ্যে পুরুষ ১৩,১৯৩ জন এবং মহিলা ১৩,৩০৭ জন। == অবস্থান সীমানা == হাটহাজারী উপজেলার সর্ব-দক্ষিণে বুড়িশ্চর ইউনিয়নের অবস্থান। উপজেলা সদর থেকে ইউনিয়নের দূরত্ব প্রায় ১৭ কিলোমিটার। ইউনিয়নের উত্তরে দক্ষিণ মাদার্শা ইউনিয়ন, পশ্চিমে শিকারপুর ইউনিয়ন চট্টগ্রাম সিটি কর্পোরেশনের ৪নং চান্দগাঁও ওয়ার্ড, দক্ষিণে চট্টগ্রাম সিটি কর্পোরেশনের ৫নং মোহরা ওয়ার্ড এবং পূর্বে হালদা নদী রাউজান উপজেলার উরকিরচর ইউনিয়ন অবস্থিত। == প্রশাসনিক কাঠামো == বুড়িশ্চর ইউনিয়ন হাটহাজারী উপজেলার আওতাধীন ১৫নং ইউনিয়ন পরিষদ। এটি জাতীয় সংসদের ২৮২নং নির্বাচনী এলাকা চট্টগ্রাম-৫ এর অংশ। ইউনিয়নের প্রশাসনিক কার্যক্রম হাটহাজারী মডেল থানার আওতাধীন। এটি বুড়িশ্চর মৌজা নিয়েই গঠিত। ইউনিয়নের গ্রামগুলো হল: উত্তর বুড়িশ্চর মধ্য বুড়িশ্চর দক্ষিণ বুড়িশ্চর == ইতিহাস নামকরণ == নদীর তীরবর্তী খোলা প্রশস্ত ভূমিকে চর বলা হয়। প্রাচীনকালে হাটহাজারীর পূর্ব দক্ষিণাংশ হালদা নদী কর্ণফুলী নদীর গর্ভে ছিল। পলিমাটি জমে জমে ক্রমশ চরের সৃষ্টি হয়েছে। উক্ত চর এলাকার জনৈক বুড়ী প্রথম বসতি স্থাপন করেছে বলে স্থানটি 'বুড়িশ্চর' নামে পরিচিতি লাভ করে। উক্ত এলাকায় একটি জনশ্রুতি রয়েছে যে, প্রাচীনকালে বাশেঁর বড় বড় ভেলা চট্টগ্রামী ভাষায় 'বাঁশের‍ বোঅর' বিক্রির জন্য জমা করা হত। বাঁশের বোঅর থেকে বোঅর চর এবং পরে বুড়িশ্চর হয়েছে। ১৮৫৪ইং সনে মহাল নং ২১৪৪৯ মতে মৌজা বুড়িশ্চর থানে শহর বিদ্যমান ছিল বলে গবেষক আবদুল হক চৌধুরী মনে করেন। শেখ মোহাম্মদ আদম লস্করের বংশধর আমির মোহাম্মদ চৌধুরীর এক দলিল মূলে রাউজান হাটহাজারী থানার বুড়িশ্চর গ্রামে মোট একুশ দ্রোন বার কানি এক গণ্ডা এক কড়া জমি তার পত্নীশাহ বিবি মজলিশ নামে দান করেছিলেন। মোগল বাদশাহ মোহাম্মদ শাহ (১৭২৭-৬৬) এক সনদ মূলে হাটহাজারীর বুড়িশ্চর গ্রামে মোট একুশ দ্রোন বার কানি এক গণ্ডা এক কড়া জমি লাখেরাজ বাহালী প্রদান করেছিলেন। এতে বুঝা যায়, বুড়িশ্চর একটি প্রাচীন গ্রাম। বার ভূঁইয়া প্রধান ঈশা খাঁর পুত্র মুসা খাঁ মোগল বাহিনীর সাথে যুদ্ধে পরাজিত হয়ে হাটহাজারীর বুড়িশ্চর বসতি স্থাপন করতঃ একটি মসজিদ নির্মাণ করেন। তার নামের স্মৃতি মুসা খাঁর মসজিদ। মুসা খাঁর চারপুত্র ১ম স্ত্রীর গর্ভে শাহ মুহাম্মদ চৌধুরী, রাজা হোসেন চৌধুরী মহব্বত শাহ চৌধুরী ২য় স্ত্রীর গর্ভে কাশেম রাজা চৌধুরী। বুড়িশ্চরের শাহ মুহাম্মদ চৌধুরী মসজিদ, রাজার হাট রাজা চৌধুরী সড়ক তাদের স্মৃতি আজও বিদ্যমান। == শিক্ষা ব্যবস্থা == বুড়িশ্চর ইউনিয়নের সাক্ষরতার হার ৫৭.০৬%। ইউনিয়নে ২টি মাদ্রাসা, ২টি মাধ্যমিক বিদ্যালয় ৪টি প্রাথমিক বিদ্যালয় রয়েছে। == শিক্ষা প্রতিষ্ঠান == ;মাদ্রাসা বুড়িশ্চর জিয়াউল উলুম ফাজিল মাদ্রাসা দক্ষিণ বুড়িশ্চর মোহাম্মদিয়া মাদ্রাসা ;মাধ্যমিক বিদ্যালয় ছাফা মোতালেব কলেজিয়েট উচ্চ বিদ্যালয় বুড়িশ্চর উচ্চ বিদ্যালয় ;প্রাথমিক বিদ্যালয় উত্তর বুড়িশ্চর রশিদিয়া সরকারি প্রাথমিক বিদ্যালয় দক্ষিণ বুড়িশ্চর আলামিয়া সরকারি প্রাথমিক বিদ্যালয় দক্ষিণ বুড়িশ্চর ওসমানিয়া সরকারি প্রাথমিক বিদ্যালয় মধ্য বুড়িশ্চর সরকারি প্রাথমিক বিদ্যালয় ;কিন্ডারগার্টেন চিটাগাং উইনার গ্রামার স্কুল == যোগাযোগ ব্যবস্থা == বুড়িশ্চর ইউনিয়নে যোগাযোগের প্রধান সড়ক নজুমিয়া হাট-মোহরা সংযোগ সড়ক। প্রধান যোগাযোগ মাধ্যম সিএনজি চালিত অটোরিক্সা। == অর্থনীতি == বুড়িশ্চর ইউনিয়ন একটি অত্যন্ত সমৃদ্ধ এলাকা। যার বেশির ভাগ উন্নয়নই হয়ে থাকে বৈদেশিক রেমিটেন্সের মাধ্যমে। এখানে দারিদ্র্যতার হার অত্যন্ত কম। == ধর্মীয় উপাসনালয় == বুড়িশ্চর ইউনিয়নে ১৩টি মসজিদ ৪টি মন্দির রয়েছে। == খাল নদী == বুড়িশ্চর ইউনিয়নের পূর্ব পাশ দিয়ে বয়ে চলেছে হালদা নদী। এছাড়া রয়েছে কৃষ্ণ খাল। == হাট-বাজার == বুড়িশ্চর ইউনিয়নের প্রধান ৩টি হাট/বাজার হল আবদুল খালেক হাট, বুড়িশ্চর বাজার এবং রাজার হাট। == দর্শনীয় স্থান == শ্রী শ্রী মা মগদেশ্বরী সেবাঘোলা মন্দির; ইউনিয়নের ৭নং ওয়ার্ড ধোপপুলে অবস্থিত। == কৃতী ব্যক্তিত্ব == আবদুর রশিদ চৌধুরী –– শিক্ষানুরাগী। সৈয়দ মুহাম্মদ ইবরাহিম –– বীর প্রতীক খেতাব প্রাপ্ত বীর মুক্তিযোদ্ধা রাজনীতিবিদ। == জনপ্রতিনিধি == বর্তমান চেয়ারম্যান: মোহাম্মদ রফিক তালিকা ক্রম নং চেয়ারম্যানের নাম মেয়াদকাল ০১ আমিনুল হক ১৯৭৪-১৯৮১ ০২ গোলাম হোসেন ১৯৮১-১৯৮৮ ০৩ মোহাম্মদ ছরোয়ার চৌধুরী ১৯৮৮-১৯৯২ ০৪ আলহাজ্ব শেখ মোহাম্মদ মিঞা ১৯৯২-১৯৯৮ ০৫ মোহাম্মদ ছরোয়ার চৌধুরী ১৯৯৮-২০০৮ ০৬ নুসরাত জাহান ২০০৮-২০১৬ ০৭ মোহাম্মদ রফিক ২০১৬-বর্তমান == আরও দেখুন == হাটহাজারী উপজেলা হাটহাজারী মডেল থানা চট্টগ্রাম জেলা == তথ্যসূত্র == == বহিঃসংযোগ == উপজেলার ইউনিয়ন
'''অ্যালান আর্কিন''' (; জন্ম: ২৬শে মার্চ, ১৯৩৪) হলেন একজন মার্কিন অভিনেতা, পরিচালক চিত্রনাট্যকার। ছয় দশকের বেশি সময়ের চলচ্চিত্র জীবনে, আর্কিন একবার একাডেমি পুরস্কার, একবার গোল্ডেন গ্লোব একবার বাফটা পুরস্কার লাভ করেন। এছাড়া মঞ্চনাটকে অভিনয়ের জন্য তিনি টনি পুরস্কার লাভ করেন। আর্কিন অভিনীত উল্লেখযোগ্য চলচ্চিত্র হল ''দ্য রাশিয়ান্‌স আর কামিং, দ্য রাশিয়ান্‌স আর কামিং'', ''ওয়েট আনটিল ডার্ক'', ''দ্য হার্ট ইজ লোনলি হান্টার'', ''পপি'', ''ক্যাচ-২২'', ''দ্য ইন-লস'', ''এডওয়ার্ড সিজরহ্যান্ডস'', ''গ্লেনগারি গ্লেন রস'', ''থার্টিন কনভারসেশন্স অ্যাবাউট ওয়ান থিং'', ''লিটল মিস সানশাইন'', ''গেট স্মার্ট'', ''আর্গো''। ''দ্য রাশিয়ান্‌স আর কামিং, দ্য রাশিয়ান্‌স আর কামিং'' চলচ্চিত্রের অভিনয়ের জন্য তিনি শ্রেষ্ঠ অভিনেতা বিভাগে গোল্ডেন গ্লোব পুরস্কার লাভ করেন এবং অস্কার, বাফটা এবং নবাগত অভিনেতা বিভাগে অপর একটি গোল্ডেন গ্লোব পুরস্কারের মনোনয়ন লাভ করেন। ''দ্য হার্ট ইজ লোনলি হান্টার'' ছবির জন্য তিনি দ্বিতীয়বারের মত অস্কার গোল্ডেন গ্লোবের জন্য মনোনীত হন। ''লিটল মিস সানশাইন'' ছবিতে অভিনয়ের জন্য তিনি তার প্রথম একাডেমি বাফটা পুরস্কার লাভ করেন। ''আর্গো'' চলচ্চিত্রটি তাকে আরেকবার একাডেমি, গোল্ডেন গ্লোব বাফটা পুরস্কারের মনোনয়ন এনে দেয়। ==প্রারম্ভিক জীবন== আর্কিন ১৯৩৪ সালের ২৬শে মার্চ নিউ ইয়র্ক সিটির ব্রুকলিনে জন্মগ্রহণ করেন। তার পিতা ডেভিড আই. আর্কিন ছিলেন একজন চিত্রশিল্পী লেখক, এবং তার মাতা বিয়াত্রিচ (প্রদত্ত নাম: ওর্টিস) ছিলেন একজন শিক্ষিকা। আর্কিন ইহুদি পরিবারে বেড়ে ওঠেন, কিন্তু তার পরিবার থেকে ধর্মের প্রতি জোর দেওয়া হতো না। তার পূর্বপুরুষগণ ইউক্রেন, রাশিয়া জার্মানি থেকে যুক্তরাষ্ট্রে আসেন। আর্কিনের ১১ বছর বয়সে তার পিতামাতা ব্রুকলিন থেকে লস অ্যাঞ্জেলসে চলে যায়। কিন্তু মাস হলিউড ধর্মঘটের কারণে তার পিতার সেট ডিজাইনারের চাকরি চলে যায়। ১৯৫০-এর দশকের রেড স্কেরের সময় আর্কিনের পিতামাতাকে কমিউনিস্ট হওয়ার কারণে অভিযুক্ত করা হয়। তার পিতাকে তার রাজনৈতিক মতাদর্শ সম্পর্কে প্রশ্ন করা হলে তিনি এর উত্তর না দিতে চাইলে তাকে চাকরিচ্যুত করা হয়। ডেভিড আর্কিন এই মামলার আপীল করেন, কিন্তু তার মৃত্যুর পর তাকে নির্দোষ ঘোষণা করা হয়েছিল। ==কর্মজীবন== আর্কিন অভিনীত প্রথম চলচ্চিত্র হল ''দ্য রাশিয়ান্‌স আর কামিং, দ্য রাশিয়ান্‌স আর কামিং'' (১৯৫৬)। এই কাজের জন্য তিনি শ্রেষ্ঠ অভিনেতা বিভাগে অস্কারের মনোনয়ন লাভ করেন। তিনি মাত্র ছয়জন অভিনয়শিল্পীর একজন, যিনি তার প্রথম অভিনীত চলচ্চিত্রের জন্য অস্কারের মনোনয়ন লাভ করেছেন। এছাড়া এই কাজের জন্য তিনি সেরা সঙ্গীতধর্মী বা হাস্যরসাত্মক অভিনেতা বিভাগে গোল্ডেন গ্লোব পুরস্কার লাভ করেন এবং শ্রেষ্ঠ অভিনেতা বিভাগে বাফটা এবং নবাগত অভিনেতা বিভাগে অপর একটি গোল্ডেন গ্লোব পুরস্কারের মনোনয়ন লাভ করেন। পরের বছর তিনি অড্রি হেপবার্নের বিপরীতে ''ওয়েট আনটিল ডার্ক'' চলচ্চিত্রে একজন দাগী আসামী চরিত্রে অভিনয় করেন। ''দ্য হার্ট ইজ লোনলি হান্টার'' (১৯৬৮) ছবিতে অভিনয়ের জন্য তিনি দ্বিতীয়বারের মত অস্কার গোল্ডেন গ্লোব পুরস্কারের মনোনয়ন লাভ করেন। ==ব্যক্তিগত জীবন== পারিবারিক জীবনে আর্কিন তিনবার বিয়ে করেন। তার প্রথম স্ত্রী জেরেমি ইয়াফে। তাকে ১৯৫৫ সালে বিয়ে করেন। তাদের দুই পুত্র অ্যাডাম আর্কিন ১৯৫৬ সালের ১৯ আগস্ট জন্মগ্রহণ করেন এবং ম্যাথু আর্কিন ১৯৬০ সালের ২১শে মার্চ জন্মগ্রহণ করেন। ১৯৬১ সালে ইয়াফের সাথে বিবাহবিচ্ছেদ হয়। আর্কিন পরে ১৯৬৪ সালে অভিনেত্রী চিত্রনাট্যকার বারবারা ডানাকে বিয়ে করেন। তারা নিউ ইয়র্কের চাপাকোয়াতে বসবাস করতেন। ১৯৬৭ সালে তাদের পুত্র অ্যান্থনি "টনি" ডানা আর্কিন জন্মগ্রহণ করে। ১৯৯৪ সালে তাদের বিবাহবিচ্ছেদ হয়। ১৯৯৬ সালে আর্কিন সুজান নিউল্যান্ডারকে বিয়ে করেন। তারা কার্লসবাডে বসবাস করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা ইহুদি বংশোদ্ভূত মার্কিন ব্যক্তি ইহুদি অভিনেতা মার্কিন লেখক ইহুদি বংশোদ্ভূত মার্কিন ব্যক্তি অভিনেতা কৌতুকাভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা শিশুতোষ লেখক বিষয়শ্রেণী:রুশ ইহুদি বংশোদ্ভূত মার্কিন ব্যক্তি পার্শ্ব অভিনেতা বিভাগে একাডেমি পুরস্কার বিজয়ী পার্শ্ব অভিনেতা বিভাগে বাফটা পুরস্কার বিজয়ী গ্লোব পুরস্কার (সেরা অভিনেতা সঙ্গীতধর্মী বা হাস্যরসাত্মক চলচ্চিত্র) বিজয়ী বিষয়শ্রেণী:টনি পুরস্কার বিজয়ী ডেস্ক পুরস্কার বিজয়ী অ্যাক্টরস গিল্ড পুরস্কার বিজয়ী স্পিরিট পুরস্কার বিজয়ী
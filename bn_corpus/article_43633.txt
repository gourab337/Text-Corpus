'''''টয় স্টোরি''''' () ওয়াল্ট ডিজনি পিকচার্স পিক্সার অ্যানিমেশন স্টুডিওজের ১৯৯৫ সালে মুক্তিপ্রাপ্ত মার্কিন অ্যানিমেশন কমেডি-রোমাঞ্চকর চলচ্চিত্র। ছবিটি পরিচালনা করেছেন জন ল্যাসেটার। এটি তার পরিচালিত প্রথম চলচ্চিত্র এবং পিক্সার অ্যানিমেশন স্টুডিওজের প্রথম অ্যানিমেশন চলচ্চিত্র। ছবিটির গল্প লিখছেন জন ল্যাসেটার, পিট ডক্টের, অ্যান্ড্রু স্ট্যান্টন জো র‍্যানফ্‌ট এবং চিত্রনাট্য লিখেছেন জশ হুইডন, অ্যান্ড্রু স্ট্যান্টন, জোয়েল কোহেন আলেক সকোলো। গল্পে এমন একটি পটভুমির উল্লেখ রয়েছে যেখানে মানুষের অনুপস্থিতিতে খেলনারা প্রাণ ফিরে পায়। গল্পে শেরিফ উডি আর বাজ লাইটইয়ার এই দুই খেলনার তাদের মালিক অ্যান্ডির প্রিয় হয়ে উঠার মধ্যে সৃষ্ট সমস্যা তুলে ধরা হয়েছে। শেরিফ উডি চরিত্রে কণ্ঠ দিয়েছেন টম হ্যাঙ্কস এবং বাজ লাইটইয়ারের চরিত্রে কণ্ঠ দিয়েছেন টিম অ্যালেন। ''টয় স্টোরি'' ১৯৯৫ সালের ২২ নভেম্বর মুক্তি পেয়ে প্রথম সপ্তাহে সর্বোচ্চ আয়ের চলচ্চিত্র হয়ে উঠে। ছবিটি সারা বিশ্বে $৩৭৩.৬ মিলিয়ন আয় করে। ছবিটি তিনটি বিভাগে একাডেমি পুরস্কারের মনোনয়ন লাভ করে, যেগুলো হল শ্রেষ্ঠ মৌলিক চিত্রনাট্য, শ্রেষ্ঠ মৌলিক সুর, শ্রেষ্ঠ মৌলিক গান ("ইউ হ্যাভ গট অ্যা ফ্রেন্ড ইন মি", এবং একটি বিশেষ একাডেমি পুরস্কার লাভ করে। হোম মিডিয়া এবং পুনঃমুক্তির পর এর দুটি সিক্যুয়াল ''টয় স্টোরি ২'' ''টয় স্টোরি ৩'' মুক্তি পায় এবং বাণিজ্যিকভাবে সফলতা সমালোচকের প্রশংসা লাভ করে। ২০১৯ সালে ছবিটির তৃতীয় সিক্যুয়াল ''টয় স্টোরি ৪'' মুক্তির সময় নির্ধারণ করা হয়েছে। ==কাহিনী সংক্ষেপ== ছয় বছর বয়সী অ্যান্ডি তার খেলনাগুলো নিয়ে খেলতে পছন্দ করে। সেই খেলনারা মানুষের অনুপস্থিতিতে জীবিত। তাদের সর্দার অ্যান্ডির প্রিয় খেলনা শেরিফ উডি। সে অন্য খেলনা, বো পিপ, মিঃ পটেটো হেড, স্লিঙ্কি ডগ, রেক্স, হ্যামদের তদারক করে। অ্যান্ডির জন্মদিনে সে একটি উপহার পায় বাজ লাইটইয়ার, একটি বৈদ্যুতিক খেলনা যে মনে করে সে সত্যিকার স্পেস রেঞ্জার। বাজ তার বিভিন্ন কাজ দিয়ে অন্যদের মুগ্ধ করে এবং অ্যান্ডিও তাকে পছন্দ করে। ফলে উডি নিজেকে বঞ্চিত মনে করে। একদিন অ্যান্ডি পরিবারের সাথে বাইরে খেতে যাওয়ার সময় তার মা তাকে তার খেলনা নিয়ে যাওয়ার অনুমতি দিলে সে অ্যান্ডিকে ফেলে বাজকে নিয়ে যেতে চায়। উডি হিংসার বশবর্তী হয়ে বাজকে ফাঁদে ফেলে জানালার বাইরে ফেলে দেয়। অ্যান্ডি বাইরে যাওয়ার সময় বাজকে কাছে না পেয়ে উডিকে নিয়ে যায়। উডি বাজকে গাড়িতে আবিস্কার করে এবং অ্যান্ডিরা গাড়ি থেকে নেমে গেলে তার দুজনে যুদ্ধে লিপ্ত হয়। এসময়ে দুজনে রেস্তোরায় যাওয়ার রাস্তা খুঁজে পায়। বাজ নিজেকে সত্যিকারের স্পেস রেঞ্জার মনে করলে উডি তাকে বুঝানোর চেষ্টা করে আসলে সে সত্যিকারের স্পেস রেঞ্জার নয় তখন তারা এক ক্রেন গেমে আটকে গেলে তাদের অ্যান্ডির প্রতিবেশী সিড ফিলিপস তুলে নিয়ে যায়। সিড খেলনা ভেঙ্গে নতুন করে গড়ার কাজ করে। ফলে উডি সিডের বাড়ি থেকে বের হওয়ার রাস্তা খুঁজে বের করে। কিন্তু বাজ শুধুমাত্র একটি খেলনা এই ভাবনা আসার পর থেকে হতাশ হয়ে পরে। অবশেষে অনেক ঝক্কি ঝামেলার পর তারা অ্যান্ডির নতুন বাড়িতে পৌঁছাতে সক্ষম হয়। বড় দিনে অ্যান্ডি একটি উপহার পাবে এইজন্য উডি আর বাজ নতুন মিশন প্রস্তুত করে। উডি মজা করে বলে বাজের চেয়ে খারাপ আর কি হতে পারে। পরে যখন দেখে অ্যান্ডির নতুন উপহার একটি কুকুরছানা দুজনেই উদ্বিগ্নমুখে হাসি দেয়। ==কণ্ঠ== টম হ্যাঙ্কস শেরিফ উডি টিম অ্যালেন বাজ লাইটইয়ার ডন রিকলস মিঃ পটেটো হেড জিম ভার্নি স্লিঙ্কি ডগ ওয়ালেস শন রেক্স জন হ্যাম দ্য টয় অ্যানি পটস বো পিপ জন মরিস অ্যান্ডি ডেভিস এরিক ফন ডটেন সিড ফিলিপস লরি মেটকাফ মিসেস ডেভিস আর. লি এর্মি সার্জ সারাহ ফ্রিম্যান হান্নাহ ফিলিপস পেন জিলেট বাজ লাইটইয়ার বিজ্ঞাপন ঘোষক ==মূল্যায়ন== ===বক্স অফিস=== চলচ্চিত্রটি মুক্তির আগে এর নির্বাহী প্রযোজক অ্যাপল ইনকর্পোরেটেড'র সহ-প্রতিষ্ঠাতা স্টিভ জবস বলেন "যদি ছবিটি যদি $৭৫ মিলিয়ন আয় করলে পিক্সার এবং ডিজনির ব্রেক ইভেন হবে। যদি $১উ মিলিয়ন আয় করে তবে উভয়ের লাভ হবে। আর যদি ব্লকবাস্টার হয় এবং $২০০ মিলিয়ন আয় করে তবে পিক্সার ডিজনি দুই প্রতিষ্ঠানের ব্যাপক লাভ হবে।" অবশেষে ২২ নভেম্বর, ১৯৯৫ সালে মুক্তি পেয়ে ছবিটি সারা বিশ্বে $৩৫০ মিলিয়ন আয় করে। ডিজনির চেয়ারম্যান মাইকেল আইজনার বলেন যে তিনি ভাবেন নি ''টয় স্টোরি'' এতটা ব্যবসাসফল হবে। যুক্তরাষ্ট্রে মুক্তির প্রথম পাঁচ দিনে (থ্যাঙ্কসগিভিং সপ্তাহে) ছবিটি $৩৯,০৭১,১৭৬ আয় করে। ছবিটি প্রথম সপ্তাহে $২৯,১৪০,৬১৭ আয় করে, এবং পরের দুই সপ্তাহেও বক্স অফিসে প্রথম স্থানে অবস্থান করে। ''টয় স্টোরি'' ''ব্যাটম্যান ফরেভার'', ''অ্যাপোলো ১৩'', ''পচাহন্টাস'', ''ক্যাসপার'', ''গোল্ডেন আই''কে হারিয়ে ১৯৯৫ সালের যুক্তরাষ্ট্রের সর্বোচ্চ আয়ের তালিকায় প্রথমে স্থান করে নেয়। ===সমালোচকদের প্রতিক্রিয়া=== ''টয় স্টোরি'' চলচ্চিত্রটি সমালোচকের প্রশংসা লাভ করেছে। রটেন টম্যাটোস-এ ৭৮টি পর্যালোচনার ভিত্তিতে ছবিটির রেটিং স্কোর ১০০% এবং গড় রেটিং ৯/১০। ওয়েবসাইটিতে চলচ্চিত্রটির চিত্তবিনোদন নতুনত্বের প্রশংসা করা হয়েছে। মেটাক্রিটিক-এ ২৬টি পর্যালোচনার ভিত্তিতে চলচ্চিত্রটির স্কোর ১০০-এ ৯৫, যা নির্দেশ করে ছবিটি সামগ্রিকভাবে প্রশংসিত। সিনেমাস্কোর-এ দর্শকদের জরিপে চলচ্চিত্রটি এ+ থেকে এফ স্কেলে "এ" লাভ করে। ''ভ্যারাইটি ম্যাগাজিনের'' লিওনার্দ ক্ল্যাডি এই অ্যানিমেশন চলচ্চিত্রে ব্যবহৃত প্রযুক্তি দৃশ্যায়ন সম্পর্কে লিখেন এর ঘূর্ণায়মান ক্যামেরার জুম ইন আউট শ্বাসরুদ্ধকর অবস্থার সৃষ্টি করে। ''শিকাগো সান-টাইমস'''র সমালোচক রাজার ইবার্ট চলচ্চিত্রটির নতুন অ্যানিমেশনকে ডিজনির ''হু ফ্রেম্‌ড রজার র‍্যাবিট''-এর সাথে তুলনা করে বলেছেন দুটি চলচ্চিত্রই নতুনভাবে দেখার সুযোগ করে দিয়েছে। ''টাইম ম্যাগাজিনের'' রিচার্ড করলিস এই চলচ্চিত্রের সৃজনশীল অ্যানিমেশনের প্রশংসা করে বলেন ছবিটি সেই বছরের সবচেয়ে অভিনব কমেডি। ===পুরস্কার=== ==তথ্যসূত্র== ==বহিঃসংযোগ== Official Disney website Official Pixar website চলচ্চিত্র দশকের মার্কিন অ্যানিমেশন চলচ্চিত্র দশকের হাস্যরসাত্মক চলচ্চিত্র পুনঃমুক্তি চলচ্চিত্র ত্রিমাত্রিক চলচ্চিত্র কমেডি চলচ্চিত্র অভিষেক চলচ্চিত্র বিষয়শ্রেণী:জন ল্যাসেটার পরিচালিত চলচ্চিত্র কোহেনের চিত্রনাট্য বিষয়শ্রেণী:পিট ডক্টেরের চিত্রনাট্য স্ট্যান্টনের চিত্রনাট্য অ্যানিমেটেড চলচ্চিত্র ডিজনি পিকচার্স চলচ্চিত্র নিউম্যানের সুরকৃত চলচ্চিত্র বিষয়ক চলচ্চিত্র
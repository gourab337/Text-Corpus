'''জাফর পানাহি''' (ফার্সি: جعفر پناهی‎; জন্ম: ১১ জুলাই ১৯৬০) হলেন একজন ইরানীয় চলচ্চিত্র পরিচালক, চিত্রনাট্যকার চলচ্চিত্র সম্পাদক। তিনি ইরানীয় নব কল্লোল চলচ্চিত্র আন্দোলনের সাথে জড়িত। কয়েক বছর স্বল্পদৈর্ঘ্য চলচ্চিত্র নির্মাণ তার সমসাময়িক চলচ্চিত্র নির্মাতা আব্বাস কিয়ারোস্তামির সহকারী পরিচালক হিসেবে কাজ করার পর তিনি তার প্রথম চলচ্চিত্র ''বাদকোনাকে সেফিদ'' (সাদা বেলুন, ১৯৯৫) দিয়ে আন্তর্জাতিক খ্যাতি অর্জন করেন। এই চলচ্চিত্রটি ১৯৯৫ সালে কান চলচ্চিত্র উৎসব হতে কামেরা দর লাভ করে, যা কোন ইরানীয় চলচ্চিত্রের জন্য কান থেকে প্রাপ্ত প্রথম প্রধান পুরস্কার। পানাহি অচিরেই ইরানের সবচেয়ে প্রভাবশালী চলচ্চিত্র নির্মাতাদের একজন হিসেবে পরিচিত হয়ে ওঠেন। যদিও তার চলচ্চিত্রগুলো তার নিজের দেশে নিষিদ্ধ হতে থাকে, কিন্তু তিনি চলচ্চিত্র তাত্ত্বিক সমালোচকদের নিকট থেকে প্রশংসা অর্জন করে এবং অসংখ্যা পুরস্কার লাভ করেন, তন্মধ্যে উল্লেখযোগ্য হল ''আয়না'' (১৯৯৭) ছবির জন্য লোকার্নো আন্তর্জাতিক চলচ্চিত্র উৎসব থেকে সোনালি চিতা, ''দায়েরা'' (চক্র, ২০০০) ছবির জন্য ভেনিস চলচ্চিত্র উৎসব থেকে গোল্ডেন লায়ন এবং ''অফসাইড'' (২০০৬) ছবির জন্য বার্লিন আন্তর্জাতিক চলচ্চিত্র উৎসব থেকে রৌপ্য ভল্লুক। ==চলচ্চিত্রের তালিকা== বছর চলচ্চিত্র ভূমিকা রটেন টম্যাটোস রেটিং টীকা ১৯৯৫ ''বাদকোনাকে সেফিদ'' পরিচালক, সহ-লেখক ৮০% ১৯৯৭ ''আয়না'' পরিচালক, প্রযোজক ১০০% ২০০০ ''দায়েরা'' পরিচালক, সহ-লেখক, প্রযোজক ৯৩% ২০০৩ ''তালেয় সোর্ক'' পরিচালক, প্রযোজক ৮৬% ২০০৬ ''অফসাইড'' পরিচালক, লেখক, প্রযোজক ৯৪% ২০১১ ''ইন ফিল্ম নিস্ত'' পরিচালক, লেখক, প্রযোজক ৯৮% ২০১৩ ''পার্দে'' পরিচালক, লেখক, প্রযোজক ৯০% ২০১৫ ''ট্যাক্সি'' পরিচালক, লেখক, প্রযোজক ৯৬% ২০১৮ ''সে রোখ'' পরিচালক, লেখক, অভিনেতা ১০০% ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইরানি লেখক বিষয়শ্রেণী:২১শ শতাব্দীর ইরানি লেখক চলচ্চিত্র পরিচালক চলচ্চিত্র প্রযোজক চলচ্চিত্র সম্পাদক চিত্রনাট্যকার প্রামাণ্যচিত্র নির্মাতা চলচ্চিত্র পরিচালক চলচ্চিত্র প্রযোজক ভাষার চলচ্চিত্র পরিচালক পরিচালনা বিভাগে রৌপ্য ভল্লুক বিজয়ী পুরস্কার প্রাপক
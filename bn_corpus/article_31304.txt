'''উইলিয়াম মরিস বিল লরি''', এএম (; জন্ম: ১১ ফেব্রুয়ারি, ১৯৩৭) মেলবোর্নে জন্মগ্রহণকারী সাবেক বিখ্যাত অস্ট্রেলীয় আন্তর্জাতিক ক্রিকেট তারকা। অস্ট্রেলিয়া ক্রিকেট দলের অধিনায়ক ছিলেন। উদ্বোধনী ব্যাটসম্যান হিসেবে মাঠে নামতেন ‘ফান্টো’ ডাকনামে পরিচিত '''বিল লরি'''। ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়ার প্রতিনিধিত্ব করেন। ব্যাটিং উদ্বোধনে নেমে দীর্ঘক্ষণ ক্রিজে অবস্থান করার সুখ্যাতি ছিল তার। == প্রারম্ভিক জীবন == মেলবোর্নের কাছাকাছি থর্নবারি এলাকায় জন্মগ্রহণ করেন বিল লরি। অস্ট্রেলিয়ার প্রথমদিককার প্রধানমন্ত্রী উইলিয়াম মরিস হিউজের নাম অনুসরণে তার নাম রাখা হয়। তার বাবা আলফ্রেড ৫১ বছর বয়স পর্যন্ত শৌখিন ক্রিকেটে অংশগ্রহণ করেন। তবে লরি কখনও তাকে খেলতে দেখেননি। কেননা, যখন আলফ্রেডের বয়স ৪৭, তখন তিনি জন্মগ্রহণ করেন। নয়বছর বয়সে থর্নবারি প্রেসবাইটেরিয়া চার্চ দলের পক্ষে প্রথমবারের মতো প্রতিযোগিতামূলক ক্রিকেটে অংশ নেন। == খেলোয়াড়ী জীবন == এজবাস্টনে ইংল্যান্ডের বিপক্ষে অনুষ্ঠিত টেস্ট সিরিজের প্রথম টেস্টে তার অভিষেক ঘটে। তাকে স্থান দিতে গিয়ে দল নির্বাচকমণ্ডলী বব সিম্পসনকে ছয় নম্বরে নিয়ে যান। ড্র হওয়া টেস্টে তিনি ৫৭ রান তোলেন। অস্ট্রেলিয়া দল তাদের একমাত্র ইনিংসে উইকেটে ৫১৬ তোলে ডিক্লেয়ার দেয়। লর্ডসের দ্বিতীয় টেস্টে ফ্রেড ট্রুম্যান ব্রায়ান স্ট্যাদামের ন্যায় দূর্ষর্ষ পেস বোলিং মোকাবেলা করতে হয়েছে তাকে। ইংল্যান্ড দল ২০৬ রানে অল-আউট হয় প্রথমদিন শেষে ৩২ রানে অপরাজিত থাকেন তিনি। পরের দিন মধ্যাহ্নবিরতি পর্যন্ত ১১১/৪ হয় এক পর্যায়ে ১৮৩/৫ হয়। এসময় পিটার বার্জ ৪৬ রানে আউট হন লরি ৯৯* রানে অপরাজিত থাকেন। অবশেষে দীর্ঘ ছয় ঘন্টায় তিনি তার প্রথম সেঞ্চুরি তুলতে সক্ষম হন। অন্য কোন ব্যাটসম্যানই ৬৬ রানের বেশি তুলতে পারেননি। এরফলে অস্ট্রেলিয়া দল প্রথম ইনিংসে এগিয়ে থেকে টেস্ট জয় করে। পুরো সিরিজে ব্যাটিং গড়ে শীর্ষে অবস্থান করেন। প্রথম-শ্রেণীর ক্রিকেটে ৬১.১৮ গড়ে ২,০১৯ এবং পাঁচ-টেস্টে ৫২.৫০ গড়ে ৪২০ রান তোলেন। সফরে তিনি নয়বার তিন অঙ্কের ঘরে পৌঁছেন। দ্বিতীয় বিশ্বযুদ্ধের পর থেকে ইংল্যান্ড সফরে কেবলমাত্র ডোনাল্ড ব্র্যাডম্যান নীল হার্ভে দুই সহস্রাধিক রান সংগ্রহ করেছিলেন। ফলশ্রুতিতে ১৯৬২ সালে উইজডেন কর্তৃপক্ষ তাকে বর্ষসেরা ক্রিকেটার হিসেবে মনোনীত করে। == অধিনায়কত্ব == অস্ট্রেলিয়া ক্রিকেট দলকে ২৫ টেস্টে নেতৃত্ব দেন। তন্মধ্যে তার দল নয়টিতে জয় পায় আটটিতে পরাজয়বরণ করে। ১৯৭০-৭১ মৌসুমের অ্যাশেজ সিরিজের পর রক্ষণাত্মকধর্মী নেতৃত্বের কারণে তিনিসহ আরও তিনজন খেলোয়াড়কে দল থেকে বাদ দেয়া হয়। এরফলে প্রথম অস্ট্রেলীয় অধিনায়ক হিসেবে সিরিজের মাঝামাঝি সময় দল থেকে বাদ পড়েন। তবে বোর্ড কর্তৃপক্ষ তাকে ব্যক্তিগতভাবে জানায়নি। তার বিদায়কে অস্ট্রেলিয়ার ক্রিকেটের ইতিহাসে অন্যতম দূর্ভাগ্যজনক ঘটনা হিসেবে আখ্যায়িত করা হয়। দল নির্বাচকমণ্ডলী কর্তৃক তাকে ব্যক্তিগতভাবে না জানিয়ে রেডিওতে প্রথম প্রকাশ করা হয়। পরবর্তীতে জনসমক্ষে প্রকাশের পরই সাংবাদিকদের কাছ থেকে বার্তা সম্পর্কে অবগত হন তিনি। তার পরিবর্তে কেন ইস্টউডকে স্থলাভিষিক্ত করা হয়। ১৯৭১ সালে অনুষ্ঠিত একদিনের আন্তর্জাতিকের ইতিহাসের প্রথম খেলায় দলের অধিনায়ক ছিলেন তিনি। == অবসর == খেলোয়াড়ী জীবন থেকে অবসর নেয়ার পর নাইন নেটওয়ার্কের ক্রিকেট ধারাভাষ্যকার দলের সদস্য হন। এখানে তিনি চল্লিশ বছরেরও অধিককাল দায়িত্ব পালন করছেন। == তথ্যসূত্র == == গ্রন্থপঞ্জী == == আরও দেখুন == ব্যারি জার্মান উইজডেন বর্ষসেরা ক্রিকেটার অস্ট্রেলিয়া জাতীয় ক্রিকেট দল == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার জাতীয় ক্রিকেট দলের অধিনায়ক একদিনের আন্তর্জাতিক ক্রিকেটার ক্রিকেট হল অব ফেমে প্রবেশকারী ক্রিকেট ধারাভাষ্যকার বর্ষসেরা ক্রিকেটার ক্রিকেটার
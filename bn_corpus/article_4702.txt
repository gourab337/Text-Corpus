'''করবী''' একটি লাল গোলাপী বা সাদা ফুলবিশিষ্ট চিরহরিৎ গুল্ম। এর বৈজ্ঞানিক নাম: ''Nerium oleander'' বা ''Nerium indicum'', ইংরেজী নাম: Oleander, অন্যান্য নাম Adelfa, Alheli Extranjero, Baladre, Espirradeira, Flor de Sao Jose, Laurel de jardin, Laurel rosa, Laurier rose, Flourier rose, Olean, Aiwa, Rosa Francesca, Rosa Laurel, and Rose-bay। গোলাপী রঙের করবী ফুলকে রক্তকরবী বলা হয়। সাহিত্যে রক্তকরবী, শ্বেতকরবী ইত্যাদি বিখ্যাত। সুন্দর দেখতে অত্যন্ত রুক্ষ পরিবেশে বাড়তে পারে বলে বহু জায়গায় সাজবার জন্য এটি চাষ করা হয়। কিন্তু গাছটির সর্বঙ্গ তীব্র বিষযুক্ত। একটি মাত্র পাতা খেলেই মানুষের, বিশেষত শিশুর মৃত্যু হতে পারে। পাতা তেতো বলে মানুষের ক্ষেত্রে বিষক্রিয়া কম দেখা যায়, অবশ্য TESS (Toxic Exposure Surveillance System) অনুসারে ২০০২ সালে আমেরিকায় ৮৪৭টি বিষক্রিয়ার ঘটনা লক্ষিত হয়। ঘাসে মেশা শুকনো করবী পাতা বা শাখা খেয়ে গবাদি পশুতে (বিশেষত ঘোড়ার) দেখা যায়- পূর্ণবয়স্ক ঘোড়ার মারাত্মক মাত্রা ১০০g, (০.৫ mg/Kg)। করবী রক্তকরবী ফুল ==বর্ণনা== করবী ভূমধ্যসাগরীয় এশীয় প্রজাতি। এরা ২-২.৫ মিটার উঁচু। এরা চিরসবুজ গাছ। গোড়া থেকে অনেকগুলো ডাল ঝোপের মত গজায়। পাতা ডালের আগার দিকে বেশি। গ্রীষ্ম বর্ষায় ফুল। লাল, গোলাপী, সাদা- তবে লাল সাদাই দেখা যায় বেশি। কলমে চাষ, ছাঁটা নিষ্প্রয়োজন। এদের বীজ বিষাক্ত। ==গুনাগুণ== অকালে চুল পাকা কমাতে করবীর মুলের ছাল উপকারী। খোস-পাঁচড়া সারাতে এর মূল তিল বা নারিকেল তেলের সাথে মিশিয়ে মাখতে হবে। ব্রণ কমাতে মূলের ছাল উপকারী। == বিষ == হৃৎযন্ত্রে কাজ করা গ্লাইকোসাইড (ডিজিটালিসের মত): ** ওলিয়ান্ডারিন (Oleanderin) ** নেরিইন (Neriine) সুষুম্নাকাণ্ডের গ্লাইসিন রিসেপ্টরে ক্রিয়া কারী (স্ট্রিকনিনের মত): ** রোজাজেনিন (Rosagenin) (কাণ্ডের ছালে থাকে)। == তথ্যসূত্র == বিষয়শ্রেণী:ফুল বিষয়শ্রেণী:গাছ উদ্ভিদ
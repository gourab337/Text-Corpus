'''কুমিল্লা শিক্ষাবোর্ড মডেল কলেজ''' বাংলাদেশের কুমিল্লা জেলায় অবস্থিত সহশিক্ষা কার্যক্রম অন্তর্ভুক্ত একটি শিক্ষা প্রতিষ্ঠান। ২০০৮ সালে প্রতিষ্ঠিত প্রতিষ্ঠানে ৬ষ্ঠ থেকে দ্বাদশ শ্রেণী পর্যন্ত পাঠদান করা হয় এবং এখানে আবাসিক সুবিধাও রয়েছে। কুমিল্লা জেলার কোটবাড়ী রোডের শাকতলায় এটি অবস্থিত। সাম্প্রতিক সময়ে স্থাপিত হলেও বর্তমানে এই বিদ্যালয়টি কুমিল্লা জেলার একটি অন্যতম একটি শিক্ষা প্রতিষ্ঠানে পরিণত হয়েছে। লিখিত এবং মৌখিক পরীক্ষার ভিত্তিতে ৬ষ্ঠ, ৯ম এবং ১১শ শ্রেণীতে ছাত্র ভর্তি করা হয়ে থাকে। বিদ্যালয়টির বর্তমান শিক্ষক সংখ্যা ৪৩ জন এবং প্রায় ৮০০ জন শিক্ষার্থী এই বিদ্যালয়ে অধ্যয়নরত। == ইতিহাস == কুমিল্লা শিক্ষাবোর্ডের ব্যবস্থাপনা পরিচালনায় এবং শিক্ষা মন্ত্রণালয়ের তত্ত্বাবধানে ২০০৮ সালে প্রায় একর জমির উপর কুমিল্লায় কুমিল্লা শিক্ষাবোর্ড মডেল কলেজ স্থাপিত হয়। শিক্ষা মন্ত্রণালয়ের যুগ্ম-সচিবের নেতৃত্বে একটি স্বায়ত্বশাসিত পরিচালনা পর্ষদ বর্তমানে বিদ্যালয়টির পরিচালনার দায়িত্বে আছে। ২০০৮-০৯ শিক্ষাবর্ষ হতে একাদশ শ্রেণীতে মানবিক, ব্যবসায় শিক্ষা বিজ্ঞান শাখায় ভর্তির মাধ্যমে প্রতিষ্ঠানটির যাত্রা শুরু হয়। == শিক্ষা কার্যক্রম == কুমিল্লা শিক্ষাবোর্ড মডেল কলেজ জাতীয় শিক্ষাক্রমের অধীনে নিম্ন মাধ্যমিক, মাধ্যমিক এবং উচ্চ মাধ্যমিক স্তরে বাংলা মাধ্যমে শিক্ষাদান করে থাকে। কুমিল্লা শিক্ষাবোর্ড মডেল কলেজে প্রায় ১৫,০০০ বই সমৃদ্ধ শীতাতপ নিয়ন্ত্রিত পাঠাগার এবং প্রয়োজনীয় যন্ত্রপাতি সমৃদ্ধ পদার্থবিজ্ঞান, রসায়ন, কম্পিউটার, জীববিজ্ঞান পরীক্ষাগার রয়েছে। === শিক্ষাক্রম === কুমিল্লা শিক্ষাবোর্ড মডেল কলেজ জাতীয় শিক্ষাক্রম অনুসরণ করে থাকে। জাতীয় শিক্ষাক্রমের পাঠ্য বিষয়সমূহের সাথে সাথে ৬ষ্ঠ-৮ম শ্রেণীর শিক্ষার্থীদের জন্য কম্পিউটার শিক্ষা বাধ্যতামূলক। জাতীয় শিক্ষাক্রমের নিয়মানুযায়ী ৯ম এবং ১১শ শ্রেণীর শিক্ষার্থীদের এই তিনটি বিভাগের যেকোন একটি নির্বাচন করা বাধ্যতামূলক এবং সে অনুযায়ী নির্ধারিত শর্তপূরণ সাপেক্ষে শিক্ষার্থীরা নিজ পছন্দমত বিভাগ নির্বাচন করে থাকে == তথ্যসূত্র == জেলার কলেজ জেলার বিদ্যালয় প্রতিষ্ঠিত শিক্ষা প্রতিষ্ঠান
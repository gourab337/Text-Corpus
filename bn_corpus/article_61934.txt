'''নগদ''' বাংলাদেশ ডাক, টেলিযোগাযোগ তথ্যপ্রযুক্তি মন্ত্রণালয়ের অধীনে বাংলাদেশ ডাক বিভাগের মোবাইল ফোন ভিত্তিক ডিজিটাল আর্থিক সেবা যা একটি অর্থ আদান-প্রদানের পরিষেবা। এটি থ্রার্ড ওয়েভ টেকনোলজি লিমিটেড কর্তৃক পরিচালিত। এটি বাংলাদেশ ডাক বিভাগের পূর্বে চালুকৃত পোস্টাল ক্যাশ কার্ড এবং ইলেকট্রনিক মানি ট্রান্সফার সিস্টেম (ইএমটিএস)-এর নতুন সংস্করণ। যে কোনো মোবাইল ফোনে নগদ অ্যাকাউন্ট খুলে একজন গ্রাহক দেশের যে কোনো স্থান থেকে নিজের মোবাইলে অর্থ জমা, উত্তোলন এবং বিভিন্ন ক্ষেত্রে অর্থ স্থানান্তর সহ বিভিন্ন বিল পরিশোধ করতে পারেন। নগদ-এর সদর দফতর ঢাকার বনানী এলাকার কামাল আতাতুর্ক এভিনিউতে অবস্থিত। ==গঠন== এই আর্থিক পরিষেবাটি '''বাংলাদেশ ডাক আইন সংশোধনী ২০১০ ধারা ৩(২)'''-এর অধীনে নিয়ন্ত্রিত, বিশেষত বাংলাদেশ সরকার কর্তৃক বাংলাদেশ ডাক বিভাগ প্রণীত একটি স্বতন্ত্র আইন। বাংলাদেশ ডাক বিভাগ কর্তৃক ১১ অক্টোবর ২০১৮ সালে এই ডিজিটাল আর্থিক সেবা চালু করা হয়। ২০১৯ সালের ২৬ মার্চ, বাংলাদেশের ৪৯তম স্বাধীনতা দিবস উদযাপনের মাধ্যমে এটি কার্যক্রম শুরু করে। ==সেবাসমূহ== যে কোনো নগদ অ্যাকাউন্টধারী নিজের অ্যাকাউন্টে পর্যাপ্ত টাকা থাকা সাপেক্ষে যে কোনো সময় যে কোনো স্থান থেকে অন্য নগদ অ্যাকাউন্টধারী এজেন্ট পয়েন্ট থেকে এর সেবা উপভোগ করতে পারেন। গ্রাহক নগদ অ্যাপ ব্যবহার করে নিজেই নিজের অ্যাকাউন্ট চালু করতে পারেন। নগদ-এর বর্তমান সেবাগুলো: অ্যাকাউন্ট খোলা অ্যাকাউন্ট টাকা জমা করা (ক্যাশ ইন) একটি নগদ অ্যাকাউন্ট থেকে অন্য নগদ অ্যাকাউন্টে টাকা পাঠানো (সেন্ড মানি) অ্যাকাউন্ট থেকে টাকা উত্তোলন (ক্যাশ আউট) মোবাইলে এয়ারটাইম ক্রয়/রিচার্জের সুবিধা পণ্য কেনাকাটা বা সেবার বিনিময়ে মূল্য পরিশোধ করা (পেমেন্ট) বিদ্যুৎ বিল প্রদানসহ অন্যান্য বিল পরিশোধের সুবিধা ==তথ্যসূত্র== ==বহিঃসংযোগ== বাংলাদেশে প্রতিষ্ঠিত সরকারি সংস্থা ডাক বিভাগ ভিত্তিক আর্থিক সেবা
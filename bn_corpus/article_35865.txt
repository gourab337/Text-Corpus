'''খাপলু প্রাসাদ''' (; স্থানীয়ভাবে যাবগো খার নামে পরিচিত। যার অর্থঃ ছাদের উপর দুর্গ। এটি একটি পুরাতন দুর্গ এবং প্রাসাদ যা পাকিস্তান শাসিত কাশ্মীর এর বালিস্তান'র খাপলুতে অবস্থিত। প্রাসাদটি একটি ঐতিহ্যবাহী স্থাপত্য এবং পর্যটকদের ভ্রমণের জন্য একটি আকর্ষণীয় স্থান হিসেবে বিবেচিত। ১৯ শতকের মাঝামাঝি সময়ে কাছাকাছি স্থানের কোনো একটি দুর্গের পরিবর্তে এই প্রাসাদটি স্থাপিত হয়। এটি খাপলুর রাজার বাসস্থান হিসেবে ব্যবহার করা হতো। ২০০৫ থেকে ২০১১ সালে প্রাসাদটির অসুরক্ষিত এবং অনিরাপদ অবস্থার কারণে এটি আগা খান ট্রাস্ট ফর কালচার নামক একটি পুনঃনির্মাণ প্রকল্পের আওতায় চলে যায় এবং পরবর্তীতে প্রকল্পটি প্রাসাদটির পুনঃনির্মাণ সম্পন্ন করে। উক্ত প্রকল্পটি আগা খান হিস্ট্রিক সিটিজ প্রোগ্রাম এর আওতাধীন। বর্তমানে প্রাসাদটি একটি হোটেল ঘর হিসেবে ব্যবহার হয়। সেরেনা হোটেল এবং বালিস্তানের ইতিহাস, ঐতিহ্য বর্ণনাকারী একটি হোটেল এটি পরিচালনা করে। == অবস্থান == খাপলু শহরটি বালিস্তানের পূর্বাংশে অবস্থিত এবং এর উচ্চতা সমুদ্রপৃষ্ঠ থেকে ২,৬০০ মিটার (৮,৫০০ফুট) উপরে অবস্থিত। খাপলু হলো ঘানচি জেলার প্রশাসনিক রাজধানী। সিন্ধু নদ'র একটি উপনদী শ্যোক নদী, খাপলু শহরের মধ্য দিয়ে এবং লাদাখ এর প্রাচীন বাণিজ্যপথ দিয়ে বয়ে গেছে। খাপলু প্রাসাদটি খাপলু শহরের উত্তরে এবং শ্যোক নদীর দক্ষীণে কারাকোরাম অঞ্চলের উচ্চ পর্বতের সামনে অবস্থিত। প্রাসাদের পিছনে অবস্থিত একটি গিরিখাতের মধ্য দিয়ে স্কার্দু জেলার পারি গ্রামে স্থানান্তরিত হওয়া যায়। == ইতিহাস == কাশমিরের দর্গা আক্রমণ করার পর ১৮৪০ সালে খাপলুর যাবগো রাজা দৌলত আলি খান সরকারের দুর্গ স্থানান্তরিত করার সিদ্ধান্ত নেন এবং এই কারণেই তিনি খাপলু প্রাসাদ প্রতিষ্ঠা করেন। সমুদ্রের পাশ্ববর্তী অঞ্চলে বড় পাথর ডলনের মাধ্যমে প্রাসাদ তৈরীর স্থান নির্বাচন করা হয়েছিল। পাথর ডলন ডকসাই গ্রামে সমাপ্ত হয়েছিল এবং সেখানেই প্রাসাদটি তৈরী করা হয়। প্রাথমিক দুর্গ বর্তমানে অবস্থিত প্রাসাদের পাশেই ছিল। পুরাতন দুর্গের পরিবর্তে খাপলু প্রাসাদ তৈরী করা হয়েছিল এবং তৈরীর কাজ শেষ হবার পর এটি রাজকীয় বাসভবনে পরিণত হয়েছিল। জেইন ডানকান এর বক্তব্য অনুসারে, খাপলুর জনগণ প্রাসাদটির পার্শ্ববর্তী এলাকায় বসবাস করতো। খাপলু প্রাসাদের সীমানার বাইরে তাদের ঘর নির্মাণের কোনো অনুমতি ছিলনা। কাশমিরের মহারাজা যখন খাপলু অন্যান্য প্রতিবেশী অঞ্চল দখল করেন এবং প্রতিবেশী অঞ্চলের শাকদের মধ্যে সংঘাতের বিরতি দেন তখন উক্ত নিয়ম (খাপলুর পার্শ্ববর্তী এলাকায় বসবাস) বদলে গেল। ১৫৯০-এর দশকে খাপলু অঞ্চলের পূর্ববর্তী দুর্গে পানি পরিচালনা বন্ধ করার মাধ্যমে খাপলু বিজয়ের পর মাকপন বংশের মুরাদ খান তথা বালিস্তানের শাসক উক্ত দুর্গটি দখল করে নেন। খাপলুর যাবগো বংশের ৬২তম শাসক রহিম খানের আত্মসমর্পণের পরে মুরাদ খান মাস ধরে দুর্গটি অবরোধ করে রাখে। ১৬৬০ এবং ১৬৭৪ সালে পুনরায় প্রাসাদটি আক্রমণকারীদের পদানত হয়। যাবগো উত্তরপুরুষরা ১৯৭২ সালে পূর্বের রাজার শাসন পতনের পর আবার তাদের রাজ্যে বসবাস শুরু করেন। শেষ খাপলু রাজা ছিলেন ফতেহ আলী খান যিনি ১৯৮৩ সালে মৃত্যুবরণ করেন। == নির্মাণকৌশল == প্রাসাদটি বালিস্তান এবং কাশ্মীরের কর্মীদের সাহায্যে তৈরী হয়েছিল। একাধিক অঞ্চলের সীমান্তে অবস্থানের কারণে প্রাসাদটি তিব্বত, কাশ্মীর, লাদাখ, বালিস্তান, মধ্য এশিয়াকে প্রভাবিত করছে। প্রাসাদ ভবনটি চার তলা বিশিষ্ট এবং এটি কাঠ, কাদার ইট, কাদামাটি এবং হামানদিস্তা দিয়ে গঠিত। যাবগো বংশের রাজা হাতিম খান বালিস্তানের অধিকাংশ অঞ্চল জয়ের পর স্কার্দুর প্রাসদ প্রবেশের দুর্গে একটি কাঠের গেইট তৈরী করেছিলেন। মুল গেইটের প্যাসেজ যা পূর্বে স্থিতীশীল ছিল, প্রাসাদটির উঠোনে নিয়ে যায়। উঠোনটি যাবগো রাজার সময়ে গানের অনুষ্ঠানের জন্য ব্যবহার করা হতো। রাজবাড়ির কাঠের সিলিং বাটালি এবং নকশা ব্যবহার করে তৈরী করা হয়েছল। কোনো খিল ব্যবহার করা হয়নি। সবচেয়ে উপরের তলার একটি হল লেইজার রুম হিসেবে ব্যবহার হতো এবং সেখান থেকে কারোরাম পর্বত অঞ্চল এবং আশেপাশের বন্যভূমি দেখা যেত। এছাড়াও প্রাসাদটিতে রাজকীয় মিটিং রুম (ছোগরাফটাল), রাজকীয় ঝুল-বারান্দা (ছোগজারোখ), রাজকন্যার ড্রেসিং রুম (লাইনাখাং) এবং রাণির রুম সহ অনেক লক্ষ্য করার মতো রুম রয়েছে। প্রাসাদের নতুন সংস্কারের পর বাসযোগ্য অঞ্চলের একাংশ সেরেনা হোটেল এবং ৩৫ টি স্থানীয় পরিবারের আওতায় হোটেল হিসেবে ব্যবহার হচ্ছে। হোটেলটির ২১ টি রুম রয়েছে। এর মধ্যে টি প্রাসাদ ভবনের অভ্যন্তরে অবস্থিত এবং এসব রুমের আয়ের ৭০ শতাংশ ব্যয় করা হয় খাপলু অঞ্চলের উন্নয়নের জন্য। অন্যান্য অঞ্চলগুলো জাদুঘর হিসেবে ব্যবহার হচ্ছে। ==পুনঃসংস্কার == খাপলু প্রাসাদ হলো বালিস্তানের ২য় প্রাসাদ যা আগা খান ট্রাস্ট ফর কালচার দ্বারা পুনঃসংস্কার হয়েছে। প্রাসাদটির পুনঃনির্মাণ কাজ ২০০৫ সালে শুরু হয়েছিল এবং শেষ হয় ২০১১ সালে। প্রকল্পটি নরওয়েইয়ান মিনিস্ট্রি অব্‌ ফরেইন এফেয়ার্স দ্বারা ইসলামাবাদে অবস্থিত নরওয়ের দূতাবাসের মাধ্যমে প্রতিষ্ঠিত হয়। দুর্গের অভ্যন্তরীণ বালতি সংস্কৃতি প্রদর্শনের জন্য ইউ. এস. এইড সাহায্য করেছিল। প্রদর্শন কেন্দ্রটি প্রাসাদের ভাগের ভাগ জুড়ে আছে। প্রাসাদ পুনঃসংস্কারের কাজ ৪০০ স্থানীয় পরিবার এবং কর্মচারীদের সাহায্যে এবং কর্মোদ্যোগে সম্পন্ন হয়। জরিপটি পুনঃসংস্কার স্থানের চারপাশের অঞ্চলে করা হয়ছিল। ২০০৫ সালে এই জরিপ শুরু হয়। জরিপ করার জন্য ইলেক্ট্রনিক যন্ত্রপাতি ব্যবহার করা হয়েছিল। জরিপটি প্রাসাদটির জরজীর্ণ একটি অংশের আদি অবস্থা খুঁজতে সাহায্য করেছিল। ভেনিস চাটারের স্ট্যান্ডার্ডস ফর রিস্টোরেশনের মাধ্যমে পুনঃসংস্কার প্রকল্প সম্পন্ন হয়েছিল। প্রাসাদটি পুনঃনির্মাণের জন্য যেসব জিনিস ব্যবহার হয়েছিল সেসবের মূল্য ছিল ৩০ মিলিয়ন রূপি এবং সকল শ্রমিকের মোট মজুরির পরিমাণ ছিল ২৫ মিলিয়ন রূপি। == পুরষ্কার == খাপলু প্রাসাদের পুনঃসংস্কার এবং রক্ষণাবেক্ষণের কাজটির কারণে অর্থনৈতিক এবং স্থানীয় অঞ্চলের উপর প্রভাব ভার্জিন হলিডেজ্‌ দ্বারা প্রশংসিত হয়। প্রাসাদটি ২০১২ সালে 'দারিদ্র বিমোচন' ক্যাটাগরিতে ভার্জিন হলিডেজ রেসপনসিবল ট্যুরিজম এওয়ার্ড পায়। ২০১৩ সালে ইউনেস্কো দ্বারা প্রাসাদটি পুরষ্কৃত হয়। বিখ্যাত ধারাবাহিক নাটক দায়ার-এ-দিল খাপলু দুর্গতেই করা হয়েছিল। == '''তথ্যসূত্র''' == দুর্গ প্রকল্পের জন্য আগা খান ট্রাস্ট দালান স্থাপনা ইতিহাস ঐতিহাসিক স্থাপত্যের পুনঃসংস্কার প্রাসাদ জাদুঘর হোটেল ঘর পর্যটকদের আকর্ষণ জেলা রাজকীয় আবাসস্থল হোটেল হ্যারিটেজ পুরস্কার বিজয়ী
'''সিলভার সার্ক''' সাইপ্রিনিডি গোত্রের একটি মাছ। দক্ষিণ-পূর্ব এশিয়া বিশেষত ইন্দোনেশিয়া, থাইল্যান্ড মালয়েশিয়ার স্থানীয় মাছ সিলভার সার্ক। গ্রিক শব্দ balantion অর্থ থলে (bag) এবং গ্রিক শব্দ cheilos অর্থ ঠোট (lip) থেকে Balantiocheilos শব্দটি এসেছে। এই মাছের বৈশ্বিক সংরক্ষণ অবস্থা Endangered অর্থাৎ এই প্রজাতি বৈশ্বিক হুমকিগ্রস্ত মাছের তালিকার অন্তর্ভুক্ত। ==বিস্তৃতি== এই মাছের আদিবাস ইন্দোনেশিয়া, মালয়েশিয়া থাইল্যান্ড। ==গঠন== লম্বা দেহ পার্শ্বীয়ভাবে চাপা। রূপালী বর্ণের দেহের পৃষ্ঠদেশ কালচে। পৃষ্ঠপাখনা, শ্রোণীপাখনা পুচ্ছপাখনার প্রান্তসীমা কালো বর্ণের। পার্শ্বরেখা বরাবর ৩৫টি আঁইশ বর্তমান। আদর্শ দৈর্ঘ্য, ফর্ক দৈর্ঘ্য, দেহ উচ্চতা, মাথার দৈর্ঘ্য, পুচ্ছদণ্ড (Caudal peduncle) মোট দৈর্ঘ্যের যথাক্রমে ৭৪.৬৭, ৮০.৬৭, ২২.৬৭, ২২.৬৭ ৮.০০ শতাংশ। চক্ষুর ব্যাস মাথার দৈর্ঘ্যের ৩৫.২৯ শতাংশ। ==স্বভাব আবাস্থল== স্বাদুপানির এই মাছ জলাশয়ে বিশেষত নদী হ্রদের প্রধানত উপরের স্তরে দেখতে পাওয়া যায়। ==খাদ্য এবং খাদ্যাভ্যাস== রুই জাতীয় অন্যান্য মাছের মত এরাও প্রকৃতিতে সর্বভুক প্রকৃতির হলেও ফাইটোপ্লাঙ্কটনই বেশি খেয়ে থাকে। এছাড়াও ছোট ছোট ক্রাশটেশিয়ানস, রোটিফারস, পতঙ্গ এর শূককীট, শেওলা, অন্যান্য উদ্ভিদের অংশবিশেষ ইত্যাদি খেয়ে থাকে। ==জীবনকাল প্রজনন== এদের জীবনকাল ৮-১০ বছর। অপরিণত অবস্থায় এদের স্ত্রী পুরুষ আলাদা করা খুবই কঠিন। তবে পরিণতদের মধ্যে একই বয়সের স্ত্রীরা পুরুষের চেয়ে আকারে ছোট স্থূল হয়ে থাকে। সিলভার ফিশ ==অর্থনৈতিক গুরুত্ব== বাহারি মাছ হিসেবে এর ব্যবহার দেখতে পাওয়া যায়। তাই বাহারি মৎস্য প্রেমীদের চাহিদা মেটাতে এই মাছের গুরুত্ব রয়েছে। ==আরো দেখুন== ==তথ্যসূত্র== বিষয়শ্রেণী:মাছ মাছ মাছ সংরক্ষিত মাছ
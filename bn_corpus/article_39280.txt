'''মুহাম্মদ বিন সৌদ''' (; মৃত্যু ১৭৬৫) ছিলেন দিরিয়ার আমির এবং প্রথম সৌদি রাষ্ট্র আল সৌদ রাজবংশের প্রতিষ্ঠাতা। তার পিতা সৌদ ইবনে মুহাম্মদ ইবনে মুকরিনের নামানুসারে আল সৌদ নামের উদ্ভব হয়েছে। ==মুহাম্মদ ইবনে আবদুল ওয়াহাবের সাথে মিত্রতা== দিরিয়ায় তার সাথে সংস্কারক মুহাম্মদ ইবনে আবদুল ওয়াহাবের সাক্ষাত হয়। এরপর থেকে তারা একত্রে কাজ শুরু করেন। ১৭৪৪ সালে মুহাম্মদ বিন সৌদের পুত্র আবদুল আজিজ বিন মুহাম্মদ বিন সৌদের সাথে মুহাম্মদ ইবনে আবদুল ওয়াহাবের কন্যার বিয়ে হয়। ফলে তাদের মিত্রতা আরো ঘনিষ্ঠ হয়। ==প্রথম সৌদি রাষ্ট্র== প্রথম সৌদি রাষ্ট্রের পতাকা। মুহাম্মদ বিন সৌদ প্রথম সৌদি রাষ্ট্র প্রতিষ্ঠা করেছিলেন। ইসলামের নীতির ভিত্তিতে এই রাষ্ট্র গঠিত হয়। ১৭৬৫ সালে মৃত্যুর পূর্ব পর্যন্ত তিনি শাসন করেছেন। এরপর তার পুত্র আবদুল আজিজ বিন মুহাম্মদ দ্বিতীয় শাসক হন। ==স্মরণ== তার নামানুসারে সৌদি আরবে ইমাম মুহাম্মদ ইবনে সৌদ ইসলামি বিশ্ববিদ্যালয় স্থাপিত হয়েছে। ==আরও দেখুন== প্রথম সৌদি রাষ্ট্র দ্বিতীয় সৌদি রাষ্ট্র তৃতীয় সৌদি রাষ্ট্র ==তথ্যসূত্র== বিষয়শ্রেণী:আল সৌদ মৃত্যু সাল অজানা
'''সাহিত্য অকাদেমী পুরস্কার''' ভারতের একটি সাহিত্য সম্মাননা। ভারতে জাতীয় সারস্বত প্রতিষ্ঠান সাহিত্য অকাদেমী কর্তৃক ১৯৫৪ সাল থেকে ভারতের রচিত অসামান্য স্বীকৃতিস্বরূপ এই পুরস্কার প্রদত্ত হয়ে আসছে। এই পুরস্কারে অর্থমূল্য ৫০,০০০ ভারতীয় রূপী। ২০০৯ সালে ভারত সরকার পুরস্কারের মূল্যমান ১,০০,০০০ (এক লক্ষ) রূপীতে উন্নীত করার ঘোষণা করেছে। সাহিত্য অকাদেমী ফেলোশিপের পর এটি ভারত সরকার প্রদত্ত দ্বিতীয় সর্বোচ্চ সাহিত্য সম্মাননা। == পুরস্কার == সাহিত্য অকাদেমী পুরস্কারের অর্থমূল্য এককালীন ৫০,০০০ ভারতীয় টাকা। পুরস্কারের সঙ্গে দেওয়া হয় একটি মানপত্র। প্রকৃতপক্ষে সাহিত্য অকাদেমী মোট ২৪টি সাহিত্য অকাদেমী পুরস্কার দিয়ে থাকে। এই পুরস্কারগুলি প্রদত্ত হয় ভারতের প্রত্যেকটি রাষ্ট্রভাষায় রচিত অসামান্য সম্মাননারূপে। এক বছরের আলোচনা, পর্যালোচনা নির্বাচনের পর এই পুরস্কার ঘোষিত হয়। যেই ভাষা গুলি ভারতীয় সংবিধান দ্বারা অনুমোদিত সেই সব ভাষায় সাহিত্য অকাদেমী পুরস্কার প্রদত্ত হয় এবং সেগুলি হল অসমীয়া, বাংলা, ডোগরি, ইংরেজি, গুজরাতি, হিন্দি, কন্নড়, কাশ্মিরি, কোঙ্কণি, মৈথিলি, মলায়লাম, মইথেই, মরাঠি, নেপালি, ওড়িয়া, পঞ্জাবি, রাজস্থানী, সংস্কৃত, সিন্ধি, তামিল, তেলুগু উর্দু। এই পুরস্কারগুলি ভারতীয় সাহিত্য-মণীষার স্বীকৃতি এবং ভারতীয় সাহিত্যের পৃষ্ঠপোষক। ভারতীয় সাহিত্যের নতুন নতুন ধারা আন্দোলনকেও এই পুরস্কারগুলি স্বীকৃতি জানায়। এগুলি সমকালীন সাহিত্যরুচির প্রতিফলক এবং এগুলি ভারতীয় বোধের জন্মদাতা। == অন্যান্য সম্মাননা == === সাহিত্য অকাদেমী ফেলোশিপ === সাহিত্য অকাদেমী কর্তৃক প্রদত্ত সর্বোচ্চ সম্মান। অকাদেমী ফেলো সাম্মানিক ফেলো নির্বাচন করে থাকেন। === আনন্দ কুমারস্বামী ফেলোশিপ === ভারতের অন্যতম শ্রেষ্ঠ সাহিত্যিক আনন্দ কুমারস্বামীর নামে এই ফেলোশিপ নামাঙ্কিত। ১৯৯৬ সাল থেকে এটি দেওয়া হচ্ছে। থেকে ১২ মাসের মেয়াদে কোনও এশীয় গবেষক ভারতীয় সাহিত্যের উপর কোনও প্রকল্পে যুক্ত থাকলে তাকে এই ফেলোশিপ দেওয়া হয়। === প্রেমচাঁদ ফেলোশিপ === ২০০৫ সাল থেকে প্রসিদ্ধ হিন্দি সাহিত্যিক প্রেমচন্দের নামাঙ্কিত এই ফেলোশিপ দেওয়া হয়। সার্ক-ভুক্ত দেশগুলির সংস্কৃতি ক্ষেত্রের গণ্যমান্য ব্যক্তিত্বদের এই পুরস্কার দেওয়া হয়ে থাকে। === ভাষা সম্মান === সাহিত্য অকাদেমী কর্তৃক অনুমোদিত নয় এমন ভারতীয় ভাষায় এবং প্রাচীন মধ্যযুগীয় সাহিত্যে অবদানের জন্য এই পুরস্কার দেওয়া হয়। এর অর্থমূল্য নগদ ৫০,০০০ ভারতীয় টাকা এবং সঙ্গে প্রদত্ত হয় একটি মানপত্র। === অনুবাদ পুরস্কারসমূহ === ১৯৮৯ সাল থেকে অষ্টম তফসিলভুক্ত ভাষাসমূহ এবং ইংরেজি রাজস্থানিতে অনুবাদের জন্য এই পুরস্কারগুলি দেওয়া হচ্ছে। এগুলির অর্থমূল্য নগদ ২০,০০০ ভারতীয় টাকা এবং সঙ্গে প্রদত্ত হয় একটি মানপত্র। === যুব পুরস্কারসমূহ === ২০১১ সাল থেকে অষ্টম তফসিলভুক্ত ভাষাসমূহ এবং ইংরেজি রাজস্থানিতে সৃষ্টিশীল সাহিত্যের জন্য ৩৫ অনূর্ধ্ব তরুণ সাহিত্যিকদের এই পুরস্কারগুলি দেওয়া হচ্ছে। এগুলির অর্থমূল্য নগদ ৫০,০০০ ভারতীয় টাকা এবং সঙ্গে প্রদত্ত হয় একটি তাম্রফলক। == তথ্যসূত্র == == আরও দেখুন == সাহিত্য অকাদেমী ফেলোশিপ সাহিত্য পুরস্কার অকাদেমী
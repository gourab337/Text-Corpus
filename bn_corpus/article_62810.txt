'''এমএমএ ক্লাব''' (মিক্সড মিউনিখ আর্টস ক্লাব) জার্মানির মিউনিখে অবস্থিত একটি টেকনো নাইট ক্লাব, যেটি ২০১৪ সালে প্রতিষ্ঠিত হয়েছে। এটি পুরানো তাপ বিদ্যুৎ কেন্দ্রের তুষের ভিতর প্রতিষ্ঠিত একটি বহুমুখী নাইট ক্লাব। ক্লাবটিতে বিভিন্ন ছোট মাপের ডিজে শো অনুষ্ঠিত হয়েছে, এর মধ্যে বেন সিমস, লেন ফাকি, আরোরা হালা এবং টেরেন্স ফিক্সমারের শো অন্যতম। এই ধাঁধা সাদৃশ ক্লাবে এছাড়াও নাটক, শিল্পসম্মত এবং অর্কেস্ট্রার প্রদর্শনীর জন্য ব্যবহৃত গ্যালারির স্থান রয়েছে। ==ইতিহাস বর্ণনা== ক্লাবটি সাধারণত ''এমএমএ'' নামেই অধিক পরিচিত, যেটি বাভারিয়া রাজ্যের রাজধানীর কেন্দ্রস্থলে ১৯৩০-এর দশকের একটি সাবেক বিদ্যুৎকেন্দ্রে অবস্থিত। জার্মানিতে এরকম আরো কয়েকটি ক্লাব রয়েছে। যেমন বার্লিনের বার্ঘাইনের সাবেক নাইটক্লাব ''কেডাব্লু'' দাস যেটি ১৯৯৬ থেকে ২০০৩ সাল পর্যন্ত সক্রিয় ছিল। এনএসডিএপি তথাকথিত কেন্দ্রীয় (পার্টির সদর দফতরের) অংশ হিসাবে কেন্দীয় কোজেনারেশন উৎপাদন কেন্দ্রটি ১৯৩৩ থেকে ১৯৩৭ সালের মধ্যে নির্মিত হয়েছিল। ২০০৬ সাল থেকে বিদ্যুত কেন্দ্রটি পরিত্যাক্ত অবস্থায় পরে ছিল। ২০১৩ সালে এটি সম্পূর্ণ রূপে নিশ্চিহ্ন হয় এবং এমএমএ ক্লাবটি বিদ্যুত কেন্দ্রের স্থানে গড়ে ওঠে। ২০১৪ সাালের মার্চে ক্লাবটির উদ্বোধন গণমাধ্যমের ব্যাপক মনোযোগ অর্জন করে, এবং জাতীয় সংবাদপত্র এবং সাময়িকী যেমন, ''ফোকাস'' ''সুদ্দেউচি যেইতুং'', ''বিল্ড'' গুরুত্ব দিয়ে খবরটি প্রচার করে। উৎপাদন কেন্দ্রের প্রধান বয়লার হলটি, নিউজ ম্যাগাজিন ''ফোকাস'' কর্তৃক বর্ণিত "শক্তির চিত্তাকর্ষক ক্যাথেড্রাল" অনুসারে ক্লাবের প্রধান নাচঘর প্রায় যার দেওয়ালের উচ্চতা প্রায় এবং মেঝের আয়তন ক্লাবটির ভেতরে আরেকটি ছোট ক্লাব রয়েছে যেখানে উঁচু অডিও ভিজুয়াল কক্ষ রয়েছে, এছাড়াও জায়গা জুড়ে কিছু প্রদর্শনী কক্ষ রয়েছে, যেখানে প্রবেশ করলে কিছুটা গোলকধাঁধার মতো মনে হয়। ক্লাবটির বেশিরভাগ অংশই মাটির নিচে অবস্থিত। টেকনো শিল্পীরা ক্লাবটির প্রশংসা করেছেন এটির ভৌতিক পরিবেশের জন্য। বিভিন্ন ম্যাগাজিন এবং ভ্রমণ সংস্থা ক্লাবটিকে বার্লিনের ঐতিহাসিক ট্রেজর ক্লাব বা বারঘাইন ক্লাবের সাথে তুলনা করেন। ==ডিজে এবং সঙ্গীত== ক্লাবটিতে প্রায়ই বিভিন্ন তারকা খ্যাতিসম্পন্ন ডিজেরা শো করতে আসেন যেমন, আদাম বেয়ের, লেন ফাকি, বেন ক্লক, নিনা ক্রাভিজ, মাকেও প্লেক্স, আন্থনি রোথার, এমেলিয়ে লেন্স, টেরেন্স ফিক্সমার এবং জোহাননেস হেইল। এই কারনে ক্লাবটিকে প্রায়ই বারঘাইন ক্লাবের সাথে তুলনা করা হয়। সকাল আটটা পর্যন্ত ক্লাবটিতে গান বাজনা চলতে থাকে। তবে টানা ৪৮ ঘন্টাও গান বাজনা হয়। ==ধারনা== মিক্সেড মিউনিখ আর্টস শুধু একটি টেকনো ক্লাবই নয়, এটি ইলেকট্রনিক সঙ্গীতের সাথে আভা-গার্দ শিল্পের যোগ করে। ক্লাবটির মালিক বলেন, "এখানে সবাই সবার সাথে মেশার সুযোগ পায়। ক্লাবটিতে মঞ্চ অভিনয়, কনসার্ট, চিত্র প্রদর্শনী, গ্রাফিটি প্রদর্শনী এবং খাদ্য রসিকদের জন্য খাদ্য বাজারও বসে। ক্রিশট্মাসে হিপ হপ ভক্তদের জন্য মেলা বসে। == অন্যান্য সেবা == === বোরা বিচ === ২০১৭ সাল থেকে এমএএ মিউনিখের প্রেটেরিনসেল দ্বীপের একটি বারকে কিনে নেয়। এখানে সাদামাটা ইলেক্ট্রো মিউজিক বাজানো হয় এবং বিভিন্ন ডিজেরা শো করতে আসেন। জন্য কোকটেইল এবং ভেগান খাবার খাওয়ার সুযোগ রয়েছে। ছোটদের জন্য রয়েছে খেলনা। এই ক্লাবের মিউজিক এমএমএর মতোই, তবে কিছুটা ঠান্ডা প্রকৃতির। === ইলেক্ট্রিক এলিফেন্ট === ক্লাবটি ইলেক্ট্রিক এলিফেন্ট নামে রেস্তোরাঁও চালায়। রেস্তোরাঁটি ভারতীয় খাবার পরিবেশন করে। এর আগে, একই জায়গায় ক্লাবটি একটি ইতালিয় রেস্তোরাঁর সাথে চুক্তি করেছিল। == স্বীকৃতি == এমএমএ এর বিভিন্ন শো প্রায়ই বিভিন্ন গণমাধ্যম তুলে ধরে। জার্মানির মধ্যে ক্লাবটি শ্রেষ্ঠ ক্লাবের মর্যাদা পেয়েছে। এছাড়া পৃথিবীর শ্রেষ্ঠ ক্লাবগুলোর মধ্যেও এটি অন্যতম। ''রেসিডেন্ট অ্যাডভাইজর'' ক্লাবটিকে মিউনিখের প্রথম সারির ক্লাবগুলোর সম্মাননা দিয়েছে। গার্ডিয়ান পত্রিকাও ক্লাবটির সুনাম করেছে। ==তথ্যসূত্র== ==বহিঃসংযোগ== সংস্কৃতি নাইট ক্লাব ভবন স্থাপনা
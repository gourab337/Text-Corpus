'''ভবপ্রীতানন্দ ওঝা''' (১৮৮৬-১৯৭০) ভারতের মানভূম অঞ্চলের বিখ্যাত ঝুমুর কবি ছিলেন। == সংক্ষিপ্ত জীবনী == ভবপ্রীতানন্দ ওঝা ১৮৮৬ খ্রিষ্টাব্দে আশ্বিন মাসের নবমী তিথিতে ব্রিটিশ ভারতের বৈদ্যনাথ ধামের নিকট কুণ্ডা গ্রামে ত্রিপুরানন্দ ওঝার জ্যেষ্ঠ পুত্র রূপে জন্মগ্রহণ করেন। অল্পবয়সে তিনি পিতৃহারা হন। ভবপ্রীতানন্দ সংস্কৃত, হিন্দী, বাংলা, ব্রজবুলি ভাষায় দক্ষ ছিলেন এবং রামায়ণ, মহাভারত, পুরাণ প্রভৃতি ধর্মশাস্ত্রে তার অগাধ পাণ্ডিত্য ছিল। কাশীপুররাজ জ্যোতিপ্রসাদ সিং দেও তার পৃষ্ঠপোষক ছিলেন। ভবপ্রীতানন্দ অপুত্রক ছিলেন বলে বোড়ামের শিরোমণি হাজরাকে ধর্মপুত্র হিসেবে গ্রহণ করেন, যার উদ্যোগে পরবর্তীকালে ভবপ্রীতানন্দের ''ঝুমর রসমঞ্জরী'' প্রকাশিত হয়। ১৯৭০ খ্রিষ্টাব্দের ১৫ই মার্চ ভবপ্রীতানন্দ মৃত্যুবরণ করেন। == রচনা == ভবপ্রীতানন্দের সর্বশ্রেষ্ঠ কীর্তি ''বৃহৎ ঝুমর রসমঞ্জরী'' গ্রন্থটি যেখানে তার লেখা ২২৭টি ঝুমুর গান স্থান পেয়েছে। তিনি রাধা কৃষ্ণের প্রেম বিষয়ক বেশ কিছু পালাবন্দী ঝুমুর রচনা করেন, যার মধ্যে ''অথ শ্রীরাধিকার দুর্জয় মান ভঞ্জন পালা'', ''শ্রী শ্রী কৃষ্ণকালী বর্ণন পালা'', ''অথ জল সম্বাদ পালা'' প্রভৃতি উল্লেখযোগ্য। এছাড়া তিনি ''শ্রী বৈদ্যনাথ মাহাত্ম্য বর্ণন'', ''চৌত্রিশাক্ষরে কালীর স্তব'', মাতৃনাম স্তব'', ইত্যাদি আধ্যাত্মিক মার্গের বেশ কয়েকটি ঝুমুর রচনা করেন। মহাভারতের কাহিনী অবলম্বনে তিনি ''অভিমন্যু বধ পালা'', ''কুন্তী গান্ধারীর কোন্দল'', ''ভীষ্মের শোকে গঙ্গার বিলাপ'' ইত্যাদি পালাবন্দী ঝুমুর রচনা করেন। এছাড়া তিনি বেশ কয়েকটি শ্যামাসঙ্গীত রচনা করেন যা তার লেখা ঝুমুর গানগুলির মতো জনপ্রিয়তা লাভ করতে পারেনি। ভবপ্রীতানন্দ রচিত ঝুমুর গানগুলিকে ভাদরিয়া, পালাবন্ধ, খ্যামটা, বাউলধর্মী, কীর্তনাঙ্গ এবং বার তালিয়া এই ছয় প্রকারে বিভক্ত করা যেতে পারে। == পাদটীকা == == তথ্যসূত্র == জন্ম মৃত্যু ঝুমুর শিল্পী
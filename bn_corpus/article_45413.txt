''লিডা অ্যান্ড সোয়ান, মিকেলেঞ্জেলো এর হারিয়ে যাওয়া ছবির ১৬ 'শ শতকের প্রতিচিত্র'' Leda, by Gustave Moreau Leda with the Swan, restored Roman copy, perhaps after an original by Timotheus (Museo del Prado) গ্রিক পুরাণ অনুসারে '''লিডা''' (/ˈliːdə, ˈleɪ-/; Greek: Λήδα lɛ͜ɛ́da͜a) ছিলেন আয়েতোলিয়ান রাজা থেস্তিয়াসের কন্যা এবং স্পার্টার রাজা তাইন্দারেউসের স্ত্রী। তার কাহিনী রেনেসাঁর জনপ্রিয় মোটিফ এবং পরবর্তীতে চিত্র লিডা অ্যান্ড দ্য সোয়ান এর জন্ম দেয়। তিনি হেলেন (Ἑλένη), ক্লাইমেনেস্ত্রা এবং ক্যাস্টর পোলাক্স (Κάστωρ καὶ Πολυδεύκης) এর মা ছিলেন জিউস লিডার প্রশংসক ছিলেন, তিনি লিডাকে মরাল রূপে আকর্ষিত করেছিলেন। তিনি মরাল হয়ে ঈগলের থেকে আশ্রয় খোঁজার ছলে লিডার বাহুতে লুটিয়ে পড়েন। যে রাতে জিউস লিডার সাথে মিলিত হন সেই রাতে তাইন্দারেউসও লিডার সাথে মিলিত হন, ফলে লিডা দুইটি ডিম প্রসব করেন। একটি থেকে হেলেন এবং ক্লাইমেনেস্ত্রা জন্ম নেন অপরটি থেকে জন্ম নেন ক্যাস্টর এবং পোলাক্স। এই চার জনের মধ্যে কে জিউসের সন্তান ার কে তাইন্দারেউসের সন্তান তা কোথাও পরিষ্কার ভাবে উল্লেখিত হয়নি। এমনকি কোন সন্তান মরণশীল বা অমর, মানুষ বা অর্ধ-দৈব টাও কোথাও বলা হয়নি। তবে কোন কোন জায়গায় ক্যাস্টর এবং পোলাক্সকে অমর বলা হয় আবার কোন কোন জায়গায় শুধু পোলাক্সকেই অমর বলা হয়। আবার এটাও সবসময় বলা হয় যে, হেলেন জিউসের কন্যা। তাইন্দারেউসের ঔরসে লিডার আরও তিনটি কন্যা ছিলঃ তিমান্দ্রা (Τιμάνδρα), ফোয়েবে (Φοίβη), এবং ফিলোনি (Φιλονόη)। হোমারের ইলিয়াদে হেলেন যখন ট্রয়ের দেয়াল থেকে নিচে তাকিয়ে আকিয়ানদের দেখছিলেন তখন তিনি ভাবছিলেন তার ভাইয়েরা কোথায়। কথক জানান যে ততক্ষণে তারা দুজনই মৃত্যুবরণ করেছেন এবং তাদেরকে তাদের মাতৃভূমি লাসেডিমনে সমাহিত করা হয়েছে। এভাবে হোমার জানা যে তার দুজনই মরণশীল ছিলেন। অন্য এক উৎস থেকে জানা যায় হেলেনের মা ছিলেন নেমেসিস (Νέμεσις), এবং তিনিও জিউসের মরাল রূপের সাথে মিলনের ফলে হেলেনকে গর্ভে ধারণ করেন। এক রাখাল তার প্রসবকৃত ডিম কুড়িয়ে পায় এবং তা লিডাকে দেয়। লিডা সেই ডিম একটি সিন্দুকে রেখে ফোটায়, যখন হেলেনের জন্ম হয় তখন তাকে নিজের সন্তান হিসেবে গ্রহণ করে। জিউস হেলেনের জন্মকে স্মরণীয় করে রাখতে আকাশে একটি মরাল আকৃতির তারকামণ্ডলী সৃষ্টি করেন, যার নাম সিগনাস (Κύκνος)। == কলায় == "লিডা এবং মরাল" "লিডা এবং ডিম" প্রাচীন চারুকলার ক্ষেত্রে এক বিশেষ অনুপ্রেরণা ছিল। পরবর্তী কালেও এটি উৎসাহের একটি বিশেষ উৎস হিসেবে গণ্য হয়েছে। এই কাহিনীই উইলিয়াম বাটলার ইয়েটস এর কবিতা Leda and the Swan বিষয়বস্তু। == তথ্যসূত্র == == বহিঃসংযোগ == Warburg Institute Iconographic Database (ca 200 images of Leda) পুরাণের চরিত্র
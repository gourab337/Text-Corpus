'''চার্লস উইলিয়াম রাইট''' (; জন্ম: ২৭ মে, ১৮৬৩ মৃত্যু: ১০ জানুয়ারি, ১৯৩৬) ইয়র্কশায়ারের হেয়ারউড এলাকায় জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ১৮৯৬ সময়কালে সংক্ষিপ্ত সময়ের জন্যে ইংল্যান্ড দলের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে নটিংহ্যামশায়ার দলের প্রতিনিধিত্ব করেছেন। পাশাপাশি কেমব্রিজ পক্ষেও খেলেছেন তিনি। দলে মূলতঃ উইকেট-রক্ষকের ভূমিকায় অবতীর্ণ হতেন তিনি। এছাড়াও, ডানহাতি উদ্বোধনী ব্যাটসম্যান হিসেবে খেলতেন '''চার্লস রাইট'''। == কাউন্টি ক্রিকেট == চার্টারহাউজে অধ্যয়ন শেষে কেমব্রিজের ট্রিনিটি কলেজে পড়াশুনো করেছেন। দলে তিনি ব্যাটিং উদ্বোধনে নামতেন। এছাড়াও উইকেট-রক্ষকের দায়িত্বে ছিলেন। দুইটি ভিন্ন কারণে স্মরণীয় হয়ে আছেন চার্লস রাইট। ১৮৯০ সালে প্রথম অধিনায়ক হিসেবে ইনিংস শেষ করার ঘোষণা দিয়েছিলেন তিনি। গ্রেভসেন্ডের ব্যাট এন্ড বল গ্রাউন্ডে কেন্টের বিপক্ষে দ্বিতীয় ইনিংসে ১৫৭/৫ থাকা অবস্থায় ইনিংস ঘোষণা করলে কেন্টের জয়ের লক্ষ্যমাত্রা দাঁড়ায় ২৩১। তবে তার কৌশল গ্রহণ স্বার্থকরূপ ধারন করেনি। খেলাটি ড্রয়ে পরিণত হয়। কেন্টের সংগ্রহ ৯৮/৯ হয় দরকার ছিল মাত্র এক উইকেট। ১৮৯৩ সালে ক্রিকেটের ইতিহাসের চতুর্থ ব্যাটসম্যান হিসেবে বলে হাত ধরার কারণে আউট হন। বলটি তার প্যাডে স্পর্শ করে তিনি তা ধরে নিকটস্থ ফিল্ডারের কাছে দিয়েছিলেন। == আন্তর্জাতিক ক্রিকেট == মেরিলেবোন ক্রিকেট ক্লাবের পক্ষেও কয়েকটি খেলায় অংশগ্রহণ ছিল তার। ১৮৯৫-৯৬ মৌসুমে ইংল্যান্ড দলের সদস্যরূপে দক্ষিণ আফ্রিকা গমন করেন। সফরেই তার আন্তর্জাতিক ক্রিকেট জীবনের সমাপ্তি ঘটে। সর্বমোট চারবার বিদেশ গমন করার সুযোগ পেয়েছেন তিনি। সবগুলোতেই ইংরেজ দলের নেতৃত্বে ছিলেন লর্ড হক। ১৮৯১ সালে যুক্তরাষ্ট্র কানাডা, ১৮৯২-৯৩ মৌসুমে ভারত এবং ১৮৯৪ সালে উত্তর আমেরিকা গমনের পরই দক্ষিণ আফ্রিকা সফর করেন। == ব্যক্তিগত জীবন == গোলাগুলির ঘটনায় তার চোখ ক্ষতিগ্রস্ত হয়। ফলশ্রুতিতে ক্রিকেট খেলা থেকে অবসর গ্রহণ করতে বাধ্য হন। এরপর থেকে দীর্ঘকাল নটিংহ্যামশায়ার ক্রিকেট ক্লাবের সদস্যের দায়িত্ব পালন করেন। ১০ জানুয়ারি, ১৯৩৬ তারিখে ৭৩ বছর বয়সে সাক্সেলবি পার্ক এলাকায় চার্লস রাইটের দেহাবসান ঘটে। == পাদটীকা == *১ Cricinfo's page on Wright erroneously states that he was the second batsman to be given out ''handled the ball'' rather than the fourth. The first three cases were: Grundy for the MCC against Kent in 1857, George "Farmer" Bennett for Kent against Sussex in 1872 and William Scotton for Smokers against Non smokers in 1886-7. This sequence is supported by, for example, page 285 of the 2003 Wisden Cricketers' Almanack == তথ্যসূত্র == == বহিঃসংযোগ == জন্ম মৃত্যু কেমব্রিজ ক্রিকেটার ক্রিকেটার টেস্ট ক্রিকেটার অব ইংল্যান্ডের ক্রিকেটার ক্রিকেটার ক্রিকেটার অব ইংল্যান্ডের ক্রিকেটার ভার্সাস সাউথের ক্রিকেটার ক্রিকেটার ক্রিকেট ক্লাবের ক্রিকেটার থেকে আগত ক্রিকেটার
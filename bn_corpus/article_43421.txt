'''ফণীশ্বরনাথ রেণু''' (১৯২১ ১১ এপ্রিল, ১৯৭৭) প্রখ্যাত হিন্দি সাহিত্যিক স্বাধীনতা সংগ্রামী। == প্রারম্ভিক জীবন == ফণীশ্বরনাথের আসল নাম ফণীন্দ্রনাথ মুখোপাধ্যায়। তিনি হিন্দি প্রগতিশীল সাহিত্যের এক অবিস্মরণীয় গল্পকার। তার জন্ম বিহারের পূর্নিয়া জেলার ওরাহিতে। গ্রানের শীলানাথ মন্ডলের কাছে পালিত হন এবং সেখানেই প্রাথমিক লেখাপড়া করেন। নেপালের কৈরালা পরিবারে থাকাকালীন সেদেশের বিরাটনগর হতে ম্যাট্রিক পাশ করেন। কাশী বিশ্ববিদ্যালয়ে পড়াকালীন ভারত ছাড়ো আন্দোলনে যোগ দেন। == সাহিত্য == তার বিখ্যাত উপন্যাস ময়লি আঁচল প্রকাশিত হয় ১৯৫৪ খৃষ্টাব্দে। এই সাহিত্যকর্ম তাকে সার্বিক পরিচিতি এনে দেয়। 'ময়লি আঁচল' বাংলা (ময়লা আঁচল) ছাড়াও অনেক ভাষায় অনূদিত হয়েছে। এই কাহিনীর পরবর্তী অংশ 'পরতী পরিকথা'। চাকরিজীবী মহিলাদের নিয়ে লেখা উপন্যাস 'দীর্ঘতপা' একসময় পাটনায় বিতর্কের সৃষ্টি করে। গ্রামীন মানুষের বঞ্চনা শোষন ছিল তার কাহিনীর উপজীব্য বিষয়। তার ছোটগল্প ছোট বড় পর্দায় চলচ্চিত্রায়িত হয়েছে। প্রথম জীবনে কবিতা লিখতেন। স্মৃতিকথা, রিপোর্টাজ ইত্যাদিও লিখেছেন। 'আদিম রাত্রি কি মহক' 'ঠুমরী' হল তার ছোটগল্প সংকলন। সাহিত্যিক সতীনাথ ভাদুড়ীর সাথে হৃদ্যতার সম্পর্ক ছিল। তিনি সতীনাথ ভাদুড়ীকে নিয়ে বাংলায় 'ভাদুড়ীজি' নামে দীর্ঘ স্মৃতিকথা রচনা করেন। বাংলার হাংরি সাহিত্য আন্দোলনকে স্বাগত জানিয়েছিলেন তিনি। == রাজনীতি == ১৯৪২ এর ভারত ছাড়ো আন্দোলনে যোগদান করে কারাবাস হয়। ভাগলপুর সেন্ট্রাল জেলে তার সহ রাজবন্দী ছিলেন সতীনাথ ভাদুড়ী। নেপালের রানাশাহীর বিরুদ্ধে সশস্ত্র বিপ্লবী আন্দোলনেও অংশ নিয়েছেন ১৯৫০ সালে। বিহারের প্রগতিশীল লেখক সংঘে জড়িত ছিলেন। জীবনের শেষ লগ্নে জরুরী অবস্থানকালীন জয়প্রকাশ নারায়নের আন্দোলনের সাথেও যুক্ত হন তিনি এবং জেলে যান। জরুরী অবস্থা শিল্পী সাহিত্যিকদের কন্ঠরোধের প্রতিবাদস্বরূপ তার প্রাপ্ত পদ্মশ্রী পুরষ্কার ফিরিয়ে দেন স্বাধীনতা সংগ্রামী ভাতা প্রত্যাখ্যান করেন ফণীশ্বরনাথ রেণু। == মৃত্যু == ১১ এপ্রিল, ১৯৭৭ মৃত্যুবরণ করেন এই সাহিত্যিক। == তথ্যসূত্র == জন্ম মৃত্যু সাহিত্যিক
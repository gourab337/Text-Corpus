'''লিন্ডা বিরগিট্ট সেমব্রান্ট''' (জন্ম ১৫ মে ১৯৮৭) একজন সুইডিশ মহিলা ফুটবল খেলোয়াড়। তিনি ফরাসি বিভাগ মহিলা লীগে মন্টপিলিয়ারের ডিফেন্ডার হিসেবে খেলে থাকেন। তিনি সুইডেন জাতীয় মহিলা ফুটবল দলের হয়ে ডিফেন্ডার হিসেবে খেলে থাকেন। ==ক্লাব ক্যারিয়ার== সেমিব্রান্ট এসকে সার্ভিয়ার হয়ে ফুটবল খেলতে শুরু করেন, এরপর তিনি বালিং আইএফ-এর যুব দলের অর্ন্তভুক্ত হন। যদিও তিনিস্ ট্রাইকার হেনরিক লারসনকে তার আদর্শ ভাবেন, তথাপি সেমব্রান্ট একজন ডিফেন্ডার হয়ে উঠেন। সেমিব্র্যান্ট ২০০৬-০৭ মৌসুমে ইংল্যান্ডে লিঙ্কন লেডির (পরবর্তীতে লিঙ্কন সিটি লেডিজ নামে পরিচিত) হয়ে খেলেন। এরপর ২০০৮ সালে তিনি এআইকে চলে যান। ২০১০ সালের নভেম্বরে এআইকের অধিনায়ক হওয়ার পরে সেমব্র্যান্ট কোপারপারবার্গস গোতেবার্গ এফসি তে চলে যান। এক বছর পরে তিনি টেরসো এফএফ চলে যান। ২০১২ সালে, সেমব্রান্ট টেরসো দলের অংশ ছিল যারা ড্যামলসেনস্কান চ্যাম্পিয়নশিপ জিতেছিল, কিন্তু লিগামেন্টের ইনজুরির কারণে তিনি মৌসুমের শেষের দিকের ম্যাচগুলো খেলতে পারেননি। ২০১৪ মৌসুমের সময় টেরসো আর্থিক ক্ষতির শিকার হন, লীগ থেকে নিজেদের প্রত্যাহার করে নেয় তারা এবং তাদের সকল খেলোয়াড়কে ছেড়ে দেন। সেমব্রান্ট ফরাসি ক্লাব মন্টপেলিয়ারের সাথে চুক্তিবদ্ধ হন। ==আন্তর্জাতিক ক্যারিয়ার== সেমিব্র্যান্ট সুইডেনের হয়ে সব ধরনের যুব দলে প্রতিনিধিত্ব করেছিলেন। ফেব্রুয়ারী ২০০৮ ইংল্যান্ডের বিরুদ্ধে তিনি প্রথম সিনিয়র ক্যাপ জিতেছিলেন। ইনজুরির কারণে ২০০৯ সালের ইউরো কাপে সুইডেন দল থেকে ছিটকে পড়েন। ২০১১ সালে জার্মানিতে অনুষ্ঠিত বিশ্বকাপের জন্য সুইডেনের দলে সেমব্রান্টকে রাখা হয়েছিল। ২০১২ সালের লন্ডন অলিম্পিকে জাতীয় দলে তিনি তার স্থান ধরে রাখতে সক্ষম হয়েছিলেন। ==বহিঃসংযোগ== French football player stats at National team profile 2008 at SvFF Profile at Montpellier HSC Profile at Goteborg ==তথ্যসূত্র== জন্ম নারী ফুটবল খেলোয়াড় ব্যক্তি মহিলা আন্তর্জাতিক ফুটবলার
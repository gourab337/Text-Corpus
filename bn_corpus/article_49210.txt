'''জগজিত শ্রেষ্ঠ''' () (জন্ম আগস্ট ১৯৯৩) নেপাল এর একজন ফুটবল খেলোয়াড়। তিনি একজন মধ্যমাঠের খেলোয়াড়। তিনি বর্তমানে অস্ট্রেলিয়ার, ভিক্টোরিয়া প্রদেশের আধা-পেশাদার দল নুনাওয়াদিং সিটি ক্লাবের হয়ে খেলেন। ক্লাবে তিনি মধ্যমাঠে খেলেন। তার দল ভিক্টোরিয়ার ফুটবল লীগের ২য় বিভাগে খেলে। তিনি ২০১৪ ফিফা বিশ্বকাপ বাছাইপর্বের জন্য গঠিত নেপাল দলে ডাক পান। == ব্যক্তিগত জীবন == জগজিত শ্রেষ্ঠ ১৯৯৩ সালে, নেপালের রাজধানী কাঠমান্ডুর, ভক্তপুর উপজেলায় জন্মগ্রহণ করেন। জন্মগতভাবে তার উচ্চতা কম থাকা সত্ত্বেও, তিনি ছোটবেলা থেকেই ফুটবলে আগ্রহী এবং পারদর্শী ছিলেন। খেলায় তার এই দক্ষতা আক্রমণাত্মক মানসিকতার সূত্র ধরেই, পরবর্তীতে তিনি নেপাল জাতীয় ফুটবল দলে জায়গা করে নেন। == ক্লাব ক্যারিয়ার == ২০১১ সালে তিনি যোগ দেন হিমালয়ান শেরপা ক্লাব দলে। এর মাধ্যমেই তিনি তার ফুটবল ক্যারিয়ার শুরু করেন। এই দলের হয়ে তিনি এক বছর খেলেন। এই এক বছরে দলটির হয়ে তিনি ২৫ গোল করেন। ২০১১ সালেই জার্মান ক্লাব ভিএফবি স্টুটগার্ট শ্রেষ্ঠকে প্রশিক্ষণ দেয়ার জন্য এক বছররের চুক্তি করে। ২০১২ সালে হিমালয়ান শেরপা ক্লাব ছেড়ে তিনি ফ্রেন্ডস ক্লাব দলে যোগ দেন। সেই দলের হয়ে এক বছর খেলার পর তিনি ২০১৩ সালে থ্রি স্টার ক্লাব এর সাথে চুক্তি করেন এবং সেই দলে যোগ দেন। ২০১৪ সালের জুন মাসে শ্রেষ্ঠ পোল্যান্ড এর ফুটবল ক্লাব জ্যাগেইলোনিয়া বিয়ালিস্টোক দলে মাসের ট্রায়ালের সুযোগ পান। তিনি থ্রি স্টার ক্লাবের হয়ে ২০১৬ সাল পর্যন্ত খেলেন। পরবর্তীতে ২০১৬ সালে ১৮ মাসের চুক্তিতে তিনি হিউম ইউনাটেড এফসি দলে যোগ দেন। দলটির হয়ে অভিষেক ম্যাচেই তিনি জোড়া গোল করেন। কিন্তু তিনি হিউম ইউনাইটেডের হয়ে মাত্র ম্যাচ খেলার পরই, ২০১৭ সালে অস্ট্রেলিয়ার ভিক্টোরিয়া প্রদেশের দল সানশাইন জর্জ ক্রস এফসি তার সাথে বছরের চুক্তি সম্পন্ন করে। সেই মৌসুমে, সানশাইন জর্জ ক্রস দলের পরিকল্পনার গুরুত্বপূর্ণ এক অংশ ছিলেন শ্রেষ্ঠ। সানশাইন জর্জ ক্রস এফসি দলের সাথে তার চুক্তি শেষ হয়ে গেলে, তিনি ভিক্টোরিয়ার আরেক দল নুনাওয়াদিং সিটি এফসি দলে যোগ দেন। == আন্তর্জাতিক ক্যারিয়ার == শ্রেষ্ঠ নেপাল জাতীয় দলে খেলার আগে নেপালের বয়সভিত্তিক দলেও খেলেছেন। তিনি আন্তর্জাতিক পর্যায়ে নেপাল অনূর্ধ্ব-১৩, নেপাল অনূর্ধ্ব-১৪, নেপাল অনূর্ধ্ব-১৬ এবং নেপাল অনূর্ধ্ব-১৯ ফুটবল দলের হয়ে নেপাল এর প্রতিনিধিত্ব করেছেন। নেপালের মূল দলের হয়ে তিনি এখন পর্যন্ত ২০১১ সাফ চ্যাম্পিয়নশিপ, ২০১২ নেহেরু কাপ, ২০১৩ সাফ চ্যাম্পিয়নশিপ, ২০১৪ ফিফা বিশ্বকাপ বাছাইপর্ব, এবং ২০১৫ সাফ চ্যাম্পিয়নশিপ টুর্নামেন্টে অংশগ্রহণ করেছেন তার ক্যারিয়ারের একমাত্র আন্তর্জাতিক গোলটি এসেছে পূর্ব তিমুরের বিপক্ষে বিশ্বকাপ বাছাইপর্বের একটি ম্যাচে। সেই ম্যাচে নেপাল ৫-০ ব্যবধানে জয়লাভ করে। == তথ্যসূত্র== ==বহিঃসংযোগ == জন্ম ব্যক্তি ফুটবলার ফুটবলার মধ্যমাঠের খেলোয়াড়
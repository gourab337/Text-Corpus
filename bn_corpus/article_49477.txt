'''শ্রীলংকার কেন্দ্রীয় ব্যাংক''' (ইংরেজী: The Central Bank of Sri Lanka '''CBSL'''; সিংহলি: ශ්‍රී ලංකා මහ බැංකුව; উচ্চারণঃ ''শ্রীলঙ্কা মহা ব্যাংকোয়া'') হলো শ্রীলংকার আর্থিক কর্তৃপক্ষ এবং দেশটির আর্থিক খাতের শীর্ষ সংস্থা। এটি ১৯৪৯ সালের অর্থ আইন নং-৫৮ (Monetary Law Act No.58 of 1949)-এর অধীনে ১৯৫০ সালে প্রতিষ্ঠিত হয়, যা একটি সংস্থা এবং ২০০২ সালের ডিসেম্বরে বিধানাবলী সংশোধনের পর এটি সরকার কর্তৃক গঠিত পাঁচ সদস্যের আর্থিক পর্যালোচনা বোর্ড কর্তৃক নিয়ন্ত্রিত হয় যাতে সভাপতি হিসাবে থাকেন গভর্নর এবং সদস্য হিসাবে যুক্ত থাকেন অর্থ পরিকল্পনা মন্ত্রণালয়ের সচিব এবং অর্থমন্ত্রীর সুপারিশক্রমে সাংবিধানিক পরিষদের সম্মতির মাধ্যমে শ্রীলংকার রাষ্ট্রপতি কর্তৃক নিযুক্ত অপর আরও তিন জন সদস্য। == ইতিহাস == স্বাধীনতা লাভের দুই বছর পর ১৯৫০ সালে শ্রীলংকার কেন্দ্রীয় ব্যাংকটি প্রতিষ্ঠিত হয়। শ্রীলংকার কেন্দ্রীয় ব্যাংকের প্রতিষ্ঠাতা গভর্নর ছিলেন জন এক্সটা এবং তখন অর্থমন্ত্রী হিসাবে দায়িত্বপালনরত ছিলেন জে. আর. জয়বর্ধনে। এটি ব্যাংকটির সাবেক নাম সিলোনের কেন্দ্রীয় ব্যাংক হিসাবে মুদ্রা বোর্ডের পরিবর্তে প্রতিষ্ঠিত হয়েছিল যেটি তখন দেশে মুদ্রা প্রচলন ছাপানো কাজে নিয়োজিত ছিল। এটি এশিয়ান ক্লিয়ারিং ইউনিয়ন এর সদস্য। ব্যাংকটি শ্রীলংকার মুদ্রানীতি পরিচালনা করার জন্য দায়িত্বপ্রাপ্ত এবং আর্থিক ব্যবস্থা খাতের উপর ব্যাপক তত্ত্বাবধান করার ক্ষমতাও রয়েছে এর। ব্যাংকটি সেদেশে আর্থিক নীতিগুলো উন্নয়নের সাথে জড়িত এবং আর্থিক নীতিমালা উন্নয়নকারী সংগঠন Alliance for Financial Inclusion (AFI)-এর সদস্য। শ্রীলংকার উত্পাদনশীল সম্পদগুলির উন্নয়নে উৎসাহিত প্রচারণার জন্য শ্রীলংকার কেন্দ্রীয় ব্যাংক অর্থনৈতিক মূল্যমানের স্থিতিশীলতা এবং আর্থিক ব্যবস্থার স্থিতিশীলতা নিশ্চিত করতে কার্যক্রম পরিচালনা করে থাকে। এছাড়াও মুদ্রা প্রচলন, ছাপানো এবং ব্যবস্থাপনার জন্যও এটি দায়বদ্ধ। == পরিচালনা ব্যবস্থাপনা == শ্রীলংকার কেন্দ্রীয় ব্যাংকের গভর্নর এই প্রতিষ্ঠানটির প্রধান নির্বাহী কর্মকর্তা হিসাবে দায়িত্ব পালন করেন। গভর্নর, দুইজন ডেপুটি গভর্নর এবং বিভিন্ন সহকারী গভর্নরগণ বিভাগীয় প্রধানগণ মিলে শ্রীলংকার কেন্দ্রীয় ব্যাংকের ঊর্ধ্বতন ব্যবস্থাপনা পরিষদ গঠন করেন। কার্যকরীভাবে কেন্দ্রীয় ব্যাংকে বর্তমানে একজন পরিচালক (বা সমমানের পদবীধারীর অধীনে) ২৭টি বিভাগ রয়েছে যাদের মধ্যে কেবল ব্যবস্থাপনা নিরীক্ষা বিভাগের পরিচালক ছাড়া সকলেই একজন সহকারী গভর্নরের মাধ্যমে গভর্নর বা ডেপুটি গভর্নরের নিকট প্রতিবেদন দাখিল করেন; কেবল ব্যবস্থাপনা নিরীক্ষা বিভাগের পরিচালক গভর্নরের নিকট সরাসরি প্রতিবেদন দাখিল করেন। == তথ্যসূত্র == == বহিঃসংযোগ == Central Bank of Sri Lanka (অফিসিয়াল ওয়েব সাইট)। প্রতিষ্ঠিত
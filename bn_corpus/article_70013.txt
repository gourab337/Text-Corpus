'''ওপেন জার্নাল সিস্টেম্‌স''' বা '''ওজেএস''' (''উন্মুক্ত সাময়িকী পদ্ধতি'') শিক্ষায়তনিক সাময়িকীগুলি পরিচালনার জন্য একটি উন্মুক্ত-উৎসের সফটওয়্যার বা ওপেন সোর্স সফটওয়্যার, এবং এটি জিএনইউ জেনারেল পাবলিক লাইসেন্সের অধীনে প্রকাশিত পাবলিক নলেজ প্রজেক্ট (সংক্ষেপে ''পিকেপি'') দ্বারা তৈরি করা হয়েছে। == নকশা == উন্মুক্ত সাময়িকী পদ্ধতি উন্মুক্ত প্রকাশনার বিকাশের সুবিধার্থে পরিকল্পিত হয়েছিল। এই পদ্ধতিটি কেবল সাময়িকীর নিবন্ধগুলির অনলাইন উপস্থাপনার জন্যই নয়, বরং একটি সম্পূর্ণ সম্পাদকীয় পরিচালনার কার্যপ্রবাহের জন্যেও প্রযুক্তিগত অবকাঠামো হিসাবে তৈরি করা হয়েছিল। এই কার্যপ্রবাহের মধ্যে রয়েছে নিবন্ধ উপস্থাপন, একাধিক পর্যালোচনা, এবং সূচীভুক্তিকরণ। ওজেএস সাময়িকীর পরিচালক, সম্পাদক, পর্যালোচক, লেখক, পাঠক ইত্যাদির মতো বিভিন্ন ব্যক্তিদের দ্বারা পালিত ভূমিকার উপর নির্ভরশীল। এটিতে একটি মডিউল রয়েছে যেটি সদস্যতাভিত্তিক সাময়িকীগুলিকে সমর্থন করে। সফটওয়্যারটিতে ওয়ার্ডপ্রেস এবং অন্যান্য প্রকল্পগুলির মতো একটি 'প্লাগইন' নির্মাণরূপ রয়েছে, যার ফলে মূল কোড বেসটি সম্পূর্ণ পরিবর্তন না করেই নতুন বৈশিষ্ট্যগুলি সহজেই সংহত করা যায়। ওজেএস-এ অবদান রাখা প্লাগইনগুলির মধ্যে রয়েছে গুগল স্কলার এবং পাবমেড সেন্ট্রালকে সূচীভুক্তিকরণ করার সুবিধার্থে ব্যবহৃত সরঞ্জাম, একটি আরএসএস/অ্যাটম ওয়েব সিন্ডিকেশন ফিড সরবরাহকারী ফিড প্লাগইন, একটি কাউন্টার প্লাগইন যেটি কাউন্টার পরিসংখ্যান এবং প্রতিবেদনের অনুমতি দেয়, এবং আরও অনেক কিছু। ওজেএস এবং এর ফলে সাময়িকীর বিষয়বস্তুগুলির চলমান প্রবেশাধিকারের জন্য স্থায়ী সংরক্ষণকে নিশ্চিত করতে সহায়তা করে। পাঠকের নিয়োজন উন্নত করতে, পিকেপি এক সারি পাঠ্য সরঞ্জাম তৈরি করেছে, যা উন্মুক্ত তথ্যশালার গবেষণা, সংবাদ, সরকারী নীতি ইত্যাদিতে প্রবেশাধিকার করতে সাহায্য করে। == সংস্করণ == মূলত ২০০১ সালে প্রকাশিত, ওজেএস-এর বর্তমান সংস্করণ হলো ফেব্রুয়ারী ২০১৯ সালে প্রকাশিত ৩.১.২। পিকেপি-ও ২০১৭ সালের মার্চ মাসে ওজেএস ২.৪.৮-২ প্রকাশিত করেছে। সংস্করণ এমন কয়েকটি বৈশিষ্ট্য এবং ভাষা সমর্থন করে যা সংস্করণ ৩-এ করে না। ওজেএস পিএইচপি-তে রচিত, মারিয়াডিবি (মাইএসকিউএল) অথবা ডাটাবেস ব্যবহার করে এবং ইউনিক্স-সদৃশ বা উইন্ডোজ ওয়েব সার্ভারে হোস্ট করা যায়। ওজেএস বহু ভাষায় অনুবাদ করা হয়েছে। সংস্করণ ২.৩ অবধি সম্পূর্ণ অনুবাদ সহ ১৭ টি ভাষা (বুলগেরীয়, চেক, ডেনীয়, ওলন্দাজ, ইংরেজি, ফরাসি, জার্মান, গ্রীক, ইন্দোনেশীয়, ইতালীয়, জাপানি, ফার্সি, পর্তুগিজ, স্পেনীয়, তুর্কি, ইউক্রেনীয় এবং আরবি) রয়েছে। চীনা, হিন্দি এবং ভিয়েতনামি সহ কিছু ভাষায় অনুবাদ এখন সম্প্রসারণের স্তরে রয়েছে। সমস্ত অনুবাদ তৈরি এবং রক্ষণাবেক্ষণ করা হয় ব্যবহারকারী সম্প্রদায় দ্বারা। == ব্যবহার == ২০১৫ সালের মাঝামাঝি পর্যন্ত, ওজেএস বিশ্বব্যাপী কমপক্ষে ৮,০০০ জার্নাল দ্বারা ব্যবহৃত হয়েছিল। এই সাময়িকীগুলির অবস্থান-চিহ্নিত মানচিত্র পিকেপির ওয়েবসাইটেও পাওয়া যাচ্ছে। ২০১০ সালের একটি সমীক্ষায় দেখা গেছে যে এই সব সাময়িকীগুলির প্রায় অর্ধেক সংখ্যক উন্নয়নশীল বিশ্বে অবস্থিত। ওজেএস হোস্টিং পরিষেবাটি পিকেপি|পিএস প্রকাশনা পরিষেবাদি), সহ পিকেপির সাথে সম্পর্কিত নয় এমন বিভিন্ন ধরণের তৃতীয় পক্ষের বাণিজ্যিক এবং অ-বাণিজ্যিক পরিষেবা সরবরাহকারীদের দ্বারা দেওয়া হয়। পাবলিক নলেজ প্রকল্প আফ্রিকা, বাংলাদেশ, নেপাল, এবং ভিয়েতনামে বিভিন্ন শিক্ষায়তনিক গবেষণা প্রকল্পগুলি উন্নিত করার জন্য নেটওয়ার্ক ফর দি অ্যাভেইলেবিলিটি অফ সায়েন্টিফিক পাবলিকেশন্সের সাথে সহযোগিতা করছে। ভেনেজুয়েলায়, কমপক্ষে ৩২টি স্বশাসিত সংস্থা, এবং সরকারী বেসরকারী বিশ্ববিদ্যালয় এই প্ল্যাটফর্মটি ব্যবহার করে ২৩০টি সাময়িকী প্রকাশ করে থাকে। ওজেএস, এবং এরুদি প্রকাশনা পদ্ধতি, কানাডীয় সামাজিক বিজ্ঞান এবং মানবিক গবেষণার শিক্ষায়তনিক প্রকল্প তৈরি করার জন্য সিনেরজিজ প্রকল্পে ব্যবহৃত হচ্ছে। ব্রাজিল, স্পেন, ইতালি এবং গ্রিসে গবেষণা প্রকল্পগুলির জন্যেও ওজেএস ব্যবহৃত হচ্ছে। == আরও দেখুন == উন্মুক্ত প্রবেশাধিকার সহ সাময়িকীর তালিকা ডিপাবস ওজেএস-এর সমগোত্রীয় একটি পদ্ধতি ওপেনএসিএস == তথ্যসূত্র == == আরও পড়ুন == দা ফনসেকা, আরএমএস (২০০৪, জুন)। ওপেন জার্নাল সিস্টেম্‌স। ব্রাজিলিয়ার '' বৈদ্যুতিন প্রকাশনা সম্পর্কিত আইসিসিসি ৪র্থ আন্তর্জাতিক সম্মেলনে'' উপস্থাপিত। মুথায়ান, এস। (২০০৩)। '' ওপেন রিসার্চ এন্ড দ্য পাবলিক ডোমেইন ইন সাউথ আফ্রিকান ইউনিভার্সিটিজ: দ্য পাবলিক নলেজ প্রজেক্টস ওপেন জার্নাল সিস্টেম্‌স''। ইউনেস্কো, প্যারিসে '' ওপেন অ্যাক্সেস এবং বিজ্ঞানের জন্য ডিজিটাল ডেটা এবং তথ্যের জন্য পাবলিক ডোমেন সম্পর্কিত আন্তর্জাতিক সিম্পোজিয়ামে'' প্রকাশিত। উইলিনস্কি, জে। (২০০৫) ওপেন জার্নাল সিস্টেম্‌স:এন একজাম্পেল অফ ওপেন সোর্স সফটওয়্যার ফর জার্নাল ম্যানেজমেন্ট এন্ড পাবলিশিং। ''লাইব্রেরি হাই-টেক'' ২৩ (৪), ৫০৪-৫১৯। সার্ভে এন্ড ইভ্যালুয়েশন অফ ওপেন-সোর্স ইলেকট্রনিক পাবলিশিং সিস্টেম্‌স, মার্ক সাইজিক এবং সাইদ চৌধুরী, জনস হপকিন্স বিশ্ববিদ্যালয় == বহিঃসংযোগ == প্রবেশাধিকার (প্রকাশন) সফটওয়্যার প্রকাশনা
একটি রকমুভার র‍্যাস মাছকে হাওয়াইয়ান পরিষ্কারক র‍্যাস পরিষ্কার করে দিচ্ছে; পাশে অরেঞ্জস্পাইন ইউনিকর্নফিশ জাতের একটি মাছ তার সেবার জন্য অপেক্ষা করছে। '''পরিষ্করণ কেন্দ্র''' বলতে স্বাদু পানি কিংবা সামুদ্রিক পানিতে অবস্থিত এমন একটি অবস্থান বা অঞ্চলকে বোঝায় যেখানে পরিষ্কারক মাছ নামের এক ধরনের অপেক্ষাকৃত ক্ষুদ্র আকারের মাছ বসবাস করে স্থানটিকে টহল দেয়। অন্যান্য অপেক্ষাকৃত বড় মাছেরা অঞ্চলে গিয়ে জড়ো হলে পরিষ্কারক মাছগুলি তাদের দেহপৃষ্ঠের মৃতকোষ পরজীবী প্রাণীগুলি খেয়ে পরিষ্কার করে দেয়। অনেক সময় পরিষ্কারক মাছরা বড় মাছের হা করা মুখের ভেতরে গিয়ে মুখগহ্বর ফুলকিও পরিষ্কার করে দেয়। পরিষ্করণ কেন্দ্রে পরিষ্কার সেবা গ্রহণকারী মাছ পরিষ্কারক মাছ বিশেষ আচরণ প্রদর্শনের মাধ্যমে একে অপরকে শনাক্ত করতে পারে। অনেক মাছ ছাড়াও কচ্ছপ, কাছিম এমনকি জলহস্তিও এধরনের পরিষ্করণ কেন্দ্র ব্যবহার করে থাকে। প্রক্রিয়াটিকে প্রাণীজগতের প্রায় সর্বত্র বিদ্যমান পরিষ্করণ মিথস্ক্রিয়ার একটি উদাহরণ হিসেবে গণ্য করা হয়, যেখানে দুই পক্ষই লাভবান হয়। সাগরে সাধারণত প্রবাল প্রাচীরের কাছে প্রবাল মস্তকের ঠিক ওপরে বা দুইটি প্রবালের মাঝে পরিষ্করণ কেন্দ্র থাকে। অন্যান্য ক্ষেত্রে ভাসমান শৈবালগুচ্ছের ঠিক নিচে কিংবা কোনও নদী বা উপহ্রদের পূর্বসম্মতিমূলক নির্দিষ্ট অবস্থানে পরিষ্করণ কেন্দ্রগুলি থাকতে পারে। ==তথ্যসূত্র== জীববিজ্ঞান
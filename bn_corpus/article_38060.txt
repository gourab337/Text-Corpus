'''জন ক্লারেন্স উডস''' (৫ জুন ১৯১১ ২১ জুলাই ১৯৫০) ছিলেন যুক্তরাষ্ট্রের সেনাবাহিনীর একজন মাস্টার সার্জেন্ট। ১৯৪৬ সালের ১৬ অক্টোবর তিনি জোসেফ মাল্টা উভয়ে নুরেমবার্গ‌ বিচারে থার্ড রাইখের দশজন শীর্ষ নেতার ফাঁসির সময় জল্লাদের দায়িত্বপালন করেছেন। উডস কানসাসের উইচিটায় জন্মগ্রহণ করেন। ১৯২৯ সালের ডিসেম্বর তিনি যুক্তরাষ্ট্রের নৌবাহিনীতে যোগ দেন। কয়েকমাস পর তিনি ছুটি না নিয়ে অনুপস্থিত ছিলেন। কোর্ট মার্শালে তিনি দোষী সাব্যস্ত হন এবং ১৯৩০ সালের ২৩ এপ্রিল একটি সাইকিয়াট্রিক বোর্ড তাকে পরীক্ষা করে। এরপর তিনি চাকরিচ্যুত হন। ১৯৪৩ সালের আগস্টে সেনাবাহিনীতে যোগ দেয়ার পূর্বে তিনি নির্মাণ শ্রমিক হিসেবে কাজ করেছেন। এছাড়াও ১৯৪০ সালে সিলেক্টিভ সার্ভিসে কাজ করার সময় কানসাসের ইউরেকায় একটি দোকানে খন্ডকালীন চাকরি করেছেন। তিনি হেজেল উডস নামক এক নার্সকে বিয়ে করেছিলেন। তবে তাদের কোনো সন্তান ছিল না। ডি-ডে'র পূর্বে ইউরোপীয় রণাঙ্গনে ফাঁসির মাধ্যমে মার্কিন সামরিক মৃত্যুদন্ডগুলি শুধু ইংল্যান্ডে কার্যকর হত এবং বেসামরিক জল্লাদ থমাস পিয়েরপয়েন্ট, তার সহকারী আলবার্ট পিয়েরপয়েন্ট অন্যান্য ব্রিটিশ ব্যক্তিরা এগুলি কার্যকর করতেন। ১৯৪৪ সালের হেমন্তে ফাঁসিতে ঝুলিয়ে মৃত্যুদন্ড ফ্রান্সে স্থানান্তর করা হয়। এসমন সেনাবাহিনী জল্লাদের দায়িত্বের জন্য স্বেচ্ছাসেবক অনুসন্ধান করে। এসময় উডস এতে যোগ দেন। তিনি টেক্সাসে দুইটি ওকলাহোমায় দুইটি ফাঁসির অভিজ্ঞতা আছে বলে মিথ্যা তথ্য দিয়েছিলেন। সেনাবাহিনী তার দাবি যাচাইয়ের চেষ্টা করেছিল এমন কোনো তথ্যপ্রমাণ পাওয়া যায় না। তাছাড়া যুদ্ধের পূর্বে জল্লাদ হিসেবে তার কাজের কোনো প্রমাণ তার ছিল না। এইসময় উডস ছিলেন একজন প্রাইভেট এবং ৩৭তম ইঞ্জিনিয়ার কমব্যাট ব্যাটেলিয়নের সদস্য। তিনি মাস্টার সার্জেন্ট হিসেবে পদোন্নতি পান এবং প্যারিস ডিসিপ্লিনারি ট্রেনিং সেন্টারে বদলি হন। ১৯৪৪-১৯৪৫ সালের মধ্যে ফ্রান্সের বিভিন্ন স্থানে তিনি ৩৪ জন মার্কিন সৈনিককে ফাঁসিতে ঝোলানোর সময় প্রধান জল্লাদ হিসেবে কাজ করেছেন। এছাড়াও তিনি কমপক্ষে তিনটি ভিন্ন ফাঁসিতে সহযোগী জল্লাদ ছিলেন। এর পাশাপাশি উডস রেইনবাক, ব্রুকসাল, ল্যান্ডসবার্গ‌ নুরেমবার্গ‌সহ বিভিন্ন স্থানে প্রায় ৪৫জন যুদ্ধাপরাধীকে ফাঁসিতে ঝুলিয়েছেন। নুরেমবার্গ‌ের মৃত্যুদণ্ডের পর উডস বলেছেন: ১৯৫০ সালের ২১ জুলাই মার্শাল দ্বীপপুঞ্জে ৭ম ইঞ্জিনিয়ার ব্রিগেডের সদস্য থাকাবস্থায় ইঞ্জিনিয়ার লাইটিং সেট মেরামতের চেষ্টা করার সময় উডস দুর্ঘটনাবশত বিদ্যুতপৃষ্ট হয়ে মারা যান। কানসাসের টরন্টোতে অবস্থিত টরন্টো টাউনশিপ সেমেট্রিতে তাকে দাফন করা হয়। ==সামরিক সম্মাননা== *গুড কন্ডাক্ট মেডেল *মার্কিন ক্যাম্পেইন মেডেল ইস্টার্ন ক্যাম্পেইন মেডেল *ওয়ার্ল্ড ওয়ার টু ভিক্টরি মেডেল *আর্মি অব ওকুপেশন মেডেল *ন্যাশনাল ডিফেন্স সার্ভিস মেডেল (মরণোত্তর) ==তথ্যসূত্র== ==বহিঃসংযোগ== রিচার্ড ক্লার্ক: "Hanged by the neck until you are dead." জন্ম মৃত্যু হয়ে দুর্ঘটনাজনিত মৃত্যু দ্বীপপুঞ্জে দুর্ঘটনাজনিত মৃত্যু জল্লাদ বিচার উইচিটার ব্যক্তিত্ব বিশ্বযুদ্ধের মার্কিন সামরিক ব্যক্তিত্ব
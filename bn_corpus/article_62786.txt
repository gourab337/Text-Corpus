'''ফাতিমাহ আব্দুল্লাহ''' হলেন একজন মালয়েশীয় রাজনীতিবিদ, যিনি ইউনাইটেড বুমিপুতেরা হেরিটেজ পার্টির রাজনীতির সাথে যুক্ত। তিনি সারাওয়াক বিধানসভায় দালাত আসন থেকে চারবার বিধায়ক নির্বাচিত হয়েছেন। বর্তমানে তিনি সারাওয়াক রাজ্য সরকারে উন্নয়ন, সম্প্রদায় কল্যাণ, পরিবার শৈশব উন্নয়ন মন্ত্রী হিসেবে কর্মরত আছেন। ==জীবনী== ১৯৫৭ সালের পহেলা ফেব্রুয়ারি ফাতিমাহ আব্দুল্লাহ মালয়েশিয়ার সারাওয়াক রাজ্যের দালাতের কাম্পুং তেহতে তিং সাই মিং নামে জন্মগ্রহণ করেন। তার বাবা ছিলেন চীনা বংশোদ্ভূত তার মা ছিলেন মালয় বংশোদ্ভূত। তিনি তার নানির কাছে ইসলামি পরিবেশে বেড়ে ওঠেন। তিনি আদি বাদোজামান তুয়াহর সাথে বিবাহবন্ধনে আবদ্ধ হয়েছেন, যিনি একজন সমাজকর্মী সারাওয়াক ইসলামিক কাউন্সিল অব এডুকেশনাল সার্ভিসেস ব্যুরোর পরিচালক। তাদের দুটি সন্তান আছে। ফাতিমাহ আব্দুল্লাহ একজন শিক্ষাবিদ। তিনি কুয়ালালামপুরের সেকোলাহ কেবাংসান পুতেরি উইলাইয়াহতে প্রিন্সিপাল হিসেবে দায়িত্ব পালন করেছেন। ২০০১ সালে সারাওয়াক রাজ্যের বিধানসভা নির্বাচনে তিনি দালাত থেকে ইউনাইটেড বুমিপুতেরা হেরিটেজ পার্টির মনোনয়নে তিনি নির্বাচনে দাঁড়ান। তিনি ৭,৪৯৭ ভোট পেয়ে নির্বাচিত হন, যা ছিল প্রদত্ত ভোটের ৮৬.৭%। ২০০৬ সালের সারাওয়াক বিধানসভা নির্বাচনে তিনি বিনা নির্বাচিত হন। ২০১১ সালের সারাওয়াক বিধানসভা নির্বাচনে ৬,২৮৮ ভোট পেয়ে নির্বাচিত হন, যা ছিল প্রদত্ত ভোটের ৮০.১৭%। ২০১৬ সালের নির্বাচনে তিনি টানা চতুর্থবারের মত দালাত থেকে বিধায়ক নির্বাচিত হন। তিনি সেবার ৭,১০৭ ভোট পেয়েছিলেন, যা ছিল প্রদত্ত ভোটের ৯০.১৪%। ২০১১ সালের ২৮ সেপ্টেম্বর থেকে তিনি সারাওয়াক রাজ্য সরকারে উন্নয়ন, সম্প্রদায় কল্যাণ, পরিবার শৈশব উন্নয়ন মন্ত্রী হিসেবে কর্মরত আছেন। ==সম্মাননা== কমান্ডার অব দ্য অর্ডার অব দ্য স্টার অব হর্নবিল সারাওয়াক '''দাতুক''' (২০১১) নাইট কমান্ডার অব দ্য অর্ডার অব দ্য স্টার অব সারাওয়াক '''দাতো'শ্রী''' (২০১৭) ==তথ্যসূত্র== ব্যক্তি জন্ম
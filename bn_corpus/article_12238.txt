'''তারাপদ সাঁতরা''' (১৪ জানুয়ারী ১৯৩১ ২২ এপ্রিল ২০০৩) (ইংরেজি: Tarapada Satra) একজন বাঙালি পুরাতত্ত্ববিদ এবং লোকসংস্কৃতি বিশেষজ্ঞ। ইনি নবাসন বাগনান হাওড়ার নিবাসী ছিলেন। পিতার নাম বাসুদেব সাঁতরা এবং মাতা বিন্দুবাসিনী সাঁতরা। তিনি ছিলেন দরিদ্র তপশিলী পরিবারের সন্তান। অনুসন্ধান ভিত্তিক গবেষণার ক্ষেত্রে নিজের একটি ধারা তিনি তৈরি করেছিলেন। তারাপদ সাঁতরা, হাওড়া এবং মেদিনীপুর জেলার পুরাকীর্তি, গ্রামজনপদের ইতিহাস, লোকশিল্প শিল্পীসমাজ, লোকউৎসব, ধর্মীয় স্থাপত্য, কলকাতার মন্দির মসজিদ, কারুভাস্কর্য প্রভৃতি বিষয়ে অনেকগুলি বই লিখেছিলেন। == সামাজিক কাজ == তার চেষ্টায় সমাজসেবক অমল গাঙ্গুলির সাথে বাগনানের আনন্দনিকেতনে কীর্তিশালা গড়ে ওঠে। ১৯৪৮ থেকে ১৯৫৬ খ্রিষ্টাব্দ পর্যন্ত তিনি অবিভক্ত কমিউনিস্ট পার্টির কর্মী ছিলেন। এই সময় তিনি খাদ্য আন্দোলন, তেভাগা আন্দোলন, প্রভৃতিতে সক্রিয়ভাবে যুক্ত ছিলেন। == রচিত গ্রন্থ == তারাপদ সাঁতরা ছিলেন কৌশিকী পত্রিকার প্রতিষ্ঠাতা সম্পাদক। তার ছশোর বেশি প্রবন্ধ নানা জায়গায় প্রকাশিত হয়েছে। ছড়া প্রবাদে গ্রাম বাংলার সমাজ গ্রামজনপদ উত্তর মেদিনীপুর কীর্তিবাস কলকাতা কলকাতার মন্দির মসজিদ মাটির টানে বাংলার সংস্কৃতি চিন্তায় বাংলার সংগ্রহশালা স্মৃতির সরণি পেরিয়ে আনন্দনিকেতন হাওড়া জেলার লোকউৎসব ইতিহাসের রূপরেখা হাওড়া জেলার পুরাকীর্তি পথের মেয়ে মন্দির লিপিতে বাংলার সমাজচিত্র পুরাকীর্তি সমীক্ষা বাংলার কাঠের কাজ পশ্চিমবঙ্গের লোকশিল্প শিল্পীসমাজ. == তথ্যসূত্র == পুরাতত্ত্ববিদ প্রবন্ধকার সম্পাদক গবেষক জন্ম মৃত্যু
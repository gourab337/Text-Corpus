'''মো. সবুর খান''' (জন্ম: ২৩ জানুয়ারি, ১৯৬৫) বাংলাদেশের একজন ব্যবসায়ী। তিনি ২০০২-২০০৩ সালে বাংলাদেশ কম্পিউটার সমিতির (বিসিএস) সভাপতি হিসেবে দায়িত্ব পালন করেছেন। তিনি ২০১২ সালের ২৯ ডিসেম্বর ঢাকা চেম্বার অব কমার্স অ্যান্ড ইন্ডাস্ট্রি (ডিসিসিআই) সভাপতির দায়িত্ব পান। তিনি ৯০ দশক থেকে তথ্য প্রযুক্তি ব্যবসায়ী হিসেবে ব্যবসা শুরু করেন। তিনি ২০০৪-২০০৬ মেয়াদে ঢাকা চেম্বার অব কমার্স অ্যান্ড ইন্ডাস্ট্রিজের পরিচালক হিসেবেও দায়িত্ব পালন করেছেন। এছাড়া ২০০২-২০০৩ মেয়াদে প্রধানমন্ত্রীর তথ্য-প্রযুক্তি টাস্ক ফোর্সের সদস্য হিসেবে দায়িত্ব পালন করেন। একই সঙ্গে ইসলামিক চেম্বার অব কমার্স অ্যান্ড ইন্ডাস্ট্রিজ, এশিয়ান ইউনিভার্সিটি প্রেসিডেন্টস ফোরামসহ বিভিন্ন আন্তর্জাতিক সংগঠনে দায়িত্ব পালন করছেন। তিনি বেসরকারি বিশ্ববিদ্যালয় ড্যাফোডিল আন্তর্জাতিক প্রতিষ্ঠাতা পরিচালনা পর্ষদের চেয়ারম্যান। এছাড়া ওয়ার্ল্ড ইনফরমেশন টেকনোলজি অ্যান্ড সার্ভিসের (উইটসা) পরিচালনা পর্ষদের সদস্য হিসেবে নির্বাচিত হয়েছেন তিনি। == জন্ম শিক্ষাজীবন == সবুর খানের জন্ম চাঁদপুর জেলার সদর উপজেলার বাবুরহাটে। তিনি চাঁদপুর সরকারি কলেজ থেকে এইচএসসি এবং জাহাঙ্গীরনগর বিশ্ববিদ্যালয় থেকে পরিসংখ্যান বিভাগ থেকে বিএসসি (অনার্স) এমএসসি পাশ করেন। শিক্ষার পাশাপাশি স্কাউট আন্দোলনসহ বিভিন্ন সামাজিক সাংস্কৃতিক কর্মকাণ্ডের সাথে সবসময় নিজেকে সম্পৃক্ত রাখেন সবুর খান। == কর্মজীবন == পড়াশোনা শেষে ১৯৯০ সালে ব্যবসা শুরু করেন সবুর খান। ১৯৯২ সালে ড্যাফোডিল ডেস্কটপ পাবলিশিং সেন্টারকে আরও বড় আকারে গড়ে তোলেন এবং এই সময় থেকেই তিনি স্থানীয় বাজার থেকে সংগৃহীত কম্পিউটার অ্যাকসেসরিজ বিক্রি শুরু করেন। ১৯৯৩ সালে সিঙ্গাপুর থেকে আমদানীকৃত যন্ত্রাংশ দিয়ে তিনি সিডিকম ক্লোন পিসি অ্যাসেম্ব্লিং করে বাজারজাত শুরু করেন। ১৯৯৪ সালে তার নেতৃত্বে ড্যাফোডিল কম্পিউটার কমটেক (COMTEQ) ফেয়ারে অংশগ্রহণ করে এবং সাড়া জাগাতে সমর্থ হয়। প্রাত্যহিক জীবনে কম্পিউটারের প্রয়োগ, তথ্যপ্রযুক্তির ভবিষ্যত বিস্তৃতি, দ্রুত কার্যক্রম পরিচালনার দক্ষতা বৃদ্ধির লক্ষ্যে ১৯৯৫ সালে ঢাকায় বাংলাদেশের কম্পিউটার সুপার স্টোর গড়ে তোলেন। এছাড়া তথ্যপ্রযুক্তি শিল্পের প্রথম প্রতিষ্ঠান হিসাবে ১৯৯৬ সালে প্রতিষ্ঠানের চালু হয় প্রতিষ্ঠানটির ওয়েবসাইট। ২০১৩ সালে তিনি ঢাকা চেম্বার অব কমার্স অ্যান্ড ইন্ডাস্ট্রির সভাপতি হিসেবে দায়িত্ব পালন করছেন। == সামাজিক কার্যক্রম == সামাজিক কার্যক্রমের অংশ হিসেবে তিনি প্রতিষ্ঠা করেন ড্যাফোডিল ফাউন্ডেশন। == ড্যাফোডিল ফ্যামেলির প্রতিষ্ঠান সমূহ == ড্যাফোডিল কম্পিউটারস ড্যাফোডিল পিসি ড্যাফোডিল অনলাইন ড্যাফোডিল মাল্টিমিডিয়া ড্যাফোডিল সফটওয়্যার ড্যাফোডিল আন্তর্জাতিক বিশ্ববিদ্যালয় ড্যাফোডিল ইনস্টিটিউট অব আইটি ড্যাফোডিল আন্তর্জাতিক স্কুল ড্যাফোডিল আন্তর্জাতিক কলেজ বাংলাদেশ স্কিল ডেভলপমেন্ট ইনস্টিটিউট ড্যাফোডিল ইন্টারন্যাশনাল প্রফেশনাল ট্রেইনিং ইনস্টিটিউট মাই কিডস জবসবিডি ডট কম কম্পিউটার ক্লিনিক ডলফিন কম্পিউটার্স লিমিটেড ড্যাফোডিল ওয়েব অ্যান্ড ই-কমার্স == পুরস্কার সম্মাননা == ফাইনান্সিয়াল মিরর বিজনেস পুরস্কার, (২০০২) সাউথইস্ট ব্যাংক-দ্য ইন্ড্রাস্ট্রি পুরস্কার, (২০০১) অমর একুশে স্বর্ণ পদক, (২০০০) দ্য মিশন ওয়েলফেয়ার ট্রাস্ট সম্মাননা, (২০১২) ওয়ার্ল্ড কোয়ালিটি কমিটমেন্ট স্বর্ণ পদক, (২০১০) ওয়ার্ল্ড হিউম্যান রাইটস পদক, (২০০৫) ভাষা শহীদ স্মৃতি পদক, (২০০৫) শহীদ জিয়া স্মৃতি পদক, (২০০৩) মওলানা ভাসানী স্মৃতি পদক, (২০০২) স্বাধীনতা ফোরাম পুরস্কার, ২০০২ নেশন বিল্ডার অ্যাওয়ার্ড, (২০১৩) এছাড়াও রয়েছে একাধিক পুরস্কার সম্মাননা। == তথ্যসূত্র == == বহিঃসংযোগ == সবুর খান ডট ইনফো ব্যবসায়ী জন্ম ব্যক্তি জেলার ব্যক্তি সরকারি কলেজের প্রাক্তন শিক্ষার্থী শিক্ষক
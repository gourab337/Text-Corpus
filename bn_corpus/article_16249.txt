'''আহলে হাদীস''' বা (ফার্সি) বা '''আসহাবুল হাদীস''' (আরবি: ''Ahl al-ḥadīth''; أهل الحديث বা ''Aşḥāb al-ḥadīth''; أصحاب الحديث) এর শাব্দিক অর্থ হল হাদীস বিশেষজ্ঞ। পারিভাষিক অর্থ, যারা হাদীস সংরক্ষণ করেছেন এবং গবেষণা করেছেন। হাদীসের শাব্দিক অর্থ হল বাণী। কুরআনের বিভিন্ন আয়াতে আল্লাহ তা'আলা নিজেই কুরআনকে হাদীস বলে সম্বোধন করেছেন। অর্থাৎ হাদীস বলতে সম্মিলিতভাবে কুরআন সুন্নাহ উভয়টিই বোঝায়। আর যারা কুরআন সুন্নাহ তথা হাদিসের নিরপেক্ষ অনুসারী, তাদেরকে বলা হয় আহলে হাদীস। আলেমদের অভিমত, এরা হল মুসলিম উম্মাহর মধ্যকার এমন একটি দল যারা কুরআন এবং হাদীসের অনুসরণে মৃত্যু বরণ করেছেন। আজকাল অনেকেই নিজেদের আহলে হাদীস (আহল আল-হাদীস) বা সালাফি বলে দাবি করলেও, অনেকেই আবার একে ওয়াহাবি আন্দোলনের একটি প্রকরণ বলে দাবি করেন এবং এর অনুসারীদের ওয়াহাবি নামে চিহ্নিত করেন। তারা প্রসিদ্ধ চার মাযহাবের ইমাম, ইমাম আবু হানিফা (রহঃ), ইমাম মালিক (রহঃ), ইমাম শাফি (রহঃ), ইমাম হাম্বল (রহঃ) সহ সকল মুজতাহিদগণের ফতোয়াকে গুরুত্বের সাথে বিবেচনা করেন, তবে কোনো একটি নির্দিষ্ট মাযহাব বা ইমামের মতামতকে এককভাবে অনুসরণ করেন না। তাদের আরো বৈশিষ্ট্য দেখা যায়, তারা কুরআন এবং সহিহ হাদীসকে সর্ব প্রথম অনুসরণ করেন এবং শুধুমাত্র অস্পষ্ট বিষয়গুলোতে ইমামগণ অর্থাৎ মুজতাহিদদের ফতোয়া পর্যালোচনা করে গ্রহণ করেন। আলেমগণ হাদীস শাস্ত্রের বিভিন্ন পদ্ধতিকে কাজে লাগিয়ে হাদীসের সনদ যাচাই বাছাইয়ের পর সহীহ, দুর্বল, জাল এভাবে হাদীসের শ্রেণি বিভাগ করেন। ==ইতিহাস== আনুমানিক ইসলাম আগমনের তৃতীয়তম শতাব্দীর দিকে সমসাময়িক আইনশাস্ত্রের আলেমদের মতামত অপেক্ষা মুহাম্মাদ (সাঃ) এর মতাদর্শ বা হাদিসের উপর অধিক জোর প্রদানের মাধ্যমে এই মতবাদের সূচনা হয়। ৯ম শতাব্দীতে মুতাজিলা মতবাদের বিরোধিতার মাধ্যমে এই মতবাদের উদ্ভব ঘটে। কেভিন জাকুয়েসের মতে, আহলে হাদিসগণ খলিফা ইয়াজিদ কর্তৃক সঙ্ঘটিত হত্যাকাণ্ডের প্রতিক্রিয়া হিসেবে একটি ধর্মীয় ইতিবাচক ব্যাখ্যার উন্মেষ ঘটিয়েছেন। অধ্যাপক 'সেরিল গ্লাসি' ইবনে হাজমকে আহলে হাদিস মতবাদের সবচেয়ে বড় দার্শনিক ধর্মতাত্ত্বিক বলে মনে করেন। ইবনে তাইমিয়া, আল জাহাবি, আহমদ ইবনে হাম্বল, ইবনে কাইয়িম আল জাওয়াজিয়া, মুহাম্মাদ আল বুখারি, ইবনে হাজার আস্কালানি, কাজই আইয়াদসহ আরও অনেকেই এই মতবাদকে প্রত্যক্ষ বা পরোক্ষভাবে সমর্থন সহযোগিতা করেছেন। এই মতবাদের অনুসারীগণ নিজেদের রাশিদুন খলিফার মতবাদের অনুসারী বলে মনে করেন। ===দক্ষিণ এশিয়া=== বিভিন্ন ইতিহাসবিদগণের তথ্য অনুযায়ী জানা যায় যে, ভারতীয় উপমহাদেশের ব্রিটিশ বিরোধী আন্দোলনে আহলে হাদীসগণ অগ্রণী ভূমিকা পালন করেন। বাংলাদেশে বর্তমানে আহলে হাদীসদের দুটি সংগঠনকে দেখতে পাওয়া যায়, যারা ধর্ম প্রচারের কাজ করে থাকে। একটি 'জমিয়তে আহলে হাদীস', যা ১৯৪৮ সালে ভারতবর্ষে প্রতিষ্ঠা লাভ করে, ১৯৬০ সালে বাংলা একাডেমীর পুরষ্কার প্রাপ্ত প্রথম সাহিত্যিক আল্লামা আবদুল্লাহেল কাফি আল কোরায়েশীর মাধ্যমে এবং অন্য সংগঠনটি হল 'আহলে হাদীছ আন্দোলন বাংলাদেশ', যা ১৯৯৪ সালে রাজশাহী আরবী বিভাগের অধ্যাপক মুহাম্মাদ আসাদুল্লাহ আল-গালিব প্রতিষ্ঠা করেন। ==বৈশিষ্ট্য== আহলে হাদীসগণ সুফিবাদের শিয়া মতবাদের কঠোর বিরোধিতা করে থাকেন। এছাড়াও তারা দাড়ি রাখাকে সুন্নাত নয় বরং ওয়াজিব মনে করেন এবং তাদের সালাত বা নামায আদায়ের পদ্ধতি প্রচলিত মাযহাবের নামায পড়ার পদ্ধতি থেকে কিছুটা ভিন্ন। তারা নামাজে দন্ডায়মান অবস্থায় বুকে হাত বাঁধেন, প্রথম দুই রাকআতে সূরা ফাতিহার পর সজোরে আমিন বলেন, রুকু সিজদায় যাওয়ার আগে রফউল ইয়াদাইন (হাত উঠানো) করে থাকেন এবং নামাজ শেষে ইমামের নেতৃত্বে সম্মিলিত মোনাজাত করেন না। এদিক থেকে তাদের নামাযের পদ্ধতির সাথে মালিকি, শাফেয়ী এবং হাম্বলী মাযহাবের মিল খুুঁজে পাওয়া যায়। আহলে হাদীসদের অন্যতম বৈশিষ্ট্য হল, তারা শির্ক এবং বিদ'আতের ব্যাপারে মানুষকে সচেতন করার মাধ্যমে সমাজে অর্থোডক্স ইসলামের আচারকে ধরে রাখার ক্ষেত্রে ভূমিকা রাখেন। ইবনু হিব্বান (রহঃ) আহলে হাদিসদের ৩টি আলামত বর্ননা করেছেনঃ ১. তারা হাদীসের উপর আমল করে। ২. তারা সুন্নাত তথা হাদীসের প্রতিরক্ষায় নিয়োজিত থাকে। ৩. তারা সুন্নাত বিরোধিদের মূলোৎপাটন করে। ==লক্ষ্য উদ্দেশ্য== নির্ভেজাল তাওহীদের প্রচার প্রতিষ্ঠা এবং জীবনের সর্বক্ষেত্রে কুরআন সুন্নাহ এর যথাযথ অনুসরণের মাধ্যমে আল্লাহর সন্তুষ্টি অর্জন করা। আক্বীদা আমলের সংশোধনের মাধ্যমে সমাজের সার্বিক সংস্কার সাধন আহলে হাদীস আন্দোলনের সামাজিক রাজনৈতিক লক্ষ্য। ==পরিচিতি== ইসলামের সর্বশেষ নবী হযরত মুহাম্মদ (সাঃ) বলেছেন, "আমার উম্মাতের একটি দল অব্যাহতভাবে ক্বিয়ামাত পর্যন্ত সাহায্যপ্রাপ্ত হতে থাকবে এবং যারা তাদের অপদস্থ করতে চায় তারা তাদের কোন ক্ষতি করতে সক্ষম হবে না।" *১) ইমাম আহমাদ বিন হাম্বল বলেন, "সাহায্যপ্রাপ্ত এই দলটি যদি আসহাবুল হাদিস না হয়, তবে এই দল কারা তা আমি জানি না।" *২) ইমাম বুখারীর উস্তাদ ইমাম আলী ইবনুল মাদানী বলেছেন, "তারা হচ্ছেন আছহাবুল হাদিস।" *৩) মুহাম্মাদ ইবনু ইসমাঈল (রাহঃ) বলেন, "আলী ইবনুল মাদীনী বলেছেন, সাহায্যপ্রাপ্ত সেই সম্প্রদায়টি হলো আহলুল হাদীস।" ==সমালোচনা== ২০১৮ সালের ২২ মার্চ যুক্তরাষ্ট্র সফরে দ্য ওয়াশিংটন পোস্টকে দেওয়া '''সৌদি প্রিন্স ডিনাইস কুশনার ইজ ইন হিজ পকেট''' শীর্ষক ৭৫ মিনিটের এক সাক্ষাৎকারে মুহাম্মদ বিন সালমান বলেন, "স্নায়ুযুদ্ধের সময়ে বিদেশি মসজিদ মাদ্রাসায় বিনিয়োগ করেছিল সৌদি আরব। তৎকালীন মিত্র দেশগুলোই সৌদি আরবকে কাজ করতে বলেছিল। মূলত তৎকালীন সোভিয়েত ইউনিয়ন যেন মুসলিম সংখ্যাগরিষ্ঠ বিভিন্ন দেশে প্রভাব বিস্তার করতে না পারে, সে জন্যই পদক্ষেপ নেওয়া হয়েছিল।" এই কর্মকাণ্ডের ফলে মূলত পশ্চিমারাই লাভবান হয়েছিল। প্রসঙ্গত, পশ্চিমাদের (ইহুদি খ্রিষ্টান) ইসলামের জাতশত্রু হিসেবে মনে করা হয়। ==তথ্যসূত্র== == আরও দেখুন == *মাযহাব *ইমাম আবু হানিফা (রহঃ) *ইমাম বুখারী (রহঃ) == বহিঃসংযোগ == Markazi Jamiat Ahle Hadees Hind Markazi Jamiat Ahle Hadees Pakistan Al-Markazul Islami As-Salafi Ahlehadeeth Andolon Bangladesh হাদিস ইতিহাস পরিভাষা ধর্মতত্ত্ব
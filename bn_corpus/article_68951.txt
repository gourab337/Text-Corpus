'''মনের ভেতর''' ২০০৯ সালে প্রকাশিত বাংলা ভাষায় রচিত চলচ্চিত্র সংগীত। এই সংগীত বা গানটি '''আমি তোমার মনের ভেতর একবার ঘুরে আসতে চাই''' শিরোনামে সর্বাধিক প্রচারিত এবং জনপ্রিয়। গানটি ২০১৫ সালে মুক্তি প্রাপ্ত '''এইতো প্রেম''' চলচ্চিত্রে ব্যবহার করা হয়। প্রণয়ধর্মী এই গানের গীতিকার সোহেল আরমান। তিনি একই সাথে চলচ্চিত্রের পরিচালক, চিত্রনাট্যকার নৃত্য নির্দেশক ছিলেন। হাবিব ওয়াহিদের সংগীত পরিচালনায় এই গানে কন্ঠ দেন হাবিব ওয়াহিদ নাজমুন মুনিরা ন্যান্সি। == গীতি সুর আরোপ == সোহেল আরমান এই গানের সংগীত আয়োজনের জন্য হাবিব ওয়াহিদের সাথে চুক্তিবদ্ধ হওয়ার পর চিত্রনাট্য অনুযায়ী গীতি লিখেছিলেন। তিনি সাধারণত রাত জেগে গান লিখতেন। এই গানের খসড়া গীতি চলচ্চিত্রের উপযুক্ত নয় ভেবে সোহেল আরমান ফেলে দিয়েছিলেন। পরবর্তীতে তার মা সুরাইয়া আক্তার চৌধুরী এই গানের খসড়াতে লেখা প্রথম দুই লাইন ‘''আমি তোমার মনের ভেতর একবার ঘুরে আসতে চাই/ আমায় কতোটা ভালোবাসো সেকথা জানতে চাই''।’ পড়ে পছন্দ করেন এবং সোহেল আরমানকে এই গানের পূর্নাঙ্গ গীতি লিখতে উৎসাহ দেন। এইতো প্রেম চলচ্চিত্রের জন্য সোহেল আরমানের সাতটি গান লিখেছিলেন তবে এই গানটি লিখতে চার মাস সময় লেগে যায়। পাদটীকা সুরকার হাবীব এই গীতির উপর দুই সংস্করণে সুর আরোপ করেছিলেন। অপর সুরটি ছিল মন্থর গতির। সোহেল আরমান দুইটি সংস্করণ তার চলচ্চিত্রে রেখেছিলেন। == গানের দৃশ্যায়ন == গানের চিত্রগ্রহণ করা হয় মানিকগঞ্জের বালিয়াটি প্রাসাদ কৈরী গ্রামের সর্ষে ক্ষেতে। শাকিব খান আফসানা আরা বিন্দু গানের দৃশ্যায়নে অভিনয় করেন। সর্ষে ক্ষেতে চিত্র ধারণ করতে গিয়ে অতিরিক্ত দর্শনার্থীর কারণে সর্ষে নষ্ট হওয়ায় পরিচালক সোহেল আরমানকে জরিমানা দিতে হয়েছিল। == মুক্তিলাভ প্রতিক্রিয়া == সেপ্টেম্বর, ২০০৯-এ এই গানটি এইতো প্রেম চলচ্চিত্রের অডিও এ্যালবামে সঙ্গীতা মিউজিক-এর ব্যানারে মুক্তি পায়। মুক্তি পাওয়ার পর এই অভাবনীয় জনপ্রিয়তা অর্জন করে। চলচ্চিত্রটি ২০১৫ সালে মুক্তি পায়। এই গানটি চলচ্চিত্রের প্রতি দর্শকদের আগ্রহ তৈরী করতে প্রভাবকের ভূমিকা রাখে। ন্যান্সি হাবীব তাদের কনসার্টে এই গান বহুবার পরিবেশন করেছেন। সংগীত বিষয়ক রিয়েলিটি শো-তে এই গান পরিবেশন করার উদাহরণ রয়েছে। ১৪ নভেম্বর, ২০১৭ তে জি-সিরিজ তাদের ইউটিউব চ্যানেলে গানটির ভিডিও প্রকাশ করে। == তথ্যসুত্র == == পাদটীকা== তথ্যটি উইকিপিডিয়া অসমর্থিত ওয়েবসাইট হতে গৃহীত। গান চলচ্চিত্রের গান
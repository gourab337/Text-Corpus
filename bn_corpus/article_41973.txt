ইউএন-২৭৫৮ এর আলোচ্য প্রতিস্থাপনে কানাডার সম্মতি। ভ্যানকুভারে অনুষ্ঠিত তাইওয়ানফেস্ট চিত্র:TRTC CITYFLO650 IN Wenhu ইনক. কর্তৃক নির্মিত তাইপেই মেট্রোর ট্রেন। চিত্র:KMT অবস্থিত কুওমিন্টাং ভবন। সম্পর্ক''' হল কানাডা এবং প্রজাতন্ত্রী চীন বা তাইওয়ান রাষ্ট্রদ্বয়ের মধ্যকার দ্বিপাক্ষিক সম্পর্ক। ১৯৪২ সালে দুই দেশের মধ্যকার সম্পর্ক স্থাপিত হয়। কানাডা এবং তাইওয়ানের মধ্যে বেশকিছু সক্রিয় দ্বিপাক্ষিক চুক্তি কার্যরত আছে। == ইতিহাস == ১৯৪২ সালে কানাডা প্রজাতন্ত্রী চীনে (কুইং সাম্রাজ্যের উত্তরসূরী রাষ্ট্র, চংকুইং এর যুদ্ধকালীন রাজধানী) তাদের প্রথম রাষ্ট্রদূত নিয়োগ করে। ১৯৪৬ সালে দূতাবাসটিকে স্থায়ী রাজধানী নানজিংয়ে নিয়ে যাওয়া হয়। তবে জাতীয়তাবাদীদের বিপক্ষে জয়ের পর তারা তাইওয়ানে চলে যেতে বাধ্য হন এবং গণপ্রজাতন্ত্রী চীনের প্রতিষ্ঠা করেন। ১৯৫১সালের ২৬শে ফেব্রুয়ারি পর্যন্ত নানজিংয়ের কানাডীয় দূতাবাসটি চালু ছিল। তখন কানাডা তাইওয়ানের সাথে কূটনৈতিক সম্পর্ক বজায় রাখত। === নীতিমালা === ১৯৭০ সালের ১৩ই অক্টোবর কানাডা সমাজতান্ত্রিক চীনকে স্বীকৃতি দিয়ে জাতীয়তাবাদী চীনের সাথে কূটনৈতিক সম্পর্ক বিচ্ছিন্ন করে। জাতিসংঘ সাধারণ পরিষদ রেজোল্যুশন ২৭৫৮তে কানাডা পিআরসি দ্বারা আরওসির প্রতিস্থাপনকে সমর্থন দেয়। কানাডা এবং তাইওয়ানের মধ্যকার কূটনৈতিক সম্পর্ক ছিন্ন হবার পর থেকে দুই দেশের কূটনৈতিক মিশন অফিস দ্বারা প্রতিস্থাপিত হয়। বর্তমানে প্রজাতন্ত্র চীন সরকার কানাডার অটোয়াতে একটি তাইপেই ইকোনোমিক অ্যান্ড কালচারাল অফিস () পরিচালনা করে। এছাড়া ভ্যানকুভার এবং টরোন্টোতে আরো দুইটি অফিস রয়েছে। তাইওয়ান বৈদেশিক বাণিজ্য উন্নয়ন সংস্থারও ভ্যানকুভার এবং টরোন্টোতে অফিস রয়েছে। কানাডা সরকার তাইওয়ানের রাজধানীতে কানাডিয়ান ট্রেড অফিস ইন তাইপেই স্থাপন করেছে। == সম্পর্ক == === অর্থনৈতিক ক্ষেত্রে === তাইওয়ান হল কানাডার অন্যতম প্রধান অঞ্চলে পঞ্চম এবং সারা বিশ্বে ১২তম) বাণিজ্যিক সহযোগী। কানাডা থেকে তাইওয়ানে রপ্তানিকৃত প্রধান পণ্যসমূহ হল ধাতব আকরিক, খনিজ তেল, পিচ, কাঠ, কয়লা, নিকেল এবং রেলপথের যানবাহন। কানাডা হল তাইওয়ানের ২৪তম বৃহত্তম বাণিজ্যিক সহযোগী। তাইওয়ান থেকে কানাডায় রপ্তানিকৃত পণ্যসমূহ হল মোবাইল, রেকর্ড করার যন্ত্র, বয়লার, স্টীলজাতীয় পণ্য এবং প্লাস্টিক সামগ্রী ইত্যাদি। ২০১৫ সালে তাইওয়ানের সাথে পণ্যদ্রব্য খাতে সর্বমোট বাণিজ্যের পরিমাণ বেড়ে দাঁড়ায় ৬.৯১ বিলিয়ন মার্কিন ডলারে, যা আগের বছরগুলোর তুলনায় ১৪.৬১ শতাংশ বেশি। কানাডীয় রপ্তানিমূল্য ছিল ১.৪৬ বিলিয়ন ডলার, পক্ষান্তরে আমদানিমূল্য ছিল ৫.৪৫ বিলিয়ন ডলার। অর্থনৈতিক খাত বার্ষিক অর্থনৈতিক পরামর্শের" মাধ্যমে যৌথভাবে বাজারে প্রবেশ, গবেষণা উদ্ভাবন প্রভৃতি দিকে আলোচনার মাধ্যমে নিয়ন্ত্রিত হয়। বিভিন্ন কানাডা—তাইওয়ান চুক্তি সমঝোতা স্মারকও স্বাক্ষরিত হয়েছে। ২০১৬ সালের জানুয়ারি মাসে কানাডিয়ান ট্রেড অফিস ইন তাইপেই এবং তাইপেই ইকোনোমিক অ্যান্ড কালচারাল অফিস ইন অটোয়া কর্তৃক টেলিযোগাযোগ সহায়তা এবং দ্বৈত রাজস্ব ব্যবস্থাপনা (ডাবল ট্যাক্সেশন অ্যারেঞ্জমেন্ট বা এডিটিএ) রোধে একটি সমঝোতা স্মারক স্বাক্ষরিত হয়েছে। ২০১৫ সালের শেষের দিকে কানাডায় তাইওয়ানের মোট বিনিয়োগের অর্থমূল্য দাঁড়ায় ১০৮ মিলিয়ন ইউএস ডলার। আর কানাডা কর্তৃক তাইওয়ানে বিনিয়োগের পরিমাণ ছিল ১১৫ মিলিয়ন ইউএস ডলার। === বিজ্ঞান প্রযুক্তি ক্ষেত্রে === বিজ্ঞান প্রযুক্তি এবং গবেষণা উন্নয়ন খাতে কানাডার সাথে তাইওয়ানের সহযোগিতামূলক বেশকিছু শক্তিশালী প্রকল্প রয়েছে। ন্যাশনাল রিসার্চ কাউন্সিল, বিভিন্ন কানাডীয় বিশ্ববিদ্যালয় এবং গবেষণাভিত্তিক বেসরকারি সংস্থা তাইওয়ানের অনুরূপ সংস্থার সাথে একত্রে কাজ করছে, যেখানে কানাডার গবেষণার দক্ষতা আর তাইওয়ানের নির্মাণ দক্ষতা একত্রে যুক্ত হয়েছে। == আরো দেখুন == কানাডা—চীন সম্পর্ক কানাডার বৈদেশিক সম্পর্ক তাইওয়ানের বৈদেশিক সম্পর্ক == তথ্যসূত্র == সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক
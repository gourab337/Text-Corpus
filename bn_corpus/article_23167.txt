'''সামার উইথ মনিকা''' (সুয়েডীয়: ''Sommaren med Monika'', ইংরেজি: ''Summer with Monika'') ইংমার বারিমান পরিচালিত একটি সুয়েডীয় চলচ্চিত্র যা ১৯৫৩ সালে মুক্তি পায়। == কাহিনীসংক্ষেপ == মনিকা একটি সব্জির দোকানে কাজ করে, হারি থাকে তার পাশের বাড়িতে। মনিকা হারিকে রাজি করায়, তাকে সিনেমা দেখতে নিয়ে যেতে। এরপর অল্প সময়ের মধ্যেই তাদের সম্পর্ক পাকাপোক্ত হয়ে যায়। নিম্নবিত্ত পরিবারের মনিকা বাড়ির যন্ত্রণায় অতিষ্ঠ হয়ে সব ছেড়ে চলে আসে হারি'র কাছে। নিজের বাড়িতে রাখতে পারবে না বলে হারি মনিকাকে নিয়ে তার বাবার নৌকোয় রাত কাটায়। পরদিন হারি'র চাকরি চলে যায়। দু'জনে মনের আনন্দে স্টকহোম পেছনে ফেলে নৌকাটি নিয়ে পালিয়ে যায়, গন্তব্য স্টকহোমের আশপাশের দ্বীপপুঞ্জ। প্রথমে সবকিছু খুব আশাব্যঞ্জক: গ্রীষ্মের রৌদ্রজ্জ্বল দিনে আপাদমস্তক নগ্ন হয়ে রৌদ্রস্নান, সমুদ্রস্নান, মদ্যপান, নাচগান। কিন্তু শীঘ্রই আকাশে মেঘের আনাগোনা শুরু হয়, সেই সাথে তাদের জীবনও পাল্টায়; একসময় মনিকা গর্ভবতী হয়ে পড়ে। খাবার সব শেষ হয়ে গেলে দ্বীপের এক বাড়িতে চুরি করতে গিয়ে ধরা খেয়েও তারপর কোনোমতে বেঁচে যায় মনিকা। অবশেষে তারা স্টকহোমে প্রত্যাবর্তন করে। উপায়ান্তর না দেখে হারি'র ফুপি তাদেরকে বিয়ে করিয়ে দেয়। তাদের একটি মেয়ে হয়, মনিকা মেয়েটির একবিন্দু দেখাশোনা করে না, সব দায়িত্ব এসে পড়ে হারি'র ঘাড়ে। হারি দূরের এক জায়গায় কাজ করে, সারা সপ্তাহ কাজ করে কেবল সপ্তাহান্তে বাড়ি ফিরে। একবার একদিন আগে বাড়ি ফিরে এসে দেখে তার বিছানায় মনিকার আলিঙ্গনে অন্য পুরুষ। বিচ্ছেদ হয়ে যায় তাদের। মনিকা একটি উচ্ছৃঙ্খল অনিশ্চিত জীবনের পথে পা বাড়ায় আর হারি মনিকার মেয়ে আর তার সূত্র ধরে মনিকার সাথে একটি গ্রীষ্মের স্মৃতি বুকে নিয়ে রয়ে যায় গতানুগতিক জগতে। == চরিত্রসমূহ == হারিয়েত আন্দারসন মনিকা Lars Ekborg হারি Dagmar Ebbesen হারি'র ফুপু Åke Fridell মনিকা'র বাবা Naemi Briese মনিকা'র মা Åke Grönberg হারি'র বন্ধু Sigge Fürst পোর্সেলিন গুদামের শ্রমিক John Harryson লেলে == তথ্যসূত্র == == বহিঃসংযোগ == চলচ্চিত্র চলচ্চিত্র বারিমান পরিচালিত চলচ্চিত্র ভাষার চলচ্চিত্র
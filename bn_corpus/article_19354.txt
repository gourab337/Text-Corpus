'''লারিভে দ্যঁ ত্রাঁ অঁ গারে দে লা সোতা''' () ১৮৯৫ সালে নির্মীত মাত্র ৫০ সেকেন্ড দৈর্ঘ্যের একটি ফরাসি প্রামাণ্য চলচ্চিত্র। নির্মাণ করেছিলেন প্রাচীনতম চলচ্চিত্রকার হিসেবে খ্যাত লুমিয়ে ভ্রাতৃদ্বয়। চলচ্চিত্রটির ফরাসি নামকে সরাসরি ইংরেজি অনুবাদ করলে দাঁড়ায় ''The Arrival of Train at La Ciotat Station'', বাংলায় ''লা সোতা স্টেশনে একটি ট্রেনের আগমন''। তবে এটি মার্কিন যুক্তরাষ্ট্রে ''Arrival of Train at La Ciotat'' এবং যুক্তরাজ্যে ''The Arrival of the Mail Train'' নামে পরিচিত। ১৮৯৫ সালের ২৮শে ডিসেম্বর লুমিয়ে ভাইদের প্রথম চলচ্চিত্র প্রদর্শনীর সময় এটি দেখানো হয়নি, বরং প্রথম জনসম্মুখে প্রদর্শিত হয়েছিল ১৮৯৬ সালের জানুয়ারিতে। অনেকে মনে করেন, এই সিনেমাই প্রথম মানুষকে জানিয়েছে যে চলচ্চিত্রও শিল্প হতে পারে। সিনেমাটিতে ক্যামেরার কোন নড়াচড়া নেই, রেললাইনের বেশ কাছে রাখা ক্যামেরাটির মাধ্যমে দেখানো হয়েছে একটি ট্রেন স্টেশনে এসে থামল এবং মানুষ উঠানামা শুরু করল। এই ছোট্ট সিনেমাকে ঘিরেই একটি জনপ্রিয় নাগরিক পুরাণ গড়ে উঠেছে। কথিত আছে ৫০ সেকেন্ডের এই সিনেমা দেখে অনেকে ভেবে বসেছিল ট্রেনটি সরাসরি তাদের দিকে আসছে, প্রেক্ষাগৃহের অনেকে তাই ভয়ে পেছনে চলে গিয়েছিল। == তথ্যসূত্র == == বহিঃসংযোগ == লারিভে দ্যঁ ত্রাঁ অঁ গারে দে লা সোতা- এর মাধ্যমে চলচ্চিত্রর জন্মের কথা, চিনেচিত্তা চলচ্চিত্র চলচ্চিত্র চলচ্চিত্র চিত্র
'''কোয়ান্টাম গণনা''' () কম্পিউটার বিজ্ঞানের একটি অত্যন্ত নবীন শাখা। তাত্ত্বিক কম্পিউটার বিজ্ঞানের চর্চায় এতদিন কেবল চিরায়ত পদার্থবিজ্ঞানের প্রভাব বিবেচনা করা হতো। কিন্তু মুরের বিধি বিজ্ঞানীদের নতুন করে ভাবতে বাধ্য করেছে। মুরের বিধি অনুসারে, কম্পিউটার চিপের আকার প্রতি ১৮ মাসে অর্ধেকে নেমে আসছে। এভাবে চলতে থাকলে কম্পিউটার চিপের ক্রমাগত ক্ষুদ্র হতে থাকা বিভিন্ন যন্ত্রাংশসমূহ একপর্যায়ে চিরায়ত পদার্থবিজ্ঞানের পরিবর্তে কোয়ান্টাম বলবিজ্ঞানের নিয়মসমূহের অধীনে আচরণ করা শুরু করবে। হার্ডওয়্যারের এই মৌলিক পরিবর্তন অনেক ক্ষেত্রে তাত্ত্বিক কম্পিউটার বিজ্ঞানের সীমানাও নতুন করে নির্ধারণ করেছে। অনেকে মনে করেন, বিজ্ঞানী রিচার্ড ফাইনম্যানের বিখ্যাত বক্তৃতা ''There's Plenty of Room at the Bottom: An Invitation to Enter New Field of Physics'' গবেষক মহলে প্রথমবারের মত অতি ক্ষুদ্র সংগঠন নিয়ে চিন্তা ভাবনার অনুপ্রেরণার সৃষ্টি করে। ১৯৫৯ সালের ২৯শে ডিসেম্বর, ক্যালিফোর্নিয়া ইন্সটিটিউট অফ টেকনলজি-তে অনুষ্ঠিত আমেরিকান ফিজিক্যাল সোসাইটির বার্ষিক সভায় দেয়া বক্তৃতায় ফাইনম্যান আণবিক মাপে প্রকৌশলের সম্ভাবনা নিয়ে কথা বলেন। ফাইনম্যান বক্তৃতাটিতে আণবিক অথবা অতিপারমাণবিক মাপে প্রকৌশলের ক্ষেত্রে কোয়ান্টাম বলবিজ্ঞানজনিত প্রপঞ্চ বিবেচনায় আনার উপর জোর দেন। == পরিভাষা == Quantum computation কোয়ান্টাম গণনা Classical mechanics চিরায়ত বলবিজ্ঞান Quantum mechanics কোয়ান্টাম বলবিজ্ঞান Moore's law মুরের বিধি Structure সংগঠন Molecular আণবিক Subatomic অতিপারমাণবিক Scale মাপ Phenomenon প্রপঞ্চ বিজ্ঞান
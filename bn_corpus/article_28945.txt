'''ইঁদ পরব''' বা '''সনপেটা''' বা '''সুনিয়া''' ভারতের পশ্চিমবঙ্গ রাজ্যের পুরুলিয়া জেলার প্রাচীন উৎসব। এই উৎসবের মাধ্যমে স্থানীয় শাসকের আধিপত্য প্রভূত্ব ঘোষণা করা হত। == পালনরীতি == প্রতি বছর ভাদ্র মাসের শুক্ল দ্বাদদশী তিথিতে ইঁদ পরব উৎসব পালিত হত। স্থানীয় রাজা ভূস্বামীরা এই উৎসবের পৃষ্ঠপোষক ছিলেন। উৎসবের কয়েকদিন আগে সপারিষদ রাজা শিকারে বেড়িয়ে ইন্দ্রদন্ড বা ইঁদ ডাং বানানোর মতো উপযুক্ত শক্ত দীর্ঘ শালগাছ বাছতেন। এরপর গাছটিকে পূজা করে কুঠার দিয়ে রাজা প্রথমে গাছটিকে আঘাত করলে পরিষদেরা সেটিকে কেটে ইঁদটাঁড়ে তুলতেন। এই ভাবে বানানো ইঁদ ডাংয়ের মাথায় একটি কাপড় দিয়ে মোড়া বাঁশের ছাতা বাঁধা হত। পরবের দিন রাজা সেই ছাতাসহ দন্ডটি তুলে ধরে কৃষিকার্যের সূচনার অনুমতি দিতেন। এই সময় রাজা সম্ভাব্য কৃষিকাজ সম্বন্ধে খোঁজ নিয়ে খাজনা নির্দিষ্ট করতেন। == তথ্যসূত্র == সংস্কৃতি জেলার উৎসব
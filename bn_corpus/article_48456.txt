'''ঠাকুরগাঁও সরকারি বালিকা উচ্চ বিদ্যালয়''' ঠাকুরগাঁও জেলা সদরে অবস্থিত একটি মাধ্যমিক বিদ্যালয়। ১৯৫৭ সালে এই বিদ্যালয়টি স্থাপিত হলেও ১৯৬৮ সালে জাতীয়করণ করা হয়। ==অবস্থান== বিদ্যালটি ঠাকুরগাঁও সদরের ট্রাফিক আইল্যান্ডের দক্ষিণে অবস্থিত। ==ইতিহাস== ১৯৫৭ সালে এর কার্যক্রম শুরু হয়। শুরুতে এর কার্যক্রম চালু হয় জেলা সদরের টাঙ্গন নদীর রামদাঁড়া খালের পাশে একটি আধাপাকা বাড়িতে। সময় বিদ্যালয়ের প্রধান শিক্ষকের দায়িত্বে ছিলেন মোহাম্মদ মুসা। স্থান সংকুলান সমস্যা সমাধানের জন্য, ১৯৬৪ সালে চার একর জায়গা নিয়ে বর্তমান স্থানটিতে স্থানান্তর করা হয়। ১৯৬৮ সালের ১৫ নভেম্বর রাজশাহী ডি.ডি.পি.আই পরিদর্শিকা রাবেয়া আলী পরিদর্শনে আসেন এবং সরকারীকরণের ঘোষণা দেন। ১৯৬৯ সালে বিদ্যালয়ের নতুন ভবনে কার্যক্রম চালু হয়। ১৯৭১ সালে স্বাধীনতা যুদ্ধের সময় ক্লাশ স্থগিত থাকলেও ১৯৭২ সালের জানুয়ারিতে নতুন করে কার্যক্রম শুরু হয়। ১৯৯০ সালে বিদ্যালয়ের প্রধান শিক্ষিকা নূরন নাহার জাতীয় পর্যায়ে শ্রেষ্ঠ শিক্ষক নির্বাচিত হন এবং ১৯৯৬ সালে পুনরায় স্বর্ণপদক লাভ করেন। ==তথ্যসূত্র== জেলার বিদ্যালয় প্রতিষ্ঠিত শিক্ষা প্রতিষ্ঠান
'''ডোনাল্ড আর্থার গ্লেজার''' (জন্ম: সেপ্টেম্বর ২১, ১৯২৬) একজন মার্কিন পদার্থবিজ্ঞানী এবং তিনি ১৯৬০ সালে পদার্থবিজ্ঞানে নোবেল পুরস্কার লাভ করেন। বাব্‌ল চেম্বার উদ্ভাবনের জন্য তিনি এই পুরস্কার লাভ করেন। গ্লেজারের জন্ম মার্কিন যুক্তরাষ্ট্রের ওহাইও অঙ্গরাজ্যের ক্লিভল্যান্ডে। তিনি ১৯৪৬ সালে কেস ওয়েস্টার্ন রিজার্ভ ইউনিভার্সিটি থেকে পদার্থবিজ্ঞান এবং গণিতে স্নাতক ডিগ্রি অর্জন করেছেন। তিনি ১৯৪৯ সালে ক্যালিফোর্নিয়া ইনস্টিটিউট অফ টেকনোলজি থেকে পিএইচডি ডিগ্রি অর্জন করেন। এরপর তিনি মিশিগান বিশ্ববিদ্যালয়ে প্রশিক্ষকের পদ গ্রহণ করেন এবং ১৯৫৭ সালে অধ্যাপকের পদে উন্নীত হন। ১৯৫৯ সালে ইউনিভার্সিটি অব বার্কলেতে পদার্থবিজ্ঞানের অধ্যাপক পদে যোগ দেন। ১৯৬৪ সালে তাকে "আণবিক জীববিজ্ঞানের অধ্যাপক" নামক টাইটেল অর্জন করেন। ১৯৮৯ সালে একই স্নাতক স্কুলে পদার্থবিজ্ঞান এবং স্নায়ু জীববিজ্ঞানের অধ্যাপক হিসেবে কাজ শুরু করেন। বর্তমানেও এই পদে কর্মরত আছেন। == বহিঃসংযোগ == ডোনাল্ড আর্থার গ্লেজার গ্লেজার গবেষণাগারের পৃষ্ঠা নোবেল পৃষ্ঠা ক্যালটেকের নোবেল বিজয়ীরা জন্ম ব্যক্তি বিজয়ী পদার্থবিজ্ঞানী নোবেল বিজয়ী পদার্থবিজ্ঞানী পদার্থবিজ্ঞানী মার্কিন বিজ্ঞানী জীববিজ্ঞানী শিক্ষক বিষয়শ্রেণী:কেস ওয়েস্টার্ন রিজার্ভ ইউনিভার্সিটির প্রাক্তন শিক্ষার্থী ক্রেসন মেডেল বিজয়ী
'''হার্বার্ট ব্রেনন''' (ইংরেজি: Herbert Brenon; জন্ম: '''আলেকজান্ডার হার্বার্ট রেজিনাল্ড সেন্ট জন ব্রেনন'''; ১৩ই জানুয়ারি ১৮৮০ ২১শে জুন ১৯৫৮) ছিলেন একজন আইরিশ চলচ্চিত্র পরিচালক, অভিনেতা চিত্রনাট্যকার। তিনি ১৯৩০-এর দশকে নির্বাক চলচ্চিত্র যুগের অন্যতম চলচ্চিত্র পরিচালক ছিলেন। তিনি ''সরেল অ্যান্ড সন'' (১৯২৭) চলচ্চিত্র পরিচালনার জন্য শ্রেষ্ঠ পরিচালনা বিভাগে একাডেমি পুরস্কারের মনোনয়ন লাভ করেন। ==জীবনী== ===প্রারম্ভিক জীবন=== ব্রেনন ১৮৮০ সালের ১৩ই জানুয়ারি আয়ারল্যান্ডের কিংসটাউনের ২৫ ক্রসথওয়াইট পার্কে (বর্তমান ডুন লাওঘাইয়ার, ডাবলিন) জন্মগ্রহণ করেন। তার পিতা এডওয়ার্ড সেন্ট জন ব্রেনন ছিলেন সাংবাদিক, কবি রাজনীতিবিদ এবং তার মাতা ফ্রান্সিস হ্যারিস। ১৮৮২ সালে তারা স্বপরিবারে লন্ডন চলে যান। সেখানে তিনি সেন্ট পল্‌স স্কুলে এবং পরে কিংস কলেজ লন্ডনে পড়াশুনা করেন। চলচ্চিত্র পরিচালনা শুরুর পূর্বে তিনি ভডেভিলে তার স্ত্রী হেলেন ওবার্গের সাথে অভিনয় করতেন। ===কর্মজীবন=== ব্রেনান ১৯১৬ সালে ''আ ডটার অব দ্য গড'' চলচ্চিত্র পরিচালনা করেন। তিনি ১৯২৪ সালে স্যার জেমস ব্যারির নাটক অবলম্বনে ''পিটার প্যান'' চলচ্চিত্র নির্মাণ করেন। পরের বছর ব্যানারে তিনি আবারও একই লেখকের মঞ্চনাটক অবলম্বনে ''আকিস ফর সিনড্রেলা'' (১৯২৫) নির্মাণ করেন। এছাড়া তার অন্যান্য উল্লেখযোগ্য চলচ্চিত্র হল ''বো গেস্ত'' (১৯২৬), ''সরেল অ্যান্ড সন'' (১৯২৭), ''লাফ, ক্লাউন, লাফ'' (১৯২৮), ''দ্য ফ্লাইং স্কোয়াড'' (১৯৪০)। ''সরেল অ্যান্ড সন'' চলচ্চিত্র পরিচালনার জন্য ১ম একাডেমি পুরস্কার আয়োজনে শ্রেষ্ঠ পরিচালনা বিভাগে পুরস্কারের মনোনয়ন লাভ করেন। ===মৃত্যু=== ব্রেনন ১৯৫৮ সালের ২১শে জুন লস অ্যাঞ্জেলেস শহরে মারা যান। তাকে নিউ ইয়র্কের ব্রন্‌ক্সের উডলন সিমেট্রিতে সমাহিত করা হয়। ==নির্বাচিত চলচ্চিত্র তালিকা== ''ডক্টর জেকিল অ্যান্ড মিস্টার হাইড'' (১৯১৩) ''আ ডটার অব দ্য গড'' (১৯১৬) ''দ্য গ্রেট গেটসবি'' (১৯২৬) ''বো গেস্ত'' (১৯২৬) ''সরেল অ্যান্ড সন'' (১৯২৭) ''লাফ, ক্লাউন, লাফ'' (১৯২৮) ''হাউজমাস্টার'' (১৯৩৮) ''দ্য ফ্লাইং স্কোয়াড'' (১৯৪০) ==তথ্যসূত্র== ==বহিঃসংযোগ== জন্ম মৃত্যু চলচ্চিত্র অভিনেতা চলচ্চিত্র পরিচালক পুরুষ চিত্রনাট্যকার নির্বাক চলচ্চিত্র অভিনেতা নির্বাক চলচ্চিত্র পরিচালক কলেজ লন্ডনের প্রাক্তন শিক্ষার্থী
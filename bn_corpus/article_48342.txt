'''লিয়াম কানিংহাম''' (ইংরেজি: Liam Cunningham; জন্ম জুন ১৯৬১) হলেন একজন আইরিশ অভিনেতা, পরিচালক এবং প্রযোজক। তিনি এইচবিওর মহাকাব্যিক কাল্পনিক ধারাবাহিক ''গেম অব থ্রোনস'' ডেভস সিওর্থ চরিত্রটির জন্য প্রসিদ্ধ। তিনি একবার করে লন্ডন ফিল্ম ক্রিটিকস সার্কেল পুরস্কার ব্রিটিশ ইন্ডিপেন্ডেন্ট ফিল্ম পুরস্কারের মনোনয়ন লাভ করেন, এবং দুইবার আইরিশ ফিল্ম অ্যান্ড টেলিভিশন পুরস্কার ''পিচ ব্ল্যাক হেইস্ট'' ছবির জন্য মাইকেল ফাসবেন্ডারের সাথে যৌথভাবে একবার বাফটা পুরস্কার জয় লাভ করেন। ==প্রারম্ভিক জীবন== কানিংহাম ১৯৫১ সালের জুন ডাবলিনের উত্তরাংশের ইস্ট ওয়াল শহরে জন্মগ্রহণ করেন। তার তিন বোন এবং এক ভাই রয়েছে। তিনি রোমান ক্যাথলিক। কানিংহাম ১৫ বছর বয়সে মাধ্যমিক স্কুল থেকে ঝরে পড়েন এবং একজন ইলেক্ট্রিশিয়ান হিসেবে কর্মজীবন শুরু করেন। ১৯৮৪ সালে তিনি জিম্বাবুয়ে যান এবং সেখানে একটি সাফারি পার্কে বৈদ্যুতিক সরঞ্জামাদি দেখাশুনা করতেন এবং জিম্বাবুয়ীয় প্রশিক্ষণ প্রদান করতেন। তিন বছর পর ১৯৮৭ সালে আয়ারল্যান্ডে ফিরে আসার পর তিনি তার কাজের প্রতি অসন্তুষ্ট হয়ে পড়েন এবং অভিনয়ে যোগ দেওয়ার সিদ্ধান্ত নেন। তিনি অভিনয়ের ক্লাস করেন এবং স্থানীয় মঞ্চে কাজ করা শুরু করেন। তিনি লন্ডনের কিলবার্নের ট্রাইসাইকেল থিয়েটারের ''স্টাডস'' মঞ্চনাটকে অভিনয় করেন। ==কর্মজীবন== ''গেম অব থ্রোনস'' এর একটি প্রদর্শনীতে কানিংহাম, মে ২০১৩। কানিংহামের চলচ্চিত্রে যাত্রা শুরু হয় ''ইনটু দ্য ওয়েস্ট'' ছবিতে পুলিশ অফিসার চরিত্রে অভিনয়ের মধ্য দিয়ে। ''জুড'' ছবিতে বড় রকমের সাফল্য লাভের পূর্বে তিনি ''ওয়ার অব দ্য বাটনস'' ''আ লিটল প্রিন্সেস'' ছবিতে পার্শ্ব চরিত্রে অভিনয় করেন। পার্শ্ব চরিত্রে তার অন্যান্য কাজের মধ্যে রয়েছে ''আরকেও ২৮১'', ''ফলিং ফর ড্যান্সার'', ''শুটিং দ্য পাস্ট'', ''হোয়েন দ্য স্কাই ফলস'' এবং টেলিভিশন চলচ্চিত্র কানিংহাম আন্তর্জাতিক স্বীকৃতি লাভ করেন স্বাধীন ভৌতিক চলচ্চিত্র ''ডগ সোলজার''-এ ক্যাপ্টেন রায়ান চরিত্রে অভিনয়ের মধ্য দিয়ে। এই ছবিতে তার অভিনয় সমাদৃত হয়। পরবর্তীতে তার অন্যান্য স্বীকৃত চলচ্চিত্রসমূহ হল ''দ্য উইন্ড দ্যাট শেক্‌স দ্য বার্লি'', ''হাঙ্গার'', ''দ্য গার্ড'', ''ব্ল্যাক বাটারফ্লাইজ'' এবং ''দ্য এস্কেপিস্ট''। এছাড়া তার অভিনীত বড় বাজেটের ব্রিটিশ মার্কিন চলচ্চিত্রসমূহ হল ''দ্য লিগ অব জেন্টলমেন্‌স ''দ্য মমি: টোম্ব অব দ্য ড্রাগন এমপেরর'', ''ক্ল্যাশ অব দ্য টাইটান্স'', ''সেঞ্চুরিওন'' এবং ''হ্যারি ব্রাউন''। কানিংহাম বিবিসির ধারাবাহিকে রাষ্ট্রপতি রিচার্ড টেইট চরিত্রে অভিনয় করেন। ২০১২ সালে তিনি এইচবিওর ধারাবাহিক ''গেম অব থ্রোনস''-এর ২য় মৌসুম থেকে মূল কুশীলব হিসেবে যোগ দেন এবং চোরাকারবারি থেকে নাইট উপাধি লাভ করা ডেভস সিওর্থ চরিত্রে অভিনয় করেন। এছাড়া তিনি বিবিসির ''মেরলিন'' ধারাবাহিকের ৫ম মৌসুমে একজন জাদুকর চরিত্রে অভিনয় করেন। ২০১৩ সালে তিনি জন কুস্যাকের সাথে ''দ্য নাম্বার্স স্টেশন''-এ অভিনয় করেন। একই বছর এপ্রিলে তিনি বিবিসি ওয়ানের ''ডক্টর হু'' ধারাবাহিকে ৭ম মৌসুমে ''কোল্ড ওয়ার'' পর্বে রুশ সাবমেরিন কমান্ডার ক্যাপ্টেন ঝুকভ চরিত্রে অভিনয় করেন। পাশাপাশি তিনি আইরিশ ভিন্নধারার রক সঙ্গীতদল কোডালিনের "দ্য হাই হোপ" গানের মিউজিক ভিডিওতে অংশগ্রহণ করেন। ==ব্যক্তিগত জীবন== কানিংহাম ডাবলিন শহরে বাস করেন। তার স্ত্রী কোলেট কানিংহাম। তাদের তিন সন্তান কন্যা এলেন কানিংহাম এবং পুত্র লিয়াম কানিংহাম জুনিয়র শন কানিংহাম। ==পুরস্কার== ;বিজয়ী ২০০৬: শ্রেষ্ঠ চলচ্চিত্র পার্শ্ব অভিনেতার জন্য আইরিশ ফিল্ম অ্যান্ড টেলিভিশন পুরস্কার ''দ্য উইন্ড্‌স দ্যাট শেক্‌স দ্য বার্লি'' ২০০৮: শ্রেষ্ঠ চলচ্চিত্র পার্শ্ব অভিনেতার জন্য আইরিশ ফিল্ম অ্যান্ড টেলিভিশন পুরস্কার ''হাঙ্গার'' ২০১২: শ্রেষ্ঠ স্বল্পদৈর্ঘ্য চলচ্চিত্রের জন্য বাফটা পুরস্কার ''পিচ ব্ল্যাক হেইস্ট'' ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর আইরিশ অভিনেতা বিষয়শ্রেণী:২১শ শতাব্দীর আইরিশ অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা পুরস্কার বিজয়ী
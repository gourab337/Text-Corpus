মানচিত্রে মারি নদী এর প্রধান উপনদীগুলির গতিপথ ভিক্টোরিয়ায় তোলা মারি নদীর ছবি '''মারি''' () অস্ট্রেলিয়ার প্রধান নদী। ২,৫৮৯ কিমি দীর্ঘ নদীটি দৈর্ঘ্যে দেশটির অন্যান্য নদীর মধ্যে কেবল ডার্লিং নদীর চেয়ে ছোট। নদীটী দক্ষিণ-পূর্ব নিউ সাউথ ওয়েল্‌সে অস্ট্রেলীয় আল্প্‌সে উৎপত্তিলাভ করে উত্তর-পশ্চিমে প্রবাহিত হয়েছে এবং নিউ সাউথ ওয়েল্‌স ভিক্টোরিয়া রাজ্যের মধ্যকার সীমান্তের অধিকাংশ গঠন করেছে। দক্ষিণ অস্ট্রেলিয়ায় প্রবেশের পর এটি দক্ষিণে মোড় নিয়েছে এবং হ্রদের ভেতর দিয়ে প্রবাহিত হয়ে এনকাউন্টার উপসাগরের কাছে ভারত মহাসাগরে গিয়ে পতিত হয়েছে। নিউ সাউথ ওয়েল্‌সের আলবেরি, ভিক্টোরিয়ার সোয়ান হিল মিল্ডুরা এবং দক্ষিণ অস্ট্রেলিয়ার মারি ব্রিজ নদীটির উপর অবস্থিত প্রধান প্রধান শহর। মারি নদী ব্যবস্থা ১০ লক্ষ বর্গকিমি-রও বেশি এলাকার পানি নিষ্কাশন করে। মারাম্‌বিজি এবং ডার্লিং মারির দুই প্রধান উপনদী। ডার্লিঙের উৎপত্তিস্থল থেকে মারি নদীর মোহনা পর্যন্ত জলপথের দৈর্ঘ্য ৩,৭৫০ কিমি, যা অস্ট্রেলিয়ার দীর্ঘতম নদী ব্যবস্থা। অ্যাডেলেইড শহর মারি নদীর উপরেই পানি সরবরাহের জন্য নির্ভর করে। নিউ সাউথ ওয়েল্‌স, ভিক্টোরিয়া দক্ষিণ অস্ট্রেলিয়া --- তিনটি রাজ্যই মারিকে সেচকাজে ব্যবহার করে। সেচের জন্য মারি নদীর উপর হিউম হ্রদ নামের ৭০ বর্গকিমি আয়তনের একটি কৃত্রিম জলাধার নির্মাণ করা হয়েছে, যা অস্ট্রেলিয়ার বৃহত্তম এরকম জলাধার। নদী
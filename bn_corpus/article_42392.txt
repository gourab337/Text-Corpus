'''আবদুর রব সেরনিয়াবাত''' (১৯২১ ১৫ আগস্ট ১৯৭৫) বাংলাদেশের রাজনীতিবিদ এবং প্রাক্তন ভূমি প্রশাসন, ভূমি সংস্কার ভূমি রাজস্ব পানিসম্পদ বিদ্যুৎ মন্ত্রী। তিনি বঙ্গবন্ধু শেখ মুজিবুর রহমানের ভগ্নিপতি এবং বাংলাদেশের প্রধানমন্ত্রী শেখ হাসিনার ফুপা। তিনি শেখ মুজিব হত্যাকাণ্ডের সময়ে নিহত হন। ==প্রথম জীবন== আবদুর রব সেরনিয়াবাত ১৯২১ সালে বরিশালের গৌরনদী উপজেলার সেরাল গ্রামে জন্মগ্রহণ করেন। ==পেশা== তিনি বরিশালের আইনজীবী ছিলেন। তিনি পানিসম্পদ, বন্যা নিয়ন্ত্রণ বিদ্যুৎ মন্ত্রী ছিলেন। ==হত্যাকাণ্ড== তার বাসভবন ২৭ মিন্টো রোডে, মেজর শাহরিয়ার রশিদ, মেজর আজিজ পাশা, ক্যাপ্টেন নুরুল হুদা এবং ক্যাপ্টেন মাজেদ এর নেতৃত্বে আনুমানিক ভোর ৫টায় আক্রমণ করা হয়। আবদুর রব সেরনিয়াবাতের মেয়ে বেবী সেরনিয়াবাত, পুত্র আরিফ সেরনিয়াবাত, নাতি সুকান্ত বাবু, ভাগ্নে শহিদ সেরনিয়াবাত নিহত হন এবং অন্যান্যদের সাথে তার স্ত্রী জখম হন। তার পুত্র আবুল হাসনাত আবদুল্লাহ দরজার পিছনে লুকিয়ে থেকে বেঁচে যান। ১৯৯৬ সালের ২১ অক্টোবর, রমনা থানায় ১৮ জনের বিরুদ্ধে হত্যা মামলা দায়ের করা হয়। তার পুত্র আবুল হাসনাত আবদুল্লাহ ১৯৯৬ সালে প্রথম এবং ২০১৪ সালে দ্বিতীয় বার সংসদ সদস্য নির্বাচিত হন। তার মিন্টো রোডের বাসভবন বর্তমানে ঢাকা মেট্রোপলিটন পুলিশের সদর দপ্তরের অংশ। ==স্মরণ== তার নামে বরিশালের একটি স্টেডিয়ামের নাম রাখা হয়েছে শহীদ আব্দুর রব সেরনিয়াবাত স্টেডিয়াম। এবং বরিশাল প্রেসক্লাবের নামকরণ হয়েছে শহীদ আব্দুর রব সেরনিয়াবাত বরিশাল প্রেসক্লাব। ==তথ্যসূত্র== মৃত্যু মুক্তিযুদ্ধে স্বাধীনতা পুরস্কার বিজয়ী বিষয়শ্রেণী:শেখ মুজিবুর রহমানের তৃতীয় মন্ত্রীসভার সদস্য বিষয়শ্রেণী:শেখ মুজিবুর রহমানের দ্বিতীয় মন্ত্রীসভার সদস্য
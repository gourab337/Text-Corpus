'''উচাইল শংকরপাশা শাহী জামে মসজিদ''' বাংলাদেশের হবিগঞ্জ জেলায় অবস্থিত একটি প্রাচীন মসজিদ, যা পঞ্চদশ শতাব্দীতে নির্মিত হয়। == অবস্থান == এই শাহী মসজিদটি বাংলাদেশের উত্তর পূর্বাঞ্চলের সিলেট বিভাগের হবিগঞ্জ জেলার সদর উপজেলার রাজিউড়া ইউনিয়নের শংকরপাশা গ্রামে অবস্থিত। == ইতিহাস == উৎকীর্ণ শিলালিপি থেকে জানা যায় যে, ১৫১৩ সালে নির্মাণ কাজ সমাপ্ত হওয়া এই মসজিদটি নির্মাণ করেন সুলতান আলাউদ্দিন হোসেন শাহের প্রশাসনিক কর্মকর্তা মজলিশ আমিন; মসজিদের পাশেই আছে তার মাজার। কালের বিবর্তনে এক সময় মসজিদ সংলগ্ন এলাকা বিরান ভূমিতে পরিণত হয়ে জঙ্গলবেষ্টিত হয়ে পড়লেও পরবর্তীকালে এলাকায় জনবসতি গড়ে উঠলে জঙ্গলে আবাদ করতে গিয়ে বের হয়ে আসে মসজিদটি। == বিবরণ == এটি একটি এক চালা ভবন। ভবনটি দৈর্ঘ্য প্রস্থ একই মাপের, যা ২১ ফুট ইঞ্চি। এর সম্মুখের বারান্দাটির প্রস্থ তিন ফুটের সামান্য বেশি। এতে চারটি গম্বুজ রয়েছে; মূল ভবনের উপর একটি বিশাল গম্বুজ এবং বারান্দার উপর রয়েছে তিনটি ছোট গম্বুজ। মসজিদটিতে মোট ১৫টি দরজা জানালা রয়েছে যা পরস্পর সমান আকৃতির প্রায়। এই তিন দিকের দেয়ালের পুরুত্ব প্রায় পাঁচ ফুট এবং পশ্চিমেরটি প্রায় দশ ফুট। এতে মোট ছয়টি কারুকার্য শোভিত স্তম্ভ আছে প্রধান কক্ষের চারকোণে বারান্দার দুই কোণে। উপরের ছাদ আর প্রধান প্রাচীরের কার্নিশ বাঁকানোভাবে নির্মিত। মসজিদের দক্ষিণ পার্শ্বে একটি বড় দীঘি রয়েছে। == চিত্রশালা == == আরও দেখুন == বাংলাদেশে সুলতানী আমলে নির্মিত মসজিদের তালিকা। == তথ্যসূত্র == == বহিঃসংযোগ == শংকরপাশা শাহী মসজিদ জাতীয় তথ্য বাতায়ন। শংকরপাশা মসজিদ বাংলাপিডিয়া হতে প্রাপ্ত নিবন্ধ। প্রতিষ্ঠিত স্থাপত্য জেলার প্রত্নতাত্ত্বিক স্থাপনা জেলার মসজিদ
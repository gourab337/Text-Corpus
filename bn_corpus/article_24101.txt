'''চাকু''' বা '''ছুরি''' বা '''ছোরা''' সাধারণত কোনকিছু কাটার কাজে ব্যবহার করা হয়। হাতলযুক্ত অথবা হাতলবিহীন এই যন্ত্রের অগ্রভাগ কাটার সুবিধার্থে তীক্ষ্ণ রাখা হয়। চাকু এবং চাকুসদৃশ বস্তুগুলো প্রায় ২.৫ মিলিয়ন বছর পূর্ব হতে ব্যবহার হয়ে আসছে যার প্রমাণ ওল্ডয়ান হাতিয়ারগুলোতেই পাওয়া যায়। প্রাচীনকালে পাথর, হাড়, চকমকি পাথর এবং অবসিডিয়ান (কালো রঙের কাচের মত একজাতীয় আগ্নেয় শিলা) দিয়েই প্রধানত চাকুর ফলক তৈরি করা হত। কিন্তু পরবর্তীতে প্রযুক্তির উন্নতির সাথে সাথে চাকুর ফলক তৈরির উপাদানগুলোর অনেক বিবর্তন হয়েছে। আধুনিককালে ব্যবহার এবং প্রয়োজন বিশেষে ব্রোঞ্জ, তামা, লোহা, ইস্পাত, সিরামিক এবং টাইটেনিয়াম দিয়েও চাকুর ফলক তৈরি করা হয়। অনেক সমাজেই চাকু তৈরির নিজস্ব পদ্ধতি আছে। মানবসমাজের প্রথম হাতিয়ার হিসেবে অনেক সমাজেই চাকুর আধ্যাত্মিক এবং ধর্মীয় তাৎপর্য রয়েছে। == তথ্যসুত্র ==
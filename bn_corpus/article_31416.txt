'''নিল ক্লার্কসন জনসন''' (জন্ম: ২৪ জানুয়ারি, ১৯৭০) সলিসবারিতে জন্মগ্রহণকারী জিম্বাবুয়ের সাবেক ক্রিকেটার। ১৯৯৮ থেকে ২০০০ মেয়াদে জিম্বাবুয়ে ক্রিকেট দলের পক্ষে আন্তর্জাতিক ক্রিকেটে প্রতিনিধিত্ব করেন '''নিল জনসন'''। দলে তিনি মূলতঃ অল-রাউন্ডার ছিলেন। ডানহাতে ফাস্ট মিডিয়াম বোলিংয়ের পাশাপাশি মাঝারি সারিতে ব্যাটিংয়ে নেমে আক্রমণাত্মক ভঙ্গীমায় খেলতেন। তবে, একদিনের আন্তর্জাতিকে ব্যাটিং উদ্বোধনে নামতেন। দক্ষিণ আফ্রিকা ইংল্যান্ডে প্রথম-শ্রেণীর ক্রিকেট খেলেন। বোল্যান্ড, ইস্টার্ন প্রভিন্স, নাটাল, ওয়েস্টার্ন প্রভিন্স, লিচেস্টারশায়ার হ্যাম্পশায়ারের পক্ষে খেলেন। == ক্রিকেট বিশ্বকাপ == ১৯৯৯ সালের ক্রিকেট বিশ্বকাপে জিম্বাবুয়ে দলের সুপার সিক্স পর্যায়ে উত্তরণের জন্য জনসন বিরাট ভূমিকা রাখেন। প্রতিযোগিতায় তিনি ম্যান অব দ্য ম্যাচের পুরস্কার পেয়েছেন তিনবার। তন্মধ্যে, সেমি-ফাইনালে অংশগ্রহণকারী দক্ষিণ আফ্রিকার বিপক্ষে তার ভূমিকা ছিল প্রশংসনীয়। ব্যাটিং উদ্বোধনে নেমে দলের পক্ষে সর্বোচ্চ ৭৬ রান তোলেন। এরপূর্বে প্রথম বলেই গ্যারি কার্স্টেনকে আউট করেন। জ্যাক ক্যালিসকে শূন্য রানে আউট করাসহ খেলায় তিনি ২৭ রানে উইকেট দখল করেন। লর্ডসে অস্ট্রেলিয়ার বিপক্ষে ব্যক্তিগত সর্বোচ্চ অপরাজিত ১৩২* সহ ৪৩ রানে উইকেট পান। তা স্বত্ত্বেও তার দল পরাজিত হয়েছিল। == অবসর == ২০০০ সালে ইংল্যান্ড সফরের পর জিম্বাবুয়ে ক্রিকেট ইউনিয়নের সাথে আর্থিক বিষয়ে মতানৈক্য হওয়ায় আন্তর্জাতিক ক্রিকেট অঙ্গন থেকে অবসর নিতে বাধ্য হন। তারপর তিনি দক্ষিণ আফ্রিকা চলে যান। সেখানেই তার শৈশবকাল অতিবাহিত হয়েছিল। == তথ্যসূত্র == == বহিঃসংযোগ == Neil Johnson at Cricket Archive ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেটার প্রভিন্সের ক্রিকেটার ক্রিকেটার ক্রিকেটার ক্রিকেটার ক্রিকেটার ক্রিকেটার প্রভিন্সের ক্রিকেটার ক্রিকেট ক্লাবের ক্রিকেটার
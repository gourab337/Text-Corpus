'''শিবসা নদী''' বাংলাদেশের খুলনা জেলার একটি নদী। নদীটির দৈর্ঘ্য ৮৫ কিলোমিটার, গড় প্রস্থ ১৫১০ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা "পাউবো" কর্তৃক শিবসা নদীর প্রদত্ত পরিচিতি নম্বর নদী নং ৮৮। নদীটি খুলনা জেলার পাইকগাছা উপজেলা, দাকোপ উপজেলা এবং কয়রা উপজেলার মাঝে অবস্থিত। ==প্রবাহ== শিবসা নদীটি খুলনা জেলার পাইকগাছা উপজেলার লস্কর ইউনিয়ন এলাকায় প্রবহমান কপোতাক্ষ নদ হতে উৎপত্তি লাভ করেছে। অতঃপর এই নদীর জলধারা একই জেলার দাকোপ উপজেলার খুলনা রেঞ্জ ইউনিয়ন এলাকায় প্রবহমান পশুর নদীতে নিপতিত হয়েছে। নদীতে সারাবছর পানিপ্রবাহ পরিদৃষ্ট হয় এবং ছোটবড় নৌযান চলাচল করে।নদীটি জোয়ার ভাটার প্রভাবে প্রভাবিত। এই নদীর অধিকাংশ অংশ উপকূলীয় বনভূমি সুন্দরবনের মধ্য দিয়ে প্রবাহিত হয়েছে। নদীর কিছু অংশ বাংলাদেশ-ভারত প্রটোকল রুটের অন্তর্গত। এই নদী বাংলাদেশ অভ্যন্তরীণ নৌপরিবহন কর্তৃপক্ষ কর্তৃক দ্বিতীয় শ্রেণির নৌপথ হিসেবে স্বীকৃত। == আরও দেখুন == বাংলাদেশের নদীর তালিকা ==তথ্যসূত্র== জেলার নদী উপজেলা উপজেলা উপজেলা
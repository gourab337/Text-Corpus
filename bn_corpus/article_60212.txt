'''জেমস হাওয়ার্ড উডস''' (; জন্ম: ১৮ এপ্রিল ১৯৪৭) হলেন একজন মার্কিন অভিনেতা প্রযোজক। তিনি ''ভিডিওড্রোম'', ''ওয়ান্স আপন টাইম ইন আমেরিকা'', ''ক্যাসিনো'' এবং ''কনট্যাক্ট'' চলচ্চিত্রে অভিনয়ের জন্য সর্বাধিক পরিচিত। তিনি ''সালভাদর'' (১৯৮৬) চলচ্চিত্রে অভিনয় করে শ্রেষ্ঠ অভিনেতা বিভাগে এবং ''ঘোস্টস্‌ অব মিসিসিপি'' (১৯৯১) চলচ্চিত্রে অভিনয় করে শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। তার অভিনীত অন্যান্য উল্লেখযোগ্য চলচ্চিত্রসমূহ হল ''দ্য অনিয়ন ফিল্ড'' (১৯৭৯), ''কিলার: জার্নাল অব মার্ডার'' (১৯৯৬), (১৯৯৮) এবং ''দ্য ভার্জিন সুইসাইডস্‌'' (১৯৯৯)। টেলিভিশনে তিনি ''প্রমিজ'' মিনি ধারাবাহিকে অভিনয় করে ১৯৮৭ সালে একটি প্রাইমটাইম এমি পুরস্কার একটি গোল্ডেন গ্লোব পুরস্কার অর্জন করেন। তিনি ''মাই নেম ইজ বিল ডব্লিউ.'' (১৯৮৯) ধারাবাহিকে অভিনয় করে অপর একটি প্রাইমটাইম এমি অর্জন করেন। ১৯৯৮ সালে তিনি অ্যানিমেটেড টিভি চলচ্চিত্র ''হারকিউলিস''-এ কণ্ঠ প্রদান করে একটি ডেটাইম এমি পুরস্কার অর্জন করেন। ২০০০-এর দশকে তিনি ''শার্ক'' ধারাবাহিকে প্রধান চরিত্রে অভিনয় করে খ্যাতি অর্জন করেন। ==প্রারম্ভিক জীবন== উডস ১৯৪৭ সালের ১৮ই এপ্রিল উটাহের ভের্নালে জন্মগ্রহণ করেন। তার পিতা গেইল পেটন উডস ছিলেন সেনাবাহিনীর গোয়েন্দা কর্মকর্তা, যিনি ১৯৬০ সালে এক নিয়মিত অস্ত্রোপচারের পর মারা যান। তার মাতা মার্থা এ. স্মিথ তার স্বামীর মৃত্যুর পর একটি প্রাক-বিদ্যালয় পরিচালনা করতেন এবং পরে টমাস ই. ডিক্সনকে বিয়ে করেন। উডসের তার চেয়ে দশ বছরের ছোট এক ভাই রয়েছে। উডস আইরিশ বংশোদ্ভূত এবং তিনি ক্যাথলিক ধর্মাবলম্বী। উডস রোড আইল্যান্ডের ওয়ারউইকে বেড়ে ওঠেন এবং সেখানে পিলগ্রিম হাই স্কুল থেকে ১৯৬৫ সালে পড়াশোনা সমাপ্ত করেন। তিনি ম্যাসাচুসেট্‌স ইনস্টিটিউট অব টেকনোলজিতে রাষ্ট্রবিজ্ঞান বিভাগে ভর্তি হন। এমআইটিতে থাকাকালীন তিনি শিক্ষার্থীদের মঞ্চদল "ড্রামাশপ"-এর সক্রিয় সদস্য ছিলেন, যেখানে তিনি একাধিক নাটক পরিচালনা করেছেন এবং অভিনয় করেছেন। ১৯৬৯ সালে তিনি এমআইটি থেকে ঝরে পড়েন এবং অভিনয়ে মনোনিবেশ করেন। উডস বলেন তিনি তার অভিনয় জীবনের জন্য টিম অ্যাফ্লেকের (বেন অ্যাফ্লেক কেসি অ্যাফ্লেকের পিতা) কাছে ঋণী। উডস যখন ছাত্র ছিলেন, টিম তখন থিয়েটার কোম্পানি অব বোস্টনের মঞ্চ ব্যবস্থাপক ছিলেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা বংশোদ্ভূত মার্কিন ব্যক্তি অভিনেতা কণ্ঠ অভিনেতা চলচ্চিত্র অভিনেতা টেলিভিশন অভিনেতা ভিডিও গেম অভিনেতা রোমান ক্যাথলিক ইনস্টিটিউট অব টেকনোলজির প্রাক্তন শিক্ষার্থী গ্লোব পুরস্কার (সেরা অভিনেতা মিনি ধারাবাহিক বা টিভি চলচ্চিত্র) বিজয়ী এমি পুরস্কার বিজয়ী এমি পুরস্কার বিজয়ী স্পিরিট পুরস্কার বিজয়ী পুরস্কার বিজয়ী পুরস্কার বিজয়ী
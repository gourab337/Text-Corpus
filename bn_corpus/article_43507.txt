'''কিরীটী রায়''' ভারতীয় বাংলা ঔপন্যাসিক নীহাররঞ্জন গুপ্ত সৃষ্ট একটি বিখ্যাত ''কালোভ্রমর'' উপন্যাসের মধ্য দিয়ে এই গোয়েন্দা চরিত্রের আবির্ভাব ঘটে। তার সহকারী সুব্রত, যিনি অধিকাংশ কাহিনীতে তার সাথে থাকেন। পরবর্তীতে কিরীটী চরিত্রের উপর ভিত্তি করে বেশকিছু চলচ্চিত্র নির্মিত হয়েছে। মিত্র ঘোষ পাবলিশার্স থেকে কিরীটী সিরিজের বইগুলো ধারাবাহিকভাবে প্রকাশিত হয়। == চরিত্র == কিরীটী রহস্যভেদী হিসেবেই নিজের পরিচয় দিয়ে থাকেন। তার সহকারী সুব্রত, স্ত্রী কৃষ্ণা। টালিগঞ্জে তার বাড়ি রয়েছে, এছাড়াও রয়েছে নিজস্ব গাড়ি, ড্রাইভারের নাম হীরা সিং। তার ভৃত্যের নাম জংলী। তার উচ্চতা ছয় ফুট, গায়ের রং ফরসা। চুল ব্যাকব্রাশ করা, কোঁকড়ানো। পুরু লেন্সের কালো সেলুলয়েড চশমা পড়েন তিনি। দাঁড়িগোফ নিখুঁতভাবে কামানো। == চরিত্র নির্মাণ-ইতিহাস == যুক্তরাজ্যে নীহাররঞ্জন গুপ্তের সাথে বিখ্যাত গোয়েন্দাকাহিনি লেখক আগাথা ক্রিস্টির পরিচয় ঘটে। এরপরেই তিনি দেশে ফিরে এসে ''কিরীটী'' চরিত্র নির্মাণ করেন। তার ছোটবেলায় প্রত্যক্ষ করা একটি আত্মহত্যা এবং অন্তঃস্বত্ত্বা বিধবা বৌদিকে গুলি করে খুন করেন তাঁর রুগ্ণ দেবর দুটি ঘটনাই পরবর্তীতে কিরীটীর মত একটি গোয়েন্দা চরিত্র নির্মাণ করতে প্ররোচিত করে তাকে। == চলচ্চিত্রে কিরীটী == এযাবত চারটি চলচ্চিত্র নির্মিত হয়েছে কিরীটী রায়ের কাহিনী অবলম্বনেঃ সেপ্টেম্বর, ২০১৬ সালে মুক্তি পায় ইন্দ্রনীল সেনগুপ্ত, কৌশিক সেন অভিনীত কিরীটী কালোভ্রমর। ইন্দ্রনীল এই চলচ্চিত্রে কিরীটীর চরিত্রে অভিনয় করেন। জানুয়ারি, ২০১৬ সালে মুক্তি পায় অনিকেত চট্টোপাধ্যায়ের পরিচালনায় চিরঞ্জিত চক্রবর্তী, স্বস্তিকা মুখোপাধ্যায় অভিনীত ''কিরীটী রায় (চলচ্চিত্র)''। সেতারের সুর কাহিনী অনুসারে চলচ্চিত্রে কিরীটী চরিত্রে অভিনয় করেন চিরঞ্জিত। ২০১৭ সালে নির্মিত এবং কিরীটী চলচ্চিত্রটির পরিচালক ছিলেন অনির্বান পারিয়া। এই ছবিতে কিরীটী চরিত্রে অভিনয় করেন প্রিয়াংশু চ্যাটার্জী ২০১৮ সালে অনিন্দ্য বিকাশ দত্তের পরিচালনায় মুক্তি পায় নীলাচলে কিরীটী। এই ছবিতে কিরীটী চরিত্রে অভিনয় করেন ইন্দ্রনীল সেনগুপ্ত। == তথ্যসূত্র == চরিত্র সাহিত্যের কাল্পনিক চরিত্র
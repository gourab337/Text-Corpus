''Oedipus describes the riddle of the Sphinx'', by Jean Auguste Dominique Ingres, (ca. 1805). '''ইডিপাস কমপ্লেক্স''' () হচ্ছে মনোবিজ্ঞানী সিগমুন্ড ফ্রয়েডের সৃষ্ট একটি মতবাদ। এই মতবাদ অনুসারে বলা যায় পিতার প্রতি মেয়ে শিশুর ভালোবাসা এবং মায়ের প্রতি ছেলে শিশুর ভালোবাসা বিদ্যমান। ইডিপাস কমপ্লেক্সের আভিধানিক অর্থ হচ্ছে মাতার প্রতি শিশু পুত্রের দৈহিক আসক্তি, পিতার প্রতি শিশু পুত্রের ঈর্ষাবোধ এই আসক্তির অন্যতম বৈশিষ্ট্য। মানুষের ব্যক্তিত্ব বিকাশ সর্বমোট পাঁচটি স্তরের মধ্যে দিয়ে সম্পূর্ণ হয়। যথাঃ ১)মৌখিক অবস্থা (oral stage), ২)পায়ু অবস্থা (anal stage), ৩)শিশ্ন অবস্থা (phallic stage), ৪)সুপ্তযৌন অবস্থা (latency stage), ৫)উপস্থ অবস্থা (genital stage)। ইডিপাস কমপ্লেক্স সংঘটিত হয় এর তৃতীয় স্তরে শিশ্ন অবস্থায় (৩ বছর বয়সে) নিজ দেহের যৌন-সংবেদী অঞ্চলগুলির সুখদায়ক অনুভূতির সময়। বিশ্ববিখ্যাত মনোবিজ্ঞানী সিগমুন্ড ফ্রয়েডের মতবাদ অনুসারে, শৈশবকালে পুত্র সন্তানদের মায়ের প্রতি এক ধরনের অনুরাগ অথবা আকর্ষণ গড়ে ওঠে এবং এই অনুরাগ জন্ম নেয় সন্তানের অকালজাত যৌন চেতনার প্রভাবের ফলে। এর সমান্তরালভাবে পুত্রসন্তানদের মনে পিতার প্রতি এক ধরনর বিরাগ বা বিকর্ষণও ঠাঁই নেয়। গ্রীক নাট্যকার সফোক্লিস তার "ইডিপাস রেক্স" নামক নাটকটির (৪২৯ কাহিনীতে বর্ণনা করেছেন যে, থিবস্ নামে এক দেশের রাজা ইডিপাস নিজের অগোচরে অথবা পূর্বের অভিশাপ অনুযায়ী নিজের পিতাকে হত্যা করে তার রাজ্য অধিকার করেন এবং নিজের মাকে বিয়ে করেন। এই ইডিপাস নামক রাজার নামানুসারে সিগমুন্ড ফ্রয়েড পুত্র সন্তানের মায়ের প্রতি থাকা এই অবচেতন যৌনকামনাটির নাম '''ইডিপাস কমপ্লেক্স''' রাখেন। ফ্রয়েড কন্যাসন্তানের অসুস্থ যৌন মানসিকতাটির নাম রেখেছিলেন ''নারীবাদী ইডিপাস মনোভাব'' বা ''ঋণাত্মক ইডিপাস কমপ্লেক্স''। ==তথ্যসূত্র== মনোবিজ্ঞান
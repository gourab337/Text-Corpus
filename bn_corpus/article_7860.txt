Sofokles, Nordisk ভাস্কর্য নরডিস্ক ফ্যামিলিয়েবক '''সোফোক্লেস''' (খ্রিস্টপূর্ব ৪৯৭/৪৯৬, খ্রিস্টপূর্ব ৪০৬/৪০৫) (গ্রিক Σοφοκλῆς, ইংরেজি Sophocles, গ্রিক উচ্চারণ: সবচেয়ে বিখ্যাত তিনজন প্রাচীন গ্রিক নাট্যকারদের একজন, যাঁদের লেখা নাটক আমাদের হাতে এসে পৌঁছেছে। অন্য দুইজন হলেন এসকাইলাস এবং ইউরিপিদেস। তার লিখিত বিভিন্ন ট্র্যাজেডি বা বিয়োগান্ত নাটক, যেমন ''আন্তিগনে'' বা ''রাজা অয়দিপাউস'' আজও মঞ্চে অভিনীত হয় এবং সারা পৃথিবীতেই এই নাটকগুলি অত্যন্ত জনপ্রিয়। এথেন্স নগর রাষ্ট্রে খ্রিষ্টপূর্ব পঞ্চম শতাব্দীতে ধর্মীয় অনুষ্ঠানকে কেন্দ্র করে প্রতি বছর যে নাট্য প্রতিযোগিতা অনুষ্ঠিত হত, প্রায় ৫০ বছর ধরে সেই প্রতিযোগিতায় বিয়োগান্ত নাটকের ক্ষেত্রে জনপ্রিয়তম স্থানটি ছিল তার জন্য বরাদ্দ। যদিও তিনি তার জীবদ্দশায় সম্ভবত ১২৩টি নাটক রচনা করেছিলেন, আমাদের হাতে তার মধ্যে মাত্র ৭টি পূর্ণাঙ্গ অবস্থায় এসে পৌঁছেছে। এগুলি হল ''আয়াক্স'', ''আন্তিগনে'', ''ত্রাখিসের মহিলারা'', ''রাজা অয়দিপাউস'', ''ইলেকট্রা'', ''ফিলোকতেতেস'' ''কলোনাসে অয়দিপাউস''। এছাড়াও তার লেখা অনেকগুলি নাটকের কিছু কিছু অংশ পাওয়া গেছে। আঙ্গিক হিসেবে নাটকের বিকাশের ক্ষেত্রে সোফোক্লেসের অবদান অনস্বীকার্য। তার লেখা নাটকেই আমরা প্রথম কোনও তৃতীয় চরিত্রের দেখা পাই। তাছাড়া কোরাসের ভূমিকাও তিনি সংকুচিত করেন। তার লেখা নাটকে নাটকের ঘটনাবলী বর্ণনার ক্ষেত্রে কোরাস তার আগের গুরুত্ব অনেকটাই হারিয়ে ফেলে। নাটকে তার চরিত্রগুলিও পূর্ববর্তী নাট্যকারদের তুলনায় অনেক বেশি বিকশিত। == বহিঃসংযোগ == Works of Sophocles at the Perseus Digital Library (Greek and English) Fragmentary Tragedies of Sophocles Project Studies in Sophoclean Fragments films based on Sophocles plays গ্রিক নাট্যকার
'''ঊর্ধ্ব অস্ট্রিয়া''' (, অস্ট্রিয়ার নয়টি রাজ্যের অন্যতম। এর রাজধানী লিনৎস। ঊর্ধ্ব অস্ট্রিয়ার সাথে জার্মানি এবং চেক প্রজাতন্ত্রের আন্তর্জাতিক সীমানা রয়েছে। এছাড়া অস্ট্রিয়ার লোয়ার অস্ট্রিয়া, স্টিরিয়া এবং সলজবুর্গ রাজ্যগুলোড় সাথেও সীমানা রয়েছে। ঊর্ধ্ব অস্ট্রিয়ার ভৌগোলিক আয়তন, ১১,৯৮২ বর্গ কিলোমিটার এবং জনসংখ্যা ১.৪৩৭ মিলিয়ন। আয়তনের দিক থেকে এটি অস্ট্রিয়ার চতুর্থ বৃহত্তম এবং জনসংখ্যা দিক থেকে তৃতীয়। ==ইতিহাস== ঊর্ধ্ব অস্ট্রিয়া দীর্ধকাল পুণ্য রোমান সাম্রাজ্যের অন্যতম রাজ্য ডাচি অব স্টিরিয়ার অধীনে ছিল। ১৩শ শতক থেকেই ইন্স নদীর তীরে অবস্থিত অন্যতম বৃহৎ জনবসতি ছিল ঊর্ধ্ব অস্ট্রিয়ায়। তবে ‘ঊর্ধ্ব অস্ট্রিয়া’ নামটির প্রথম ব্যবহার ঘটে ১২৬৪ সালে। ১৪৯০ সালে পুণ্য রোমান সাম্রাজ্যের অধীনে থাকাকালে ঊর্ধ্ব অস্ট্রিয়া স্বায়ত্তশাসন লাভ করে। ১৫৫০ পর্যন্ত অঞ্চলটিতে আধিক্য ছিল। ১৫৬৪ সালে লোয়ার অস্ট্রিয়া এবং বোহেমিয়ান অঞ্চলগুলোর সাথে ঊর্ধ্ব অস্ট্রিয়া পূণ্য রোমান সাম্রাজ্যের সম্রাট দ্বিতীয় ম্যাক্সিমিলানের শাসনে চলে যায়। ১৭শ শতকের প্রথমাংশে ঊর্ধ্ব অস্ট্রিয়া কয়েক বছর বাভারিয়ার অধীনে ছিল। ন্যাপোলিয়নিক যুদ্ধে ঊর্ধ্ব অস্ট্রিয়া ফরাসি সেনাবাহিনীর দখলে চলে যায়। ১৯১৮ সালে পতন ঘটলে ঊর্ধ্ব অস্ট্রিয়ার নামকরণ হয় ওবেরুসটেরাইখ। অ্যাডলফ হিটলার-এর জন্ম ঊর্ধ্ব অস্ট্রিয়ার ব্রাউনআউ আম ইন শহরে। ১৯৪৫ সালে দ্বিতীয় বিশ্বযুদ্ধোত্তর সময়ে ঊর্ধ্ব অস্ট্রিয়ার একাংশ যুক্তরাষ্ট্রের এবং অপর অংশ সোভিয়েত পরাশক্তির অধীনে ছিল। বর্তমানে ঊর্ধ্ব অস্ট্রিয়া, অস্ট্রিয়ার শীর্ষস্থানীয় অর্থনৈতিক অঞ্চল। দেশটির মোট রপ্তানি পণ্যের এক-চতুর্থাংশ ঊর্ধ্ব অস্ট্রিয়ায় উৎপাদিত হয়। ==প্রশাসনিক অঞ্চল== Bezirke ঐতিহ্যগতভাবে ঊর্ধ্ব অস্ট্রিয়াতে চারটি অঞ্চল রয়েছে: হাউসরুকফিরটেল, ইনফিরটেল, মুলফিরটেল এবং ট্রাউনফিরটেল। প্রশাসনিকভাবে ঊর্ধ্ব অস্ট্রিয়ায় ১৫টি জেলা রয়েছে। ==তথ্যসূত্র== ==বহিঃসংযোগ== সরকারি ওয়েবসাইট রাজ্য
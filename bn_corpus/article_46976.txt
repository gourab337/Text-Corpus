'''আলোকচিত্র সাংবাদিকতা''' হল এক ধরনের সাংবাদিকতা যেখানে চিত্রের মাধ্যমে সংবাদ উপস্থাপন করা হয়। এর মাধ্যমে শুধুমাত্র স্থির চিত্রকে বুঝানো হয় তা নয়, বরং কিছু কিছু ক্ষেত্রে সম্প্রচার সাংবাদিকতার জন্য ভিডিও ব্যবহৃত হয়। আলোকচিত্র সাংবাদিকতা আলোকচিত্রের নিকতবর্তী অন্যান্য শাখা, যেমন প্রামাণ্য আলোকচিত্র, সামাজিক প্রামাণ্য আলোকচিত্র, সড়ক আলোকচিত্র, বা সেলিব্রিটি আলোকচিত্র থেকে ভিন্ন এবং এতে একটি কঠোর নৈতিক কাঠামো বিদ্যমান যাতে বলা হয় যে সাংবাদিকতার ক্ষেত্রে এই কাজটি সৎ এবং নিরপেক্ষ হতে হবে। আলোকচিত্র সাংবাদিকতা যেসব চিত্র সংগ্রহ করে তার সংবাদ মাধ্যমে অবদান রাখে এবং সম্প্রদায়কে একে অপরের সাথে যুক্ত করে। এর মাধ্যমে সংবাদ একটি সৃজনশীল উপায়ে সংবাদ পরিবেশন করা হয়, যা শুধুমাত্র তথ্যবহুলই নয়, বিনোদনও প্রদান করে। ==ইতিহাস== ===উৎপত্তি=== আলোকচিত্রের সমন্বয়ে সংবাদ উপস্থাপনের রীতি শুরু হয় উনিশ শতকের মধ্যভাগে যখন মুদ্রণ আলোকচিত্রের উন্মেষ ঘটে। যদিও সংবাদপত্রে প্রথম আলোকচিত্র উপস্থাপনা দেখা যায় ১৮০৬ সালে দ্য টাইমসে লর্ড হোরাশিও নেলসনের শেষকৃত্যের চিত্র, প্রথম সাপ্তাহিক চিত্র সম্বলিত সংবাদপত্র হল লন্ডন নিউজ, যা ১৮৪২ সালে প্রথম মুদ্রিত হয়। ===স্বর্ণযুগ=== ১৯৩০ এর দশক থেকে ১৯৫০ এর দশককে আলোকচিত্র সাংবাদিকতার স্বর্ণযুগ বলে ধরা হয়। ১৯২৫ সালে কমপ্যাক্ট কমার্শিয়াল ৩৫মিমি লেইকা ক্যামেরা এবং ১৯২৭ থেকে ১৯৩০ সালের মধ্যে প্রথম ফ্ল্যাশ বাল্বের বিকাশের ফলে সাংবাদিকদের ছবি তোলার কাজ সহজ হয়। ==পেশাদারী সংগঠন== ডেনিশ ইউনিয়ন অব প্রেস ফটোগ্রাফার্স ছিল বিশ্বের প্রথম সংবাদপত্র আলোকচিত্রীদের জাতীয় সংগঠন। এই সংগঠন ১৯১২ সালে ডেনমার্কের কোপেনহেগেনে ছয় জন প্রেস আলোকচিত্রীকে নিয়ে প্রতিষ্ঠিত হয়। বর্তমানে এর সদস্য সংখ্যা ৮০০ এর অধিক। ন্যাশনাল প্রেস ফটোগ্রাফার্স অ্যাসোসিয়েশন (এনপিপিএ) ১৯৪৬ সালে মার্কিন যুক্তরাষ্ট্রে প্রতিষ্ঠিত হয় এবং বর্তমান প্রায় ১০,০০০ সদস্য রয়েছে। ব্রিটিশ প্রেস ফটোগ্রাফার্স অ্যাসোসিয়েশন (বিপিপিএ) ১৯৪৮ সালে প্রতিষ্ঠিত হয় এবং ২০০৩ সালে পুনরায় চালু হয়। বর্তমানে এর সদস্য সংখ্যা ৪৫০ জন। বিশ্বের অন্যান্য উল্লেখযোগ্য সংগঠন হল হংকং প্রেস ফটোগ্রাফার্স অ্যাসোসিয়েশন (১৯৮৯), নর্দার্ন আয়ারল্যান্ড প্রেস ফটোগ্রাফার্স অ্যাসোসিয়েশন (২০০০), ক্লাব (সুইডেন, ১৯৩০), পিকে ক্লাব (নরওয়ে)। রবার্ট কাপা, ডেভিড সেমুর, হেনরি জর্জ রজার, উইলিয়াম ভান্ডিভার্ট, রিটা ভান্ডিভার্ট মারিয়া আইসনার ১৯৪৭ সালে ম্যাগনাম ফটোজ প্রতিষ্ঠা করে। এটি বিশ্বের প্রথম আলোকচিত্রীদের সমবায়। এর মালিকানা বিশ্বব্যাপী এই সমবায়ের সদস্যদের এবং সদস্যরাই এটি পরিচালনা করে। সেভেন ফটো এজেন্সি ২০০১ সালের সেপ্টেম্বরে প্রতিষ্ঠিত হয় এবং নামকরণ করা হয় এর প্রতিষ্ঠাকালীন সাত জন সদস্যের, আলেকসান্দ্রা বোলট, রন হাভিভ, গ্যারি নাইট, অ্যান্টনিন ক্রাটোকভিল, ক্রিস্টোফার মরিস, জেমস নাচৎটভি, এবং জন স্ট্যানমেয়ার, থেকে। বর্তমানে এই এজেন্সির ৩০ জন সদস্য রয়েছে, এবং একটি উপদেষ্টা প্রোগ্রাম রয়েছে। সংবাদ সংগঠন সাংবাদিকতা স্কুলসমূহ আলোকচিত্র সাংবাদিকতার জন্য বিভিন্ন পুরস্কার প্রদান করে থাকে। ১৯৬৮ সাল থেকে ফিচার আলোকচিত্র ক্রীড়া সংবাদ আলোকচিত্র শাখায় পুলিৎজার পুরস্কার প্রদান করে আসছে। অন্যান্য উল্লেখযোগ্য পুরস্কার হল ওয়ার্ল্ড প্রেস ফটো, বেস্ট অব ফটোজার্নালিজম, পিকচার্স অব দি ইয়ার এবং যুক্তরাজ্য ভিত্তিক দ্য প্রেস ফটোগ্রাফার্স ইয়ার। ==আরও দেখুন== সেভেন ফটো এজেন্সি অ্যাসোসিয়েটেড প্রেস ম্যাগনাম ফটোজ ==তথ্যসূত্র== ==বহিঃসংযোগ== সাংবাদিকতা ধরন ধরন পেশা
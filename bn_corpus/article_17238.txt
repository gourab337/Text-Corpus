'''নাগা মরিচ''', মরিচের একটি প্রজাতি, যা প্রচণ্ড ঝালের কারণে সমধিক পরিচিত। অন্যান্য আরো বহু নামে পরিচিত হলেও কখনও কখনও '''ভূত জলোকিয়া''' নামেও পরিচিত। পাশ্চাত্যের গণমাধ্যমে একে অনেক সময়ই, হয়তো ভুল করে, '''ভূত মরিচ''' বলা হয়ে থাকে এর প্রচণ্ড ঝালের কারণে। স্কোভিল (Scoville: ঝাল পরিমাপের মানদণ্ড) অনুযায়ী এর মান ১০+++। নাগা মরিচ হলো এশিয়ার বাংলাদেশ এবং নিকটবর্তী ভারতের আসাম রাজ্যের হাইব্রিড বা মিশ্র প্রজাতি। এটি ভারতের আসাম, নাগাল্যান্ড মণিপুরে, এবং বাংলাদেশের সিলেট অঞ্চলে জন্মায়। এটি শ্রীলঙ্কার গ্রামাঞ্চলেও জন্মায়, যেখানে এটি '''নাই মিরিচ''' (''Nai Mirris'': Cobra Chilli) নামে পরিচিত। প্রথমদিকে এটা একটা সন্দেহ ছিলো যে, নাগা কি ''Capsicum frutescens'' নাকি ''Capsicum chinense'' মরিচ, কিন্তু পরবর্তিতে ডিএনএ পরীক্ষা নিশ্চিত করে যে, এটি একটি দ্বিপ্রজাতির মধ্যকার মিশ্র প্রজাতি, অধিকাংশ ক্ষেত্রে ''C. chinense'' গোত্রের, যাতে কিছুটা ''C. frutescens'' জিন রয়েছে। ২০০৭ খ্রিষ্টাব্দে ''গিনেজ ওয়ার্ল্ড রেকর্ডস'' নাগা মরিচকে পৃথিবীর সবচেয়ে ঝাল মরিচ হিসেবে স্বীকৃতি দেয়, যা '''টাবাসকো ''' সস (Tabasco sauce) থেকে ৪০১.৫ গুণ বেশি ঝাল। == বিভিন্ন নাম == বাংলাদেশে এই মরিচকে বিভিন্ন নামে ডাকা হয়ে থাকে। সিলেট অঞ্চলে একে ''নাগা মরিচ'' বলা হলেও ঢাকাসহ অন্যান্য অনেক স্থানে একে '''বোম্বাই মরিচ''' বা '''ফোটকা মরিচ''' বলা হয়ে থাকে। ঢাকার একটি বৃক্ষ মেলায় টবে লাগানো বোম্বাই মরিচ == তথ্যসূত্র == গাছ
'''হর্ষদীপ কৌর''' (; জন্ম: ১৬ ডিসেম্বর ১৯৮৬) হচ্ছেন একজন ভারতীয় সঙ্গীত শিল্পী, যিনি বলিউড হিন্দি, পাঞ্জাবী সুফি গানের জন্য পরিচিত। তিনি তার ভাবগাম্ভীর্যের সুফি গানের জন্য "সুফি কা সুলতানা" হিসাবে জনপ্রিয়। দুইটি মেধা ভিত্তিক রিয়েলিটি শো খেতাব অর্জনের পর, তিনি বলিউড সঙ্গীতের একজন প্রধান গায়ক হিসাবে নিজেকে প্রতিষ্ঠিত করেন। তিনি ১৬ বছর বয়সী ছিলেন, যখন তার প্রথম বলিউড গান ''সাজনা ম্যায় হারি'' মুক্তি পায়। তিনি বিভিন্ন ভারতীয় ভাষায় চলচ্চিত্রের জন্য গান রেকর্ড করেছেন, যেমন হিন্দি, পাঞ্জাবী, তামিল, তেলুগু, মারাঠি, গুজরাটি, বাংলা এবং অনেক, এবং ভারতীয় চলচ্চিত্রে নিজেকে একজন নেপথ্য গায়ক হিসাবে প্রতিষ্ঠিত করেন। তিনি আর রহমান, প্রিতম চক্রবর্তী, বিশাল-শেখর, সেলিম-সুলাইমান, অমিত ত্রিবেদী, শান্তনু মৈত্র, তনিষ্ক বাগচী, হিমেশ রেশামিয়া, সঞ্জয় লীলা ভন্সালী, সোহেল সেন সহ অনেক বিশিষ্ট সঙ্গীত পরিচালকের সঙ্গে কাজ করেছেন। তিনি কয়েকজন ভারতীয় শিল্পীর মধ্যে অন্যতম, যিনি হলিউডের চলচ্চিত্রের জন্য গান গেয়েছেন। তার আর রহমান সুরারোপিত আর.আই.পি গানটি, অস্কার বিজয়ী পরিচালক ড্যানি বয়েল পরিচালিত ''ওয়ান হান্ড্রেড টুয়েন্টি সেভেন আওয়ারস'' চলচ্চিত্রের একটি অংশ। আর রহমানের সঙ্গে হর্ষদীপ কৌর ''রকস্টার'' চলচ্চিত্রের "কাতিয় কারু", ''জাব তক হ্যায় জান'' থেকে "হীর", ''রং দে বাসন্তী'' থেকে "ইক অঙ্কার", ''রইস'' থেকে জালিমা", ''বার বার দেখো'' থেকে "নাচদে নে সারে", ''ব্যান্ড বাজা ভারত'' থেকে "বারি বারসি", ''ইয়ে জওয়ানি হ্যায় দিওয়ানি'' থেকে "কবিরা", ''ককটেল'' থেকে "জুগনি জ্বি", ''ব্যারেলি কি বরফি'' থেকে "টুইস্ট কমরিয়া" ''রাজী'' থেকে "দিলবারো" হচ্ছে তার উল্লেখযোগ্য জনপ্রিয় গান। == প্রাথমিক জীবন == হর্ষদীপ কৌর দিল্লির একটি শিখ পরিবারে ১৬ ডিসেম্বর জন্মগ্রহণ করেন এবং তিনি তার বাবা সবিন্দর সিং থেকে সঙ্গীত আয়ত্ত করেন, যিনি একটি সঙ্গীতের বাদ্যযন্ত্রের কারখানা সত্ত্বাধিকারী। তিনি নয়াদিল্লির নিউ ইরা পাবলিক স্কুলে পড়াশোনা করেন পড়াশোনার পাশাপাশি, তিনি ছয় বছর বয়স থেকে সঙ্গীত শিখেন। তিনি দিল্লি মিউজিক থিয়েটার থেকে মি. তেজপাল সিংয়ের কাছে ভারতীয় শাস্ত্রীয় সংগীত শিখেন, যিনি সিং ব্রাদার্স হিসাবে জনপ্রিয়, এবং জর্জ পুলিনকলা-এর কাছে পশ্চিমের শাস্ত্রীয় সংগীত শিখেন। পরে, বারো বছর বয়সে বিশ্ব সংগীত আয়ত্তের জন্য, তিনি দিল্লি স্কুল অফ মিউজিক-এ পিয়ানো বাজানো শিখেন। == কর্মজীবন == === ''দ্য ভয়েস'' অনুষ্ঠানে "কোচ" হিসাবে হর্ষদীপ কৌর === স্টার প্লাস সংগীত রিয়েলিটি শো ''দ্য ভয়েস'' অনুষ্ঠানে হর্ষদীপ কৌর কোচ হন, এতে তার সঙ্গে বিচারক হিসাবে ভূমিকা পালন করেন আদনান সামি, কনিকা কাপুর আরমান মালিক এবং অন্য কোচ হিসাবে "সুপার গুরু" আর রহমান। === সুফি কি সুলতানা === কৌর ২০০৮ সালের সেপ্টেম্বরে এনডিটিভি ইমেজিনে অনুষ্ঠিত সংগীত প্রতিযোগিতা ''জুনুন কুচ কার দিখানে কা'' বিজয়ী হন। তিনি সুফি কি সুলতান ঘরানা থেকে তার পরামর্শক উস্তাদ নুসরাত ফতেহ আলী খানের সঙ্গে প্রতিযোগিতা করেন। প্রতিযোগিতার মহোৎসব অনুষ্ঠানে আমন্ত্রিত প্রধান অতিথি অমিতাভ বচ্চন তাকে "সুফি কি সুলতানা" উপাধিতে ভূষিত করেন। অনুষ্ঠানটিতে তিনটি ঘরানার মধ্যে প্রতিযোগিতা হয়, এগুলো সুফি, লোক বলিউড। শিল্পীরা ভারত পাকিস্তান থেকে অনুষ্ঠানটিতে অংশগ্রহণ করেন। কৌর এক অনন্য সুফি পোশাক পরিধান করতেন, বিশেষ করে যখন তিনি সুফি গান প্রদর্শন করতেন এবং এটিই তার পরিচিতির একটি অংশ হয়ে উঠে। এনডিটিভি ইমেজিনের জুনুন-এ হর্ষদীপ কৌর == ব্যক্তিগত জীবন == কৌর ২০১৫ সালের ২০ মার্চ মুম্বাইয়ে তার বাল্যবন্ধু মানকীত সিংকে বিয়ে করেন। == তথ্যসূত্র == ==বহিঃসংযোগ== ব্যক্তি বিষয়শ্রেণী:২১শ শতাব্দীর ভারতীয় গায়িকা সঙ্গীতশিল্পী নেপথ্য কণ্ঠশিল্পী চলচ্চিত্রের গায়িকা
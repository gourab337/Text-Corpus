'''আলকাপ''' হল ভারতের পশ্চিমবঙ্গ রাজ্যের মুর্শিদাবাদ, মালদহ বীরভূম জেলা এবং বাংলাদেশের রাজশাহী বিভাগে প্রচলিত একটি লোকনাট্য শৈলী। পশ্চিমবঙ্গের প্রতিবেশী বিহার রাজ্যের পুর্ণিয়া জেলা ঝাড়খণ্ড রাজ্যের দুমকা জেলাতেও আলকাপ প্রলচিত। ==নামকরণ== "আল" শব্দের অর্থ "কাব্যের অংশ" এবং "কাপ" শব্দের অর্থ "কাব্য"। আবার, 'আল' শব্দের একাধিক অর্থের মধ্যে একটি হল 'তীক্ষ্ণ', 'তীব্র' বা 'ধারালো'। অপরদিকে, 'কাপ' শব্দের একাধিক অর্থের মধ্যে একটি হল ’সং’ রঙ্গস্থলে বিকৃত আকারে বা অঙ্গভঙ্গিতে দর্শকের কৌতুককর হাস্যোদ্দীপক বিষয়ের বা সামাজিক কুৎসিত বিষয়ের প্রতিমূর্তি বা চিত্র। আলকাপে নাচ, গান এবং এই অভিনয়ের সংমিশ্রণ ঘটেছে। ==বিবরণ== এক-একটি আলকাপ দলে দশ থেকে বারো জন শিল্পী থাকেন। এঁদের নেতাকে বলে "সরদার" বা "গুরু"। দু বা তিন জন অল্পবয়সী শিল্পী থাকে, যাদের "ছোকরা" বলা হয়। এছাড়া এক বা দুই জন করে "গায়েন" (গায়ক), "দোহার", সম্মেলক গায়ক, বাজনাদার থাকে। আলকাপের পাঁচটি অংশ: "আসর বন্দনা", "ছড়া", "কাপ", "বৈঠকী গান" "খেমটা পালা"। অনুষ্ঠানগুলিতে গ্রাম্য সমাজ এবং সেই সমাজের আর্থ-সামাজিক অবস্থা প্রতিফলিত হয়। ==জনপ্রিয় সংস্কৃতিতে== সৈয়দ মুস্তাফা সিরাজের ''মায়ামৃদঙ্গ'' উপন্যাসটি আলকাপ দলের কথা নিয়ে রচিত। ==পাদটীকা== ==বহিঃসংযোগ== সংস্কৃতি সংস্কৃতি
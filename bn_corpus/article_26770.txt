'''স্ট্যাম্প''' () হল ক্রিকেট খেলায় ব্যবহৃত একটি শব্দ, যার তিনটি পারিভাষিক অর্থ রয়েছে। ১. উইকেটের অংশবিশেষ, ২. ব্যাটসম্যানকে আউট করার একটা পদ্ধতি, ৩. টেস্ট খেলায় নির্দিষ্ট দিনের খেলা সমাপ্তি বুঝাতে। == উইকেটের অংশবিশেষ == '''স্ট্যাম্প''' হল লম্বালম্বিভাবে দাড় করানো তিনটি খুঁটি, যাদের মাথায় দুইটি বেল থাকে। সাধারণত স্ট্যাম্প এবং বেল কাঠের তৈরি হয়। প্রতিটি সম্পূর্ণ স্ট্যাম্পের প্রস্থ হল ইঞ্চি বা ২২.৯ সেন্টিমিটার এবং উচ্চতা হল ২৮ ইঞ্চি বা ৭১.১ সেন্টিমিটার। প্রতিটি খুঁটির ব্যাস হল ১.৫ ইঞ্চি বা ১.৭৫ ইঞ্চি। স্ট্যাম্পের এক দিকে ছুঁচালো থাকে যাতে সহজে মাটিতে গেঁথে দেওয়া যায় এবং অন্য পাশে ইউ শ্যাপের গর্ত করা হয়, যাতে বেল সহজে বসানো যায়। প্রতিটি স্ট্যাম্পকে একটি নির্দিষ্ট নামে ডাকা হয়। যেমন: '''অফ স্ট্যাম্প''' হল ব্যাটসম্যান যেদিকে মুখ করে ব্যাট করছে সেদিকের স্ট্যাম্প। '''মিডল স্ট্যাম্প''' হল দুই স্ট্যাম্পের মধ্যখানের স্ট্যাম্প। '''লেগ স্ট্যাম্প''' হল যেদিকে ব্যাটসম্যানের পা থাকে সেদিকের স্ট্যাম্প। এই নামগুলো ব্যাটসম্যানের সাথে সম্পৃক্ত। সুতরাং, একজন ডানহাতি ব্যাটসম্যানের লেগ স্ট্যাম্প একজন বামহাতি ব্যাটসম্যানের ক্ষেত্রে অফ স্ট্যাম্প হয়ে যায়। আধুনিক আন্তর্জাতিক খেলায়, স্ট্যাম্পের গায়ে স্পন্সরের লোগো লাগানো থাকে। যদিও তা গ্যালারীতে বসা দর্শকদের চোখে পড়েনা। এই ধরনের লোগো শুধুমাত্র টেলিভিশন দর্শকদের-ই দৃষ্টিগোচর হয়। প্রফেশনাল খেলার জন্য, স্ট্যাম্পে টেলিভিশন ক্যামেরা লাগানো থাকে। এটাকে স্ট্যাম্প ক্যামেরা বলে। যার মাধ্যমে অসাধারণ দৃশ্য উপভোগ করা যায়, বিশেষত যখন ব্যাটসম্যান বোল্ড আউট হয়। ==ব্যাটসম্যানকে আউট করার পদ্ধতি== ক্রিকেটে একজন ব্যাটসম্যানকে তখনই স্ট্যাম্পড আউট বলে ধরা হয় যখন: উইকেট কিপার উইকেট উপড়ে ফেলে ব্যাটসম্যান যখন **দাগের বাইরে থাকে, সাধারণতঃ বল মারার জন্য সামনে এগিয়ে যায়, **রান নিচ্ছে না ফিল্ডিং টীমের যেকোনো খেলোয়াড় আউটের জন্য আবেদন করতে হবে। তখন লেগ আম্পায়ারের উপর সিদ্ধান্ত অর্পিত হয়। ==নির্দিষ্ট দিনের খেলা সমাপ্তি== স্ট্যাম্প শব্দটিকে দিনের খেলার শেষ বুঝতেও ব্যবহার করা হয়। যেমনঃ আম্পায়ার স্ট্যাম্প ঘোষণা করলেন, এর অর্থ হল- আম্পায়ার সেদিনের জন্য খেলার সমাপ্তি ঘোষণা করলেন। প্রতিটি সেশনের শেষে তথা চা পান বিরতি মধ্যাহ্নভোজের বিরতির সময় আম্পায়ার বেল অপসারণ করবেন। দিনের খেলার শেষেও একইভাবে বেল তুলে ফেলবেন। ==তথ্যসূত্র== সরঞ্জাম নিয়ম-কানুন পরিভাষা
'''গোরুবাথান''' ভারতের পশ্চিমবঙ্গ রাজ্যের কালিম্পং জেলার একটি সম্প্রদায় উন্নয়ন ব্লক। গোরুবাথান তার সুন্দর ভূদৃশ্য, নদী, পাহাড়, বন এবং চা বাগানের জন্য পরিচিত যা পর্যটকদের আকর্ষণ করে। পূর্ব দিকের পার্শ্ববর্তী দেশ ভুটান, উত্তরে সিকিম রাজ্য, রাচেলা রেঞ্জের ঘন জঙ্গল, পশ্চিমে কালিম্পং ব্লক এবং এবং দক্ষিণ খাতে জলপাইগুড়ি জেলার বিস্তৃত সমভূমি অঞ্চল নিয়ে গোরুবাথান। মানুষের আয়ের প্রধান উৎস হল ফসলাদি যেমন চা, এরিকা বাদাম, বড় এলাচ, ঝাড়ু, আদা এবং অন্যান্য ফলমূল এবং শাকসবজি। ==ইতিহাস== গোরুবাথনের নিজস্ব একটি অনন্য ইতিহাস রয়েছে। একসময় এই জায়গাটি লেপচা রাজারা শাসন করতেন। গেরুবাথানে গেব্বো আচিয়ক নামে এক লেপচা রাজা ছিলেন, তার জন্ম বেড়ে ওঠা গেরুবাথানে লুংসিওলের চিয়াখুং দারায়। ডালিম বস্তির একটি পাহাড়ের চূড়ায় রাজা গেব্বো আচিয়ক নির্মিত ''ডালিম দুর্গ''র ধ্বংসাবশেষ রয়েছে। সম্প্রতি, পশ্চিমবঙ্গ সরকার স্থানটি ঐতিহ্য স্থান হিসাবে ঘোষণা করেছে। ‘গোরুবাথান’ নামকরণ কীভাবে হয়েছিল তা এখনও বিতর্কিত তবে আগেকার সময়ে এই অঞ্চলের খোলা সমতল জমিতে বিশাল চারণভূমি এবং বিশাল গবাদি পশু পালন করার কারণে নিশ্চয়ই স্থানীয় লোকেরা নেপালি ভাষায় জায়গাটিকে গোরুবাথান হিসাবে চিহ্নিত হয়েছে। কেউ কেউ বলে যে পূর্বের যুগে এই জায়গাগুলিতে গুরুদের (পুরোহিত) আধিপত্য ছিল, তাদের দেবতা এবং অতিপ্রাকৃত শক্তির কারণে, এবং পরবর্তীকালে এই অঞ্চলকে গুরুবাথানকে বলে ডাকতে শুরু করা হয়। এটাও বলা হয় যে ভূটান থেকে আসা রাখালেরা কালিম্পং হাট বাজারের জন্য প্রচুর পরিমাণে গোরু সরবরাহ করত। তারা একদিনের জন্য বর্তমান চেল নদীর তীরে সোমবারে বাজারে থাকত। সেই গোরুগুলি ফাগুর ওপর অংশে এবং এর সংলগ্ন অঞ্চলে বিস্তৃত চারণ অঞ্চলে চরে বেড়াত। এভাবেই জায়গাটির নাম গোরুবাথান (গরুর পাল) হয়েছিল। ==ভূগোল== গরুবাথান অবস্থিত। এর গড় উচ্চতা হল ৪১৭ মিটার (১,৩৬৮ ফুট)। এটি চারদিকে ঘন বনাঞ্চল দ্বারা বেষ্টিত। এখানে আছে নেওড়া উপত্যকা জাতীয় উদ্যান। এখানকার জলবায়ু মাঝারি। এখানে গ্রীষ্মে খুব বেশি গরম পড়ে না এবং শীতের সময়ে খুব বেশি ঠান্ডাও থাকে না। ==প্রশাসন== গরুবাথান কালিম্পং জেলার একটি সম্প্রদায় উন্নয়ন ব্লক। গোরুবাথান ব্লক ১১ টি গ্রাম পঞ্চায়েত নিয়ে গঠিত। এগুলি হল ডালিম, গোরুবাথান ১, গোরুবাথান ২, পাতেঙ্গোদক, টোডিট্যাংটা, কুমাই, পোখরেবং, সামসিং, অহল্যা, নিম এবং রঙ্গো। এই ব্লকে দুটি থানা রয়েছে: একটি গোরুবাথান অপরটি জলঢাকা। এই ব্লকের সদর দফতর ফাগুতে। গরুবাথানে জুডিশিয়াল ম্যাজিস্ট্রেট এবং সিভিল জজ আদালত রয়েছে। এই দুটি বিভাগ ২০০৫ সাল থেকে চালু আছে। ==শিক্ষা== কিছুদিন যাবৎ, গোরুবাথান একটি গুরুত্বপূর্ণ শিক্ষামূলক কেন্দ্র হিসাবে পরিচিত। এখানে আছে গভর্নমেন্ট জেনারেল ডিগ্রি কলেজ, স্নাতক স্তরে পড়াশুনো করার জন্য। এছাড়াও এখানে সরকারী সাহায্যপ্রাপ্ত বেশ কয়েকটি বিদ্যালয় আছে। এর মধ্যে আছে জুধাবির হায়ার সেকেন্ডারি স্কুল। এবং অ্যাম্বিওক হাই স্কুল। বেসরকারী প্রতিষ্ঠানগুলিও এই এলাকায় উচ্চ মানসম্পন্ন শিক্ষা প্রদান করে আসছে। ==সোমবারে বাজার== গরুবাথনের এক এবং একমাত্র শহর হল সোমবারে বাজার। এটি চেল নদীর পূর্ব তীরে অবস্থিত। এখানে প্রতি সোমবার সাপ্তাহিক বাজারের আয়োজন করা হয়। 'পশ্চিমবঙ্গ ডিজাস্টার ম্যানেজমেন্ট পরিকল্পনা'-এর একটি তথ্যে সোমবারে বাজার প্রতিষ্ঠার বছর হিসাবে ১৯০৫ সালের উল্লেখ করা হয়েছে। শহরটি জেলার অন্যান্য অংশের সঙ্গে রাস্তা দিয়ে ভালভাবে সংযুক্ত। এটি কালিম্পং শহর থেকে 90 কিলোমিটার এবং শিলিগুড়ি থেকে 59 কিলোমিটার দূরত্বে অবস্থিত। নিকটতম রেলস্টেশনটি হল নতুন মাল জংশন স্টেশন এবং নিউ জলপাইগুড়ি রেল স্টেশন। এই স্টেশন দুটি গরুবাথান থেকে যথাক্রমে ১৫ কিলোমিটার এবং ৬৫ কিমি দূরত্বে অবস্থিত। ==তথ্যসূত্র== জেলার শহর নগর
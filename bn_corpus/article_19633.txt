(স্প্যানিশ: Noviembre) ২০০৩ সালে মুক্তিপ্রাপ্ত একটি স্প্যানিশ চলচ্চিত্র যেটি স্প্যানিশ চলচ্চিত্র নির্দেশক আচেরো মানিয়াসের দ্বিতীয় পূর্ণদৈর্ঘ্য চলচ্চিত্র। ছবিটির মূল ঘটনা আবর্তিত হয়েছে আলফ্রেদো নামের এক মফস্বলের তরুণ তার মস্তিষ্কপ্রসূত গেরিলা পথনাট্যদল ঘিরে। পুরো ছবিটি একটি মেকি তথ্যচিত্রের ঢঙে সৃষ্টি করা হয়েছে যেখানে নাট্যদলের প্রাক্তন সদস্যদের সাক্ষাৎকার আর বর্ণনার মাধ্যমে আলফ্রেদো আর নোবিয়েম্ব্রের পরিণতি সম্বন্ধে ক্রমান্বয়ে দর্শকের মনে একটি ধারণার সৃষ্টি হয়। ছবিটি স্পেনে মোট পাঁচটি চলচ্চিত্র পুরস্কারে ভূষিত হয়। == কাহিনী সংক্ষেপ == আলফ্রেদো স্পেনের এক মফস্বল শহরের সাধারণ তরুণ যার অভিনেতা হওয়ার প্রচণ্ড ইচ্ছে। সুযোগের খোঁজে সে রাজধানী মাদ্রিদে পাড়ি জমায় আর একটা অভিনয়ের স্কুলে ভর্তি হয়। কিন্তু একসময় সে উপলব্ধি করে, অভিনয়টা আসলে বাজারে পণ্য হিসেবে বিক্রি হচ্ছে। আদর্শবাদী আলফ্রেদোর মতে, অভিনয় এমন হওয়া উচিত যাতে তা সহজে জনসাধারণের কাছে পৌঁছতে পারে। অভিনয় হতে হবে মুক্ত যাতে তা সবাইকে জাগাতে সক্ষম হয়। তার মতে, নাট্যচর্চা হওয়া উচিত থিয়েটারের বাইরে, জনগণের সামনে, জনগণের মুখোমুখি। এই চিন্তাধারা থেকে থিয়েটার স্কুলের সমমনা বন্ধুদের নিয়ে সে গড়ে তোলে বা নভেম্বর। দলটির নাম নভেম্বর করা হয় অক্টোবর বিপ্লবের পরের আরেকটা বিপ্লব হিসেবে। তারা পার্কে, জনবহুল রাস্তায়, শহরের বাণিজ্যিক রাজপথে এমনকি চলন্ত বাসে হঠাৎ হঠাৎ পথনাট্য প্রদর্শন শুরু করে। সমাজের বিভিন্ন অসংগতি নিয়েই মূলত তারা কাজ করে। প্রশাসনের কাছ থেকে তারা প্রচুর বাধা পায়। একসময় অন্যসব যুগান্তকারী চিন্তাধারার মত আলফ্রেদোর নাটকীয় মৃত্যুতে নোবিয়েম্ব্রে নাট্যদলেরও অপমৃত্যু ঘটে। মূলত স্পেনে জেনারেল ফ্রাংকোর শাসনামলে উন্মুক্ত নাট্যচর্চায় যে শেকল পড়ে, তারই বর্তমানের প্রতিকী রূপ এই চলচ্চিত্রে দেখানো হয়েছে। == তথ্যসূত্র == == বহিঃসংযোগ == স্প্যানিশ ভাষায় নোবিয়েম্ব্রে চলচ্চিত্রের নিজস্ব ওয়েবসাইট ভাষায় চলচ্চিত্র চলচ্চিত্র সংস্কৃতি
'''গুগল বোমা''' (ইংরেজি: Google Bomb ''গূগ্‌ল্‌ বম্‌'') বা '''গুগল ধোলাই''' (ইংরেজি: Google Wash ''গূগ্‌ল্‌ ওয়াশ্‌'') একটি ইন্টারনেট স্ল্যাং। গুগল সার্চ ইঞ্জিনের র‌্যাংকিং-এ কোন ওয়েব পেজের অবস্থান নাটকীয় গতিতে উপরে তুলে আনার জন্য এটি বেশ ব্যবহৃত হয়। গুগল সার্চ ইঞ্জিনে ব্যবহৃত অ্যাল্‌গরিদম অনুসারে যত বেশি সংখ্যক অন্যান্য ওয়েব পেজে একটি পেজের সংযোগ (Link) দেয়া থাকবে, সার্চ ইঞ্জিনের ফলাফলে তার অবস্থান হওয়ার সম্ভাবনা তত উপরে। গুগল বোমা-র ব্যাবহারকারী এই গুগলের এই বৈশিষ্ট্যটি অপব্যবহারের সুযোগ নেন। বেশির ভাগ সময়ই এর উদ্দেশ্য হয় নিখাদ মজা অথবা রাজনৈতিক। ২০০১ সালে, এপ্রিলের তারিখে প্রকাশিত একটি নিবন্ধে অ্যাডাম ম্যাথিস (Adam Mathes) প্রথম "গুগল বোমা" কথাটি ব্যবহার করেন। মুহূর্তে (সেপ্টেম্বর ৩, ২০০৬) কেউ যদি গুগলে গিয়ে "Failure" কথাটি লিখে ''ভাগ্যবান মনে করছি'' (ইংরেজিতে ''I'm Feeling Lucky'') বোতামটি চেপে সন্ধান করেন তাহলে গুগল তাকে যুক্তরাষ্ট্রের রাষ্ট্রপতি জর্জ ডব্লিউ বুশের অফিসিয়াল ওয়েব পেজে নিয়ে যাবে। এটি গুগল বোমার একটি মজার উদাহরণ। গুগল বোমা সাধারণত দীর্ঘজীবী হয়না। অল্প কিছুদিনের মধ্যেই সবাই এর খবর পেয়ে যায়। তখন বিভিন্ন ওয়েব পেজে ক্রমাগত এর উপর লেখালেখি হতে থাকে। এক সময় একই কি-ওয়ার্ডের (keyword) জন্য আগের পেজটি আর পাওয়া যায়না।
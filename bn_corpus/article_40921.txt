'''বড়দেশ্বরী মন্দির''' বাংলাদেশের রংপুর বিভাগে অবস্থিত একটি প্রাচীন স্থাপনা। এটি মূলত পঞ্চগড় জেলার বোদা উপজেলার বড়শশী ইউনিয়নের অন্তর্গত একটি প্রাচীন মন্দির বাংলাদেশ প্রত্নতত্ত্ব অধিদপ্তর এর তালিকাভুক্ত একটি সংরক্ষিত প্রত্নতত্ত্ব। বদেশ্বরী মন্দিরটি পঞ্চগড় জেলার বোদা উপজেলার বড়শশী ইউনিয়নের দেঃ ভিঃ বদেশ্বরী মৌজার প্রায় ২.৭৮ একর জমিতে (মন্দির পার্শবর্তী অংশসহ) অবস্থিত। হিন্দু ধর্মের ১৮টি পুরাণের মধ্যে স্কন্দ পুরাণ একটি। সেই স্কন্দ পুরাণে কাশি উঃ ৮৮তে বর্ণিত আছে রাজা দক্ষ একটি যজ্ঞানুষ্ঠান করেছিলেন। ভোলানাথ শিব রাজা দক্ষের জামাই ছিলেন। রাজা দক্ষ কখনই শিবকে জামাই হিসেবে মেনে নেননি। কারণ মহাবীর শিব সর্বদাই ছিলেন উদাসীন এবং নেশা ধ্যানগ্রস্থ। উক্ত যজ্ঞানুষ্ঠানে মুনি-ঋষিগণ অন্যান্য দেবতাগণ নিমন্ত্রিত হলেও রাজা দক্ষ জামাই তথা দেবী দুর্গা (পার্বতী /মহামায়া) এঁর স্বামী ভোলানাথ শিব নিমন্ত্রিত ছিলেন না। কথা শিবের সহধর্মিনী জানা মাত্রই ক্ষোভে দেহ ত্যাগ করেন। শিব তার সহধর্মিনীর মৃত্যু যন্ত্রণা সহ্য করতে না পেরে উন্মাদ হয়ে তার সহধর্মিনীর শব দেহটি কাঁধে নিয়ে পৃথিবীর সর্বস্তরে উন্মাদের ন্যায় ঘুরতে থাকেন এবং প্রলয়ের সৃষ্টি করেন। সে মুহূর্তে স্বর্গের রাজা বিষ্ণুদেব তা সহ্য করতে না পেরে স্বর্গ হতে একটি সুদর্শনচক্র নিক্ষেপ করেন। চক্রের স্পর্শে শবদেহটি ৫১টি খন্ডে বিভক্ত হয়। শবের ৫১টি খন্ডের মধ্যে বাংলাদেশে পড়ে ০২টি খন্ড। একটি চট্টগ্রামের সীতাকুন্ডে এবং অপরটি পঞ্চগড় এর বদেশ্বরীতে। মহামায়ার খন্ডিত অংশ যে স্থানে পড়েছে তাকে পীঠ বলা হয়। বদেশ্বরী মহাপীঠ এরই একটি। উক্ত মন্দিরের নাম অনুযায়ী বোদা উপজেলার নামকরণ করা হয়েছে। করতোয়া নদীর তীর ঘেঁষে নির্মিত বদেশ্বরী মহাপীঠ মন্দিরটি এখনও প্রত্নতাত্বিক ঐতিহ্যের নিদর্শন বহন করে। ==আরো পড়ুন== ভিতরগড় দূর্গ মির্জাপুর শাহী মসজিদ আটোয়ারী ইমামবাড়া ঢোলহাট মন্দির জামালপুর জামে মসজিদ রামসাগর মন্দির সীতাকোট বিহার ==চিত্রশালা== File:একটি উঁচু প্ল্যাটফর্মের ওপর সুদৃশ্য বড়দেশ্বরী মন্দিরটি অবস্থিত.jpg|এক নজরে বড়দেশ্বরী মন্দির File:সামনের প্রবেশ তোরণ দেখলেও মোটামুটি ধারণা করা সম্ভব বহুদিন এটি লোকচক্ষুর অন্তরালে ছিলো.jpg|ভেতর থেকে তোলা সামনের প্রবেশ তোরণ File:ইতিহাস পুরাণ ছাপিয়ে বদেশ্বরী মহাপীঠ মন্দিরটি বর্তমানে একটি প্রত্নতাত্বিক আধুনিক অলঙ্করণ File:বড়দেশ্বরী মন্দিরের পাশেই রয়েছে একটি নবনির্মিত পাশে নবনির্মিত মন্দির File:বড়দেশ্বরী মন্দিরের সামনেই বিশাল একটি বর্ষীয়ান সামনেই বিশাল গাছ ==তথ্যসূত্র== জেলার দর্শনীয় স্থান জেলার প্রত্নতাত্ত্বিক স্থাপনা জেলার মন্দির
রাজশাহী শহরের কেন্দ্র স্থলে বরেন্দ্র অনুসন্ধান সমিতি কর্তৃক স্থাপিত বরেন্দ্র গবেষণা জাদুঘর '''বরেন্দ্র অনুসন্ধান সমিতি''' বাংলাদেশের রাজশাহী অঞ্চলের একটি প্রাচীন গবেষণা প্রতিষ্ঠান। ১৯১০ সালে রাজশাহী অঞ্চলের তিনজন পুরাকীর্তি বিদ্যাত্সাহী ব্যক্তি শরৎ কুমার রায়, অক্ষয়কুমার মৈত্রেয় এবং রমাপ্রসাদ চন্দ একত্রিত হয়ে প্রতিষ্ঠা করেন এই প্রতিষ্ঠানটি। == ইতিহাস == লর্ড কারমাইকেল কর্তৃক স্থাপিত বরেন্দ্র গবেষণা জাদুঘর-এর ভিত্তিফলক, উদ্যোক্তা হিসেবে যেখানে সর্বশেষ দু'লাইনে ‍রয়েছে 'বরেন্দ্র অনুসন্ধান সমিতি'-র নাম ঊনবিংশ শতকের শেষ দিকে বাংলা সাহিত্য এবং বাংলার ঐতিহাসিক প্রত্নতাত্ত্বিক নিদর্শনসমূহ সংগ্রহ অনুশীলনের জন্য প্রতিষ্ঠা করা হয় বঙ্গীয় সাহিত্য পরিষদ-এর। এর প্রথম অধিবেশন অনুষ্ঠিত হয় ১৯০৮ সালে পশ্চিমবঙ্গের কাশিমবাজার এবং দ্বিতীয় অধিবেশন অনুষ্ঠিত হয় ১৯০৯ সালে ভাগলপুর-এ। রাজশাহী থেকে শরৎ কুমার রায়, অক্ষয় কুমার রমা প্রসাদ এই উভয় অধিবেশনে যোগ দেন এবং বরেন্দ্র অঞ্চলের ঐতিহ্য পুরাকীর্তি সম্পর্কিত প্রবন্ধ উপস্থাপন করেন। সেখান থেকে ফিরে এসে তারা ১৯১০ সালে বঙ্গীয় সাহিত্য পরিষদ-এর সাথে একত্রিতভাবে বগুড়া জেলার খঞ্জনপুরে একটি পুরাতাত্ত্বিক অভিযান পরিচালনা করেন। সেই অভিযানে সংগৃহীত ঐতিহ্য সংরক্ষণের জন্য একটি সমিতি গঠনের বিষয়ে ঐকমত্য হয়ে তারা গঠন করেন 'বরেন্দ্র অনুসন্ধান সমিতি'। এই সমিতির ব্যয় নির্বাহের জন্য কুমার শরৎকুমার রায়, অক্ষয় কুমার মৈত্রেয় রমাপ্রসাদ তাদের ব্যক্তিগত অর্থ প্রদান করতেন; কিন্তু তা প্রয়োজনের তুলনায় কম হওয়ায় বঙ্গীয় সরকার এই সমিতিকে একশ টাকা করে অনুদান দিত। == বরেন্দ্র গবেষণা জাদুঘর == বরেন্দ্র অনুসন্ধান সমিতির পরিচালিত প্রত্মতাত্ত্বিক অভিযানের ফলে সংগৃহীত বিভিন্ন নিদর্শনসমূহ সংরক্ষণের জন্য একটি ভবন নিমার্ণ করার প্রয়োজনীয়তা দেখা দেয়ায় শরৎ কুমার নানাবিধ আর্থিক অনটনের মধ্যেও নিজের দান করা জমিতে একটি ভবন নির্মাণের কাজ শুরু করেন। বরেন্দ্র অনুসন্ধান সমিতির কর্মকর্তাদের অনুরোধে বাংলার তৎকালীন গভর্নর লর্ড কারমাইকেল ১৯১৬ সালের ১৩ নভেম্বর বরেন্দ্র গবেষণা জাদুঘর ভবনের ভিত্তিপ্রস্তার স্থাপন করেন এবং নিমার্ণ শেষে ১৯১৯ সালের ২৭ নভেম্বর এর দ্বার উম্মোচন করেন লর্ড রোনাল্ডসে। == চিত্রশালা == == আরও দেখুন == বঙ্গীয় সাহিত্য পরিষদ == অধিক পঠন == == তথ্যসূত্র == == বহি:সংযোগ == রাজশাহী মহানগরের তথ্যবাতায়ন রাজশাহী জেলা তথ্যবাতায়ন জেলা
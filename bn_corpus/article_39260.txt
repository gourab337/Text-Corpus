'''পাটিয়ালা শালোয়ার''' অথবা '''পাতিয়ালা শালোয়ার''' (পাট্টিয়ান ওয়ালী শালোয়ার নামেও পরিচিত) হল মহিলাদের একধরনের পাজামা, যার উৎপত্তিস্থল হল পাঞ্জাবের উত্তরাংশে অবস্থিত পাতিয়ালা শহর। আগেকার দিনে পাতিয়ালার রাজাদের রাজপোষাক ছিল এই পাতিয়ালা শালোয়ার। পাতিয়ালার সঙ্গে পাঠানি স্যুটের অনেকটা সাদৃশ্য আছে, পাঠানি স্যুটের নীচের অংশ পাতিয়ালার মতোই ঢিলেঢালা এবং হাঁটু পর্যন্ত লম্বা টপটি কামিজ নামে পরিচিত। বিগত কয়েক দশক ধরে এই পোষাকটিতে বিভিন্ন রকম নতুন ফ্যাশান আনা হয়েছে এবং এটি পুরুষদের পোষাক থেকে মহিলাদের পোষাকে রূপান্তরিত এবং জনপ্রিয় হয়েছে। == বর্ননা == পাতিয়ালা পোষাকটি গরমকালে যথেষ্ট আরামদায়ক এবং স্থায়ী, তাই এটি পাঞ্জাব এবং উত্তরভারতের অধিকাংশ মহিলাদেরই অত্যন্ত পছন্দের। খুবই ঢিলেঢালা এবং ভাঁজে ভাঁজে সেলাই থাকার জন্য এই পোষাকটি চমৎকার আরামদায়ক। এর বিশেষত্ব হল এই সেলাই করা কাপড়ের ভাঁজগুলি নীচের দিকে একত্রিত হয়। পাতিয়ালা শহরের রাজপরিবারের মানুষরা অসংখ্য ভাঁজযুক্ত এই পাতিয়ালা শালোয়ার পরতেন যা পাতিয়ালা শাহী শালোয়াল নামেও পরিচিত। বর্তমানে পাতিয়ালা শালোয়ার পরিধান করা হয় ঐতিহ্যবাহী পাঞ্জাবী শালোয়ার স্যুটের বিকল্প হিসাবে। == পাতিয়ালা শালোয়ারের সঙ্গে কামিজ অথবা টপ == পাতিয়ালা শালোয়ার বিভিন্ন ধরনের শার্ট (কামিজ) এর সঙ্গে পরা যায়, যেমন খাটো শার্ট, লম্বা শার্ট ইত্যাদি। বর্তমানে অনেক মেয়ে এশিয়া এবং প্রাশ্চাত্যের মিশ্র রূপ দেওয়ার জন্য পাতিয়ালা শালোয়ারের সঙ্গে টি-শার্টও পরেন। তবে সবচেয়ে প্রচলিত এবং ঐতিহ্যবাহী পোষাক হল পাতিয়ালা শালোয়ার এবং খাটো কামিজ। ==তথ্যসূত্র==
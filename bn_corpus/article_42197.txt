'''মোক্ষদায়িনী মুখোপাধ্যায়''' ছিলেন নারী-সম্পাদিত প্রথম বাংলা সাময়িকপত্রিকা বঙ্গমহিলার সম্পাদিকা। ১২৭৭ বঙ্গাব্দের ১লা বৈশাখ (এপ্রিল ১৮৭০ ক্রিস্টাব্দ) এই পত্রিকাটি কলকাতায় প্রবর্তিত হয়েছিল। সম্পাদকীয়তে তিনি লিখেছিলেন পত্রিকা বঙ্গদেশের স্ত্রীলোকদিগের মুখস্বরূপ হইবে। তিনি কবিতা লিখতেন। তার অন্যতম কাব্যগ্রন্থ ''বনপ্রসূন''। == জীবন কর্ম == ভারতীয় জাতীয় কংগ্রেসের প্রথম সভাপতি উমেশচন্দ্র বন্দ্যোপাধ্যায় (‘ডব্লিউ. সি. বোনার্জ্জীর’) ভগ্নি মোক্ষদায়িনীর জন্ম ১৮৪৭ খ্রিষ্টাব্দে। তিনি মোক্ষদা দেবী নামেও লিখেছেন। তার জন্ম স্থান কলকাতা। তার পিতা গিরীশচন্দ্র বন্দ্যোপাধ্যায় ছিলেন ভারতের প্রথম বাঙ্গালী এটর্ণী। মায়ের নাম সরস্বতী দেবী; স্বামী শশীকুমার মুখোপাধ্যায়। == সাহিত্যকৃতী == তার প্রকাশিত গ্রন্থসমূহের নাম পদ্যসংকলন ''বনপ্রসূন'' (প্রকাশ: ১৮৮২ খ্রি.), ঐতিহাসিক উপন্যাস ''সফল স্বপ্ন'' (প্রকাশ: ১৮৮৪ খ্রি.), জীবনীগ্রন্থ (প্রকাশ: ১৩৩৫ বঙ্গাব্ত) ইত্যাদি। কবি মোক্ষদায়িনী মুখোপাধ্যায়ের কবিতা সমসাময়িককারে প্রশংসাধন্য হয়েছিল। সঞ্জীবচন্দ্র চট্টোপাধ্যায় মোক্ষদায়িনী মুখোপাধ্যায়ের প্রথম পদ্যসংকলন ''বনপ্রসূন'' এর সমালোচনার সূত্রে বঙ্গদর্শন পত্রিকায় লেখেন ‘''মুখোপাধ্যায় মহাশয়ার কবিতাগুলি পড়িয়া অtমর মুক্ত কণ্ঠে বলিতে পারি যে তিনি ক্ষমতাশালিনী বটে স্ত্রীলোকের কবিতার বেশী প্রশংসা করিতে আমরা ভয় পাই পাছে উত্সাহ দিলে গৃহিণীর দল, গৃহকর্ম ছাড়িয়া সকলেই কাগজকলম লইয়া বসেন! তাহা হইলে গরীব পুরুষের দল এক মুঠা অন্ন পাইবে না। অতএব মোক্ষদায়িনী মুখোপাধ্যায় আমাদের মার্জনা করিবেন; আমরা একটু কম করিয়া প্রশংসা করিব''’ (১৮৮২)। ==তথ্যসূত্র== == আরো দেখুন == বঙ্গমহিলা == বহিঃসংযোগ == কবি পত্রিকা সম্পাদক সাহিত্যিক নারী কবি
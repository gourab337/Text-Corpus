'''দি ইউজুয়াল সাসপেক্ট্‌স''' (ইংরেজি ভাষায়: The Usual Suspects ''দ্য য়ূঝ়ুয়াল্‌ ১৯৯৫ সালে মুক্তিপ্রাপ্ত মার্কিন নব্য নয়ার চলচ্চিত্র। এর পরিচালক ব্রায়ান সিংগার এবং চিত্রনাট্য রচয়িতা ''ক্রিস্টোফার ম্যাকুয়ারি''। উল্লেখ্য এই ছবির জন্য কেভিন স্পেসি সেরা পার্শ্ব অভিনেতা হিসেবে এবং ''ক্রিস্টোফার ম্যাকুয়ারি'' সেরা চিত্রনাট্য লেখক হিসেবে একাডেমি পুরস্কার লাভ করেন। এটি প্রথমে কান চলচ্চিত্র উৎসব-এ প্রদর্শিত হয়েছিলো। যথেষ্ট প্রশংসা ইতিবাচক সমালোচনা লাভের পর বৃহৎ আকারে মুক্তি পায়। == কাহিনীসূত্র == ছবির কাহিনী শুরু হয় স্যান পেড্রো উপসাগরে লস এঞ্জেলেস পোর্টের এক জাহাজে। এখানেই ''কাইসার সজে'' কিটনকে গুলি করে। তারপর পুরো জাহাজে আগুন ধরিয়ে দেয়। এই অগ্নিকাণ্ডে মাত্র দু'জন ছাড়া সবাই মারা যায়। একজন হাঙ্গেরীয়, উল্লেখ্য পুরো জাহাজটাই হাঙ্গেরীয়দের অবৈধ ব্যবসার কেন্দ্রবিন্দু ছিল। আরেকজন ''রজার ভার্বাল কিন্ট''। হাঙ্গেরীয় ব্যক্তির অবস্থা খুব খারাপ থাকায় তাকে হাসপাতালে ভর্তি করে রাখা হয়। আর কিন্টকে মার্কিন কাস্টম্‌স এজেন্ট ''ডেভিড কুইয়ান'' জিজ্ঞাসাবাদ শুরু করে। কিন্ট জাহাজের ঘটনার আগের সবকিছু কুইয়ানের কাছে খুলে বলে। কাইসার সজেকে এক সাক্ষাৎ শয়তান হিসেবে আখ্যায়িত করে। তার বলা গল্পটা পাঁচজনের বন্দি হওয়া থেকে শুরু করে ক্রমশই জটিল হয়ে উঠে। সিনেমার পরিসমাপ্তিতে কাইসার সজের আসল পরিচয় প্রকাশিত হয়। == চরিত্রসমূহ == ''গ্যাব্রিয়েল বায়ার্ন'' ডিন কিটন ''কেভিন স্পেসি'' রজার "ভার্বাল" কিন্ট ''চ্যাজ প্যালমিন্টেরি'' কাস্টম্‌সের এজেন্ট ডেভিড কুইয়ান ''স্টিফেন বল্ডউইন'' মাইকেল ম্যাকম্যানাস ''বেনিসিও দেল তোরো'' ফ্রেড ফেনস্টার ''সুজি অ্যামিস'' কিটনের বান্ধবী এডি ফিনারান == প্রতিক্রিয়া == অধিকাংশ সমালোচকই প্রশংসা করেছেন। রটেন টম্যাটোস এই সিনেমার রেটিং করা হয়েছে ৮৯%। মেটাক্রিটিক মেটাস্কোর দাড়িয়েছে ৭৭ এ। অবশ্য শিকাগো সান-টাইম্‌সের রজার ইবার্ট একে চার এর মধ্যে মাত্র দেড় দিয়েছেন। সিনেমার শেষে বিশাল টুইস্ট এবং চিট করার জন্য কয়েকজন সমালোচক নেতিবাচক সমালোচনা করেছেন। এছাড়া অধিকাংশ সমালোচনাই বেশ ইতিবাচক। == পুরস্কার সম্মাননা == একাডেমি পুরস্কার ১৯৯৬ ** সেরা পার্শ্ব অভিনেতা কেভিন স্পেসি (কিন্ট চরিত্রে) ** সেরা চিত্রনাট্য লেখক ক্রিস্টোফার ম্যাকুয়ারি অ্যামেরিকান ফিল্ম ইনস্টিটিউট তাদের করা ১০ জনরে সর্বকালের সেরা দশটি সিনেমার তালিকায় দি ইউজুয়াল সাসপেক্ট্‌সকে স্থান দিয়েছে। এটা সর্বকালের সেরা ১০টি মিস্টরি ফিল্মের তালিকায় ১০ নম্বরে আছে। এছাড়া এএফআই-এর সর্বকালের সেরা ১০০ ভিলেনের তালিকায় ভার্বাল কিন্টকে ৪৮ নম্বর স্থানে রাখা হয়েছে। == বহিঃসংযোগ == চলচ্চিত্র চলচ্চিত্র চলচ্চিত্র চলচ্চিত্র ভাষার চলচ্চিত্র
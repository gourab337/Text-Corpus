ভাতের সঙ্গে মুরগির দোপেঁয়াজা (অর্থ "দুটি পেঁয়াজ") হচ্ছে ইরান দক্ষিণ এশিয়ায় প্রচলিত দুটি ভিন্ন ধরনের খাবার। এটা প্রস্তুত করতে প্রচুর পেয়াজ ব্যবহার করা হয়। মশলা দিয়ে তরকারি হিসেবে রান্না করা হয়। রান্নায় দুটো ভাগে পেঁয়াজ যোগ করা হয় বলে এর নাম দোপেঁয়াজা। খাবারটিতে সাধারনত মাংস (গরু, মুরগী, ছাগল, ভেড়া) কিংবা চিংড়ি ব্যবহার করা হয়। এটা সবজি দিয়ে নিরামিষ পদ হিসেবে রান্না করা হয়। বাংলাদেশে দোপেঁয়াজা তৈরিতে গরুর কলিজা ব্যবহার করা হয়। ==ইতিহাস== কিংবদন্তি অনুসারে মুঘল সম্রাট আকবরের সভাসদ মোল্লা দো পেঁয়াজা একবার ভুল করে একটি খাবারে প্রচুর পরিমাণে পেঁয়াজ যোগ করে ফেলেন। পরবর্তীতে খাবারটি বাংলাদেশ, ভারতের হায়দরাবাদ, পাকিস্তান সহ পৃথিবীর অনেক দেশে মুঘল হায়দরাবাদী রন্ধনশৈলী হিসেবে পরিচিতি পায়। ==বাংলাদেশী দোপেঁয়াজা == বাংলাদেশে দোপেঁয়াজা তৈরিতে সাধারণত গরুর কলিজা ব্যবহৃত হয়। অনেক সময় মাংস ছোট করে টুকরো করে দোপেঁয়াজা রান্না করা হয়। ঈদের সময় বিশেষ করে ঈদ উল আযহায় মুসলিম পরিবারে দোপেঁয়াজা তৈরির রীতি আছে। ছোট মাছের দোঁপেয়াজাও তৈরি করা হয়ে থাকে। == ইরানীয় দোপেঁয়াজা == দোপেঁয়াজা শিরাজের ঐতিহ্যবাহী একটি খাবার। এটা গরু/ভেড়ার মাংসের টুকরো অথবা মাংসের কিমা দিয়ে, মুরগী, চিংড়ি, আলু এবং পর্যাপ্ত পেঁয়াজ দিয়ে তৈরি করা হয়ে থাকে। ==ভারতীয় দোপেঁয়াজা == অন্যান্য হায়দরাবাদী খাবারের মতো দোপেঁয়াজা তৈরিতেও একটি টক উপাদান যোগ করা হয়। অধিকাংশ সময় কাঁচা আম ব্যবহার করা হয়। লেবুর রসও ব্যবহার করা হয়। ==আরো দেখুন== কাইরি কা দো পেঁয়াজা পেঁয়াজের খাবারের তালিকা মুল্লাহ দো পেঁয়াজা ==টীকা== ==তথ্যসূত্র== ==বহিঃসংযোগ == রন্ধনশৈলী রন্ধনশৈলী রন্ধনশৈলী রন্ধনশৈলী রন্ধনশৈলী রন্ধনশৈলী খাবার
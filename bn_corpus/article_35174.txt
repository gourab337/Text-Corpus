'''জোমোন''' লেখার চিত্রাক্ষর (অর্থ "দড়ির দাগ" বা "দড়ির নকশা") হল প্রাগৈতিহাসিক জাপানের আনুমানিক ১২,০০০ খ্রিঃ পূঃ বা ১৪,৫০০ খ্রিঃ পূঃ থেকে ৩০০ খ্রিঃ পূঃ পর্যন্ত স্থায়ী সময়কাল। এই সময়ে জাপানের শিকারী-জোগাড়ে সংস্কৃতি ক্রমশ স্থায়ী বসতি স্থাপনে সক্ষম হয়ে ওঠে এবং সাংস্কৃতিক জটিলতার সূত্রপাত ঘটায়। ''দড়ির নকশা'' নামটি প্রথম ব্যবহার করেন মার্কিন গবেষক এডওয়ার্ড এস. মোর্স। তিনি ১৮৭৭ খ্রিঃ খণ্ড খণ্ড মৃৎশিল্পের নমুনা আবিষ্কার করেন এবং জাপানিতে তার অনুবাদ করেন ''জোমোন''। জোমোন সংস্কৃতির প্রথম পর্বের মৃৎশিল্পের বৈশিষ্ট্য ছিল কাঁচা মাটির উপর দড়ির চাপ দিয়ে নকশা তৈরি করা। আজ থেকে প্রায় ১৬,০০০ বছর পুরোনো (১৪,০০০ খ্রিঃ পূঃ) এই সমস্ত শিল্পকর্ম সম্ভবত পৃথিবীর প্রাচীনতম মাটির বাসন, যদিও দক্ষিণ চীন রাশিয়ার সুদূর পূর্ব থেকেও প্রায় সমসাময়িক বাসনের খোঁজ পাওয়া গেছে। এই যুগে হরিণের শিং, হাড়, পাথর শামুক ইত্যাদির খোলসের তৈরি যন্ত্রপাতি; মাটির বাসন পুতুল এবং বার্নিশ করা কাঠের কাজের প্রচুর নমুনা আবিষ্কৃত হয়েছে। জোমোন সংস্কৃতিকে প্রায়ই উত্তর আমেরিকার উত্তর পশ্চিমাংশের সংস্কৃতিগুলির সঙ্গে তুলনা করা হয়, কারণ দুই সমাজেই মূলত শিকারী-জোগাড়ে প্রেক্ষাপট সত্ত্বেও উল্লেখযোগ্য সাংস্কৃতিক জটিলতার উদ্ভব হয়েছিল। প্রাথমিক বিকাশও জোমোন সংস্কৃতির একটি অবদান। ==তথ্যসূত্র== প্রত্নতত্ত্ব ইতিহাস সভ্যতা
'''গোলাম কাসেম''' (৫ নভেম্বর ১৮৯৪ জানুয়ারি ১৯৯৮) ওরফে '''ড্যাডি''' বাংলাদেশের তৎকালীন বৃটিশ ভারত এবং বর্তমান বাংলাদেশের প্রবীণতম আলোকচিত্রী এবং প্রথম বাঙ্গালী মুসলমান ছোট গল্পকার। ==প্রাথমিক জীবন== গোলাম কাসেম ভারতের জলপাইগুড়িতে জন্মগ্রহণ করেন। তার জন্মের কয়েক ঘন্টা পরেই মাতার মৃত্যু হয়। তিনি তার খালার কাছে বড় হন। গোলাম কাসেম নিঃসন্তান ছিলেন। ==শিক্ষা জীবন== তিনি হাওড়া থেকে ১৯৯২ সালে ম্যাট্রিক পাশ করেন। হাওড়া রিপন, সিটি সেন্ট জেভয়ার্স কলেজ থেকে আই পাশ। ১৯১৫ সালে প্রথম বিশ্বযুদ্ধে যোগ দানের কারনে লেখাপড়া সমাপ্ত হয়ে যায় এখানেই। ==কর্মজীবন== গোলাম কাসেম ১৯১৯ সালে সাব রেজিষ্টার পদে যোগদান করেন। সেখানে তার সর্বশেষ পদবী ছিলো ডেপুটি রেজিষ্ট্রার ভূমি। ফটোগ্রফিতে হাতে খড়ি হয় ১৯১২ সাল। পূর্ব পাকিস্তানে প্রথম ফটোগ্রাফি ট্রপিক্যাল ইন্সটিটিউট অব ফটোগ্রাফি ১৯৫১ সালে প্রতাষ্ঠিা করেন। ফটোগ্রাফি শিক্ষা প্রতিষ্ঠানটি মাত্র দু’বছর চালু ছিল। ১৯৬৩ সালে ক্যামেরা রিক্রিয়েশন ক্লাব নামে একটি ফটোগ্রফি সংগঠন প্রতিষ্ঠা করেন। এই ক্লাবটি ইন্দিরা রোডের গোলাম কাশেম ড্যাডির নিজস্ব বাস ভবন থেকে পরিচালিত হত। ==প্রকাশনা== গোলাম কাসেম এর লিখা ছোটগল্প সওগাত পত্রিকায় নিয়মিত প্রকাশিত হতো। তাকে প্রথম বাঙ্গালী মুসলমান ছোট গল্পকার বলা হয়। পরবর্তিতে আলোকচিত্র নিয়ে ব্যস্ত হয়ে পড়ায় ছোটগল্পের আলাদা কোন বই প্রকাশ করতে পারেন নি। তবে ফটোগ্রাফি নিয়ে লিখেছেন একাধিক বই। যার মধ্যে রয়েছে ১৯৭১ সালে প্রকাশিত ''ক্যামেরা'', ১৯৮৬ সালে ক্যামেরা রিক্রিয়েশন ক্লাব কর্তৃক প্রকাশিত ''এক নজরে ফটোগ্রাফী'' এবং ২০০২ সালে পাঠশালা দৃক কর্তৃক প্রকাশিত ''সহজ আলোকচিত্রণ''। ==অর্জন== সম্মান সূচক ফেলো, বাংলাদেশ ফটোগ্রাফিক সোসাইটি (ফটোগ্রাফি) সম্মান সূচক ইন্ডিয়ান ন্যাশনাল ফটোগ্রাফিক কাউন্সিল অর্জন (ফটোগ্রাফি) নাসিরউদ্দিন স্বর্ণপদক (সাহিত্য) ==তথ্যসূত্র== ==বহিঃস্থ লিংক== গোলাম কাসেম, দৃক পিকচার এজেন্সি জন্ম মৃত্যু আলোকচিত্রী
'''ভিসেন্তে দেল বস্ক গঞ্জালেজ''', প্রথম মার্কেস্সেত অব দেল বস্ক (; জন্ম: ২৩ ডিসেম্বর, ১৯৫০) স্পেনের সাবেক ফুটবল খেলোয়াড়। স্পেনের জাতীয় ফুটবল দলে খেলেছেন। এছাড়াও তিনি লা লিগায় রিয়াল মাদ্রিদ, কর্ডোবা এবং ক্যাসেলনের পক্ষ হয়েও মাঠে নেমেছেন। বিশ্ব ফুটবল অঙ্গনে তিনি '''দেল বস্ক''' নামেই পরিচিত ব্যক্তিত্ব। ৩১ জুলাই ২০১৬ পর্যন্ত তিনি স্পেনের জাতীয় ফুটবল দলের কোচ হিসেবে দায়িত্ব পালন করেছেন। ব্যক্তিগত জীবনে বিবাহিত দেল বস্ক ''মারিয়া দে লা সান্তিজিমা ত্রিনিদাদ লোপেজ''কে বিয়ে করেন। তাদের সংসারে দুই পুত্র এবং এক কন্যা সন্তান রয়েছে। তন্মধ্যে একটি পুত্র স্নায়ুবৈকল্যে ভুগলেও সুস্থই রয়েছে। == খেলোয়াড়ী জীবন == স্পেনিশ ফুটবল লীগ পদ্ধতি লা লিগায় মধ্যমাঠের খেলোয়াড় হিসেবে দেল বস্ক ৪৪১টি খেলায় অংশগ্রহণ করে ৩০ গোল করেন। খেলোয়াড়ী জীবনে কাস্তিলা সিএফ, কর্ডোবা, কাস্তেলন এবং রিয়াল মাদ্রিদে খেলেছেন তিনি। ঘরোয়া ফুটবলে লা লিগায় পাঁচবার ১৯৭৪-৭৫, ১৯৭৫-৭৬, ১৯৭৭-৭৮, ১৯৭৮-৭৯, ১৯৭৯-৮০ মৌসুমে এবং কোপা দেল রেতে চারবার ১৯৭৩-৭৪, ১৯৭৪-৭৫, ১৯৭৯-৮০, ১৯৮১-৮২ মৌসুমে রিয়াল মাদ্রিদের খেলোয়াড় হিসেবে শিরোপা বিজয়ে অংশ নেন। আন্তর্জাতিক পর্যায়ে স্পেন জাতীয় ফুটবল দলের পক্ষ হয়ে ১৮টি খেলায় অংশ নেন। তন্মধ্যে একবার গোল করতে সমর্থ হয়েছিলেন তিনি। স্পেনের পক্ষ হয়ে উয়েফা ইউরো ১৯৮০-তে অংশ নিয়েছিলেন বস্ক। কিন্তু স্পেন দলটি গ্রুপ পর্বেই প্রতিযোগিতা থেকে বাধ্য হয়েছিল। == স্পেন জাতীয় ফুটবল দল == ১১ মার্চ, ২০০৮ সালে দেল বস্ক ঘোষণা দেন যে তিনি স্পেন দলের কোচের দায়িত্ব পালন করবেন। পরবর্তীতে ১৫ জুলাই, ২০০৮ সালে নিশ্চিত করা হয় যে তিনি লুইস আরাগোনেজের স্থলাভিষিক্ত হচ্ছেন। স্পেন ২০১০ সালের বিশ্বকাপ ফুটবলের বাছাই-পর্বে উয়েফা অঞ্চলের গ্রুপ-৫ থেকে সফলভাবে উত্তীর্ণ হয় এবং পয়েন্ট নিয়ে শীর্ষস্থান দখল করে। পর্যায়ে তারা বসনিয়া হারজেগোভিনা, আর্মেনিয়া, সার্বিয়া তিনটি দলের বিপক্ষে জয়লাভ করেছিল। তন্মধ্যে তিনি সার্বিয়া দলের বিপক্ষে অতিরিক্ত খেলোয়াড় হিসেবে বোজান ক্রিককে অভিষেক ঘটিয়েছিলেন। পরবর্তী পর্বে এস্তোনিয়া বেলজিয়ামকে হারিয়ে শতভাগ জয় নিয়ে ফিফা বিশ্বকাপের চূড়ান্ত পর্বে ঠাঁয় পায় দলটি। ১৬ জুন বিশ্বকাপ ফুটবলে স্পেনের বিপক্ষে সুইজারল্যান্ড ১-০ গোলে জয় পায়। এরপর স্পেন গ্রুপ-এইচ থেকে পরের দুই খেলায় জয়ী হয়ে নক-আউটভিত্তিক ১৬ দলে পৌঁছে। পর্তুগালকে ১-০ গোলে হারিয়ে কোয়ার্টার ফাইনালে প্যারাগুয়েকে ১-০ ব্যবধানে হারায়। জুলাইয়ের সেমি-ফাইনালে জার্মানিকে ১-০ গোলে হারিয়ে বিশ্বকাপের ইতিহাসে প্রথমবারের মতো ফাইনাল নিশ্চিত করে। টোটাল ফুটবলের দেশ নেদারল্যান্ডকে চূড়ান্ত খেলার অতিরিক্ত সময়ে আন্দ্রেস ইনিয়েস্তা‎‎'র জয়সূচক গোলে ২০১০ সালের বিশ্বকাপ ফুটবলের নতুন চ্যাম্পিয়ন হয়। == তথ্যসূত্র == == বহিঃসংযোগ == BDFutbol player profile BDFutbol coach profile National team data Biography at Real Madrid Fans Real Madrid biography ব্যক্তি জন্ম ফুটবলার ফুটবল কোচ বিশ্বকাপ বিজয়ী ম্যানেজার মাদ্রিদের ম্যানেজার
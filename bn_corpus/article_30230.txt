'''গরইয়া''' বা '''গোহাল পূজা''' ভারতের পশ্চিমবঙ্গ রাজ্যের পুরুলিয়া জেলার কৃষিভিত্তিক উৎসব। == পালনরীতি == কার্তিক মাসের প্রতিপদ তিথিতে গরইয়া উৎসব পালিত হয়ে থাকে। গৃহকর্তা সকাল থেকে উপোস করে দুপুরবেলায় স্নান করে ভেজা কাপড়ে গোয়ালে বসে পূজা করেন। কিছু নীলাভ শালুক ফুল চিটে মাটির দ্বারা সদ্যনির্মিত গোলাকার পিঁড়িতে গুঁজে খুঁটিতে পুঁতে রাখা হয়। পূজার উপকরণ হিসেবে ধূপ, সিঁদুর, আতপ চাল, গাওয়া ঘি এবং পিঠে ব্যবহৃত হয়। গরুর গোয়ালে লাল মোরগ এবং মোষের গোয়ালে কালো মুরগি বলি দেওয়া হয়। প্রতিটি গরু মোষের শিঙে তেল সিঁদুর মাখিয়ে মাথায় ধান শিষের তৈরী মোড় পরানো হয়। এরপর গৃহকর্ত্রী নববস্ত্র পরে উলুধ্বনি দিয়ে গাভি পূজা করেন, যাকে গরু চুমা বলা হয়ে থাকে। সন্ধ্যার সময় চালের গুঁড়ো পানিয়া নামক লতার রসের সাথে মিশিয়ে উঠোনে ছিটিয়ে দেওয়া হয়। উৎসবের এই অংশকে চোখ পুরা বলা হয়ে থাকে। == তথ্যসূত্র == সংস্কৃতি জেলার উৎসব
'''রোকেয়া রহমান কবির''' (জন্ম: অক্টোবর ১৯২৫ মৃত্যু: ২৮ জুলাই ২০০০) বাংলাদেশের একজন নারী উন্নয়ন কর্মী এবং শিক্ষাবিদ। তিনি বৃহত্তর ফরিদপুর অঞ্চলের তৃণমূল নারীদের আর্থ-সামাজিক উন্নয়নে বিশেষ অবদান রেখেছেন। == জন্ম পারিবারিক পরিচয় == রোকেয়া রহমান কবির ১৯২৫ সালের অক্টোবর তারিখ কলকাতায় জন্ম গ্রহণ করেন। তার পিতার নাম মুজিবুর রহমান এবং মাতার নাম জোহরা খাতুন। তার পিতা তৎকালীন ইন্ডিয়ান সিভিল সার্ভিস (আইসিএস) কর্মকর্তা ছিলেন। তিনি দেশ বিভাগের পর ১৯৪৭ সালে বাংলাদেশে চলে আসেন। == শিক্ষা জীবন == রোকেয়া রহমান কবিরের শিক্ষা জীবন শুরু হয় শিয়ালদাহের লরেটো কনভেন্ট-এ। পরবর্তীতে তিনি লেডী ব্রেব্রন কলেজ থেকে ভূগোলে স্নাতক এবং কলকাতা প্রেসিডেন্সি কলেজ থেকে ইতিহাসে স্নাতকোত্তর ডিগ্রী লাভ করেন। == কর্ম জীবন == বাংলাদেশে এসে কর্মজীবনের শুরুতে তিনি চট্টগ্রামে একটি স্কুলে শিক্ষকতা শুরু করেন। পরবর্তীতে ইডেন মহিলা কলেজে ইতিহাস বিভাগের প্রধান হিসেবে কলেজে অধ্যাপনায় যোগ দান করেন। পরবর্তী কালে তিনি সরকারি চাকুরী ত্যাগ করে গ্রামীণ তৃণমূল নারীদের উন্নয়নে আত্ম নিয়োগ করেন; 'সপ্তগ্রাম নারী স্বনির্ভর পরিষদ' নামে একটি বেসরকারি উন্নয়ন সংস্থার গোড়পত্তন করেন। এই সংস্থার সদস্য নারীদের আর্থ-সামাজিক উন্নয়নের জন্য তিনি সিল্ক থেকে সুতা, কাপড় পোশাক উৎপদনের লক্ষ্যে 'সপ্তগ্রাম সিল্ক উৎপাদন কেন্দ্র' নামে একটি প্রকল্প চালু করেন; যা পরবর্তীতে বেসরকারি উন ্নয়ন সংস্থা 'ব্রাক' অধিগ্রহণ করে। == প্রকাশনা == তিনি বেশ কিছু গবেষণাধর্মী গ্রন্থ রচনা করেছেন; তার মধ্যে: Administrative policy of the Government of Bengal: 1870-1890 (Dhaka: 1965) Seven Women Sketches from Village Life in Bangladesh (Dhaka: 1996) ইত্যাদি প্রধান। == পুরস্কার সম্মননা == তৃণমূল নারীদের উন্নয়নে রোকেয়া রহমানের অবদানের প্রতি শ্রদ্ধা প্রদর্শনের উদ্দেশ্যে রাজবাড়ী জেলার বিসিক শিল্প নগরীতে অবস্থিত বেসরকারি উন্নয়ন সংস্থা ব্রাক-এর শিল্প প্রতিষ্ঠানটি তার নামানুসারে "রোকেয়া রহমান কবির মহিলা উন্নয়ন প্রকল্প" রাখা হয়েছে। == তথ্যসূত্র == == বহি:সংযোগ == বাংলাপিডিয়ায় ইংরেজী সংস্করণ নিউ ম্যাগাজিন-এ রোকেয়া রহমান কবির-এর লেখা একটি নিবন্ধ ইউনেস্কো থেকে প্রকাশিত 'সপ্তগ্রাম নারী স্বনির্ভর পরিষদ' বিষয়ক হ্যান্ডবুক পিডিএফ ফরম্যাটে জন্ম মৃত্যু নারী উন্নয়ন কর্মী মানবাধিকার কর্মী নারীবাদী
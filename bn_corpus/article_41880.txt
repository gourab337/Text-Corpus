'''মিয়াগি প্রশাসনিক অঞ্চল''' (宮城県? ''মিয়াগি কেন্‌'') হল জাপানের হোনশু দ্বীপের তোওহোকু অঞ্চলের অন্তর্গত একটি প্রশাসনিক অঞ্চল। এর রাজধানী সেন্দাই নগর। == ইতিহাস == মিয়াগি প্রথমে ভূতপূর্ব মুৎসু প্রদেশের অংশ ছিল। উত্তর হোনশুতে অবস্থিত মুৎসু প্রদেশ ছিল স্থানীয় জনজাতি এমিশিদের হাত থেকে জাপান রাষ্ট্রের ছিনিয়ে নেওয়া শেষ অঞ্চল। এমিশিদের বাসভূমি দখল করতে করতে মুৎসু প্রদেশ উত্তরে আরও বাড়তে থাকে এবং ক্রমশ জাপানের বৃহত্তম প্রদেশে পরিণত হয়। এর প্রাচীন রাজধানী ছিল বর্তমান মিয়াগি প্রশাসনিক অঞ্চলের তাগা-জোও। ওয়াদোও যুগের দ্বিতীয় বর্ষের তৃতীয় মাসে (৭০৯ খ্রিঃ) মুৎসু প্রদেশ নিকটবর্তী এচিগো প্রদেশের সরকারের বিরুদ্ধে সশস্ত্র বিদ্রোহ ঘটে। এই বিদ্রোহ সফলভাবে দমন করা হয়। ৭১২ খ্রিঃ মুৎসু প্রদেশের প্রশাসনকে দেওয়া প্রদেশ থেকে আলাদা করা হয়। সম্রাজ্ঞী গেন্‌মেইয়ের রাজ্যসংসদ দাইজোও-কান নারা যুগে বিভিন্ন প্রদেশের মানচিত্রে নানা পরিবর্তন ঘটায়। সেন্‌গোকু যুগে প্রদেশটির বিভিন্ন অঞ্চল বিভিন্ন পরিবারের শাসনাধীন ছিল। দক্ষিণে ওয়াকামাৎসু কেল্লায় উয়েসুগি পরিবার, উত্তরে মোরিওকায় নাম্বু পরিবার এবং পূর্বে ছিল তোকুগাওয়াদের ঘনিষ্ঠ দাতে পরিবার। দাতে মাসামুনে বর্তমান তোওহোকু অঞ্চলের বৃহত্তম নগর সেন্দাইয়ের পত্তন করেন। ১৮৭১ খ্রিঃ মেইজি পুনর্গঠনের সময় মুৎসু প্রদেশ ভেঙে সেন্দাই সন্নিহিত অংশ নিয়ে তৈরি হয় সেন্দাই প্রশাসনিক অঞ্চল। পরের বছর তার পুনর্নামকরণ হয় মিয়াগি। === ২০১১ তোওহোকু ভূমিকম্প সুনামি === ২০১১ খ্রিঃ ১১ই মার্চ রিখটার স্কেলে মাত্রার এক ভূমিকম্প তৎসঞ্জাত সুনামি তোওহোকুর পূর্ব উপকূলকে আঘাত করে। মিয়াগির উপকূলে এই সুনামির উচ্চতা ছিল ১০ মিটার। বছরেই ৭ই এপ্রিল একটি ৭.১ মাত্রার ভূমিকম্প মিয়াগিতে অনুভূত হয়। এর পর বিপর্যস্ত ফুকুশিমা-দাইচি নিউক্লীয় বিদ্যুৎকেন্দ্র থেকে কর্মী জনসাধারণকে আরেকবার অন্যত্র সরিয়ে নিয়ে যাওয়া হয়। == ভূগোল == কুরিকোমা পর্বতের কোলে শোওয়া হ্রদ প্রশান্ত মহাসাগরের উপকূলে অবস্থিত মিয়াগি প্রশাসনিক অঞ্চল তোওহোকু অঞ্চলের মধ্যভাগে অবস্থিত এবং অঞ্চলের বৃহত্তম নগর সেন্দাই এখানকার রাজধানী। পশ্চিম উত্তর-পূর্ব সীমা পর্বতময় হলেও সেন্দাই নগর সন্নিহিত কেন্দ্রীয় সমভূমিটি বিস্তীর্ণ। জাপানের তিনটি সবচেয়ে নয়নাভিরাম প্রাকৃতিক দৃশ্যের অন্যতমটি দেখা যায় মাৎসুশিমা বিন্দু থেকে। এখানে পাইন গাছে ঢাকা ২৬০ টি ক্ষুদ্র ক্ষুদ্র দ্বীপ আছে। মিয়াগির উত্তর উপকূলে রয়েছে ওশিকা উপদ্বীপ। ২০১২ এর ১লা এপ্রিলের হিসেব অনুযায়ী এই প্রশাসনিক অঞ্চলের ২৩ শতাংশ ভূমি জাতীয় উদ্যান প্রশাসনিক আঞ্চলিক উদ্যান হিসেবে সুরক্ষিত। এগুলি হল রিকুচুউ কাইগান জাতীয় উদ্যান; কুরিকোমা, মিনামি সান্‌রিকু কিংকাসান যাও আধা-জাতীয় উদ্যান এবং আটটি প্রশাসনিক আঞ্চলিক উদ্যান। == তথ্যসূত্র == প্রশাসনিক অঞ্চল
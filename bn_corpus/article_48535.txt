এয়ার চীফ মার্শাল '''ফালি হোমি মেজর''' পিভিএসএম, এভিএসএম, এসসি, ভিএম, এডিসি (অবঃ, আইএএফ) ভারতীয় বিমান বাহিনীর ২১তম চীফ অব দ্যা এয়ার স্টাফ (বিমান বাহিনী প্রধান) ছিলেন। ফালি ২০০৭ সালের এপ্রিল তারিখে ভারতীয় বিমান বাহিনী প্রধান হিসেবে দায়িত্ব গ্রহণ করেন, এবং একজন হেলিকপ্টার বৈমানিক হিসেবে তিনিই সর্বপ্রথম পদে অধিষ্ঠিত হন। ২০০৯ সালের ৩১ মেতে তিনি বিমান বাহিনী প্রধানের দায়িত্ব থেকে অব্যাহতি পান এবং তার স্থলাভিষিক্ত হন লড়াকু বৈমানিক এয়ার চীফ মার্শাল পি ভি নায়েক। ==বৈমানিক হিসেবে চাকরী== ১৯৬৭ সালের ৩১ ডিসেম্বর ফালি কমিশন পান ভারতীয় বিমান বাহিনীর উড্ডয়ন শাখায় হেলিকপ্টার বৈমানিক হিসেবে। তিনি বিমান বাহিনীতে মোট ৪১ বছর চাকরি করেছেন এবং কর্মজীবনে ভারতীয় বিমান বাহিনীর প্রায় সব গুরুত্বপূর্ণ পদে উঠেছেন। তিনি দিল্লির ন্যাশনাল ডিফেন্স কলেজ এবং এমহাউ এর আর্মি ওয়ার কলেজ থেকে কোর্স করার পাশাপাশি আরো বিভিন্ন প্রকারের কোর্স করেছেন যেমন 'জুনিয়র কমান্ডার্স কোর্স', 'জাঙ্গল এ্যান্ড স্নো সারভাইভ্যাল কোর্স' এবং অন্যান্য উচ্চতর অধিনায়কত্ব করার কোর্স। তাকে হেলিকপ্টার অভিযানের যুগ্ম পরিচালক এবং পরিবহন এবং হেলিকপ্টার অভিযান পরিদপ্তরের পরিচালক হিসেবে নিয়োগ দেওয়া হয়েছিলো। ১৯৯৯ সালে কার্গিল যুদ্ধের সময় তিনি লেহ (লাদাখ) এলাকার এয়ার অধিনায়ক ছিলেন। ==তথ্যসূত্র== মার্শাল এয়ার মার্শাল বিমান বাহিনীর এয়ার মার্শাল
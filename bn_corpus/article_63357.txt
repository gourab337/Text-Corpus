'''"বিগ টু-হার্টেড রিভার"''' হল মার্কিন কথাসাহিত্যিক আর্নেস্ট হেমিংওয়ে রচিত দুই-খণ্ডের ছোটগল্প। এটি ১৯২৫ সালে বনি অ্যান্ড লিভরাইট কর্তৃক হেমিংওয়ের ছোটগল্প সংকলন ''ইন আওয়ার টাইম''-এ প্রকাশিত হয়। এটি হেমিংওয়ের চরিত্র নিক অ্যাডামসকে কেন্দ্র করে রচিত, যাতে মাত্র তিনবার তার কণ্ঠ শোনা যায়। গল্পে যুদ্ধের বীভৎস রূপ প্রকৃতির শুশ্রূষা পুনঃপ্রজননের ক্ষমতা চিত্রিত হয়েছে। প্রকাশের পর সমালোচকেরা হেমিংওয়ের বিরল লেখনীর ধরনের প্রশংসা করেন এবং এটি হেমিংওয়ের রচনাবলির উল্লেখযোগ্য কাজ হয়ে ওঠে। "বিগ টু-হার্টেড রিভার" হেমিংওয়ের শুরুর দিকের কাজ, যাতে তার লেখনীর আইসবার্গ তত্ত্ব ব্যবহৃত হয়েছে। এটি খুবই অল্প বর্ণনায় বিস্তৃত ভাব সম্বলিত রচনা। হেমিংওয়ে পল সেজানের চিত্রকর্মের দৃশ্যমান অভিনব আবিষ্কার দ্বারা প্রভাবিত হন এবং এই চিত্রশিল্পীর মূল চিত্রে অধিক দৃষ্টি রেখে পটভূমিতে কম দৃষ্টি দেওয়ার ধারণাকে তার গল্পে উপস্থাপনের জন্য গ্রহণ করেন। এই গল্পে মাছ ধরার অল্প বর্ণনা গভীরতার সাথে তুলে ধরা হয়েছে, অন্যদিকে পারিপার্শ্বিক অবস্থায় কম গুরুত্ব দেওয়া হয়েছে। ==তথ্যসূত্র== ==বহিঃসংযোগ== ছোটগল্প হেমিংওয়ের ছোটগল্প ছোটগল্প
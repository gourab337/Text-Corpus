'''সাদিক অামান খান''' (জন্ম অক্টবর ১৯৭০) ব্রিটেনের রাজনৈতিক নেতা ২০১৬ থেকে লন্ডনের মেয়র। তিনি ২০১৫ থেকে ২০১৬ পর্যন্ত টকিং এর সংসদ সদস্য (এম পি) ছিলেন। তিনি পাকিস্তান থেকে ব্রিটেনে আসেন অভিবাসী হয়ে লেবার পার্টির রাজনীতিতে যুক্ত হওয়ার আগে তিনি একজন মানবাধিকার আইনজীবী হিসেবে কাজ করেছেন। তিনি লন্ডনের প্রথম মুসলিম মেয়র নির্বাচিত হন। == প্রারম্ভিক জীবন == দক্ষিণ লন্ডনের টটিন জেলায় বসবাসকারী একটি পাকিস্তান বংশোদ্ভূত ব্রিটিশ পরিবারে জন্ম নেন সাদিক খান। সাদিক খানের বাবা ছিলেন একজন বাস ড্রাইভার এবং মা ছিলেন একজন দর্জি। তিনি ইউনিভার্সিটি অফ নর্থ লন্ডন থেকে আইন বিষয়ে ডিগ্রী অর্জন করেন। == কর্মজীবন == মানবাধিকার আইনজীবী হিসেবে কাজ করার পাশাপাশি তিনি রাজনীতিতে জড়িয়ে পরেন এবং পরবর্তিতে বছর লিবার্টির সভাপতিত্ব করেন। লেবার পার্টিতে যোগদান করে ২০০৫ সালে টটিন এর এমপি হওয়ার আগ পর্যন্ত তিনি লন্ডনের ওয়ান্ডস-ওর্থ পৌরসভার কাউন্সিলর পদে কাজ করেছেন ১৯৯৪ থেকে ২০০৬ পর্যন্ত। লেবার পার্টির প্রধানমন্ত্রী গর্ডন ব্রাউনের অধীনে তিনি ২০০৮ সালে স্থানীয় প্রতিমন্ত্রী এবং পরবর্তীতে পরিবহন প্রতিমন্ত্রী হিসেবে নিযুক্ত হন। তিনি ছিলেন লেবার পার্টির নেতা এড মিলিব্যান্ডের সহযোগী, সেই সূত্রে তিনি মিলিব্যান্ডের শ্যাডো মন্ত্রিসভার রাষ্ট্রমন্ত্রী বিচারপতির শ্যাডো সচিব হিসেবে কাজ করেছেন। এছাড়াও শ্যাডো লর্ড চ্যান্সেলর এবং লন্ডনের ছায়া-মন্ত্রী হিসেবেও কাজ করেন তিনি। ২০১৬ সালের মেয়র নির্বাচনে জয়ী হয়ে তিনি কন্সারভেটিভ পার্টির মেয়র বরিস জনসনের স্থলাভিষিক্ত হন। মে ২০১৬ তে তিনি টুটিনের এমপি পদ থেকে ইস্তফা দেন। পাশ্চাত্যের ইতিহাসে তিনিই প্রথম সংখ্যালঘু তথা মুসলিম ব্যক্তি যিনি লন্ডনের মত বৃহৎ একটি রাজধানীর মেয়র পদে নির্বাচিত হলেন। যুক্তরাজ্যের ইতিহাসে তিনিই সর্ববৃহৎ ব্যক্তিগত ম্যান্ডেটের অধিকারী রাজনীতিবিদ। মেয়রের দায়িত্ব নেয়ার পর তিনি লন্ডনের গণপরিবহনের ব্যয় কমানোর লক্ষ্যে উদ্যোগ নেন, এয়ারপোর্ট সম্প্রসারণের পদক্ষেপ নেন এবং সকল সম্প্রদায়কে ঐক্যবদ্ধ করতে মনযোগী হন। ইউরোপিয়ান ইউনিয়নে যুক্তরাজ্যের সদস্যপত্র ধরে রাখার জন্য একটি কর্মশালার আয়োজন করা হয়েছিল যার নাম ছিল ব্রিটেন স্ট্রংগার ইন ইউরোপ। সফলতা অর্জনে ব্যর্থ এই কর্মশালাকে সাদিক খান মৌখিকভাবে সমর্থন জানিয়েছিলেন। সাদিক খানের গৃহীত আন্তঃসম্প্রদায় সংযোগের উদ্যোগটি ইন্টারফেইথ ডায়লগের সমর্থকদের প্রশংসা কুড়িয়েছিল বটে, তবে মৌলবাদী অভিযুক্ত ইসলামী আলেমদের সাথে তার "share platform" মনোভাবটি বিরোধীদলের যথেষ্ট সমালোচনার শিকার হয়। এই সমালোচনা মুলত তিনি টুটিনের এমপি থাকাকালীন সময় থেকেই চলে আসছিলো। বৃহৎ ব্রিটিশ সমাজের সাথে মুসলিম সম্প্রদায়ের সম্পর্ক উন্নত করার ব্যাপারে সাদিক খান সদা তৎপর। তার এই তৎপরতার কারণে ইসলামপন্থী এবং ডানপন্থী উভয়পক্ষই তার নিরাপত্তার জন্য হুমকিস্বরুপ হয়ে দাঁড়িয়েছে। ২০১১ সালে কথা বলছেন সাদিক খান == তথ্যসূত্র == == External links == Sadiq Khan Labour Candidate for Mayor of London official site জন্ম ব্যক্তি মুসলিম বংশোদ্ভূত ইংরেজ মানুষ আইনজ্ঞ রাজনীতিবিদ মেয়র
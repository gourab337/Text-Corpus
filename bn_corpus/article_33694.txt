'''বান্দরবান জেলা স্টেডিয়াম''' ১৯৮২ সালে নির্মিত, বাংলাদেশের একটি জেলা পর্যায়ের স্টেডিয়াম। স্টেডিয়ামটি বান্দরবান পৌরসভার বান্দরবান সরকারি কলেজ-এর পূর্বে বান্দরবান জেলা কারাগারের পশ্চিমে অবস্থিত। এই স্টেডিয়ামে বাংলাদেশের জাতীয় দিবস সমূহে কুচকাওয়াচ, বান্দরবান জেলার বিভিন্ন ক্রীড়ানুষ্ঠান যেমন-পার্বত্য চট্টগ্রাম মন্ত্রণালয় ফুটবল লীগ, মহিলা হ্যান্ডবল লিগ, জেলা ক্রিকেট লিগ; বিভিন্ন সাংস্কৃতিক অনুষ্ঠান, কনসার্ট অনুষ্ঠিত হয়। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। ডিসেম্বর, ২০১৭ তারিখে পার্বত্য চট্টগ্রাম বিষয়ক মন্ত্রণালয়ের প্রতিমন্ত্রী বীর বাহাদুর উশৈসিং এই স্টেডিয়ামের নাম বান্দরবানের ''বীর মুক্তিযোদ্ধা ইউ. কে. চিং বীর বিক্রম''-এর নামে নামকরণ করার প্রস্তাব দেন। প্রস্তাবটি বাস্তবায়নাধীন রয়েছে। == বিশেষত্ব == স্টেডিয়ামের দক্ষিণ পাশে ক্রীড়াবিদদের শরীর চর্চা করার জন্য একটি ব্যয়ামগার রয়েছে। এই জিমনাশিয়ামে জেলা পর্যায়ের বিভিন্ন ইন-ডোর স্পোর্টস যেমন- জুডো, কারাতে, তায়োকান্দো প্রতিযোগিতা আয়োজন করা হয়। == উল্লেখযোগ্য আয়োজন == স্টেডিয়ামটিতে প্রতিবছর বাংলাদেশের স্বাধীনতা বিজয় দিবসে কুচকাওয়াজ, শরীরচর্চা প্রদর্শনী এবং মুক্তিযোদ্ধা শহীদ মুক্তিযোদ্ধা পরিবারকে সংবর্ধনা অনুষ্ঠান আয়োজিত হয়। ২৭ ডিসেম্বর, ২০১৩ তারিখে 'বাংলাদেশী আইডল' নামক একটি রিয়েলিটি টিভি শো'-এর সংগীত শিল্পীদের নিয়ে এই ভেন্যুতে কনসার্ট আয়োজন হয়েছে। ২০১৪ সালে স্টেডিয়ামটি 'পার্বত্য চট্টগ্রাম মন্ত্রণালয় ফুটবল লীগ'-এর ভেন্যু হিসেবে ব্যবহৃত হয়েছে। *বাংলাদেশ ক্রিকেট বোর্ড আয়োজিত ২০১৯ সালের প্রাইম ব্যাংক ইয়াং টাইগার অনুর্ধ-১৪ ক্রিকেটের বান্দরবান অঞ্চলের খেলা এই ভেন্যুতে অনুষ্টিত হয়েছে। == ধারণ ক্ষমতা == বর্তমান ধারণ ক্ষমতা ১৫ হাজার। স্টেডিয়ামের নতুন রূপ দেওয়ার জন্য বরাদ্দ হয়েছে এক কোটি সাত লাখ টাকা। নির্মাণ করা হচ্ছে মাঠের পূর্ব অংশে নতুন আরো একটি গ্যালারি। নতুন গ্যালারিটি নির্মিত হলে মাঠের দর্শক ধারণক্ষমতা বেড়ে হবে ২৫ হাজার। == অন্যান্য ব্যবহার == এই স্টেডিয়ামটি বাংলাদেশের গুরুত্বপূর্ণ ব্যক্তিদের বহনকারী হেলিকপ্টার অবতরণের জন্য ব্যবহৃত হয়। == আরও দেখুন == *চিং হ্লা মং চৌধুরী মারি স্টেডিয়াম *শহীদ শুক্কুর স্টেডিয়াম *বাংলাদেশের স্টেডিয়ামের তালিকা *বাংলাদেশের আন্তর্জাতিক ক্রিকেট স্টেডিয়ামের তালিকা ==তথ্যসূত্র== ফুটবল মাঠ স্টেডিয়াম জেলা
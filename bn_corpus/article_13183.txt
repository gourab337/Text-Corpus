মাপুতো উপসাগর, ১৯৯০ সালে মহাকাশ থেকে তোলা ছবি '''মাপুতো উপসাগর''', প্রাক্তন নাম '''দেলাগোয়া উপসাগর''', দক্ষিণ মোজাম্বিকে ভারত মহাসাগরের একটি উপসাগর। উপসাগরটি ৯০ কিমি দীর্ঘ এবং ৩২ কিমি প্রশস্ত। এর দক্ষিণে ইনহাকা উপদ্বীপ অবস্থিত। গভীর পানির জাহাজ সহজেই এখানে প্রবেশ করতে পারে বলে এটি আফ্রিকার পূর্ব উপকূলের সবচেয়ে ভাল পোতাশ্রয়গুলির একটি। উপসাগরের প্রধান বন্দরটির নামও মাপুতো। উপসাগরটিতে অনেকগুলি নদী এসে পতিত হয়েছে। এদের মধ্যে দক্ষিণ থেকে আগত মাপুতো নদী অন্যতম। পর্তুগিজ নাবিক আঁতনিউ দু কাঁপু, যিনি ভাস্কু দা গামা-র জাহাজ বহরের একজন ক্যাপ্টেন ছিলেন, ১৫০২ সালে মাপুতো উপসাগরে প্রবেশ করেন। পরবর্তীতে পর্তুগিজ ব্রিটিশেরা এখানকার তীরে বাণিজ্যকেন্দ্র স্থাপন করে। ১৯শ শতকের শুরুর দিকে ব্রিটিশ পর্তুগিজ উভয়েই এলাকাটি দখলের চেষ্টা করে। শেষ পর্যন্ত পর্তুগাল নিয়ন্ত্রণ স্থাপনে সমর্থ হয়। উপসাগর
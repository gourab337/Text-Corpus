'''মেমফিস''' () উত্তর আমেরিকার রাষ্ট্র মার্কিন যুক্তরাষ্ট্রের দক্ষিণাঞ্চলীয় অঙ্গরাজ্য টেনেসি-র দক্ষিণ-পশ্চিম প্রান্তসীমায় শেলবি কাউন্টিতে অবস্থিত একটি বৃহৎ শহর। শহরটি মিসিসিপি নদীর তীরে, মিসিসিপি নদী উল্ফ নদীর সঙ্গমস্থলের অদূরে, আরকানস', মিসিসিপি টেনেসি এই তিন অঙ্গরাজ্যের সীমান্তের সংযোগস্থলের কাছে, চিকাস' ব্লাফস নামের একটি উচুঁ পাড় এলাকায় দাঁড়িয়ে আছে। শহরের আয়তন ৬৬০ বর্গকিলোমিটার। এর জনসংখ্যা প্রায় সাড়ে লক্ষ। শহরের প্রায় দুই-তৃতীয়াংশ অধিবাসী কৃষ্ণাঙ্গ এবং বাকি এক-তৃতীয়াংশ শ্বেতাঙ্গ। এটি মার্কিন যুক্তরাষ্ট্রের ২৬তম সর্বোচ্চ জনবহুল শহর। ১৮১৯ সালে চিকাসা জাতির আদিবাসী আমেরিকানদের একটি গ্রাম সংলগ্ন মার্কিন সামরিক দুর্গের অবস্থানে লোকালয়টিকে প্রতিষ্ঠা করা হয়। ১৮২৬ সালে এটিকে সিটি তথা শহরের মর্যাদা দেওয়া হয়। মার্কিন গৃহযুদ্ধের সময় এটি সেনাদের একটি ঘাঁটি ছিল। ১৮৬২ সালে ইউনিয়ন-পন্থী সেনারা শহরটি দখলে নেয়। ১৮৭০-এর দশকে পীতজ্বরের কবলে পড়ে শহরের প্রায় ৫০০০ অধিবাসীর মৃত্যু হয় এবং শহরটি নিজেকে দেউলিয়া ঘোষণা করতে বাধ্য হয় মেমফিস সরকারী তালিকাভুক্ত সিটি বা নগরীর মর্যাদা হারায়। ১৮৯৩ সালে লোকালয়টি আবার তালিকাভুক্ত শহর হিসেবে স্বীকৃতি পায়। ১৯০০ সাল নাগাদ এটি টেনেসি অঙ্গরাজ্যের বৃহত্তম শহরে পরিণত হয়। মেমফিসের উল্লেখযোগ্য দর্শনীয় স্থানের মধ্যে আছে "ব্লুজ" ঘরানার সঙ্গীতের পিতা হিসেবে খ্যাত সঙ্গীতবাদক উইলিয়াম ক্রিস্টোফার হ্যান্ডি-র স্মৃতিবিজড়িত বিল স্ট্রিট নামের সড়ক। ব্লুজ ছাড়াও সৌল রক-অ্যান্ড-রোল ঘরানার সঙ্গীতেরও একটি আঁতুড়ঘর ছিল এই মেমফিস শহর। প্রবাদপ্রতিম রক-অ্যান্ড-রোল গায়ক এলভিস প্রিসলি-র প্রাসাদোপম বাসভবন গ্রেসল্যান্ড আছে এখানে। সান স্টুডিও নামের কিংবদন্তীতুল্য সঙ্গীতধারণ কেন্দ্রে এলভিস, বি বি কিং জনি ক্যাশ তাদের সঙ্গীত সঙ্কলনগুলি ধারণ করান। এখানে বেশ কিছু উচ্চশিক্ষা প্রতিষ্ঠান আছে, যাদের মধ্যে মেমফিস নাম উল্লেখযোগ্য। মেমফিস শহরে পণ্য প্রেরণ পরিবহনের কাজে নিয়োজিত ব্যবসা প্রতিষ্ঠান ফেডেক্স-এর প্রধান কার্যালয় অবস্থিত। একারণে মেমফিসের বিমানবন্দরটি বিশ্বের ২য় ব্যস্ততম মালবাহী বিমানবন্দর। মেমফিসের নদীবন্দরটি মার্কিন যুক্তরাষ্ট্রের ৫ম ব্যস্ততম অভ্যন্তরীণ নৌবন্দর। কৃষ্ণাঙ্গদের নাগরিক অধিকার আন্দোলনের নেতা মার্টিন লুথার কিং জুনিয়র মেমফিস শহরে আততায়ীর হাতে যেখানে নিহত হন, সেই স্থানটিতে বর্তমানে জাতীয় নাগরিক অধিকার জাদুঘর অবস্থিত। মেমফিসে বারবিকিউ নামের রন্ধন পদ্ধতি খুবই আদৃত; এখানে প্রতি বছর বারবিকিউ রন্ধনের বিশ্ব শিরোপা প্রতিযোগিতা অনুষ্ঠিত হয়, যার সুবাদে লক্ষাধিক পর্যটক এখানে বেড়াতে আসে। ঐতিহাসিকভাবে মেমফিস কৃষিদ্রব্য, কাঠ তুলার বাজার হিসেবে পরিচিত। ক্রীতদাস প্রথার বিলুপ্তির আগে এটি ক্রীতদাস বাণিজ্যের একটি কেন্দ্র ছিল। ==তথ্যসূত্র== যুক্তরাষ্ট্রের শহর
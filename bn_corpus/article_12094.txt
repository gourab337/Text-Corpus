'''ব্রিটিশ একাডেমি অফ ফিল্ম অ্যান্ড টেলিভিশন আর্টস''' (ইংরেজি ভাষায়: The British Academy of Film and Television Arts) বা '''বাফটা''' হল একটি ব্রিটিশ দাতব্য সংস্থা যা প্রতি বছর চলচ্চিত্র, টেলিভিশন, ভিডিও গেম এবং বিভিন্ন ধরনের অ্যানিমেশন চিত্রের জন্য পুরস্কার প্রদান করে। তাদের দ্বারা প্রদত্ত পুরস্কারকে '''বাফটা পুরস্কার''' বলা হয়। ==ব্যুৎপত্তি== ১৯৪৭ সালে কয়েকজন পরিচালকদের একটি দল '''ব্রিটিশ ফিল্ম একাডেমি''' প্রতিষ্ঠা করেন। পরিচালকদের এই দলে ছিলেন ডেভিড লিন, আলেকজান্ডার কর্ডা, রজার ম্যানভেল, লরন্স অলিভিয়ে, এমেরিক প্রেসবার্গার, মাইকেল পাওয়েল, মাইকেল ব্যালকন, ক্যারল রিড ব্রিটিশ চলচ্চিত্র শিল্পের আরও কয়েকজন প্রতিথযশা ব্যক্তিত্ব। ডেভিড লিন ছিলেন এই একাডেমি প্রতিষ্ঠাতা চেয়ারম্যান। ১৯৪৯ সালের মে মাসে প্রথম চলচ্চিত্র পুরস্কার প্রদান করা হয় এবং ''দ্য বেস্ট ইয়ার্স অব আওয়ার লাইভ্‌স'', ''অড ম্যান আউট'', ''দ্য ওয়ার্ল্ড ইজ রিচ'' চলচ্চিত্রগুলো পুরস্কৃত হয়। ==পুরস্কার== মিট্‌জি কানলিফের নকশাকৃত বাফটা পুরস্কার। বাফটা পুরস্কারের ট্রফি হল একটি মুখোশ। এটি নকশা করেন মার্কিন স্থপতি মিট্‌জি কানলিফ। যখন সোসাইটি অব ফিল্ম অ্যান্ড টেলিভিশন আর্টস গঠনের লক্ষ্যে গিল্ড ব্রিটিশ ফিল্ম একাডেমির সাথে যুক্ত হয় এবং এই সংস্থার নাম পরিবর্তন করে ব্রিটিশ একাডেমি অব ফিল্ম অ্যান্ড টেলিভিশন আর্টস রাখা হয়, সেবছর স্যার চার্লস চ্যাপলিনকে বাফটা ফেলোশিপ প্রদানের মাধ্যমে প্রথম বাফটা পুরস্কার প্রদান করা হয়। বর্তমান বাফটা পুরস্কারটি হল মার্বেলের ভিত্তির উপর একটি ব্রোঞ্জের মুখোশ, যার ওজন ৩.৭ কেজি এবং ২৭ সেমি উচ্চতা, ১৪ সেমি প্রস্থ সেমি পুরত্ববিশিষ্ট। মুখোশটি ১৬ সেমি উচ্চতা ১৪ সেমি প্রস্থবিশিষ্ট। ===চলচ্চিত্র পুরস্কার=== ব্রিটিশ একাডেমি অব ফিল্ম অ্যান্ড টেলিভিশন আর্টস প্রদত্ত বার্ষিক চলচ্চিত্র পুরস্কার '''বাফটা পুরস্কার''' নামে পরিচিত। ১৯৪৯ সাল থেকে প্রতি বছর এই পুরস্কার প্রদান করা হয়ে আসছে। ২০০০ সাল পর্যন্ত এটি লিস্টার স্কয়ারের ওডিওন প্রেক্ষাগৃহে অনুষ্ঠিত হতো। ২০০৮ থেকে এই পুরস্কার আয়োজন লন্ডনের রয়্যাল অপেরা হাউজে অনুষ্ঠিত হয়। পূর্বে এটি এপ্রিল বা মে মাসে প্রদান করা হতো, পরে ২০০২ সাল থেকে একাডেমি পুরস্কারের পূর্বে প্রদানের জন্য ফেব্রুয়ারি মাসে এই পুরস্কার প্রদান করা হয়। ===টেলিভিশন পুরস্কার=== ব্রিটিশ একাডেমি টেলিভিশন পুরস্কার সাধারণত এপ্রিল বা মে মাসে অনুষ্ঠিত হয়। ১৯৫৪ সাল থেকে প্রতি বছর এই পুরস্কার প্রদান করা হচ্ছে। প্রথম পুরস্কার আয়োজনে ছয়টি বিভাগে পুরস্কার দেওয়া হয়। ১৯৫৮ সাল পর্যন্ত গিল্ড অব টেলিভিশন প্রডিউসার্স অ্যান্ড ডিরেক্টরস এই পুরস্কার প্রদান করত। ১৯৬৮ থেকে ১৯৯৭ সালে বাফটা চলচ্চিত্র টেলিভিশন পুরস্কার একত্রে প্রদান করা হতো, কিন্তু ১৯৯৮ সাল থেকে দুটি আলাদা আয়োজনের মাধ্যমে এই পুরস্কার দেওয়া হচ্ছে। ===গেম পুরস্কার=== ব্রিটিশ একাডেমি গেম পুরস্কার আয়োজন ফেব্রুয়ারি মাসে চলচ্চিত্র পুরস্কার আয়োজনে অল্প কিছুদিন পরে মার্চ মাসে অনুষ্ঠিত হয়। ===শিশুতোষ পুরস্কার=== ব্রিটিশ একাডেমি শিশুতোষ পুরস্কার প্রতি বছর নভেম্বর মাসে শিশু শিল্পীদের কাজের অবদানের জন্য প্রদান করা হয়। ১৯৬৯ সাল থেকে এই পুরস্কার প্রদান করা হচ্ছে। ২০১০ সাল থেকে চলচ্চিত্র, টেলিভিশন, ভিডিও গেম অনলাইন কনটেন্টের উপর ১৯টি বিভাগে এই পুরস্কার প্রদান করা হচ্ছে। ==তথ্যসূত্র== == বহিঃসংযোগ == BAFTA official site BAFTA/LA Britannia Awards site BAFTA Cymru site BAFTA Scotland site BAFTA East Coast site Museum of Broadcast Communications: BAFTA IMDB: BAFTA The most-honored films nominated for BAFTA Best Film Up to date news and reviews of BAFTA Films টেলিভিশন চলচ্চিত্র প্রতিষ্ঠিত
'''সিন্ধু শ্রীহার্শা''' (জন্ম: ১৭ আগস্ট ১৯৮৮) একজন আমেরিকান ক্রিকেটার এবং মার্কিন যুক্তরাষ্ট্র জাতীয় মহিলা ক্রিকেট দলের বর্তমান অধিনায়ক। ভারতের বেঙ্গালুরুতে জন্ম, শ্রীহার্শা নয় বছর বয়স থেকে ক্রিকেট খেলছে। তিনি ভারত ‘এ’ এবং ভারত অনূর্ধ্ব-২১ দলের প্রতিনিধিত্ব করেছেন। ২০১৫ সালের নভেম্বরে, তিনি আমেরিকান ক্রিকেট দলের হয়ে পাকিস্তান জাতীয় মহিলা ক্রিকেট দলের বিপক্ষে দুটি টি-টোয়েন্টি ম্যাচ খেলেছিল, পাকিস্তানের ওয়েস্ট ইন্ডিজ সফরের পরে এটি ছিল দুদলের উক্ত ফরম্যাটের প্রথম খেলা। মে ২০১৯ সালে, ফ্লোরিডায় অনুষ্ঠিত আইসিসি মহিলা বাছাইপর্ব আমেরিকাস প্রতিযোগিতার জন্য তিনি আমেরিকা যুক্তরাষ্ট্রের স্কোয়াডের অধিনায়ক নির্বাচিত হয়েছিলেন, এবং বলা হয়েছিল যে তারা যদি বাছাইপর্ব জিতে তাহলে দলটি হবে "চমকপ্রদ" দল। তিনি আমেরিকা যুক্তরাষ্ট্রের হয়ে কানাডার বিপক্ষে ১৭ মে ২০১৯ তারিখে আমেরিকাস বাছাইপর্বে মহিলা টি২০ আন্তর্জাতিকে অভিষেক করেছিলেন। প্রথম দুটি ম্যাচে জয়ের সাথে আমেরিকা একটি অপ্রত্যাশিত ২-০ ব্যবধানে লিড নেওয়ার পরপর আমেরিকাস বাছাইপর্ব জয়লাভ করে। শ্রীহার্শা, তিন ম্যাচের সিরিজে ৮০ রান নিয়ে শীর্ষস্থানীয় রান সংগ্রহকারী ছিলেন। আমেরিকাস বাছাইপর্ব প্রতিযোগিতা বিজয়ের পর, শ্রীহার্শা বলেছিলেন "এটি আশ্চর্যজনক! আট বছর পরে গ্লোবাল বাছাইপর্বে যাওয়া মার্কিন যুক্তরাষ্ট্র ক্রিকেটের জন্য এটি একটি বিশাল জয়"। আগস্ট ২০১৯ এ, স্কটল্যান্ডে অনুষ্ঠিত ২০১৯ আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার জন্য আমেরিকান স্কোয়াডের অধিনায়ক হিসাবে তাকে মনোনীত করা হয়েছিল। == তথ্যসূত্র == == বাহ্যিক লিঙ্কগুলি == থেকে আগত ক্রিকেটার ব্যক্তি জন্ম মহিলা টুয়েন্টি২০ আন্তর্জাতিক ক্রিকেটার মহিলা ক্রিকেটার
'''স্কট ইভানস''' (জন্ম: ২১ সেপ্টেম্বর, ১৯৮৩) হলেন একজন মার্কিন অভিনেতা। তিনি আমেরিকান ব্রডকাস্টিং কোম্পানির (এবিসি) ডেটাইম সোপ অপেরা ''ওয়ান লাইফ টু লিভ''-এ সমকামী পুলিশ অফিসার অলিভার ফিশের চরিত্রে অভিনয়ের জন্যই সর্বাধিক পরিচিত। স্কট ইভানস বিশিষ্ট মার্কিন অভিনেতা ক্রিস ইভানসের ছোটভাই। ==ব্যক্তিগত জীবন== স্কট ইভানসের ছেলেবেলা কেটেছিল ম্যাসাচুয়েটসের সাডবেরিতে। তার বাবা রবার্ট ইভানস একজন দন্ত-চিকিৎসক এবং মা লিসা ইভানস একজন নৃত্যশিল্পী। পরবর্তীকালে তিনি কনকর্ড ইউথ থিয়েটারের শিল্প-নির্দেশক হন। কার্লি শানা নামে স্কটের দুই দিদি আছেন। তার দাদা ক্রিসও একজন অভিনেতা। স্কট নিউ ইয়র্ক বিশ্ববিদ্যালয়ে থিয়েটার শিক্ষা করেন। তার কাকা মাইক ক্যাপুয়ানো একজন কংগ্রেসম্যান। স্কট সমকামী। উনিশ বছর বয়সে তিনি নিজেকে সর্বসমক্ষে সমকামী হিসেবে স্বীকার করেন। ==কর্মজীবন== ২০০৮ সালের ১৫ জানুয়ারি স্কট ''ওয়ান লাইফ টু লিভ'' সোপ অপেরার বিভিন্ন পর্বে সমকামী পুলিশ অফিসার অলিভার ফিশের চরিত্রে অভিনয় করেন। ২০০৮ সালেই তিনি ''গাইডিং লাইট'' চলচ্চিত্রে একটি গৌণ চরিত্রে অভিনয় করেছিলেন। সেই বছর ২২ জুন ''ল অ্যান্ড অর্ডার: ক্রিমিনাল ইনটেন্ট'' ধারাবাহিকের ''বিট্রেইড'' পর্বে উডি সেজের চরিত্রে অতিথিশিল্পী হিসেবে অভিনয় করেন এবং ২১ অক্টোবর ''ফ্রিঞ্জ'' টেলিভিশন ধারাবাহিকের ''দ্য কিওর'' পর্বে বেন চরিত্রে অভিনয় করেন। ২০০৯ সালে ''কনফেশনস অফ শোপাহোলিক'' ছবিতে চাড দ্য মেইল ক্লার্ক চরিত্রে অভিনয় করেন। ''ওয়ান লাইফ টু লিভ'' ধারাবাহিকে স্কট প্রথমে পাঁচটি পর্বে অভিনয় করেন। পরে সর্বমোট ১৩৭টি পর্বে তিনি ফিরে আসেন। ২০০৯ সালের জুলাই মাসে স্কট অভিনীত অলিভার ফিশের চরিত্রটিকে কাইল লিউইস (ব্রেট ক্লেওয়েল অভিনীত) নামে অপর এক পুরুষের সঙ্গে প্রণয় সম্পর্কে জড়িয়ে পড়তে দেখা যায়। প্যাট্রিসিয়া মসেরি নামে এক অভিনেত্রী এই ধারাবাহিকে ১৯৯৫ সাল থেকে পরপর বিভিন্ন পর্বে অভিনয় করছিলেন। কিন্তু গল্পের সঙ্গে চরিত্রটির সম্পর্ক নিয়ে ব্যক্তিগত স্তরে ধর্মীয় আপত্তি উঠতে শুরু করলে তাকে এই ধারাবাহিক থেকে বাদ দেওয়া হয়। এরপরই এই ধারাবাহিকের গল্পটি অধিকতর দৃষ্টি আকর্ষণ করতে শুরু করে। বছর চলচ্চিত্র চরিত্র টীকা ২০০৮ ''গাইডিং লাইট ট্রে টেলিভিশন ধারাবাহিক (২টি পর্ব) ''ল অ্যান্ড অর্ডার: ক্রিমিনাল ইনটেন্ট'' উডি সেজ (স্কট উডলে) টেলিভিশন ধারাবাহিক (পর্ব: "বিট্রেইড") ''ওয়ান লাইফ টু লিভ'' অলিভার ফিশ টেলিভিশন ধারাবাহিক (১৩৮টি পর্ব) (২০০৮-২০১০) ''ফ্রিঞ্জ'' বেন টেলিভিশন ধারাবাহিক (১টি পর্ব: "দ্য কিওর") ২০০৯ ''কনফেশনস অফ শোপাহোলিক'' চাড ২০১০ ''রুবিকন'' জো পারসেল টেলিভিশন ধারাবাহিক (১টি পর্ব: "ওয়েওয়ার্ড সনস") ''ল অ্যান্ড অর্ডার'' টমাস মোরান টেলিভিশন ধারাবাহির (১টি পর্ব: "স্টিল-আইড ডেথ") ২০১১ ''ল অ্যান্ড অর্ডার: ক্রিমিনাল ইনটেন্ট'' শেন বার্লিন টেলিভিশন ধারাবাহিক (পর্ব: "ট্রফি ওয়াইন") ২০১২ ''হোয়াইট কলার'' ডেনিস ফ্লিন টেলিভিশন ধারাবাহিক (২টি পর্ব) ২০১৪ ''লুকিং'' কোডি হেলার টেলিভিশন ধারাবাহিক (১টি পর্ব) ''হিট দ্য ফ্লোর'' ড্যানি ''বিফোর উই গো'' কনসার্জ ''প্লেইং ইট কুল'' ব্লিসফুল বয় ''বিহেভিং ব্যাডলি'' রনি ওয়াট ২০১৫ ''লিলি অ্যান্ড ক্যাট'' নিক ''বিফোর আই ডু'' ব্লেক হ্যারিংটন ''ওয়েলকাম টু কেইন'' জোশ ==তথ্যসূত্র== ==বহিঃসংযোগ== জন্ম ব্যক্তি সোপ অপেরা অভিনেতা অভিনেতা আমেরিকান আমেরিকান টেলিভিশন অভিনেতা অভিনেতা যুক্তরাষ্ট্রের এলজিবিটি বিনোদনশিল্পী বিষয়শ্রেণী:২১শ শতাব্দীর আমেরিকান অভিনেতা এলজিবিটি ব্যক্তিত্ব ম্যাসাচুয়েটসের ব্যক্তিত্ব
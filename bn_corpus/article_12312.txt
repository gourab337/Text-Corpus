'''চন্দ্রগুপ্ত মৌর্য্য''' (), যিনি গ্রিকদের নিকট বা নামে পরিচিত ছিলেন, (৩৪০ খ্রিষ্টপূর্ব) মৌর্য্য সাম্রাজ্যের প্রতিষ্ঠাতা ছিলেন। তিনি ছিলেন প্রথম সম্রাট যিনি বৃহত্তর ভারতের অধিকাংশকে এক শাসনে আনতে সক্ষম হয়েছিলেন। তিনি ৩২২ হতে ২৯৮ স্বেচ্ছা অবসর নেওয়া পর্য্যন্ত রাজত্ব করেন তার পরে তার পুত্র বিন্দুসার সিংহাসনে আরোহণ করেন। ক্ষমতায় আসার পূর্বে ভারতীয় উপমহাদেশ বেশ কয়েকটি মহাজনপদে বিভক্ত ছিল এবং সিন্ধু-গাঙ্গেয় সমতলভূমি নন্দ রাজবংশ দ্বারা শাসিত হত। চন্দ্রগুপ্ত তার রাজত্বের শেষ পর্য্যন্ত তামিল কলিঙ্গ অঞ্চল ব্যতিরেকে ভারতীয় উপমহাদেশের অধিকাংশ স্থান অধিকার করতে বা পদানত করতে সক্ষম হয়েছিলেন। পূর্বে বাংলা থেকে পশ্চিমে আফগানিস্তান বেলুচিস্তান, উত্তরে কাশ্মীর থেকে দক্ষিণে দাক্ষিণাত্য মালভূমি পর্যন্ত তার শাসন প্রতিষ্ঠিত ছিল। ভারতের ইতিহাসে ইতিপূর্বে এর চেয়ে বৃহৎ সাম্রাজ্য নির্মিত হয়নি। চন্দ্রগুপ্ত তার প্রধান পরামর্শদাতা চাণক্য বেশ কিছু গুরুত্বপূর্ণ রাজনৈতিক অর্থনৈতিক সংস্কার সাধন করেন। চাণক্য রচিত অর্থশাস্ত্রের ওপর নির্ভর করে চন্দ্রগুপ্ত একটী শক্তিশালী কেন্দ্রীয় প্রশাসন গড়ে তোলেন। অভ্যন্তরীণ বৈদেশিক বাণিজ্য কৃষির উন্নতির সাথে সাথে এই সাম্রাজ্যের কেন্দ্রীয় শাসনব্যবস্থার ফলস্বরূপ একটি শক্রিশালী অর্থনৈতিক ব্যবস্থা গড়ে ওঠে। মেগাস্থিনিসের বর্ণনা অনুসারে, চন্দ্রগুপ্তের মৌর্য্যের বিশাল সেনাবাহিনীতে লক্ষ সৈন্য ছিল। == বংশ পরিচয় == চন্দ্রগুপ্তের পূর্বপুরুষ কৈশোর সম্বন্ধে খুব কম তথ্যই পাওয়া যায়। বিভিন্ন ধ্রুপদী সংস্কৃত, গ্রিক লাতিন সাহিত্য ঐতিহাসিক রচনা থেকে কিছু তথ্য সংগ্রহ করা সম্ভব হয়েছে। চন্দ্রগুপ্তের জীবনকালের ৭০০ বছর পরে রচিত সংস্কৃত নাটক মুদ্রারাক্ষসে তাকে নন্দন্বয় বা নন্দের বংশধর হিসেবে বর্ণনা করা হয়েছে। নন্দরাজ্যের রাণীর এক দাসী ছিল, যার নাম মুরা। একদা নন্দরাজ দাসী মুরার সৌন্দর্যে মুগ্ধ হয়ে তাকে ধর্ষণ করে তার গর্ভসঞ্চার করেন। লোকলজ্জার ভয়ে নন্দরাজ মুরা তার সন্তানকে অস্বীকার করেন। এতে ক্ষিপ্ত চন্দ্রগুপ্ত চাণক্যের সহায়তায় নন্দবংশ উৎখাত করে মৌর্য বংশ প্রতিষ্ঠা করেন। বৌদ্ধ গ্রন্থ মহাবংশে চন্দ্রগুপ্তকে মোরিয় নামক একটি ক্ষত্রিয় গোষ্ঠীর সন্তান বলে উল্লেখ করা হয়েছে। মহাপরিনিব্বাণ সুত্ত অনুসারে, মোরিয়রা উত্তর ভারতের পিপ্পলিবনের ক্ষত্রিয় গোষ্ঠী ছিলেন। মহাবংশটীকা অনুসারে, তাকে শাক্য ক্ষত্রিয় গোষ্ঠীর সঙ্গে সম্পর্কিত বলে বর্ণনা করা হয়েছে। == মৌর্য্য সাম্রাজ্য প্রতিষ্ঠা == ৩২১ প্রতিষ্ঠার সময়ে মৌর্য্য সাম্রাজ্যের বিস্তার চাণক্য নামক তক্ষশিলার এক কূটনৈতিক ব্রাহ্মণের নিকট শিক্ষালাভ করেন দুইজনে মিলে নন্দ সম্রাট ধননন্দকে সিংহাসনচ্যুত করার পরিকল্পনা করেন। বিশাখদত্ত রচিত মুদ্রারাক্ষস নাটকে জৈন গ্রন্থ গ্রন্থে হিমালয়ের একটি পার্বত্য রাজ্যের রাজা পর্বতেশ্বর বা পর্বতকের সঙ্গে চন্দ্রগুপ্তের মিত্রতার কথা উল্লিখিত রয়েছে। এই রাজা এবং পুরুষোত্তম একই ব্যক্তি বলে অনেক ঐতিহাসিক মত দিয়েছেন। প্লুতার্কের বর্ণনানুসারে, বিতস্তা নদীর যুদ্ধের সময়, নন্দ সাম্রাজ্যের ২,০০,০০০ পদাতিক, ৮০,০০০ অশ্বারোহী, ৮,০০০ রথারোহী এবং ৬,০০০ যুদ্ধহস্তী ছিল। এই বিপুল সংখ্যক সেনাবাহিনীর কথা শুনে মহান আলেকজান্ডারের সেনাবাহিনী ভারতে অগ্রসর না হওয়ার সিদ্ধান্ত নেয়। নামক গ্রন্থানুসারে, চন্দ্রগুপ্ত চাণক্যের সেনাবাহিনী প্রথমদিকে নন্দ সাম্রাজ্যের কর্তৃক পরাজিত হয়। কিন্তু চন্দ্রগুপ্ত এরপর বেশ কয়েকটি যুদ্ধে ধননন্দ তার সেনাপতি ভদ্রশালাকে পরাজিত করতে সক্ষম হন এবং অবশেষে পাটলিপুত্র নগরী অবরোধ করে ৩২১ খ্রিটপূর্বাব্দে মাত্র কুড়ি বছর বয়সে নন্দ সাম্রাজ্য অধিকার করেন। == ম্যাসিডনীয় সত্রপ রাজ্যগুলি অধিকার== ৩২৩ মহান আলেকজান্ডারের মৃত্যুর পরে চন্দ্রগুপ্ত তার সাম্রাজ্যের উত্তর পশ্চিম সীমান্তে অবস্থিত ম্যাসিডনীয় সত্রপ রাজ্যগুলির দিকে নজর দেন। তিনি পশ্চিম পাঞ্জাব সিন্ধু নদ উপত্যকা অঞ্চলের শাসক ইউদেমোস পাইথনের সঙ্গে সংঘর্ষে লিপ্ত হন বলে মনে করা হয়। রোমান ঐতিহাসিক মার্কাস জুনিয়ানিয়াস জাস্টিনাস তার বর্ণনায় চন্দ্রগুপ্ত মৌর্য্যের উত্তর-পশ্চিম সীমান্তে ম্যাসিডনীয় সত্রপগুলি অধিকার করার ঘটনা উল্লেখ করেছেন। আলেকজান্ডারের মৃত্যুর পর ব্যাক্ট্রিয়া সিন্ধু নদ পর্য্যন্ত তার সাম্রাজ্যের পূর্বদিকের অংশ সেনাপতি প্রথম সেলেউকোস নিকাতোরের অধিকারে আসে। ৩০৫ তিনি চন্দ্রগুপ্ত মৌর্য্যের সঙ্গে সংঘর্ষে লিপ্ত হন। এই সংঘর্ষের সঠিক বর্ণনা পাওয়া যায় না, কিন্তু যুদ্ধে পরাজিত হয়ে প্রথম সেলেউকোস নিকাতোর তাকে আরাখোশিয়া, গেদ্রোসিয়া পারোপামিসাদাই ইত্যাদি সিন্ধু নদের পশ্চিমদিকের বিশাল অঞ্চল অঞ্চল সমর্পণ করতে এবং নিজ কন্যাকে তার সাথে বিবাহ দিতে বাধ্য হন। চন্দ্রগুপ্ত মৌর্য্যের সঙ্গে মৈত্রী চুক্তির পর প্রথম সেলেউকোস নিকাতোর পশ্চিমদিকে প্রথম আন্তিগোনোস মোনোফথালমোসের সঙ্গে যুদ্ধে লিপ্ত হন। চন্দ্রগুপ্ত প্রথম সেলেউকোস নিকাতোরকে ৫০০টি যুদ্ধ-হস্তী দিয়ে সহায়তা করেন।, যা ইপসাসের যুদ্ধে গুরুত্বপূর্ণ ভূমিকা গ্রহণ করে তাকে জয়লাভে সহায়তা করে। ==দাক্ষিণাত্য অভিযান == এরপর চন্দ্রগুপ্ত দক্ষিণ ভারতের দিকে অগ্রসর হন। তিনি বিন্ধ্য পর্বত পেরিয়ে দাক্ষিণাত্য মালভূমির সিংহভাগ দখল করতে সক্ষম হন। এর ফলে কলিঙ্গ দাক্ষিণাত্যের অল্পকিছু অংশ বাদে সমগ্র ভারত মৌর্য্য সাম্রাজ্যের অন্তর্গত হয়। সঙ্গম সাহিত্যের বিখ্যাত তামিল কবি মমুলনার মৌর্য্য সেনাবাহিনী দ্বারা দাক্ষিণাত্য আক্রমণের ঘটনার বর্ণনা দিয়েছেন। == মৃত্যু == শ্রাবণবেলগোলায় এই পদচিহ্ন চন্দ্রগুপ্ত মৌর্য্যের বলে মনে করা হয়। জৈন আচার্য্য ভদ্রবাহুর নিকট চন্দ্রগুপ্ত মৌর্য্য আধ্যাত্মিক শিক্ষা লাভ করেন পরবর্তীকালে বিয়াল্লিশ বছর বয়সে সিংহাসন ত্যাগ করে জৈন ধর্ম গ্রহণ করে তার সাথে দাক্ষিণাত্য যাত্রা করেন। জৈন প্রবাদানুসারে, চন্দ্রগুপ্ত শ্রবণবেলগোলায় জৈন আচার সল্লেখনা বা স্বেচ্ছা-উপবাস করে দেহত্যাগ করেন। == পরবর্তী যুগে == চতুর্থ বা অষ্টম শতাব্দীতে বিশাখদত্ত চন্দ্রগুপ্ত মৌর্য্যের উত্থানকে বিষয় করে মুদ্রারাক্ষস নামক একটি সংস্কৃত নাটক রচনা করেন। ১৯১১ খ্রিষ্টাব্দে বাঙালি নাট্যকার দ্বিজেন্দ্রলাল রায় চন্দ্রগুপ্ত নামক একটি বাংলা নাটক রচনা করেন। ১৯৭৭ খ্রিষ্টাব্দে চাণক্য চন্দ্রগুপ্ত নামক একটি তেলুগু চলচ্চিত্র নির্মিত হয়, যেখানে নন্দমুরি তারক রামা রাও চন্দ্রগুপ্ত মৌর্য্যের ভূমিকায় অভিনয় করেন। ১৯৯১ খ্রিষ্টাব্দে নির্মিত চাণক্য নামক একটি টেলিভিশন ধারাবাহিকে দীনেশ শকুল অভিষেক দ্বিবেদী চন্দ্রগুপ্ত মৌর্য্যের ভূমিকায় অভিনয় করেন। ২০০১ খ্রিষ্টাব্দে ভারতীয় ডাক বিভাগ চন্দ্রগুপ্ত মৌর্য্যের সম্মানে একটি ডাকটিকিট প্রকাশ করেন। ২০০১ খ্রিষ্টাব্দে নির্মিত অশোকা নামক হিন্দি চলচ্চিত্র উমেশ মেহরা চন্দ্রগুপ্ত মৌর্য্যের চরিত্রে অভিনয় করেন। ২০১১ খ্রিষ্টাব্দে নির্মিত চন্দ্রগুপ্ত মৌর্য্য নামক একটি টেলিভিশন ধারাবাহিকে আশীষ শর্মা ঋষিরাজ পাওয়ার চন্দ্রগুপ্ত মৌর্য্যের ভূমিকায় অভিনয় করেন। ২০১৬ খ্রিষ্টাব্দে নির্মিত চন্দ্রনন্দিনী নামক একটি ভারতীয় টেলিভিশন ধারাবাহিক প্রচারিত হচ্ছে, যা পরিচালনা করছে বালাজি টেলিফিল্ম ।চন্দ্রগুপ্ত মৌর্য্যের ভূমিকায় অভিনয় করছেন রজত তকাস == পাদটীকা == == তথ্যসূত্র == == আরো পড়ুন == Kosambi, D.D. ''An Introduction to the Study of Indian History,'' Bombay: Popular Prakashan, 1985 Bhargava, P.L. ''Chandragupta Maurya'', New Delhi:D.K. Printworld, 160 pp., 2002. Habib, Irfan. and Jha, Vivekanand. ''Mauryan India: People's History of India'',New Delhi:Tulika Books, 2004; 189pp Swearer, Donald. ''Buddhism and Society in Southeast Asia'' (Chambersburg, Pennsylvania: Anima Books, 1981) Nilakanta Sastri, K. A. ''Age of the Nandas and Mauryas'' (Delhi Motilal Banarsidass, 1967 c1952) Bongard-Levin, G. M. ''Mauryan India'' (Stosius Inc/Advent Books Division May 1986) Chand Chauhan, Gian. ''Origin and Growth of Feudalism in Early India: From the Mauryas to AD 650'' (Munshiram Manoharlal January 2004) Keay, John. ''India: History'' (Grove Press; Grove Pr edition May 10, 2001) সম্রাট
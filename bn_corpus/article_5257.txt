'''''আনন্দবাজার পত্রিকা''''' পশ্চিমবঙ্গ থেকে বাংলা ভাষায় প্রকাশিত একটি ভারতীয় দৈনিক পত্রিকা। কলকাতার এবিপি প্রাইভেট লিমিটেড এর প্রকাশক। প্রকাশ-সংখ্যার ভিত্তিতে এটি ভারতে বাংলা ভাষায় বহুল প্রচারিত দৈনিক। কলকাতা, নয়া দিল্লি, ভুবনেশ্বর, রাঁচি, শিলিগুড়ি ভারতের অন্যান্য শহর থেকে নিয়মিত এটি দশ লক্ষেরও অধিক সংখ্যায় প্রচারিত হয়। দেখতে দেখতে আনন্দবাজার পত্রিকা শতবর্ষের দ্বারপ্রন্তে উপনীত, এটা এই দৈনিক সংবাদপত্রের ৯৭তম বর্ষ। ইন্ডিয়ান রিডারসিপ সার্ভে অনুসারে, পত্রিকাটি ১৫৬ লাখ মানুষ পাঠ করেন। ২০১৩ খ্রিস্টাব্দে প্রকাশিত আনন্দবাজার পত্রিকার একটি প্রচ্ছদ == বানানবিধি == ''আনন্দবাজার পত্রিকা''য় অধিকাংশ বাংলা শব্দের ক্ষেত্রেই পশ্চিমবঙ্গ বাংলা আকাদেমি কর্তৃক সংস্কারকৃত বানানবিধি গৃহীত হয়েছে। কেবল অবঙ্গভাষী ব্যক্তিবর্গের নাম এবং বহির্বঙ্গের কোনো স্থাননামের ক্ষেত্রে এই পত্রিকা সংশ্লিষ্ট ব্যক্তিত্বের মাতৃভাষায় অথবা সংশ্লিষ্ট স্থানে প্রচলিত ভাষায় প্রচলিত বানান এবং উচ্চারণ অনুসারে শব্দটির প্রতিবর্ণীকরণ করে থাকে। == ইন্টারনেট সংস্করণ == পত্রিকাটির একটি জনপ্রিয় ওয়েব সংস্করণ আছে। এর পূর্ববর্তী সংস্করণটি কেবলমাত্র ইন্টারনেট এক্সপ্লোরার ব্রাউজারের মাধ্যমে দেখা সম্ভব ছিল। কিন্তু জুন, ২০১১ থেকে সাইটটি ইউনিকোডে রূপান্তরিত হওয়ায় যে কোন ব্রাউজার ব্যবহারের মাধ্যমে এটি পাঠ করা সম্ভব। == তথ্যসূত্র == == বহিঃসংযোগ == আনন্দবাজার ডট কম আনন্দবাজার পত্রিকার ওয়েব সংস্করণ ইউনিকোড মাধ্যমে আনন্দবাজার পত্রিকার ইন্টারনেট সংস্করণ সংবাদপত্র সংবাদপত্র
'''মাগুরা সরকারি উচ্চ বিদ্যালয়''' বাংলাদেশের মাগুরা জেলার একটি শিক্ষা প্রতিষ্ঠান। == অবস্থান == এই উচ্চ বিদ্যালয়টি মাগুরা জেলায় মহাসড়কের উত্তর পার্শ্বে ভায়না নামক স্থানে (২৩.৪৮° উত্তর ৮৯.৪১° পূর্ব) অবস্থিত। == ইতিহাস == ঊনবিংশ শতাব্দীর ত্রিশের দশকে মাগুরা শহরের দুই মাইল পশ্চিমে শিবরামপুর গ্রামে স্থানীয় শিক্ষানুরাগী ব্যক্তিবর্গের প্রচেষ্টায় মাইনর স্কুল হিসেবে এটি প্রতিষ্ঠিত হয়েছিল। ১৮৫৪ সালকেই স্কুলের প্রতিষ্ঠাকাল হিসেবে গণ্য করা হয়। ১৮৬০ সালে বিদ্যালয়টি কলকাতা বিশ্ববিদ্যালয় কর্তৃক উচ্চ ইংরেজি বিদ্যালয় হিসেবে অনুমোদন লাভ করে। ১৮৭৬ সালে আকস্মিক অগ্নিকান্ডে বিদ্যালয়টি পুড়ে যায়। এই সময় বিদ্যালয়টির প্রতিষ্ঠাতা প্রধান শিক্ষক যোগেন্দ্রনাথ সিনহার অক্লান্ত প্রচেষ্টা এবং তদানীন্তন মহকুমা প্রশাসক কালীপ্রসন্ন সিংহ-এর পৃষ্ঠপোষকতা অর্থানুকূল্যে একটি পাকা ইমারতে বিদ্যালয় ভবনটি স্থানান্তরিত হয় যেখানে আজ মাগুরা মহিলা কলেজের মূল ভবন অবস্থিত। বিদ্যালয়টি ১৯৮১ সালের আগস্ট বর্তমান অবস্থানে স্থানান্তরিত হয়। এই সময়ের মধ্যে বিদ্যালয়টি একাধিকবার স্থান পরিবর্তনের সাথে সাথে নামও পরিবর্তিত হয়েছে। প্রথমে শিবরামপুর মাইনর স্কুল হতে মাগুরা উচ্চ ইংরেজি বিদ্যালয়, এরপর ১৯৬০ এর দশকে নামকরণ হয় মাগুরা মডেল হাইস্কুল এবং সর্বশেষ ১৯৭০ সালে বিদ্যালয়টির নামকরণ হয় মাগুরা সরকারি উচ্চ বিদ্যালয়। ==অবকাঠামো== বর্তমান বিদ্যালয়টি প্রায় জমির উপর অবস্থিত। বিদ্যালয়টিতে বৃহৎ ‘L’ আকৃতির দ্বিতল ভবনসহ প্রধান শিক্ষকের বাসভবন রয়েছে। মোট শ্রেণিকক্ষ রয়েছে ১৬টি, অফিস কক্ষ ৩টি, গবেষণাগার ২টি, লাইব্রেরি ১টি, মসজিদ ১টি, খেলার মাঠ ১টি এবং পুকুর রয়েছে ১টি। ==শিক্ষা কার্যক্রম== বর্তমানে স্কুলে ছাত্রসংখ্যা প্রায় বারোশত এবং সংখ্যা ৩৮। ষষ্ঠ থেকে দশম পর্যন্ত মোট ৫টি শ্রেণিতে শাখা রয়েছে ১১টি। নবম দশম শ্রেণিতে চালু আছে বিজ্ঞান মানবিক বিভাগ। ==সহ-শিক্ষা কার্যক্রম== খেলাধুলা বিশেষত ক্রিকেট, ফুটবল, দাবা, বিতর্ক, বিজ্ঞান মেলা, সাংস্কৃতিক প্রতিযোগিতা, রেডক্রিসেন্ট, স্কাউট, বিএনসিসি প্রোগ্রামে অংশগ্রহণ করে বিদ্যালয়টি সুনাম অর্জন করেছে। এছাড়া বিদ্যালয়টি ''সৃজনী'' নামে একটি নিয়মিত বর্ষপুস্তক প্রকাশ করে থাকে। ==আরও দেখুন== *বাংলাদেশের বিদ্যালয়সমূহের তালিকা *মাগুরা শুভেচ্ছা প্রিপারেটরি স্কুল *মাগুরা সদর উপজেলা ==তথ্যসূত্র== ==বহিসংযোগ== অফিসিয়াল ওয়েবসাইট প্রতিষ্ঠিত জেলার বিদ্যালয়
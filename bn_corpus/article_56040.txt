'''গারসন ক্যানিন''' (; ২৪ নভেম্বর ১৯১২ ১৩ মার্চ ১৯৯৯) ছিলেন একজন মার্কিন লেখক, মঞ্চ নির্দেশক চিত্রনাট্যকার। তিনি ''বর্ন ইস্টারডে'' (১৯৪৬) নাটক রচনা এবং ''দ্য ডায়েরি অব আন ফ্রাংক'' (১৯৫৫) মঞ্চনাটক পরিচালনা করে প্রসিদ্ধি লাভ করেন। তিনি ''আ ডাবল লাইফ'' (১৯৪৭), ''অ্যাডাম্‌স রিব'' (১৯৪৯), ''প্যাট অ্যান্ড মাইক'' (১৯৫২) চলচ্চিত্রের চিত্রনাট্য রচনার জন্য তার স্ত্রী রুথ গর্ডনের সাথে যৌথভাবে শ্রেষ্ঠ মৌলিক চিত্রনাট্যের জন্য একাডেমি পুরস্কারের মনোনয়ন লাভ করেন। এছাড়া তিনি একটি রাইটার্স গিল্ড পুরস্কার জয়সহ লেখনীর জন্য আরও চারবার এই পুরস্কারের মনোনয়ন লাভ করেন। ==প্রারম্ভিক জীবন== ক্যানিন ১৯১২ সালের ২৪শে নভেম্বর নিউ ইয়র্কের রোচেস্টার শহরে জন্মগ্রহণ করেন। তিনি নিউ ইয়র্ক সিটির আমেরিকান একাডেমি অব ড্রামাটিক আর্টসে পড়াশোনা করেন। তিনি জ্যাজ সঙ্গীতজ্ঞ, বার্লেস্ক কৌতুকাভিনেতা অভিনেতা হিসেবে তার বিনোদন কর্মজীবন শুরু করেন।.১৯৩৩ সালে ''লিটল ওল বয়''-এ দিয়ে তার ব্রডওয়ে মঞ্চে অভিনয়ের অভিষেক হয়। ১৯৩৫ সালে তিনি জর্জ অ্যাবটের নাটকে অভিনয়ের জন্য নির্বাচিত হন এবং অচিরেই অ্যাবটের সহকারী হিসেবে কাজ শুরু করেন। ১৯৩৬ সালে ২৪ বছর বয়সে ''হিচ ইওর ওয়াগন'' দিয়ে পরিচালক হিসেবে ক্যানিনের ব্রডওয়েতে অভিষেক হয়। ==মঞ্চ কর্মজীবন== ক্যানিন ১৯৪৬ সালে ''বর্ন ইস্টারডে'' নাটক রচনা করেন এবং এটি পরিচালনাও করেন। মঞ্চনাটকটি ১,৬৪২ বার মঞ্চস্থ হয়। ক্যানিন ''১৯৫০ সালের একই নামের'' চলচ্চিত্রের চিত্রনাট্য রচনা করেন। তিনি ''দ্য ডায়েরি অব আন ফ্রাংক'' (১৯৫৫) মঞ্চনাটক পরিচালনা করেন, যা ৭১৭ বার মঞ্চস্থ হয় এবং গীতিনাট্য ''ফানি গার্ল'' (১৯৬৪) পরিচালনা করেন, যা ১,৩৪৮ বার মঞ্চস্থ হয়। ক্যানিন ১৯৮৫ সালে তার সর্বশেষ নাটক প্যাকাডিলো রচনা পরিচালনা করেন। একই বছর আমেরিকান থিয়েটার হল অব ফেমে তার নাম অন্তর্ভুক্ত করা হয় এবং তাকে অথর্স লিগ অব আমেরিকার সভাপতি নির্বাচিত করা হয়। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন লেখক বিষয়শ্রেণী:২০শ শতাব্দীর মার্কিন ঔপন্যাসিক বিষয়শ্রেণী:নিউ ইয়র্কের লেখক ঔপন্যাসিক চলচ্চিত্র পরিচালক মঞ্চ পরিচালক নাট্যকার পুরুষ চিত্রনাট্যকার থিয়েটার হল অব ফেমে অন্তর্ভুক্ত ব্যক্তি গিল্ড অব আমেরিকা পুরস্কার বিজয়ী
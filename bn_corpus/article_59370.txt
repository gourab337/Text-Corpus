১৮৫০ সাল থেকেই রোগসমূ্হকে অধ্যয়ন এবং গবেষণার সুবিধার শ্রেণী বিভাজন করার প্রয়াস করা হয়েছে। এই প্রচেষ্টাতেই ১৮৯৩ সালে প্রথম 'আন্তর্জাতিক পরিসংখ্যান প্রতিষ্ঠান' (International Statistical Institute) 'মৃত্যুর কারণের তালিকা' (List od Causes of Death) প্রকাশ করে। এই তালিকার ষষ্ঠ সংশোধনী 'বিশ্ব স্বাস্থ্য সংঘ'-এর (World Health Organization) তত্বাবধানে প্রকাশ করা হয়। এর নাম দেওয়া হয় '''রোগের আন্তর্জাতিক শ্রেণীবিভাজন''' (International Classification of Diseases, সংক্ষেপে ICD) ১৯৬৭ সালে 'বিশ্ব স্বাস্থ্য সদন' 'WHO রোগ নামকরণ নিয়মাবলী'র (WHO Nomenclature Regulations) আধারে প্রস্তুত করে এবং সংঘ রাষ্ট্র সমূহকে রোগের নামকরণের জন্য ICD-র সর্বশেষ সংশোধনী ব্যবহার করার উপদেশ দেয়। ১৯৯০ সালে 'বিশ্ব স্বাস্থ্য সদন' ICD-র দশম সংস্করণ প্রস্তুত করে এবং ১৯৯৪ সাল থেকে সংঘ রাষ্ট্রসমূহের ব্যবহারের জন্য মুক্ত করা হয়। বর্তমানেও এই সংস্করণকে ব্যবহার করা হয়েছে। অবশ্য একাদশ সংস্করণের কাজ এখনও চলছে। ICD সমস্ত রোগ, স্বাস্থ্য পরিচালনার বিভিন্ন দিক রোগী চিকিৎসার সমূহ দিককে বিচার করে নির্দিষ্ট নিয়মে শ্রেণিবিভাজন এবং নামকরণ করে। রোগের চিকিৎসা, চিকিৎসা সম্পর্কিত ব্যয় নির্ধারণ, রোগে হওয়া শারীরিক ক্ষতি ইত্যাদি এই বিভাজনের আধারে নির্ণয় করা হয়। 'মৃত্যুর প্রমাণপত্র'-এ ICD-পদ্ধতিতে রোগ শনাক্ত করে দেওয়া বাধ্যতামূলক। রোগের শ্রেণীবিভাজন করে শনাক্ত করা ছাড়াও এই নির্দেশাবলী রোগের আন্তর্জাতিক গবেষণায় থাকা নিদান সম্পর্কিত পার্থক্যসমূহ (Diagnostic differences) দূর করে। তার বাইরেও একই নির্দেশাবলী মেনে চললে কোনো একরকম রোগের বিষয়ে আন্তর্জাতিক পরিসংখ্যান প্রস্তুত করাতে বিশেষ সুবিধা হয়। ==রোগের আন্তর্জাতিক শ্রেণীবিভাজনর দশম সংস্করণের নিয়ম== বর্তমান প্রচলিত দশম সংস্করণে মোট বাইশটা অধ্যায় আছে। অধ্যায়. গোষ্ঠী শিরোনাম A00-B99 কিছু সংক্রমণ দ্বারা হওয়া রোগ (Certain infectious and parasitic diseases) *II C00-D48 Neoplasms *III D50-D89 রক্ত এবং রক্তের নির্মাণের সাথে জড়িত অঙ্গের রোগ কিছু রোগ-প্রতিরোধী প্রক্রিয়ার রোগ (Diseases of the blood and blood-forming organs and certain disorders involving the immune mechanism) *IV E00-E90 অন্তঃক্ষরা, পুষ্টি এবং সংশ্লেষণ ক্রিয়া জনিত রোগ (Endocrine, nutritional and metabolic diseases) *V F00-F99 মানসিক এবং ব্যবহারিক রোগ (Mental and behavioural disorders) *VI G00-G99 স্নায়ুতন্ত্রের রোগ (Diseases of the nervous system) *VII H00-H59 চোখ এবং সংশ্লিষ্ট অংশের রোগ (Diseases of the eye and adnexa) *VIII H60-H95 কান এবং 'মাস্টয়েড' অংশের রোগ (Diseases of the ear and mastoid process) *IX I00-I99 পরিবহন তন্ত্রের রোগ (Diseases of the circulatory system) *X J00-J99 শ্বাস তন্ত্রের রোগ (Diseases of the respiratory system) *XI K00-K93 পাচক তন্ত্রের রোগ (Diseases of the digestive system) *XII L00-L99 চামড়া এবং চামড়ার নিচের অঙ্গের রোগ (Diseases of the skin and subcutaneous tissue) *XIII M00-M99 হাড়-পেশী এবং সংযোগী কলার রোগ (Diseases of the musculoskeletal system and connective tissue) *XIV N00-N99 মূত্র এবং জননেন্দ্রিয় তন্ত্রের রোগ (Diseases of the genitourinary system) *XV O00-O99 প্রসূতি, প্রসব এবং প্রসবোত্তর অবস্থা (Pregnancy, childbirth and the puerperium) *XVI P00-P96 প্রসবকালীন অবস্থায় হওয়া কিছু অবস্থা (Certain conditions originating in the perinatal period) *XVII Q00-Q99 জন্মগত গঠন ত্রুটি এবং ক্রোমোজোমীয় ত্রুটি (Congenital malformations, deformations and chromosomal abnormalities) *XVIII R00-R99 অন্য অধ্যায়ে সন্নিবিষ্ট না করা লক্ষণ, বা পরীক্ষায় ধরা পড়া ত্রুটি (Symptoms, signs and abnormal clinical and laboratory findings, not elsewhere classified) *XIX S00-T98 আঘাত, বিষক্রিয়া বা অন্যান্য বাহ্যিক কারণের ফলে সৃষ্টি হওয়া অবস্থা (Injury, poisoning and certain other consequences of external causes) *XX V01-Y98 বহিরাগত কারণের ফলে হওয়া রোগ বা মৃত্যু (External causes of morbidity and mortality) *XXI Z00-Z99 স্বাস্থ্যে প্রভাব ফেলতে পারা অবস্থা বা অন্য কোনো কারণে স্বাস্থ্য বিভাগের কাছে আসা অবস্থা (Factors influencing health status and contact with health services) *XXII U00-U99 বিশেষ অবস্থার জন্য রাখা সংকেত (Codes for special purposes) ===ICD দশম সংস্করণ মতে রোগ চিহ্নিত করার নিয়ম=== যেকোনো রোগের জন্য ওপরোক্ত প্রতিটি অধ্যাযে উল্লেখ মতে সংকেত প্রয়োগ করা হয়। মূল অধ্যায়ে থাকা প্রথম অক্ষরটি সেই অধ্যায়টি বোঝায়। দ্বিতীয় এবং তৃতীয় সংখ্যা দুটিই একটা বিশেষ রোগকে এবং সেই রোগের বিশেষ অবস্থা বোঝাতে কখনো পরে অন্য দুটি সংখ্যা ব্যবহার করা হয়। উদাহরণস্বরূপ, 'প্লাজমোডিয়াম ভাইভেক্স' থেকে হওয়া ম্যালেরিয়া রোগের জন্য সংকেত হল: '''B51'''। যদি এই রোগের জন্য রোগীর প্লীহা ফাটে তবে তার জন্য যোগ দিতে হবে: '''.0'''। যদি এমন জটিলতা না থাকে, তবে যোগ দিতে হবে '''.9'''। B51.0 মানে হল '' 'প্লাজমোডিয়াম ভাইভেক্স' থেকে হওয়া ম্যালেরিয়া রোগ, এবং এই রোগের জন্য প্লীহা ফেটে যাওয়ার অবস্থা।'' B51.9 মানে হল '' 'প্লাজমোডিয়াম ভাইভেক্স' থেকে হওয়া ম্যালেরিয়া রোগ, কোনো জটিলতা নাই।'' কিছু রোগের জন্য একটা পঞ্চম সংখ্যাও যোগ দেওয়ার ব্যবস্থা আছে। ==রোগ শ্রেণীবিভাজনের অন্যান্য নিয়ম== বিশ্ব স্বাস্থ্য সংস্থা ছাড়াও অন্যান্য সংস্থা নিজের মত রোগের শ্রেণী বিভাজনের জন্য পদ্ধতি তৈরি করতে পারে। উদাহরণ স্বরূপ, মানসিক রোগেরশ্রেণী বিভাজনের জন্য আমেরিকা যুক্তরাষ্ট্রে DSM (Diagnostic and Statistical Manual for classification of mental illness) ব্যবহার করা হয়। বর্তমান DSM IV (চতুর্থ সংস্করণ) চলছে। ==তথ্যসূত্র== আহরণ করা তারিখ: আগষ্ট, ২০১১ আহরণ করা তারিখ: আগষ্ট, ২০১১ আহরণ করা তারিখ: আগষ্ট, ২০১১ ==বহিঃসংযোগ== ICD Homepage at World Health Organization (WHO) ICD-10 online browser (WHO) ICD-10 online training direct access (WHO) ICD-10 online training support (WHO) ICD-10-CM (USA modification) at Centers for Disease Control and Prevention ICD-11 Revision (WHO) ICD-9-CM to ICD-10-CM code conversions ICD-9-CM and DRG on-line coding engine Free ICD-9-CM Code search ICD-9-CM আচরণগত ব্যাধি স্বাস্থ্য সংস্থা
ড. এরিক ডি. গ্রীন, ন্যাশনাল হিউম্যান জিনোম রিসার্চ ইন্সটিটিউটের ডাইরেক্টর। (Maggie Bartlett, 2009) '''এরিক ডি. গ্রীন '''(জন্ম ১৯৫৯) ন্যাশনাল হিউম্যান জিনোম রিসার্চ ইন্সটিটিউটের (NHGRI) পরিচালক। এই পদে আসীন হবার পূর্বে তিনি ইন্সটিটিউটটির সায়েন্টিফিক ডিরেক্টর হিসেবে ২০০২ সাল থেকে কাজ করেছেন। এছাড়াও, তিনি ১৯৯৬ সাল থেকে ইন্সটিটিউটটির জিনোম টেকনোলজি শাখায় প্রধান হিসেবে এবং১৯৯৭ সাল থেকে এনআইএইচ ইন্ট্রামুরাল সিকুয়েন্সিং সেন্টারের (NISC) পরিচালক হিসেবে দায়িত্ব পালন করছেন। গ্রীন ব্যাক্টেরিওলজির উপরে ইউনিভার্সিটি অব উইজকন্সটিন থেকে ১৯৮১ সালে স্নাতক সম্পন্ন করেন।১৯৮৭ সালে সেন্ট লুইসের ওয়াশিংটন বিশ্ববিদ্যালয় থেকে কোষ জীববিজ্ঞানের উপর স্নাতকোত্তর এবং পিএইচডি অর্জন করেন। ১৯৮৭ থেকে ১৯৯২ পর্যন্ত তিনি ওয়াশিংটন ইউনিভার্সিটি স্কুল অব মেডিসিনে প্যাথলজি ডিপার্টমেন্টের ল্যাবরেটরি মেডিসিনে কাজ করেছেন। সেখানে তিনি ১৯৯০ থেকে ১৯৯২ সাল পর্যন্ত প্রধান হিসেবে দায়িত্ব পালন করেন। ১৯৯২ সালে ওয়াশিংটন ইউনিভার্সিটি অব মেডিসিনে প্যাথোলজি, জিনেটিক্স এবং অভ্যন্তরীণ মেডিসিনের অধ্যাপক হিসেবে এরিক গ্রীন নিযুক্ত হন। একই সাথে ওয়াশিংটন হিউম্যান জিনোম সেন্টার সহকারী গবেষক হিসেবে যোগ দেন। সদ্য গঠিত এনএইচজিআরআই এর ইন্ট্রামুরাল সেন্টারে ১৯৯৪ সালে এরিক গ্রীন নিযুক্ত হন। দুই বছর পর ন্যাশনাল ইন্সটিটিউট অব হেলথ (NIH) এর সিনিয়র গবেষক হিসেবে তার পদোন্নতি হয়। একই বছরে জিনোম টেকনোলজি শাখায় প্রধান হিসেবে তিনি নিযুক্ত হন। == তথ্যসূত্র == জন্ম ব্যক্তি
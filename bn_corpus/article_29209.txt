'''আশরাফ গণি আহমদজাই''' (, জন্ম: ১২ ফেব্রুয়ারি, ১৯৪৯) আফগানিস্তানের বর্তমান রাষ্ট্রপতি। ২১ সেপ্টেম্বর, ২০১৪ তারিখে অনুষ্ঠিত নির্বাচনে তিনি আফগানিস্তানের রাষ্ট্রপতি হিসেবে জয়লাভ করে। '''আশরাফ গণি''' এর পূর্বে আফগান সরকারের অর্থমন্ত্রী হিসেবে দায়িত্ব পালন করেছেন। এছাড়াও কাবুল আচার্য ছিলেন। কুচিজের গ্র্যান্ড কাউন্সিল চিফটেইন হাশমত গণি আহমদজাই তার ভাই। == কর্মজীবন == ২০০২ সালে আফগানিস্তানে প্রত্যাবর্তনের পূর্বে তিনি বিশ্বব্যাংকে কর্মরত ছিলন। জুলাই, ২০০২ থেকে ডিসেম্বর, ২০০৪ মেয়াদকালে তিনি আফগানিস্তানের অর্থ মন্ত্রণালয়ের প্রধানের দায়িত্বে থেকে তালিবান সরকারের সৃষ্ট অর্থনৈতিক সঙ্কট দূরীকরণে কাজ করে যান। ২০০৯ সালের রাষ্ট্রপতি নির্বাচনে তিনি চতুর্থ স্থানে ছিলেন। তার সামনে ছিলেন হামিদ কারজাই, আব্দুল্লাহ আব্দুল্লাহ রামাজান বাশারদোস্ত। ২০১৪ সালের রাষ্ট্রপতি নির্বাচনে প্রথম পর্বের ভোটে ৩১.৫০% ভোট পেয়ে দ্বিতীয় স্থানে ছিলেন। আব্দুল্লাহ পেয়েছিলেন ৪৫.০০% ভোট। ফলশ্রুতিতে পুণরায় নির্বাচনের প্রয়োজন পড়ে। == অন্যান্য == আফগান নাগরিকদের রাষ্ট্রীয় কর্মকাণ্ডে যোগদানের সক্ষমতা বৃদ্ধির লক্ষ্যে ২০০৫ সালে প্রতিষ্ঠিত একটি সংগঠনের সহ-প্রতিষ্ঠাতা তিনি। ২০০৫ সালে টেড বার্তায় আফগানিস্তানের ন্যায় ভেঙ্গে যাওয়া রাষ্ট্রের পুণঃগঠনে কথা বলেন। জাতিসংঘ উন্নয়ন কর্মসূচীর সদস্য তিনি। ২০১৩ সালে অন-লাইন ভোটে বিশ্বের শীর্ষ ১০০জন বুদ্ধজীবীদের মধ্যে রিচার্ড ডকিন্সের পর তার অবস্থান ছিল দ্বিতীয় স্থানে। ভোট প্রক্রিয়া ফরিন পলিসি প্রসপেক্ট সাময়িকীর মাধ্যমে পরিচালিত হয়েছিল। এরপূর্বে ২০১০ সালেও একই ভোট প্রক্রিয়ায় তার নাম অন্তর্ভুক্ত ছিল। == তথ্যসূত্র == == বহিঃসংযোগ == Presidential Campaign Website Afghan Elections Dossier Ashraf Ghani, August 2009 Radio France Internationale রাষ্ট্রপতি জন্ম ব্যক্তি রাজনীতিবিদ লেখক
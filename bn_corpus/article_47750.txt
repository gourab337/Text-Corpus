'''বিপিন রাওয়াত''' ভারতীয় সেনাবাহিনীর একজন সক্রিয় জেনারেল এবং তিনি ভারতের বর্তমান সেনাপ্রধান (চীফ অব দ্যা আর্মি স্টাফ)। ২৬তম আর্মি চীফ হিসেবে তিনি ২০১৬ এর ৩১ ডিসেম্বর জেনারেল দলবীর সিং সোহাগ এর কাছ থেকে সেনাপ্রধানের দায়িত্ব বুঝে নেন। ==পূর্ব জীবন এবং শিক্ষা== বিপিন ভারতের উত্তরখণ্ড প্রদেশের পৌরি গাড়ওয়াল জেলায় ১৯৫৮ সালে জন্মগ্রহণ করেন। তার পিতাও তার মত সেনাবাহিনীর জেনারেল ছিলেন তবে সেনাপ্রধান ছিলেননা, তার পিতার নাম হচ্ছে লক্ষণ সিং রাওয়াত। রাওয়াত লেখাপড়া করেন ক্যামব্রিয়ান হল (দেহরাদুন), সিমলার সেন্ট এডওয়ার্ড স্কুল এবং অবশেষে 'ভারতীয় সামরিক একাডেমী'তে, যেখান থেকে ভালো ফলাফল করে 'সম্মানের তরবারী' লাভ করেছিলেন। তিনি তামিলনাড়ুর 'প্রতিরক্ষা সেবা স্টাফ কলেজ' থেকে স্টাফ কোর্স এবং যুক্তরাষ্ট্রের ফোর্ট লেভেনওয়ার্থ থেকে 'উচ্চতর আদেশ প্রশিক্ষণ' লাভ করেন। এছাড়া তিনি তামিলনাড়ুর মাদ্রাজ বিশ্ববিদ্যালয় থেকে এমফিল করেন। ==সেনাজীবন== বিপিন কমিশন পান ১৯৭৮ সালের ডিসেম্বর মাসের ১৬ তারিখে, তার পিতার ইউনিট ৫/১১ গোর্খা রাইফেলসে। তার সব ধরনের যুদ্ধ পরিচালনার অভিজ্ঞতা আছে এবং তিনি ১০ বছর জঙ্গীবিরোধী অভিযানে নিয়োজিত থেকেছেন। তিনি জম্মু-কাশ্মীর এর উরিতে একটি কম্পানির অধিনায়কত্ব, পূর্বাঞ্চলীয় সেক্টরের একটি পদাতিক ব্যাটেলিয়ন অধিনায়ক, রাষ্ট্রীয় রাইফেলসে একজন ব্রিগেড অধিনায়ক, ১৯ পদাতিক ডিভিশনের অধিনায়ক এবং দক্ষিণাঞ্চলীয় সেনাবাহিনীর প্রধান সেনাপতি (জেনারেল অফিসার হিসেবে দায়িত্ব পালন করেন। সেনাবাহিনী প্রধান হওয়ার পূর্বে তিনি 'ভাইস চীফ অব আর্মি স্টাফ' হিসেবে দায়িত্ব পালন করছিলেন যে পদে তিনি ২০১৬ সালের সেপ্টেম্বর থেকে ছিলেন। সেনাপ্রধান হওয়ার ক্ষেত্রে তার নাম আসে তার চেয়ে দুজন উর্ধ্বতন জেনারেলকে টপকিয়ে, তারা হলেন প্রবীণ বকশী এবং পি এম হারিয। ==তথ্যসূত্র== জেনারেল ব্যক্তি
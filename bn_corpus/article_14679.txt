'''নেকড়ে''' বা '''ধূসর নেকড়ে''' (বৈজ্ঞানিক নাম ''ক্যানিস লুপাস'') ক্যানিডে (:en:Canidae) গোত্রের সর্ববৃহৎ বুনো সদস্য। বরফ যুগ থেকে টিকে থাকা এই প্রাণীটি শেষ ভাগে অর্থাৎ প্রায় ৩,০০,০০০ বছর পূর্বে উদ্ভূত হয়.। ডিএনএ সিকুয়েন্সিং এবং জিনেটিক ড্রিফট গবেষণায় দেখা গেছে নেকড়ে গৃহপালিত কুকুরের পূর্বপুরুষ একই, যদিও এর কিছু দিক এখনো প্রশ্নবিদ্ধ। ধুসর নেকড়ের বেশ কিছু উপপ্রজাতি শনাক্ত করা হয়েছে তবে এর সঠিক সংখ্যা নিয়ে এখনো আলোচনার অবকাশ রয়েছে। ধূসর নেকড়ে সাধারণত তাদের বাস্তুসংস্থানের সর্বোচ্চ স্তরের খাদক। ক্রান্তীয় বনভূমি, মরুভূমি, পার্বত্য এলাকা, তুন্দ্রা অঞ্চল, তৃণভূমি এবং এমনকি শহুরে এলাকাতেও নেকড়ে বাস করে। যদিও একসময় ইউরেসিয়া উত্তর আমেরিকায় প্রচুর পরিমাণে ধূসর নেকড়ে বাস করত আজ তার অতি সামান্য রয়েছে, যার কারণ হল এর বিচরণ এলাকার ব্যাপক ধ্বংসসাধন এবং মানুষের আগ্রাসন, যার ফলে নেকড়ে অনেক জায়গায় বিলুপ্তির সম্মুখীন হয়েছে। তা সত্ত্বেও আন্তর্জাতিক প্রকৃতি সংরক্ষণ সংঘ (IUCN) সমগ্র নেকড়ে জাতিকে এখনো স্বল্প বিলুপ্তির ঝুঁকিপূর্ণ মনে করে। বর্তমানে নেকড়ে কিছু কিছু এলাকায় সংরক্ষিত, কিছু এলাকায় বিনোদনের জন্যে একে শিকার করা হয়, আবার গৃহপালিত প্রাণীর জন্যে হুমকি বিবেচনা করেও একে নিধন করা হয়। বিভিন্ন মানব সংস্কৃতি পুরাণে নেকড়ে ইতিবাচক নেতিবাচক উভয়ভাবেই স্থান পেয়েছে। == তথ্যসূত্র == == বহিঃসংযোগ == Greater Yellowstone Resource Guide Yellowstone Wolves High-Resolution Images of the Canis Lupus Brain Return of gray wolf to Yellowstone park The Fear of Wolves: Review of Wolf Attacks on Humans The International Wolf Center WolfSource Watch ''Death of Legend'' and Cry of the Wild'' by Bill Mason ধূসর নেকড়ে বন্যপ্রাণী স্তন্যপায়ী animals স্তন্যপায়ী স্তন্যপায়ী
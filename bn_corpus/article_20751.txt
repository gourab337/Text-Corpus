'''সাতকরা''' বা '''সাতকড়া''' এর বৈজ্ঞানিক নাম: Citrus macroptera, ইংরেজি নাম: ''Melanesian papeda'' বা ''wild orange'' বা ''cabuyao or satkara''। এটি '''Rutaceae''' পরিবারের '''Citrus''' গণের অন্তর্ভুক্ত লেবু জাতীয় ফলের গাছ। == বর্ণনা == হল বিশেষ ঘ্রাণযুক্ত লেবু জাতীয় এক প্রকার টক ফল, যা সব্জির আনুষঙ্গিক হিসেবে রান্নায় ব্যবহৃত হয়। সাইট্রাস গোত্রের অন্তর্ভুক্ত লেবুজাতীয় একটি ফল। লেবুগাছের মতো সাতকরার কাঁটাভরা গাছ ২০ থেকে ২৫ ফুট লম্বা হয়। ফাল্গুন মাসে ফুল আসে। জ্যৈষ্ঠ-আষাঢ়ে ফল হয়। কমলা চাষের মতো নিরবচ্ছিন্ন কোনো চাষপদ্ধতি না থাকায় সাতকরার উৎপাদন সংক্রান্ত কোনো পরিসংখ্যান কৃষি সম্প্রসারণ অধিদপ্তরে নেই। সিলেটে এর প্রচুর চাহিদার কারণে পার্শ্ববর্তী দেশ ভারতের আসাম মেঘালয় থেকেও সাতকরা আমদানি হয়। ==বিস্তৃতি== এই ফল ভারতের আসামের পাহাড়ি এলাকার আদি ফল, যা বর্তমানে বাংলাদেশের সিলেটের জৈন্তাপুর, গোয়াইনঘাটের জাফলং ছাড়াও এখানকার পাহাড়-টিলায় চাষ হয়। ==গুনাগুণ== সাতকরা একটি ভিটামিন সমৃদ্ধ ফল এবং এর পুষ্টিমান অনেক উন্নত। এতে রয়েছে প্রচুর পরিমাণে ভিটামিন সি, ক্যালসিয়াম ফসফরাস। এটি ওষধি হিসেবেও ব্যবহৃত হয়ে থাকে। == ছবি গ্যালারি == == বহিঃসংযোগ == USDA PLANTS profile == তথ্যসূত্র == জেলা ফল ফল
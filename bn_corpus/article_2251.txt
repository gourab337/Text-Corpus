'''যোগেশচন্দ্র ঘোষ''' (১৮৮৭ এপ্রিল ৪, ১৯৭১) ছিলেন প্রখ্যাত আয়ুর্বেদ শাস্ত্র বিশারদ এবং শিক্ষাবিদ। তিনি সাধনা ঔষধালয়ের প্রতিষ্ঠাতা। তিনি আয়ুর্বেদ শাস্ত্র সম্পর্কিত বহু গ্রন্থ রচনা করেন। ১৯৭১ সালে পাকিস্তানি সেনাবাহিনীর গুলিতে নিহত হন। == সংক্ষিপ্ত জীবনী == ১৮৮৭ সালে শরীয়তপুরের গোঁসাইরহাট গ্রামে যোগেশচন্দ্র ঘোষ জন্মগ্রহণ করেন। ১৯০২ সালে ঢাকার কে এল জুবিলী স্কুল থেকে এন্ট্রান্স পাশ করেন। ১৯০৪ সালে জগন্নাথ কলেজ থেকে এফ.এ. পাশ করেন। এর পর ১৯০৬ সালে কুচবিহার কলেজ থেকে বি.এ. এবং ১৯০৮ সালে কলকাতা বিশ্ববিদ্যালয় থেকে রসায়নশাস্ত্রে এম.এ. পাশ করেন। ১৯০৮ থেকে ১৯১২ সাল পর্যন্ত ভাগলপুর কলেজে ১৯১২ থেকে ১৯৪৮ সাল পর্যন্ত জগন্নাথ কলেজে রসায়নশাস্ত্র বিষয়ের অধ্যাপনা করেন। ১৯৪৭-১৯৪৮ পর্যন্ত জগন্নাথ কলেজের অধ্যক্ষের দায়িত্ব পালন করেন। ১৯৪৮ সালে শিক্ষকতা পেশা থেকে অবসর গ্রহণ করেন। যোগেশচন্দ্র লন্ডন কেমিক্যাল সোসাইটি-র ফেলো (১৯১১-১৯৭১) এবং মার্কিন যুক্তরাষ্ট্রের কেমিক্যাল সোসাইটির সদস্য ছিলেন। ১৯৭১ সালের এপ্রিল বাংলাদেশের মুক্তিযুদ্ধ চলাকালে সাধনা ঔষধালয়ের সদর দফতরে নিজ কার্যালয়ে পাকিস্তানি সেনাবাহিনীর গুলিতে নিহত হন। == অবদান == যোগেশচন্দ্র ঘোষ ১৯১৪ সালে ঢাকায় আয়ুর্বেদ ঔষধ প্রস্তুতকারক প্রতিষ্ঠান সাধনা ঔষধালয় প্রতিষ্ঠা করেন। তার গবেষণা সাধনার ফলে বাংলাদেশে আয়ুর্বেদ চিকিৎসাপদ্ধতি ঔষধ প্রস্তুত প্রণালী আধুনিক মানে উন্নীত হয়। তিনি রোগ-ব্যাধির কারণ লক্ষন, আয়ুর্বেদ চিকিৎসার তত্ত্ব এবং এর ব্যবহার পদ্ধতি সম্পর্কে বহু বই লিখে গেছেন। ==বই== === বাংলা === অগ্নিমান্দ্য কোষ্ঠাবদ্ধতা আরোগ্যের পথ গৃহ-চিকিৎসা চর্ম সাধারণ স্বাস্থ্য বিধি মুখরোগ চিকিৎসা আমরা কোন পথে আয়ুর্বেদ ইতিহাস === ইংরেজি === ''Whither Bound Are We'' (উইদ্বার বাউন্ড আর উই) Home Treatment (হোম ট্রিটমেন্ট) Text Book of Organic Chemistry (টেক্সট বুক অব অর্গানিক কেমেস্ট্রি) Simple Geography (সিম্পল জিওগ্রাফি) Simple Arithmetic (সিম্পল আরিথমেটিক) ==তথ্যসূত্র== ==বহিঃসংযোগ== শিক্ষাবিদ জন্ম মৃত্যু শাস্ত্র বিশারদ
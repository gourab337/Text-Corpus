'''উদয়গিরি''' হচ্ছে ভারতীয় রাজ্য উড়িষ্যার সর্ববৃহৎ বৌদ্ধ স্থাপনা। উদয়গিরি মূলত একটা কমপ্লেক্স যা স্তুপ এবং বিহার নিয়ে গঠিত। পার্শ্ববর্তী ললিতগিরি এবং রত্নগিরির সংগে এটা একত্রে পুষ্পগিরি অংশ। ঐতিহ্যবাহী এই তিন স্থানকে একত্রে কমপ্লেক্সের ডায়মন্ড ট্রায়াঙ্গল বলা হয়ে থাকে। স্থানটির ঐতিহাসিক নাম মাধাভাপুর মহাবিহার। ধারণা করা হয় রত্নগিরি ললিতগিরির পাশের বৌদ্ধ কমপ্লেক্সটি ৭ম থেকে ১২ শতকের মধ্যে চালু ছিলো। ==অবস্থান== উদয়গিরি পাহাড়ের পাদদেশে এই বৌদ্ধ স্থাপনাটি অবস্থিত যা ভুবনেশ্বর থেলে ৯০ কিলোমিটার উত্তর পূর্বে এবং জজপুর জেলার কটক থেকে ৭০ কিলোমিটার উত্তর পূর্বে অবস্থিত। ==অনুসন্ধান প্রাপ্তি== ১৯৫৮ সাল থেকে সার্ভে অভ ইন্ডিয়া উদয়গিরিতে একাধিক খননকাজ চালিয়েছে। দুই উপত্যকার মাঝে অবস্থিত উদয়গিরি সাইট সর্বপ্রথম খননকাজ চালানো হয়। ১৯৮৫-৮৬ এবং ১৯৮৯-৯০ সালে চালানো খননে উদয়গিরি সাইট দেয়াল ঘেরা বৌদ্ধবিহারটি আবিষ্কৃত হয়। এখানে ফুট উঁচু একটি স্তুপ যার চার কোনায় চারটি ধ্যানী বুদ্ধের প্রতিকৃতি পাওয়া যায়। এপিগ্রাফিক্যাল উপাত্তের ভিত্তিতে স্থানটিকে '''মাধবপুর মহাবিহার''' নামে অভিহিত করেন। ১৯৯৭ থেকে ২০০০ সালে পরিচালিত বৃহৎ খননে উদয়গিরি-২ এর দ্বিতীয় অংশ আবিষ্কৃত হয় যেখানে স্তুপ এবং বিহার ছিলো। এর মধ্যে ছিলো দুটো অষ্টম শতকের বিহার চত্বর, বুদ্ধের ভাস্কর্য, তারা, মঞ্জুশ্রী, আভালোকিতেশ্বর, জটামুকুট লোকেশ্বর এবং বিভিন্ন টেরাকোটা ফলক। একটি পাথরের ধাপযুক্ত কুয়া আবিষ্কৃত হয়। প্রবেশ পথের নিকটে দেখা যায় একটি মনুষ্যাকৃতি দড়িতে ঝুলছে যার চোখ বন্ধ। ==তথ্যসূত্র ==
'''সাজুন্তি''' (বৈজ্ঞানিক নাম: ''Talicada Nyseus'') এক প্রজাতির ছোট আকারের চমকপ্রদ প্রজাপতি, যা কালো ছিটযুক্ত বা কমলা কালো পাড় যুক্ত সাদা বর্ণের। এরা ‘লাইসিনিডি’ পরিবারের সদস্য। == আকার == প্রসারিত অবস্থায় সাজুন্তির ডানার মাপ ৩০-৩৫মিলি মিটার দৈর্ঘের হয়। == উপপ্রজাতি == ভারতে প্রাপ্ত সাজুন্তি এর উপপ্রজাতি হল- ''Talicada nyseus nyseus'' 1843 Indian Red Pierrot ''Talicada nyseus khasiana'' Swinhoe, 1893 Khasi Red Pierrot == বিস্তার == সাধারণত বনাঞ্চলে দেখা মেলে।এছাড়া এদের সাধারনত ভারতীয় উপমহাদেশ এবং দক্ষিণ পূর্ব এশিয়াতে দেখা যায়। Red Pierrot (Talicada nyseus) আঙুলের ডগায় সাজুন্তি == বর্ণনা == এই প্রজাপতির ওপর-পিঠ কালো বর্ণের হয় কিন্তু পিছনের ডানার ভূমিকোন সংলগ্ন অংশ লালচে কমলা। সামনের দিকের ডানা সাদা বর্ণের হয়। ডানার প্রান্তে কালো পটি থাকে যা প্রায় ডানার অর্ধেক ঢেকে রাখে। তার ওপর সাদা সাদা অনিয়তাকার ফুটকি থাকে। পিছনের ডানা সাদা হয়। তার ভেতরের অংশের সামনের দিকে এক-তৃতীয়াংশ কালো এবং বাকী অংশ লালচে কমলা বর্ণের হয়।ডানার অবশিষ্ট অংশ সাদার ওপর কালো ছোপ দেখা যায়। এরা ওড়ে খুব ধীর গতিতে এবং একটানা বেশীদূর বা বেশিক্ষন উড়তে পারে না। এরা খুব ফুল পছন্দ করে। Red পাথরকুচি পাতার ওপর বিশ্রামরত অবস্থা == বৈশিষ্ট্য == === ডিম === স্ত্রী সাজুন্তি পাতার নীচের দিকে ডিম পাড়ে। ডিম সবুজ বর্ণের এবং চ্যাপ্টা চাকতির মতো দেখতে হয়। ডিমগুলির গায়ে শিরা লক্ষ্য করা যায়। === শূককীট === শূককীট গুলি লম্বাটে এবং স্থূল চিঁড়ের মতো দেখতে এবং এরা ফ্যাকাশে ঘিয়ে রঙের হয়। গায়ে রোঁয়া আছে, বিশেষ করে পাশের দিকে প্রান্ত বরাবর। ==== আহার্য উদ্ভিদ ==== এই শূককীট পাথরকুচি (Kalanchoe pinnata) তাদের সমগোত্রীয় কিছু গাছ এবং হিমসাগর (Kalanchoe laciniata) গাছের পাতার রসালো অংশ আহার করে। === মূককীট === মূককীট তৈরী করে গাছের পাতার ওপর বা নীচের পিঠে। == চিত্রশালা == Image:Egg of red ডিম শূককীট এর দ্বিতীয় দশা শূককীট এর তৃতীয় দশা মূককীট এর চতুর্থ দশা Image:Red Pierrot (Talicada nyseus) Pupa on Bryophyllum মূককীট ==তথ্যসূত্র== == বহিঃসংযোগ == প্রজাপতি প্রাপ্ত লাইসিনিডি গোত্রের প্রজাপতি
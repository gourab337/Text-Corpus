'''উবুন্টু''' একটি জনপ্রিয় ওপেন সোর্স কম্পিউটার অপারেটিং সিস্টেম লিনাক্স ডিস্ট্রিবিউশন যেটি ডেবিয়ান লিনাক্সের উপর ভিত্তি করে তৈরি করা হয়েছে। উবুন্টুর তিনটি দাপ্তরিক সংস্করণ রয়েছেঃ পিসির জন্যে উবুন্টু ডেস্কটপ, ক্লাউড সার্ভারের জন্যে উবুন্টু সার্ভার এবং ইন্টারনেট অব থিংসের জন্যে উবুন্টু কোর। উবুন্টুর নতুন সংস্করণ প্রতি ছয় মাস অন্তর প্রকাশ করা হয়, যেখানে দীর্ঘ সমর্থিত শাখাগুলো প্রতি দুই বছর অন্তর প্রকাশ করা হয়। উবুন্টুর পেছনে রয়েছে ক্যানোনিকেল নামের একটি সংগঠন। ক্যানোনিকেল বিনামূল্যের নির্ভরযোগ্য নিরাপত্তা হালনাগাদ প্রদান করে প্রতিটি সংস্করণের সাথেই, প্রকাশের তারিখ থেকে একটি নির্দিষ্ট সময় পর্যন্ত। উবুন্টুর সাথে সংযুক্ত প্রিমিয়াম সেবা বিক্রির মাধ্যমে ক্যানোনিকেল লিমিটেড মুনাফা অর্জন করে। উবুন্টুতে তৈরি করা হয়েছে বিভিন্ন ধরনের সফটওয়্যার প্যাকেজের উপর ভিত্তি করে। এর অধিকাংশই ফ্রি সফটওয়্যার লাইসেন্সের অধিনে প্রকাশিত। এই ধরনের সফটওয়্যার মুক্ত সফটওয়্যার নামে পরিচিত। তবে মূল অনুমতিপত্র হিসাবে ব্যবহার করা হয় গ্নু জিপিএল এবং গ্নু এলজিপিএল। এই অনুমতিপত্রে স্পষ্টভাবে উল্লেখ করা থাকে যে ব্যবহারকারীরা এটি চালানো, নকল করা, বিতরণ করা, পরিবর্তন করা, পরিবর্ধন করা এবং এর উপর ভিত্তি করে নতুন কোন সফটওয়্যার প্রকাশের ব্যাপারে সম্পূর্ণ স্বাধীন। ক্যানোনিকাল লিমিটেড নামের যুক্তরাজ্য ভিত্তিক একটি প্রতিষ্ঠান উবুন্টুর প্রধান পৃষ্ঠপোষক। মার্ক শাটলওয়ার্থ নামের দক্ষিণ আফ্রিকান এক উদ্যোক্তা এই প্রতিষ্ঠঅনের মালিক। উবুন্টু ফ্রি এবং মুক্ত সফটওয়্যার হিসাবে বিতরণের উদ্দেশ্যে ক্যানোনিকাল কমিউনিটি ডেভলপারদের সহযোগীতা নিয়ে থাকে। উবুন্টু, অপারেটিং সিস্টেম হিসাবে বিক্রি করে লাভবান না হয়ে উবুন্টু ভিত্তিক বিভিন্ন সেবা এবং পেশাদার মানের কারিগরি সহায়তা প্রদানের মাধ্যমে মুনাফা লাভ করে। ক্যানোনিকাল প্রতি মাস পরপর উবুন্টুর নতুন সংস্করণ প্রকাশ করে। সাধারণভাবে এই সংস্করণসমূহ ব্যবহার করার ক্ষেত্রে পরবর্তী ১৮ মাস পর্যন্ত সহযোগীতা করা হয়ে থাকে। নিরাপত্তা ত্রুটি,প্যাচ, সফটওয়্যার সমূহ এবং মূল অপারেটিং সিস্টেমের বাগ ইত্যাদি সংশোধন করা এবং সফটওয়্যার সমূহের ছোট হালনাগাদ সমূহ প্রকাশ করে। এলটিএস বা দীর্ঘ সমর্থিত সংস্করণ সমূহ প্রতি দুই বছর পর পর প্রকাশ করা হয়ে থাকে এবং এর ডেক্সটপ সংস্করণ পরবর্তী তিন বছর এবং সার্ভার সংস্করণগুলো ব্যবহারে পরবর্তী পাঁচ বছর সহায়তা করা হতো, যদিও উবুন্টু ১২.০৪ থেকে ডেক্সটপ সংস্করণ এবং সার্ভার সংস্করণগুলো ব্যবহারে পরবর্তী পাঁচ বছর হালনাগাদসহ এবং অন্যান্য সহায়তা দেওয়া হচ্ছে বর্তমানে উবুন্টুর সর্বশেষ সংস্করণ হল ''উবুন্টু ১৮.০৪(বায়োনিক বিভর)''। এটি প্রকাশ করা হয় ২৬ এপ্রিল, ২০১৮ তারিখে। == ইতিহাস এবং উন্নয়ন == উবুন্টু এবং লিনাক্স সার্ভার, ডেস্কটপ, উবুন্টু ফোন এবং ট্যাবলেট অপারেটিং সিস্টেম ডেবিয়ানের স্থাপত্য অবকাঠামোর উপর ভিত্তি করে তৈরি হয়েছে। প্রতি ছয় মাস অন্তর উবুন্টুর নতুন সংস্করণ প্রকাশ করা হয় এবং প্রতিটি সংস্করণ মাস বিনামূল্যে সাপোর্ট পায়। উবুন্টুর প্রথম সংস্করণ প্রকাশিত হয় অক্টোবর ২০, ২০০৪ তারিখে। বর্তমানে দীর্ঘ সমর্থিত সংস্করণগুলো বছরের জন্যে সাপোর্ট পায়, আর প্রকাশিত হয় প্রতি দুই বছর অন্তর অন্তর। উবুন্টু ১৮.০৪, সর্বশেষ দীর্ঘ সমর্থিত(এলটিএস) সংস্করণ যেটি প্রকাশিত হয় ২৬ এপ্রিল, ২০১৮ তারিখে। উবুন্টু ১৮.১০ কসমিক কাটলফিশ হল উবুন্টুর পরবর্তী সাধারণ সংস্করণ। ২০১৮ সালের অক্টোবর মাস এটির সম্ভাব্য প্রকাশের তারিখ। উবুন্টু প্যাকেজগুলো ডেবিয়ান আনস্টেবল শাখার প্যাকেগুলোর ভিত্তি করে তৈরী। উভয় ডিস্ট্রিবিউশনই ডেব প্যাকেজ ফরম্যাট এবং প্যাকেজ ব্যাবস্থাপনা টুল এপিটি এবং সিন্যাপটিক ব্যবহার করে। তবে উবুন্টু ১২.০৪ থেকে সিন্যাপ্টিক প্রাথমিকভাবে ইন্সটল করা থাকে না। বিষয়টি এমন নয় যে উবুন্টু এবং ডেবিয়ান প্যাকেজসমূহের বাইনারী ফরম্যাট পরস্পরের সাথে সঙ্গতিপূর্ণ হবে। অনেক ক্ষেত্রেই দেখা যায় .deb ফরম্যাটের প্যাকেজগুলো উবুন্টুতে ব্যবহার উপযোগী করার জন্য নতুন করে সোর্স কোড থেকে কম্পাইল করতে হয়। অনেক উবুন্টু ডেভলপার ডেবিয়ানের মূল প্যাকেজসমূহ ব্যবস্থাপনার সাথে যুক্ত আছেন। তবে ধরনের ঘটনা খুব কমই ঘটে থাকে এবং তাই এটা নিয়ে বেশ সমালোচনা হয়ে থাকে। অতীতে ডেবিয়ানের প্রতিষ্ঠাতা ইয়ান মুরডক শঙ্কা প্রকাশ করেছিলেন যে,সঙ্গতিপূর্ণ রাখার জন্য উবুন্টু প্যাকেজসমূহ সম্ভবত ডেবিয়ানের মূলধারা থেকে দূরে সরে যাচ্ছে। প্রকাশের কিছু দিন আগে নিয়মিতভাবে ডেবিয়ান আনস্ট্যাবল প্যাকেজসমূহ ইম্পোর্ট করা হয় এবং উবুন্টুর বিশেষ বৈশিষ্ট্য সংযোজন করে নতুন প্যাকেজ তৈরি করা হয়। এবং প্রকাশের একমাস পূর্বে ইম্পোর্ট করার ব্যবস্থা বন্ধ করে দেয়া হয় এবং সে সময় নতুন সংযোজিত বৈশিষ্টগুলো পরীক্ষা করে কার্যকরী করে তোলার ব্যাপারে গুরুত্ব দেয়া হয়। বর্তমানে উবুন্টুর প্রধান অর্থায়নকারী হল ক্যানোনিকেল। জুলাই, ২০০৫ সালে মার্ক শাটলওয়ার্থ এবং ক্যানোনিকাল লিমিটেড এর পক্ষ থেকে উবুন্টু ফাউন্ডেশন প্রতিষ্ঠার ঘোষণা দেয়া হয়। এবং চালু হওয়ার সময় প্রাথমিকভাবে ১০ মিলিয়ন ডলার মূলধন দেয়া হয়। ভবিষ্যতে উবুন্টুর সকল ধরনের উন্নয়ন এবং সহায়তা প্রদানের উদ্দেশ্যে এই ফাউন্ডেশনটি তৈরি করা হয়। মার্ক শাটলওয়ার্থ এই মূলধনকে একটি জরুরী তহবিল হিসাবে ব্যাখ্যা করেছেন। কোন সময় যদি ক্যানোনিকেল এর সহযোগীতা বন্ধ হয়ে যায় সেসময় এই উবুন্টুর উন্নয়নে এই ফান্ড ব্যবহার করা হবে। ১২ মার্চ ২০০৯ তারিখে উবুন্টু ডেভলপারদের সহযোগীতায় তৃতীয়পক্ষের ক্লাউড ব্যবস্থাপনা প্লাটফর্ম, যেমন আমাজন ইসি প্লাটফর্মের জন্য কাজ শুরুর কথা জানায়। ৩১ শে অক্টবর ২০১১ তারিখে মার্ক শাটলওয়ার্থ ঘোষণা করেন যে উবুন্টু ১৪.০৪ থেকে, উবুন্টু স্মার্টফোন, ট্যাবলেট, টিভি এবং স্মার্ট স্ক্রিনে সাপোর্ট করবে। ২০১২ জানুয়ারি তারিখে, ক্যানোনিকাল কনজুমার ইলেকট্রনিক্স শোতে উবুন্টু টিভির ঘোষণা দেয়। উবুন্টু ১৭.১০ থেকে গনোম উবুন্টুর পূর্বনির্ধারিত গুই, যেখানে পুরোনো সংস্করণগুলোতে এখনও ইউনিটি পূর্বনির্ধারিত। উদাহরণস্বরূপ, ১৮.০৪ এলটিএস সংস্করন ছাড়া বর্তমানের অন্যান্য এলটিএস সংস্করণগুলোতে ইউনিটি ব্যবহার করা হয়। যাইহোক, ইউনিটি এর একটি সম্প্রদায় চালিত ফোর্ক ইউনিট(Yunit) নামে এর উন্নয়ন হচ্ছে। শাটলওয়ার্থ এপ্রিল ২০১৭ সালে লিখেছেন, "আমরা উবুন্টুতে একটি চমত্কার গনোম ডেস্কটপ প্রদানের প্রয়াসের সাথে নোমে নিয়োগ করবো। আমরা উবুন্টু গনোম দলকে সাহায্য করছি, এই প্রচেষ্টাটির সাথে কিছু ভিন্ন বা প্রতিযোগিতামূলক তৈরি করা নয়। যদিও আমি একতা মধ্যে নকশা ধারণা সম্পর্কে উসাহী, এবং আশা করি যে গনোম এখন তাদের জন্য আরো খোলা হতে পারে, আমি মনে করি আমরা গনোম প্রদান করে গনোমের ডিজাইন নেতৃস্থানীয়দের সম্মান করি উচিত যেভাবে গনোম এটি বিতরণ করবে। যে আমাদের ভূমিকা, স্বাভাবিক হিসাবে, আপগ্রেড, একীকরণ, নিরাপত্তা, কর্মক্ষমতা এবং পূর্ণ অভিজ্ঞতা চমত্কার হয় তা নিশ্চিত করতে হবে। শাটলওয়ার্থ আরও উল্লেখ করেন যে, ক্যানোনিকেল উবুন্টূ ফোন, ট্যাবলেটের জন্যে উন্নয়ন স্থগিত ঘোষণা করছে। == বৈশিষ্ট্য == উবুন্টু ৯.০৪ এর একটি স্ক্রিন্‌শট উবুন্টুতে সর্বাধিক গুরুত্ব দেয়া হয় এর সহজ ব্যবহারযোগ্যতার উপর। ইউবিকুইটি নামে উবুন্টু অপারেটিং সিস্টেমটি ইনস্টল করতে একটি সফটওয়্যার ব্যবহার করা হয়। এটি লাইভ সিডি এনভাইরনমেন্ট থেকে কোন রিস্টার্ট করা ছাড়াই সম্পূর্ণ ইনস্টলেশন সম্পন্ন করে। অনেক বেশি মানুষের কাছাকাছি পৌছাতে উবুন্টুতে অ্যাকসেসিবিলিটি এবং কাজগুলোও করা হয় গুরুত্বের সাথে করা হয়। উবুন্টু ৫.০৪ সংস্করণ থেকে ডিফল্ট ক্যারেক্টার এনকোডিং হিসাবে ইউনিকোড ব্যবহার শুরু করা হয়েছে। এর ফলে উবুন্টু রোমান নয় এমন স্ক্রিপ্ট সমূহে ব্যবহার সহজ হয়ে যায়। এখানে sudo নামে একটি টুল ব্যবহার করা হয়। এটি নিরাপত্তা বৈশিষ্টসমূহ অক্ষুন্ন রেখেই সাধারণ ব্যবহারকরীদের সাময়িকভাবে কাজ করার সুযোগ করে দেয়। এখানে রুট অ্যাকাউন্টটি বন্ধ করা থাকে এবং অভিজ্ঞ বা দক্ষ নয় এমন ব্যবহারকারীরা যেন সিস্টেমের অনাকাঙ্খিত বা নিরাপত্তা ব্যবস্থার কোন ক্ষতি করতে না পারে সেই ব্যবস্থা থাকে। পলিসি-কিট নামে একটি ব্যবস্থা সিস্টেমে ব্যাপকভাবে ব্যবহার করা হয়, এটি সিস্টেমের নিরাপত্তা ব্যবস্থা জোরদার করার জন্য ডেক্সটপ ব্যবহারকারীদের ন্যূনতম প্রশাসনিক কাজ করার সুযোগ দেয়। প্রাথমিক ভাবেই উবুন্টুর সাথে বেশ কিছু সংখ্যক প্রয়োজনীয় সফটওয়্যার দেয়া থাকে। এবং অপারেটিং সিস্টেম ইনস্টল করার সাথে সাথেই এই সফটওয়্যারসমূহ ইনস্টল হয়ে যায়। এই তালিকায় রয়েছে লিব্রেঅফিস, ফায়ারফক্স, এমপ্যাথি (৯.১০ এর আগের সংস্করণসমূহে এটির পরিবর্তে পিজিন যুক্ত থাকত), ট্রান্সমিশন, গিম্প(১০.০৪ এর আগের সংস্করণসমূহে ডিফল্ট ছিল), সেই সাথে কিছু ছোট আকারের কিছু খেলার সফটওয়্যার যেমন সুডুকু, দাবা ইত্যাদি। এছাড়া যেসকল সফটওয়্যার ডিফল্টভাবে ইনস্টল করা থাকে না সেগুলি উবুন্টু সফটওয়্যার সেন্টার অথবা সিন্যাপটিক প্যাকেজ ম্যানেজার ব্যবহার করে ইনস্টল করা যাবে। উবুন্টুতে ফায়ারওয়ালের মাধ্যমে নেটওয়ার্ক পোর্টের সাথে যুক্ত অংশসমূহের নিরাপত্তা নিশ্চিত করা হয়। ব্যবহারকারীরা Gufw নামের সফটওয়্যার ব্যবহার করে পছন্দমত নেটওয়ার্ক ফায়ারওয়াল কনফিগার করতে পারে। গ্নোম ডিফল্টভাবে ৫৫টি ভাষা সমর্থন করে। ওয়াইন নামের একটি সফটওয়্যারের মাধ্যমে মাইক্রোসফট উইন্ডোজ এর জন্য ডেভেলপ করা অনেক সফটওয়্যার যেমন মাইক্রোসফট অফিস উবুন্টুতে ব্যবহার করা যাবে। ওয়াই অথবা ভার্চুয়াল বক্স অথবা ভিএমওয়্যারের মত ভার্চুয়াল মেশিনের মাধ্যমে এই সফটওয়্যারসমূহ ব্যবহার করা যায়। ব্যবহারযোগ্যতার প্রতি উবুন্টুর মনোযোগের প্রতিফলন ঘটেছে sudo টুলটির ব্যাপক ব্যবহারে; এটির মাধ্যমে ব্যবহারকারীরা superuser অ্যাকাউন্ট লগ-ইন না করেই নিরাপদে প্রশাসনিক কাজ করতে পারেন। উবুন্টু চালাতে ২৫৬ মেগাবাইট র‌্যাম প্রয়োজন; আর হার্ডডিস্কে এটি ইনস্টল করতে গিগাবাইট জায়গার প্রয়োজন। === ইনস্টল পদ্ধতি === উবুন্টু ১০.০৪ এলটিএস লাইভ সিডি ডেস্কটপ উবুন্টু ইনস্টল করার জন্য সাধারণভাবে লাইভ সিডি ব্যবহার করা হয়। উবুন্টু অপারেটিং সিস্টেমটি ইনস্টল করা ছাড়াই সরাসরি সিডি থেকে ব্যবহার করা যায়। তবে লাইভ সিডি ব্যবহার করা হলে পূর্ণাঙ্গ অপারেটিং সিস্টেমের অনেক সুবিধাই এখানে পাওয়া যাবে না। মূলত অপারেটিং সস্টেমটি সম্পর্কে প্রাথমিক ধারণা পাওয়া এবং হার্ডওয়্যার এবং ড্রাইভার সমূহের compatibility পরীক্ষা করার জন্য এই পদ্ধতিটি বিশেষ কার্যকর। একই সাথে সিডিতে উইবিকুইটি ইনস্টলার নামে একটি সফটওয়্যার দেয়া থাকে। যেটি ব্যবহারকারীকে অপারেটিং সিস্টেমটি পূর্ণাঙ্গভাবে ইনস্টলের ব্যাপারে সহায়তা করে। প্রথম সংস্করণ থেকে এর পরবর্তী প্রতিটি সংস্করণের সিডি ইমেজ উবুন্টু ওয়েব সাইট থেকে বিনামূল্যে ডাউনলোড করা যায়। সিডি থেকে ইনস্টল করার জন্য ন্যূনতম ২৫৬মেগাবাইট মেমরী প্রয়োজন। ব্যবহারকারীরা উবুন্টু ডিস্ক ইমেজ (.iso) ওয়েবসাইট থেকে সরাসরি ডাউনলোড করতে পারেন। সিডি, ডিভিডি এর মাধ্যমে অথবা পেন ড্রাইভ অথবা হার্ডডিস্কে ইনস্টল করে বা লাইভ হিসাবে এটি ব্যবহার করা যাবে। এছাড়া ARM, PowerPC, SPARC এবং IA-64 প্লাটফর্মের উপযোগী উবুন্টু পাওয়া যাবে। তবে এখান থেক শুধুমাত্র ARM ব্যবহারে অফিসিয়াল সমর্থন দেয়া হয়। ক্যানোনিকাল এর পক্ষ থেকে উবুন্টু এবং কুবুন্টুর সিডি বিনামূল্যে বিতরণ করা হয়। এমনকি প্যাকেজিং এবং পরিবহন খরচসহ এই সকল সিডি পৃথিবীর বিভিন্ন দেশে পাঠানো হয়ে থাকে। শিপইট নামের একটি সেবার মাধ্যমে এটি পরিচালনা করা হয়। মাইক্রোসফট উইন্ডোজ মাইগ্রেশন টুল নামের একটি মাইগ্রেশন সহায়ক ব্যবহার করে কম্পিউটারে ইনস্টল রয়েছে এমন কোন উইন্ডোজ অপারেটিং সিস্টেমের বুকমার্ক, ডেস্কটপ ব্যাকগ্রাউন্ড সহ আরও বেশকিছু ব্যক্তিগত সেটিং ইম্পোর্ট করা যাবে। নতুন করে উবুন্টু ইনস্টলের সময় এই অপশনটি ব্যবহার করা যায়। এপ্রিল ২০০৭ সালে এই সুবিধাটি সর্বপ্রথম চালু করা হয়। উবুন্টু এবং কুবুন্টু ইউএসবি ফ্ল্যাশ ড্রাইভ থেকে বুট করা যায়। তবে এক্ষেত্রে অবশ্যই কম্পিউটারের বায়োসে ইউএসবি থেকে বুট করার অপশন থাকতে হবে। ফ্ল্যাশ ড্রাইভ থেকে চালানোর সময় কোন পরিবর্তন করা হলে সেটি সংরক্ষণ করারও ব্যবস্থা রয়েছে এখানে। এভাবে ইনস্টল করার পর ইউএসবি থেকে বুট করা সমর্থন করে এমন যে কোন পিসি থেকেই এটি ব্যবহার করা যাবে। উবুন্টুর সাম্প্রতিকতম সংস্করণসমূহে লাইভ ইউএসবি ক্রিয়েটর নামে একটি সফটওয়্যার দেয়া থাকে যার মাধ্যমে লাইভ ইউএসবি তৈরি করা যাবে। লাইভ সিডিতে উইবি নামে একটি সফটওয়্যার থাকে। এটি ব্যবহার করে উইন্ডোজ অপারেটিং সিস্টেমের ভেতর অন্যান্য সাধারণ প্রোগ্রামের মত ইনস্টল করা যায়। এভাবে ইনস্টল করা হলে উইন্ডোজ ব্যবাহরকারীর হার্ডডিস্কে নতুন কোন পার্টিশন করতে হয় না। এখানে ডিফল্টভাবে উইন্ডোজ মাইগ্রেশন অ্যাসিস্টেন্ট ব্যবহার করে উইন্ডোজের সেটিংস সমূহ আমদানি করা হয়। তবে এই পদ্ধতিতে ইনস্টল করা হলে উবুন্টুর সকল অপশন পূর্ণাঙ্গভাবে ব্যবহার করা যায় না। === অভ্যন্তরস্থ উপাদান === উবুন্টু গ্নোম ডেস্কটপ সিস্টেমের উপর ভিত্তি করে গড়ে উঠত কিন্তু উবুন্টু ১১.০৪ থেকে ইউনিটি ডেস্কটপের উপর গড়ে উঠছে, যেটি প্রচুর আধুনিক ডেস্কটপ অ্যাপ্লিকেশনসহ নির্দিষ্টভাবে ফ্রি, সহজ এবং ভাল ইন্টারফেস প্রদান করে। ইউনিটি মধ্যকার সফ্টওয়্যারের পাশাপাশি উবুন্টুতে রয়েছে ওপেনঅফিস.অর্গ বর্তমানে লিব্রেঅফিস, মোজিলা ফায়ারফক্স ওয়েব ব্রাউজার এবং গিম্প গ্রাফিক্স সম্পাদক। এতে রয়েছে গান শোনার জন্য রিদমবক্স মিউজিক প্লেয়ার, মুভি দেখার জন্য টোটেম মুভি প্লেয়ার এবং আরও অনেক কিছু। === ডিস্ক === ৬.০৬ সংস্করণ লাইভ সিডি এবং ইনস্টল সিডি কে একত্রিত করে একটি কম্প্যাক্ট ডিস্ক ছেড়েছে। এই ডিস্কটি ইনস্টলেশন ছাড়াই বুট হয়ে সব রকম ফিচার সমৃদ্ধ ডেস্কটপে চলে আসে এবং পরবর্তীতে ''Ubiquity'' গ্রাফিক্যাল ইনস্টলারের সাহায্য ইনস্টল করা যায়। ইনস্টলেশন প্রক্রিয়াটি লাইভ ডেস্কটপের সকল ডকুমেন্ট অক্ষত রাখে। টেক্স-মোডে ব্যবহার করে ইনস্টল হওয়া ডিস্কও ডাউনলোডের জন্য পাওয়া যায়। == সংস্করণ == প্রতিবছর উবুন্টুর দুটি করে সংস্করণ প্রকাশিত হয় এবং প্রকাশের বছর এবং মাস এর উপর ভিত্তি করে এর সফটওয়্যার সংস্করণ নাম্বার নির্ধারণ করা হয়। উদাহারণ স্বরূপ উবুন্টুর প্রথম সংস্করণনের কথা বলা যেতে পারে। এই সংস্করণটা ছিল উবুন্টু ৪.১০ যেটা ২০ অক্টোবর, ২০০৪ সালে প্রকাশিত হয়েছিলো। ভবিষ্যতে উবুন্টুর সংস্করণ ক্রম নির্ধারণ করার ক্ষেত্রে একই পদ্ধতি অবলম্বন করা হবে। কোন কারণে নির্ধারিত মাসে প্রকাশিত না হলে এর সংস্করণ ক্রমও সয়ংক্রিয়ভাবে পরিবর্তন হয়ে যাবে। উবুন্টু সংস্করণ সমূহের একটি বিকল্প কোড নাম দেয়া হয়। একটি বিশেষন এবং একটি প্রাণীর নামের সমন্বয়ে এটি তৈরি হয় (উদাহারণ: বায়োনিক বিভর, কসমিক কাটলফিশ ইত্যাদি)। কোন নাম সমূহ ইংরেজি বর্ণমালার ক্রম অণুযায়ি নির্ধারণ করা হয়। তবে উবুন্টুর প্রথম তিনটি সংস্করণ এর ব্যতিক্রম ছিল। বর্ণক্রমিক হওয়ায় নতুন সংস্করণসমূহ সহজেই চিহ্নিত করা যায়। সাধারণ ভাবে উবুন্টুর বিভিন্ন সংস্করণ বুঝাতে কোড নামের বিশেষণ অংশটি ব্যবহৃত হয়। উবুন্টুর সংস্করণসমূহ প্রতি ছয় মাস পর পর প্রকাশিত হয়। কিছু নির্বাচিত সংস্করণ, যেমন উবুন্টু ১৮.০৪ বায়োনিক বিভরকে দীর্ঘ সমর্থিত শাখা বা এলটিএস সংস্করণ বলা হয়। সংস্করণগুলোর ডেস্কটপ ভার্শন প্রতি দুবছর অন্তর অন্তর প্রকাশ করা হয়।< উবুন্টুর সর্বশেষ সংস্করণ হল ১৮.০৪ বায়োনিক বিভর। গত এপ্রিল ৪, ২০১৮ তারিখ প্রকাশিত হয়েছে। সংস্করণ কোড নাম রিলিজের তারিখ সাপোর্ট সময় ১৪.০৪ এলটিএস ট্রাস্টি তেহর ২০১৪-০৪-১৭ ১৪.১০ ইউটোপিক ইউনিকর্ন ২০১৪-১০-২৩ ২০১৫-০৭-২৩ ১৫.৪ ভিভিড ভার্ভেড ২০১৫-০৪-২৩ ২০১৬-০২-০৪ ১৫.১০ উইলি ওয়ারওলফ ২০১৫-১০-২২ ২০১৬-০৭-২৮ ১৬.০৪ জেনিয়াল জেরাস ২০১৬-০৪-২১ ২০২১-০৪ ১৬.১০ ইয়াক্কেতি ইয়াক ২০১৬-১০-১৩ ২০১৭-০৭-২০ ১৭.০৪ জেস্টি জাপুস ২০১৭-০৪-০৩ ২০১৮-০১-১৩ ১৭.১০ আর্টফুল আর্টভার্ক ২০১৭-১০-১৯ ২০১৮-০৭ ১৮.০৪ এলটিএস বায়োনিক বিভার ২০১৮-০৪-২৬ ২০২৩-০৪ ১৮.১০ কসমিক কাটলফিশ ২০১৮-১০ ২০১৯-১৭ == প্যাকেজ শ্রেণীবিভাগ এবং সমর্থন == উবুন্টু সিডি উবুন্টুর সফটওয়্য়ার সমূহে চারটি আলাদা ভাগে ভার করা হয়েছে। সফটওয়্যার সমূহের লাইসেন্স এবং ব্যবহার পরবর্তী সহায়তার উপর ভিত্তি করেই এই তালিকা তৈরি করা হয়েছে। এমন কিছু সফটওয়্যার রয়েছে যেগুলির হালনাগাদ সমূহ ক্যানোনিকাল নয় বরং কমিউনিটির সদস্যরা প্রদান করে থাকে। '''ফ্রি সফ্টওয়্যার''' '''নন-ফ্রি সফ্টওয়্যার''' '''supported''' ''Main'' ''Restricted'' ''Universe'' ''Multiverse'' ফ্রি সফটওয়্যার সমূহের মধ্যে রয়েছে সেই সকল সফটওয়্যার যেগুলির সাথে উবুন্টু লাইসেন্সের মিল রয়েছে। ডেবিয়ান ফ্রি সফটওয়্যার নীতিমালার সাথে এই লাইসেন্সের বিশেষ সামঞ্জস্য রয়েছে। ফন্টের ক্ষেত্রে এই নিয়মের কিছুটা ব্যতিক্রম রয়েছে। মুক্ত নয় এমন সফটওয়্যার ব্যবহারে সাধারণ ভাবে সহায়তা করা হয় না(Multiverse) তবে, গুরুত্বপূর্ণ কিছু ক্ষেত্রে এই নিয়মটি কিছুটা পরিবর্তন করে হয়। সহযোগিতা করা হয় কিন্তু মুক্ত নয় এমন সফটওয়্যার রয়েছে মূলত বিভিন্ন হার্ডওয়্যার ড্রাইভার। এমন কিছু গ্রাফিক্সকার্ড ড্রাইভার রয়েছে যেগুলি কেবলমাত্র বাইনারি ফাইল পাওয়া যায়। মূল তালিকার বাইরের রেসট্রিকটেড ক্যাটেগরীর সফটওয়্যার সমূহ ব্যবহারে আরও কম সহায়তা করা হয়। কারণ ডেভলপারগন সফটওয়্যারের সোর্সকোড সম্পাদনার সুযোগ পান না। লিনাক্সের সাধারণ কাজসমূহ সম্পন্ন করার জন্য যে ধরনের সফটওয়্যারগুলি প্রয়োজন প্রায় সবই প্রধান এবং রেসট্রিকটেড সফটওয়্যারের তালিকায় রাখার চেষ্টা করা হয়। কোন নির্দিষ্ট কাজ করার জন্য বিকল্প সফটওয়্যার সমূহ সাধারণভাবে উইনিভার্স এবং মাল্টিভার্স তালিকাতে থাকে। তবে অনেক ক্ষেত্রেই এই রীতির ব্যতিক্রম লক্ষ্য করা যায়। রিপোজিটরীতে বর্তমানে প্রকাশিত উবুন্টুর কোন পূর্ণাঙ্গ সংস্করণের উপযোগী হালনাগাদ সমূহ সংরক্ষণ করে থাকে এবং সাধারণত হালনাগাদ ম্যানেজারের মাধ্যমে এগুলি ইনস্টল করা হয়ে থাকে। প্রতিটি সংস্করণেরই আলাদা হালনাগাদ রিপোজিটরী থাকে। প্রধান এবং রেসট্রিকটেড রিপোজিটরীর সফটওয়্যার সমূহের হালনাগাদ তৈরীতে ক্যানোনিকাল লিমিটেড এবং ইউনিভার্স এবং মাল্টিভার্স প্যাকেজসমূহ তৈরী করতে সহায়তা করে কমিউনিটির সদস্যরা। হালনাগাদ সংস্করণ প্রকাশ করার জন্য নির্দিষ্ট কিছু বৈশিষ্ট সংযোজন করতে হয় এবং সকলের জন্য প্রকাশের পূর্বে রিপোজিটরীর নীতিমালার মাধ্যমে প্রমাণিত হতে হয়। যে সময় পর্যন্ত উবুন্টুর কোন নির্দিষ্ট সংস্করণ ব্যবহারে সহায়তা করা হয় সেই শেষ সময় পর্যন্ত নতুন হালনাগাদ প্রকাশ করা হতে পারে। == বিভিন্ন ধরন == উবুন্টুর একটি অবরোহী, যা কেডিই এর উপর ভিত্তি করে তৈরি চিত্র:Super অপারেটিং সিস্টেম ডেস্কটপ Xfce এর উপর ভিত্তি করে তৈরী বর্তমানে উবুন্টু ভিত্তিক একাধিক ডিস্ট্রিবিউশন প্রচলিত রয়েছে। এর কোন কোনটি উবুন্টু সমর্থিত এবং কোনটি নয়। উবুন্টু ভিত্তিক এই সকল ডিস্ট্রিবিউশনে এমন কিছু প্যাকেজ অন্তর্ভুক্ত করা থাকে যেগুলির মাধ্যমে মূল উবুন্টুর সথে পার্থক্য বুজতে পারা যায়। অফিসিয়াল ভাবে সমর্থিত ডিস্ট্রিবিউশন সমূহ প্যাকেজসমূহ হালনাগাদ এবং নতুন করে ইনস্টল করার জন্য উবুন্টু রিপোজিটরী ব্যবহার করে। এর ফলে একটি সংস্করনের সফটওয়্যার অন্যটতে ব্যবহার করা যায়। ক্যানোনিকাল থেকে সম্পূর্ণরূপে সমর্থন দেয়া হয় এমন হল: কুবুন্টু, ডেক্সটপ এনভাইরনমেন্ট হিসাবে গনোম এর পরিবর্তে কেডিই ব্যবহার করা হয়েছে। এডুবুন্টু, গনোম ভিত্তিক একটি উবুন্টুর সহ প্রকল্প, মূল সংস্করণের সাথে অতিরিক্ত কিছু প্রোগ্রাম ব্যবহার করে এটি তৈরি করা হয়। মূলত এটি স্কুল এবং সাধারণ ব্যবহারকরীদের উদ্দেশ্যে তৈরি করা হয়েছে। উবুন্টু সার্ভার সংস্করণ, ডেস্কটপ পরিবেশের উপর ভিত্তি করে এবং কম শক্তিশালী কম্পিউটারের কথা চিন্তা করে তৈরি হয়েছে।। উবুন্টু জিওএস(JeOS), ভার্চুয়াল অ্যাপলিকেশন চালানোর উপোগী ডিস্ট্রিবিউশন। উবুন্টু স্টুডিও, পেশাদার মানের ভিডিও এবং অডিও সম্পাদনার উপযোগী একটি ডিস্ট্রিবিউশন। এই ধরনের কাজ করার জন্য এখানে উন্নতমানের বেশ কিছু ফ্রি সম্পাদনা সফটওয়্যার দেয়া থাকে। এটি ডিভিডি আইএসও ফাইল হিসাবে ডাউনলোড করতে হয় যেখানে উবুন্টুর অন্যান্য সংস্করণ সমূহ সিডি থেকেই ব্যবহার করা যায়। ক্যানোনিকালের অর্থয়নে পরিচালিত যুবুন্টু, একটি "lightweight" ডিস্ট্রিবিউশন যেখানে গনোম এর পরিবর্তে এক্সএফসিই ডেক্সটপ এনভাইরনমেন্ট ব্যবহার করা হয়েছে। এটি এমনভাবে তৈরি করা হয়েছে যেন খুব ভালো মানের হার্ডওয়্যার যুক্ত করা নেই এমন কম্পিউটারে খুব ভালোভাবে চলতে পারে। মূলত এখানে ব্যবহৃত উইন্ডো ম্যানেজার এই কাজটি করতে বিশেষভাবে সহায়তা করে। উবুন্টু মাটে, মাটে ডেস্কটপ ভিত্তিক একটি অফিসিয়াল ডেরিভেটিভ যা গনোম-২ এর একটি ফোর্ক। লুবুন্টু, এখনে এলএক্সডিই ডেক্সটপ এনভাইরনমেন্ট ব্যবহার করা হয়। খুব সাধারণ মানের কম্পিউটার যেখানে কেবলমাত্র ১২৮ মেগাবাইট( মেমরী রয়েছে সেখানে এটি চালানো যাবে। এটি যুবুন্টু থেকেও "lightweight" ডিস্ট্রিবিউশন, মূলত এখানে ব্যবহৃত ডিফল্ট অ্যাপলিকেশন নির্বাচনের মাধ্যমে এই কাজটি সম্পন্ন করা হয়েছে। উবুন্টু এমইডি সংস্করণ, (বর্তমানে প্রকল্পটি বন্ধ আছে), মোবাইল ইন্টারনের ডিভাইসের উপযৌগী করে তৈরী। উবুন্টু নেটবুক সংস্করণ, (উবুন্টু নেটবুক রিমিক্স নামে পরিচিত) নেটবুক কম্পিউটারের উপোগী করে তৈরী। উবুন্টু লাইট, খুব দ্রুত চালু হতে পারে এমন একটি সংস্করণ। উপরে উল্লেখিত এই সংস্করণগুলি ছাড়াও আরও বেশ কিছু উবুন্টু ভিত্তিক সংস্করণ রয়েছে। স্থানীয় ভাষার উবুন্টু, নির্দিষ্ট কাজের উপযোগী করে তৈরি করা বিশেষ সংস্করণ ছাড়াও আরও বিভিন্ন ধরনের উবুন্টু ভিত্তিক সংস্করণ রয়েছে। উদাহারণ হিসাবে মিথবুন্টুর কথা বলা যেতে পারে। যেটি উবুন্টু এবং মিথটিভির সমন্বয়ে তৈরি করা হয়েছে। টিভি অনুষ্ঠান সমূহ ধারণ করা এবং একটি মিডিয়া সেন্টার হিসাবে ব্যবহার উপযোগী করে তৈরি করা হয়েছে এটি। == উন্নয়ন == উবুন্টু ডেভেলপার সামিটের গ্রুপ ছবি উবুন্টু ডেভেলপার সামিট বা ইউডিএস (UDS) হচ্ছে উবুন্টুর সফটয়্যার ডেভেলপারদের মিলনস্থল, যা উবুন্টুর নতুন একটি সংস্করণ মুক্তির আগে অাগে অনুষ্ঠিত হয়। নতুন একটি উন্নয়ন চক্র শুরুর আগে বিশ্বের বিভিন্ন স্থান থেকে উবুন্টু ডেভেলপাররা একত্রিত হন। সামিটে তারা উবুন্টুর পরবর্তী সংস্করণের চাহিদা, ডিজাইন, প্রস্তাবিত ফিচার অন্যান্য বিষয় নিয়ে সরাসরি আলোচনা করেন। সম্মেলনটি জনসারণের জন্য উন্মুক্ত হলেও, এটি কোনো সম্মেলন, প্রদর্শনী বা কার্যক্রম নয়। বরং এটি হচ্ছে মূলত অনলাইনে পরস্পরের সাথে কাজ করা উবুন্টু ডেভেলপারদের জন্য কোনো সুনির্দিষ্ট বিষয়ে সরাসরি কাজ করার একটি সুযোগ। == সিস্টেমের প্রয়োজনীয় বৈশিষ্ট্যসমূহ == উবুন্টু ডেক্সটপ সংস্করণ বর্তমানে ইন্টেল এক্স৮৬, এএমডি৬৪, এবং এআরএম নির্মাণ কৌশল সমর্থন করে। এছাড়াও কিছু কিছু সার্ভার সংস্করণ SPARC নির্মাণ কৌশলও সমর্থন করে। এছাড়া PowerPC, IA-64 (Itanium) এবং PlayStation নির্মাণ কৌশলে সঠিকভাবে কাজ করলেও এগুলি সমর্থন করা হয় না। উবুন্টু ডেক্সটপ সংস্করণ ইনস্টল করার জন্য ন্যূনতম যে "সিস্টেমের প্রয়োজনীয় উপাদান দরকার হবে তা হল; ৩০০ মেগা হার্জ এক্স৮৬ প্রসেসর, ২৫৬ মেগা বাইট রেম, গিগা বাইট হার্ডডিস্কের খালি জায়গা এবং এমন একটি ভিডিও কার্ড ৬৪০x৪৮০ রিসোলিউশন ভিজিএ সমর্থন করে। তবে সুপারিশকৃত সিস্টেমের প্রয়োজনীয় বৈশিষ্ট্যসমূহ হল ৭০০ মেগা হার্জ এক্স৮৬ প্রসেসর, ৩৮৪ মেগা বাইট রেম, গিগা বাইট হার্ডডিস্কের খালি জায়গা এবং এমন একটি ভিডিও কার্ড ১০২৪x৭৬৮ রিসোলিউশন ভিজিএ সমর্থন করে। উবুন্টু সার্ভার সংস্করণ ইনস্টল করার জন্য ন্যূনতম প্রয়োজন ৩০০ মেগাহার্জ এক্স৮৬ প্রসেসর, ৬৪ মেগাবাইর রেম এবং ৬৪০x৪৮০ রিসোলিউশন সমর্থন করে এমন ভিডিও কার্ড। যে সকল কম্পিউটারে ন্যূনতম সুপারিশকৃত সিস্টেমের প্রয়োজনীয় বৈশিষ্ট্যসমূহ পূরণ করবে না, সেই সব কম্পিউটারে জুবুন্টু ব্যবহার করা যেতে পারে যেটি Xfce এর উওর ভিত্তি করে তৈরি করা হয়েছে। ডেক্সটপ এবং ল্যাপটপ সার্ভার প্রয়োজন সুপারিশকৃত প্রসেসর ৩০০ মেগাহার্জ (এক্স৮৬) ৭০০ মেগাহার্জ (এক্স৮৬) ৩০০ মেগাহার্জ (এক্স৮৬) মেমরী ২৫৬ মেগাবাইট ৩৮৪ মেগাবাইট* ৬৪ মেগাবাইট হার্ড ডিস্ক ড্রাইভ গিগাবাইট গিগাবাইট ৫০০ মেগাবাইট ভিডিও কার্ড ভিজিএ ৬৪০x৪৮০ ভিজিএ ১০২৪x৭৬৮ ভিজিএ ৬৪০x৪৮০ টীকা: ডেক্সটপ ভিজ্যুয়াল এফেক্ট সমূহ ব্যবহার করার জন্য একটি গ্রাফিক্স প্রসেসিং ইউনিট প্রয়োজন। কম্পিজ এফেক্ট ব্যবহার করা যাবে == স্থানীয় সম্প্রদায় (লোকো) == যে সকল ব্যবহারকারীর প্রযুক্তিগত ধারণা কম রয়েছে তাদের কাছে পৌছার এবং ব্যবহারকারীদের মাঝে গোষ্ঠীর ধারণাকে উৎসাহিত করার একটি প্রচেষ্টা, স্থানীয় সম্প্রদায়, যা "লোকো", নামে বেশী পরিচিত, সারা বিশ্বব্যাপী প্রতিষ্ঠিত করা হয়েছে। মূলত প্রতিটি দেশের লোকো টিম রয়েছে। যাই হোক, কিছু এলাকাতে, উল্লেখযোগ্য যুক্তরাষ্ট্র, সম্ভবত সেখানে প্রতিটি প্রদেশে বা বিভাগে একটি সম্প্রদায় প্রতিষ্ঠিত করা হয়েছে। একটি লোকো পরিষদ দলীয় প্রচেষ্টাকে, সেটি উবুন্টুর উন্নয়নে সহায়তা বা উবুন্টু ব্যবহারে উৎসাহদানে হতে পারে, অনুমোদন করে। == তথ্যসূত্র == == গ্রন্থপঞ্জি == == বহিঃসংযোগ == অফিশিয়াল ওয়েবসাইট উবুন্টু ফোরাম লঞ্চপ্যাড ওয়েবসাইটে উবুন্টু উবুন্টু আইআরসি চ্যানেল উবুন্টু সম্বন্ধে মার্ক শাটলওয়ার্থের সাথে স্ল্যাশডটের সাক্ষাৎকার ==আরও দেখুন== *উবুন্টু প্রকাশের তালিকা *লিনাক্স *কালি লিনাক্স *আর্চ লিনাক্স *মানজারো লিনাক্স *এলিমেন্টারি ওএস *অপারেটিং সিস্টেম সোর্স ডিস্ট্রিবিউশন সিস্টেম সফটওয়্যার
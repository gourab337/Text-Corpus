'''দৈনিক আজকের কাগজ''' বাংলাদেশ থেকে প্রকাশিত বাংলা ভাষার দৈনিক সংবাদপত্র। প্রথম প্রকাশক কাজী শাহেদ আহমেদ এবং সাংবাদিক নাইমুল ইসলাম খানের সম্পাদনায় ১৯৯১ সালে শুরু হওয়া পত্রিকাটি ২০০৭ সালে আর্থিক সঙ্কটের কারণে বন্ধ হয়ে যায়। ১৯৯২ সাল থেকে ২০০৭ পর্যন্ত পত্রিকাটির সম্পাদক প্রকাশক ছিলেন কাজী শাহেদ আহেমদ। ==নিয়মিত আয়োজন== '''নিয়মিত আয়োজনে ছিল-''' সংবাদ, সম্পাদকীয়, রাজধানী, খবর, ঢাকা, বিদেশ, অন্যমত, ব্যবসা বাণিজ্য, চট্টগ্রাম অঞ্চল, সিলেট অঞ্চল, খুলনা-বরিশাল অঞ্চল, রাজশাহী-রংপুর অঞ্চল, খেলা, বিনোদন, পাঠ প্রতিদিন, প্রযুক্তি খবর, চিঠিপত্র। ==ইতিহাস== ১৯৯১ সালের ২১ ফেব্রুয়ারি "অগ্রসর পাঠকের দৈনিক" এবং "মুক্তিযুদ্ধের পক্ষের নির্ভীক কণ্ঠস্বর" স্লোগানে আজকের কাগজ চালু হয়। কাজী শাহেদ আহমেদের প্রকাশনায় পত্রিকাটি আত্মপ্রকাশ করে। পত্রিকাটির প্রথম সম্পাদক হিসেবে নাঈমুল ইসলাম খানকে নিযুক্ত করা হয়। আশির দশকে কাজী শাহেদ আহমেদের প্রকাশনায় সাপ্তাহিক খবরের কাগজ প্রকাশিত হত। সাপ্তাহিক পত্রিকাটি ১৯৯০ সালের স্বৈরাচার বিরোধী আন্দোলনের সময় জনপ্রিয়তা লাভ করে। সেই সূত্র ধরেই স্বৈরাচারের পতনের পরপরই দৈনিক আজকের কাগজ আত্মপ্রকাশ করে। কথাসাহিত্যিক শিক্ষাবিদ সৈয়দ মনজুরুল ইসলাম ১৯৯৪ সালে দৈনিক আজকের কাগজে প্রকাশিত একটি লেখায় উল্লেখ করেন, সরকার প্রশাসনের বিরোধিতা, সংবাদ বিন্যাস, পৃষ্ঠা, কলাম, ইত্যাদির মেকআপ, রাজনৈতিক, সামাজিক, অর্থনৈতিক নানা বিষয়ের দু’পৃষ্ঠাব্যাপী স্ক্রেড, সম্পাদকীয় বাক-সংযম, বিভিন্ন শ্রেণীর পাঠককের চিন্তাচেতনার সঙ্গে সরাসরি সম্পৃক্ততা, সংবাদপত্র কলামকে একটি বিশিষ্ট সংজ্ঞা দেয়া প্রভুত কারণে পত্রিকাটি পরিচিতি লাভ করে। ==প্রকাশনা বন্ধ== ১৯ সেপ্টেম্বর সকাল ১১টায় সম্পাদক আর্থিক সঙ্কটের কারণে পত্রিকাটির প্রকাশনা বন্ধ ঘোষণা করেন। সর্বশেষ পত্রিকাটি ২২৫ জন কর্মী কাজ করতেন। ==আরো দেখুন== বাংলাদেশের সংবাদপত্রের তালিকা ==তথ্যসূত্র== ==বহিঃসংযোগ== সংবাদপত্র মিডিয়া বিলুপ্ত সংবাদপত্র
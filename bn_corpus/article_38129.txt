'''ইদ্রিস ইবনে আবদুল্লাহ''' () ছিলেন ইদ্রিসি রাজবংশের প্রতিষ্ঠাতা এবং প্রথম শাসক। তিনি ৭৮৮ থেকে ৭৯১ সাল পর্যন্ত শাসন করেছেন। তার প্রতিষ্ঠিত রাজবংশ মরক্কোতে ইসলামের বিস্তারে ভূমিকা রেখেছে। বংশগত দিক থেকে তিনি রাসুল মুহাম্মাদ (সা) এর এবং হাসান ইবনে আলীর প্র-পৌত্র। ==জীবনী== ইদ্রিস ইবনে আবদুল্লাহ ছিলেন রাসুল মুহাম্মাদ (সা) এর দৌহিত্র হাসান ইবনে আলীর প্র-পৌত্র। ইদ্রিসের ভাই মুহাম্মদ ইবরাহিম বিদ্রোহকালে আব্বাসীয়দের হাতে নিহত হন। ৭৮৬ সালে ফাখের যুদ্ধে পরাজয়ের পর ইদ্রিস পালিয়ে যেতে সক্ষম হন এবং মাগরেবে (বর্তমান মরক্কো) আশ্রয় নেন। এখানে তিনি ইদ্রিসি রাজবংশের প্রতিষ্ঠা করেন। প্রথম ইদ্রিসের মাজার (সবুজ ছাদবিশিষ্ট) ৭৮৯ সালে তিনি ওয়ালিলায় আসেন। এখানে জারহুন পাহাড়ের নিকটে মাওলাই ইদ্রিস শহর প্রতিষ্ঠা করেন। এই শহরটি স্থানীয় বার্বা‌রদের আবাসস্থলের পাশে ছিল। এছাড়া তিনি ফেজ শহরও প্রতিষ্ঠা করেছিলেন। ইদ্রিস আওরাবা নেতা ইসহাক বিন মুহাম্মদের কন্যা কানজাকে বিয়ে করেন। ইদ্রিসি রাজবংশের প্রতিষ্ঠার মাধ্যমে আন্দালুসের পর আব্বাসীয় খিলাফত থেকে স্বাধীন দ্বিতীয় মুসলিম রাষ্ট্রের জন্ম হয়। ইদ্রিস উত্তর মরক্কোর অনেক অঞ্চল জয় করেছিলেন। ৭৮৯ সালে তিনি তিলামসান অধিকার করেন। ৭৯১ সালে তিনি আব্বাসীয় গুপ্তচরের হাতে বিষপ্রয়োগে নিহত হন। তাকে মাওলাই ইদ্রিসে দাফন করা হয়। ==আরও দেখুন== দ্বিতীয় ইদ্রিস ইদ্রিসি রাজবংশ উত্তর আফ্রিকার ইতিহাস মাওলাই ইদ্রিস জেরহাওন ==তথ্যসূত্র== Julien, Charles-André, ''Histoire de l'Afrique du Nord, des origines 1830'', original edition in 1931, new edition by Payot, Paris, 1994 Abum-Nasr, Jamil M. (1987). ''A History of the Maghrib in the Islamic Period''. ==বহিঃসংযোগ== ''Muslim rulers'' at hukam.net রাজবংশ বিষয়শ্রেণী:৮ম শতাব্দীতে আফ্রিকার সম্রাট জাইদি জন্ম মৃত্যু বিষয়শ্রেণী:৮ম শতাব্দীর মরক্কান ব্যক্তিত্ব ইদ্রিস জেরহাওনের ব্যক্তিত্ব মৃত্যু সম্রাট বিষয়শ্রেণী:শহর প্রতিষ্ঠাতা বিষয়শ্রেণী:৮ম শতাব্দীর আরব ব্যক্তিত্ব
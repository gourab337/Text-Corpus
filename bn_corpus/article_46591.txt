'''ফাহিম আশরাফ''' (; জন্ম: ১৬ জানুয়ারি, ১৯৯৪) পাঞ্জাবের কাসুর এলাকায় জন্মগ্রহণকারী প্রথিতযশা পাকিস্তানী ক্রিকেটার। ঘরোয়া প্রথম-শ্রেণীর ক্রিকেটে হাবিব ব্যাংক লিমিটেডের প্রতিনিধিত্ব করছেন তিনি। দলে তিনি মূলতঃ অল-রাউন্ডার হিসেবে দায়িত্ব পালন করছেন। বামহাতে ব্যাটিংয়ের পাশাপাশি ডানহাতে মিডিয়াম বোলিং করে থাকেন। == প্রারম্ভিক জীবন == ২০১৩-১৪ মৌসুমে প্রথম-শ্রেণীর ক্রিকেটে অভিষেক ঘটে তার। ২০১৬-১৭ মৌসুমের ডিপার্টমেন্টাল ওয়ান ডে কাপে শীর্ষস্থানীয় উইকেট সংগ্রহকারী ছিলেন। প্রতিযোগিতায় তিনি উনিশ উইকেট পান। এছাড়াও, পাকিস্তান ন্যাশনাল ব্যাংকের পক্ষে খেলেছেন। == খেলোয়াড়ী জীবন == মার্চ, ২০১৭ সালে ওয়েস্ট ইন্ডিজের বিপক্ষে খেলার জন্য পাকিস্তানের একদিনের আন্তর্জাতিক দলে অন্তর্ভূক্ত করা হয়। কিন্তু, সিরিজের কোন খেলায় অংশগ্রহণের সুযোগ ঘটেনি তার। এপ্রিল, ২০১৭ সালে আইসিসি চ্যাম্পিয়ন্স ট্রফি প্রতিযোগিতায় খেলার জন্য পাকিস্তানের ওডিআই দলের অন্যতম সদস্যরূপে তাকেও রাখা হয়। প্রস্তুতিমূলক খেলায় বাংলাদেশের বিপক্ষে ৬৪ রান তুলেন পাকিস্তানের দুই উইকেটের বিজয়ে গুরুত্বপূর্ণ ভূমিকা পালন করেন। == তথ্যসূত্র == == আরও দেখুন == শাদাব খান ২০১৭ আইসিসি চ্যাম্পিয়ন্স ট্রফি দলের তালিকা ২০১৬-১৭ পাকিস্তান ক্রিকেট দলের ওয়েস্ট ইন্ডিজ সফর == বহিঃসংযোগ == জন্ম ব্যক্তি জেলার ব্যক্তিত্ব ব্যাংক অব পাকিস্তানের ক্রিকেটার ক্রিকেটার (পাকিস্তান) ক্রিকেটার ক্রিকেটার ব্যাংক লিমিটেডের ক্রিকেটার
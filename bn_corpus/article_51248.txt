'''লুঙ্গিসানি ট্রু-ম্যান এনগিডি''' (; জন্ম: ২৯ মার্চ, ১৯৯৬) কোয়াজুলু-নাটাল এলাকার ডারবানে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য তিনি। দলে তিনি মূলতঃ ডানহাতি ফাস্ট-বোলার হিসেবে দায়িত্ব পালন করছেন। ২০১৫ সালের আফ্রিকা টি২০ কাপে নর্দার্নস ক্রিকেট দলের পক্ষে খেলেন '''লুঙ্গি এনগিডি'''। == প্রারম্ভিক জীবন == জুলাই, ২০১৬ সালে ক্রিকেট সাউথ আফ্রিকা কর্তৃপক্ষ তাকে বর্ষসেরা আফ্রিকা টি২০ কাপ খেলোয়াড়রূপে মনোনীত করে। আগস্ট, ২০১৭ সালে টি২০ গ্লোবাল লীগের প্রথম মৌসুমে বেনোনি জালমি দলের সদস্য মনোনীত হন। তবে, অক্টোবর, ২০১৭ সালে ক্রিকেট সাউথ আফ্রিকা কর্তৃপক্ষ নভেম্বর, ২০১৮ সাল পর্যন্ত প্রতিযোগিতাটি বন্ধ করে দেয়া হয়। == আন্তর্জাতিক ক্রিকেট == জানুয়ারি, ২০১৭ সালে সফরকারী শ্রীলঙ্কার বিপক্ষে টুয়েন্টি২০ আন্তর্জাতিক সিরিজ খেলার জন্য তাকে দলে অন্তর্ভূক্ত করা হয়। ২০ জানুয়ারি, ২০১৭ তারিখে সেঞ্চুরিয়নে অনুষ্ঠিত শ্রীলঙ্কার বিপক্ষে সিরিজের প্রথম টি২০আইয়ে অভিষেক ঘটে তার। খেলায় তিনি ম্যান অব দ্য ম্যাচের পুরস্কারে ভূষিত হন। টি২০আই সিরিজ চলাকালেই এনগিডিকে দক্ষিণ আফ্রিকার একদিনের আন্তর্জাতিক দলের অন্যতম সদস্যরূপে শ্রীলঙ্কার বিপক্ষে খেলার জন্য অন্তর্ভূক্ত করা হয়। তবে পেটের পীড়ায় আক্রান্ত হবার ফলে ওডিআই সিরিজের বাইরে অবস্থান করতে হয়। জানুয়ারি, ২০১৮ সালে সফরকারী ভারত দলের বিপক্ষে দ্বিতীয় টেস্ট খেলার জন্য আমন্ত্রিত হন। ১৩ জানুয়ারি, ২০১৮ তারিখে দক্ষিণ আফ্রিকার সদস্যরূপে টেস্টে দূর্দান্ত অভিষেক ঘটে লুঙ্গি এনগিডি’র। খেলায় তিনি ৭/৮৭ বোলিং পরিসংখ্যান দাঁড় করান। তন্মধ্যে দ্বিতীয় ইনিংসে ৬/৩৯ বোলিং পরিসংখ্যান গড়েন। এরফলে তার দল ১৩৫ রানে ভারতকে হারিয়েছিল। == তথ্যসূত্র == == বহিঃসংযোগ == জন্ম ব্যক্তি ক্রিকেট অভিষেকে উইকেট লাভকারী ক্রিকেটার ক্রিকেটার আফ্রিকান ক্রিকেটার আফ্রিকার টেস্ট ক্রিকেটার আফ্রিকার টুয়েন্টি২০ আন্তর্জাতিক ক্রিকেটার ক্রিকেটার আফ্রিকার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার
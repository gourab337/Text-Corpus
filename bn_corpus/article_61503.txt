'''দাবাং ৩''' একটি আসন্ন ভারতীয় চলচ্চিত্র, যেটি প্রযোজনা করেছেন প্রভূ দেবা এবং প্রযোজনা করেছেন সালমান খান এবং আরবাজ খান। চলচ্চিত্রটি নির্মিত হবে সালমান খান ফিল্মস এবং আরবাজ খান প্রোডাকাশন্স এর ব্যানারে। চলচ্চিত্রটি ''দাবাং'' চলচ্চিত্র ধারাবাহিকের তৃতীয় কিস্তি। চলচ্চিত্রটির গল্প লিখেছেন দিলীপ শুক্লা। চলচ্চিত্রটির গল্প মধ্যপ্রদেশের এক শহরকে ঘিরে। এই চলচ্চিত্রটিতে সালমান খান, সোনাক্ষী সিনহা, আরবাজ খান, মাহি গিল সুদীপ প্রধান চরিত্রে অভিনয় করেছেন। চলচ্চিত্রটি ২০১৯ সালের ২৫ ডিসেম্বরে মুক্তি পাবে। == অভিনয়ে == সালমান খান ইন্সপেক্টর চুলবুল পাণ্ডে সোনাক্ষী সিনহা রাজ্য পাণ্ডে আরবাজ খান মাখনচাঁদ "মক্ষী" পাণ্ডে মাহি গিল নির্মলা পাণ্ডে তিন্নু আনন্দ মাস্টারজি সুদীপ সিকান্দার ভরদ্বাজ নিকিতিন ধীর চুন্নি শংকর যাদব কালা গিরিশ তৌরানি রাজ শর্মা মানজিত সিং রাজু আলেকজান্ডার আব্বাস চৌহান ইখাত্তার সিং শ্রাবণ সাগর যুধিষ্ঠির সিং ভাটি সারাংশ তানেজা == নির্মাণ == ২০১৩ সালে বিভিন্ন সংবাদমাধ্যমে খবর প্রকাশিত হয় যে, ''দাবাং ৩'' হবে ''দাবাং'' চলচ্চিত্র ধারাবাহিকের একটি প্রিক্যুয়েল। ২০১৪ সালে আরবাজ খান নিশ্চিত করেছিলেন যে, ''দাবাং ৩'' চলচ্চিত্রের কাজ খুব তাড়াতাড়িই শুরু হবে। ২০১৫ সালের মার্চ মাসে আরবাজ খান জানান যে, তিনি ''দাবাং ৩'' পরিচালনা করবেন না। এর পরের মাসে তিনি আরো জানান যে, ''দাবাং ৩'' চলচ্চিত্র সম্পর্কিত কাজ শুরু হতে এক দুই বছর লাগতে পারে। ২০১৬ সালের আগস্টে বহু জল্পনাকল্পনার অবসান ঘটিয়ে প্রধান নারী চরিত্রে সোনাক্ষী সিনহার অভিনয়ের বিষয়টা নিশ্চিত হয় এবং আরেকটি নারী চরিত্রে আরেক অভিনেত্রীকে দেখা যেতে পারে। পরে, সেই মাসে জানা যায় যে, কাজলকে আরেকটি নারী চরিত্রে অভিনয়ের প্রস্তাব দেওয়া হয়েছিল কিন্তু, তাঁর চরিত্রটি সালমান খান অভিনীত চরিত্রের মত শক্তিশালী নয় বলে তিনি তা প্রত্যাখ্যান করেছিলেন। ২০১৭ সালের অক্টোবরে চলচ্চিত্রটির কাহিনিকারেরা চলচ্চিত্রটির পাণ্ডুলিপি লেখা শুরু করেছেন বলে খবর বেরিয়েছিল এবং আরো খবর বেরিয়েছিল যে, চলচ্চিত্রটির নির্মাণ ২০১৮ সালের মাঝামাঝিতে আরম্ভ হবে। এর পরের মাসে আরবাজ খান নিশ্চিত করেছিলেন যে, প্রভূ দেবা চলচ্চিত্রটি পরিচালনা করবেন। ২০১৮ সালের মার্চে প্রভূ দেবা নিশ্চিত করেছিলেন যে, তিনিই চলচ্চিত্র পরিচালনা করবেন এবং সালমান খান সোনাক্ষী সিনহা এবং আরবাজ খান চলচ্চিত্রটিতে তাঁদের পূর্বচরিত্রে অভিনয় করবেন। এরপর, খবর বের হয় যে, সাজিদ-ওয়াজিদ আবারো চলচ্চিত্রটির গান রচনা করবেন। ২০১৯ সালের ৩১ মার্চ সালমান খান আরবাজ খান চলচ্চিত্রটির চিত্রগ্রহণের জন্য ইন্দোরে আসেন। ২০১৯ সালের এপ্রিল মাসের এক তারিখে চলচ্চিত্রটির চিত্রগ্রহণ শুরু হয়। চলচ্চিত্রটি ২০১৯ সালের ২৫ ডিসেম্বর মুক্তি পাবে। == সংগীত == চলচ্চিত্রটির গানগুলি রচনার সাথে যুক্ত আছেন সাজিদ-ওয়াজিদ সন্দ্বীপ শিরোদকর। == তথ্যসূত্র == চলচ্চিত্র হিন্দি ভাষার চলচ্চিত্র দশকের হিন্দি ভাষার চলচ্চিত্র চলচ্চিত্র ==বহিঃসংযোগ== বলিউড হাঙ্গামায় ''দাবাং ৩''
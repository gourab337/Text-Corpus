শিপ রক-কে বলা হয় 'রক উইথ উইংস' অথবা 'উইংড রক' অর্থাৎ ডানাযুক্ত পাহাড়। এটি একধরনের 'মন্যাড্‌নক' যা ম্যাক্সিকোর নাভাজো জাতির উচ্চ মরুভূমিরও ১,৫৩৮ ফুট উপর পর্যন্ত বিস্তৃত। এর শীর্ষ টিলা সমুদ্র্রপৃষ্ঠ থেকে ৭,১৭৭ ফুট উঁচু। এটি শিপ রক শহরের ১০.৭৫ মাইল দক্ষিণ পর্যন্ত বিস্তৃত। শিপ রক শহরটি সর্বোচ্চ চূড়া অর্থাৎ শিপ রক নামক মন্যাড্‌নক পাথরের নামে নামকরণ করা হয়েছে। চার কোণ বিশিষ্ট শিপ রক পাথরটি নাভাজো জাতি দ্বারা নিয়ন্ত্রিত। শিপ রক নাভাজো জাতির ধর্ম, উপকথা এবং ঐতিহ্যের ক্ষেত্রে এক গুরুত্বপূ্র্ণ ভূমিকা পালন করে। এটি প্রাচীন পুয়েবলো মানুষদের বাসস্থানের কেন্দ্রে। প্রাচীন পুয়েবলো মানুষেরা হলো প্রাগৈতিহাসিক আদি আমেরিকান, দক্ষিণ যুক্তরাষ্ট্র'র সংস্কৃতি অনুযায়ী এদেরকে অ্যানাসাজি বলা হয়। শিপ রক পাহাড়টি ফটোগ্রাফার এবং পর্বত আররোহীদের কাছে একটি আকর্ষণীয় স্থান। এছাড়াও কিছু সিনেমা এবং উপন্যাসে শিপ রক দেখা যায়। == নাম == নাভাজো জাতিরা এই উচ্চ শৃঙ্গ-কে বলে ''Tsé Bitʼaʼí '', 'ডানাযুক্ত পাহাড়' নামটি মূলত একটি কিংবদন্তী পাখির স্বরণে নামকরণ করা হয়েছে। ধারণা করা হয় কোনো এক পাখি নাভাজো জাতিকে পথিবীর উত্তরাংশ থেকে বর্তমানের স্থানটিতে নিয়ে এসেছে। শিপ রক নামটি ১৯শতকের 'ক্লিপার' নামক একটি জাহাজের উচ্চ চূড়া এর নাম থেকে নেওয়া হয়েছে। United States Geological Survey'র একটি মানচিত্র নির্দেশ করে যে 'শিপ রক' নামটি ১৮৭০ সাল থেকে ব্যবহৃতপ হয়ে আসছে। == References ==
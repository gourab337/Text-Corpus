'''স্বচ্ছ ভারত অভিযান''' () ২০১৪ খ্রিষ্টাব্দে ভারত সরকার দ্বারা প্রচলিত একটি জাতীয় প্রকল্প যার মাধ্যমে দেশের ৪০৪১টি শহরের সড়ক এবং পরিকাঠামোকে পরিষ্করণের ব্যবস্থা করার পরিকল্পনা করা হয়েছে। ২০১৪ খ্রিষ্টাব্দের ২রা অক্টোবর নূতন দিল্লির রাজঘাট সমাধি পরিসরে এই প্রকল্পের আনুষ্ঠানিক সূচনা করা হয়, যেখানে ভারতের প্রধানমন্ত্রী নরেন্দ্র মোদী স্বয়ং রাস্তা পরিষ্কার করেন। সেই দিন এই প্রকল্পকে রূপায়িত করতে দেশের প্রায় ত্রিশ লক্ষ সরকারি কর্মচারী এবং ছাত্ররা অংশগ্রহণ করেন। ইতিহাস ২০১৪ খ্রিষ্টাব্দের ১৫ই আগস্ট ভারতের স্বাধীনতা দিবসে ভারতের প্রধানমন্ত্রী নরেন্দ্র মোদী স্বচ্ছ ভারত অভিযানের ঘোষণা করেন এবং বছর ২রা অক্টোবর গান্ধী জয়ন্তী উপলক্ষে এই প্রকল্পের আনুষ্ঠানিক সূচনা করেন। এই দিন নূতন দিল্লির রাজঘাট সমাধি পরিসরে আয়োজিত একটি জনসভায় তার ভাষণে তিনি দেশের জনগণকে এই প্রকল্পে সামিল হওয়ার জন্য আবেদন করেন। পরে সেই দিনই তিনি মন্দির মার্গ পুলিশ স্টেশনের একটি গাড়ী রাখার স্থান এবং কনট প্লেসের নিকটে বাল্মীকি বস্তি পরিষ্কার করার কাজে স্বয়ং অংশগ্রহণ করেন। ভারতের রাষ্ট্রপতি প্রণব মুখোপাধ্যায় প্রতি ভারতীয়কে বছরে একশত ঘন্টা এই প্রকল্পের জন্য ব্যয় করার অনুরোধ জানান। == লক্ষ্য == ২০১৯ খ্রিষ্টাব্দের ২রা অক্টোবরে মহাত্মা গান্ধীর দেড়শততম জন্মবার্ষিকীর মধ্যে এই প্রকল্প সম্পন্ন করার লক্ষ্য নেওয়া হয়েছে। এই প্রকল্পের জন্য অর্থ খরচ হবে বলে মনে করা হয়েছে। এই যোজনা সংকীর্ণ রাজনীতির উর্দ্ধে এবং জাতীয়তাবাদের দ্বারা অনুপ্রাণিত বলে বর্ণনা করা হয়েছে। ==স্বচ্ছ ভারত দৌড়== ২০১৪ খ্রিষ্টাব্দের ২রা অক্টোবর রাষ্ট্রপতি ভবন থেকে 'স্বচ্ছ ভারত দৌড়' অনুষ্ঠিত হয়। ভারতের রাষ্ট্রপতি প্রণব মুখোপাধ্যায় পতাকা নেড়ে এই দৌড় শুরু করেন এবং প্রায় ১৫০০ মানুষ এতে অংশগ্রহণ করেন। ==তথ্যসূত্র== মোদী প্রশাসন ভারত
'''শ্রীমান পৃথ্বীরাজ''' ১৯৭৩ খ্রিষ্টাব্দে মুক্তিপ্রাপ্ত একটি বাংলা চলচ্চিত্র। এর মুখ্য ভূমিকায় অভিনয় করেছিলেন অয়ন বন্দ্যোপাধ্যায় এবং মহুয়া রায়চৌধুরী। চলচ্চিত্রটি পরিচালনা করেছিলেন তরুণ মজুমদার। == কাহিনীসূত্র সমালোচনা == শ্রীমান পৃথ্বীরাজ তরুণ মজুমদার পরিচালিত অন্যতম সফল একটি চলচ্চিত্র। ভারতের প্রাক স্বাধীনতা যুগের প্রেক্ষাপটে দুই সদ্যবিবাহিত কিশোর কিশোরীর সরল প্রেমকাহিনী তুলে ধরা হয়েছে। যা বিনোদন এবং শৈল্পিক দিক থেকে অনবদ্য হয়ে উঠেছে। একদিকে আছেন উৎপল দত্ত অভিনীত একটি চরিত্র যে ব্রিটিশদের কাছ থেকে রায়বাহাদুর পাবার জন্য মরিয়া হয়ে উঠেছে অন্য দিকে বিশ্বজিৎ অভিনীত অপর একটি স্বদেশী চরিত্র যে ইংরেজদের শিক্ষা দেবার জন্য উদগ্রীব। ভারতের স্বাধীনতা সংগ্রামের মৃদু প্রেক্ষাপটে ছবিটি নির্মিত হলেও ছবির মূল দৃষ্টি পড়েছে তার কিশোর নায়কের উপরে। তার নানা রকমের দুষ্টুমি এবং বাড়ি থেকে পালিয়ে যাওয়ার পরে তার বিয়ে এবং বিয়ের পরে তার কিশোরী স্ত্রীর সাথে পরিচয় আস্তে আস্তে দুজনে দুজনকে চেনা এবং তাদের নিজেদের দায়িত্ব সম্পর্কে সচেতন হয়ে ওঠা তা সবই পরিচালক অনবদ্য দক্ষতায় ফুটিয়ে তুলেছেন। ছবিটি একটি সার্থক কমেডি হয়ে উঠেছে যা দর্শকের মনে নির্মল আনন্দের খোরাক যোগায়। ছবিটিতে বেশ কিছু গান আছে যা সুন্দর ভাবে ক্যামেরাবন্দী করা হয়েছে। == বহিঃসংযোগ == ভাষার চলচ্চিত্র চলচ্চিত্র
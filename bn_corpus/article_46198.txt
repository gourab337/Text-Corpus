'''শবনম মুশতারী''' হলেন একজন স্বনামধন্য বাংলাদেশী নজরুল সঙ্গীত শিল্পী। সঙ্গীতে অবদানের জন্য তিনি ১৯৯৭ সালে বাংলাদেশ সরকার প্রদত্ত সর্বোচ্চ বেসামরিক পুরস্কার একুশে পদকে ভূষিত হন। এছাড়া ২০১৫ সালে তিনি নজরুল পদক লাভ করেন। ==প্রাথমিক জীবন== শবনমের জন্ম ঢাকায়। তার পিতা তালিম হোসেন ছিলেন বাংলা সাহিত্যের অন্যতম কবি এবং মাতা বেগম মাফরুহা চৌধুরী ছিলেন দৈনিক বাংলা পত্রিকার মহিলা বিষয়ক পাতার সম্পাদিকা, কথাসাহিত্যিক সাংবাদিক। তার ছোট দুই বোন ইয়াসমিন মুশতারী পারভীন মুশতারীও নজরুল সঙ্গীত শিল্পী এবং দুই ভাই শাহরিয়ার চৌধুরী সফটওয়্যার ইঞ্জিনিয়ার হাসনাইন চৌধুরী বিমানের ক্যাপ্টেন। ==সঙ্গীত জীবন== শবনম ১৯৬০ এর দশকে নজরুল সঙ্গীত চর্চা শুরু করেন। তার গাওয়া কয়েকটি জনপ্রিয় নজরুল সঙ্গীত হল "লাইলী তোমার এসেছে ফিরিয়া", "পিয়া পিয়া পিয়া", "আমায় নহে গো ভালোবাস", "মনে পড়ে আজ", "তুমি শুনিতে চেয়ো না", "সবার কথা কইলে"। এইচএমভি তার "লাইলি তোমার এসেছে ফিরিয়া" লং প্লে প্রকাশ করে। এই লং প্লেটি আমেরিকান লাইব্রেরি অফ কংগ্রেসের সাউন্ড সেকশন সংরক্ষণ করে রেখেছে। নিউ ইয়র্ক থেকে মুক্তধারা তার গানের অ্যালবাম ''বেস্ট অব শবনম মুশতারী'' প্রকাশ করে। এছাড়া তার আরও দুটি গানের অ্যালবাম হল ''প্রিয় কবির প্রিয় গান'' ''প্রিয় এমন রাত''। তিনি প্রতি বছর অনিয়মিতভাবে 'কবি তালিম হোসেন ট্রাস্ট' থেকে কয়েকজন শিক্ষার্থীকে নজরুল সঙ্গীতের তালিম দিয়ে থাকেন। ==সঙ্গীত পরিবেশনা== ২০১৪ সালের জুন মাসে সাংস্কৃতিক সংগঠন 'আমরা সূর্যমুখী' বাংলাদেশ জাতীয় জাদুঘরের সুফিয়া কামাল অডিটরিয়ামে শবনম মুশতারীর একক সঙ্গীতানুষ্ঠান 'ফিরিয়া এসো, এসো হে ফিরে'র আয়জন করে। তিনি সেখানে নজরুল সঙ্গীত পরিবেশনা করেন। ==অ্যালবামের তালিকা== ''লাইলি তোমার এসেছে ফিরিয়া'', লং প্লে, প্রকাশক এইচএমভি। ''বেস্ট অব শবনম মুশতারী'', প্রকাশক মুক্তধারা, নিউ ইয়র্ক। ''প্রিয় কবির প্রিয় গান'' ''প্রিয় এমন রাত'' ==পুরস্কার সম্মাননা== সঙ্গীতে অবদানের জন্য একুশে পদক, ১৯৯৭ নজরুল পদক, ২০১৫ ==তথ্যসূত্র== ব্যক্তি নারী সঙ্গীতজ্ঞ সঙ্গীতশিল্পী বিষয়শ্রেণী:২০শ শতাব্দীর বাংলাদেশী সঙ্গীতশিল্পী বিষয়শ্রেণী:২১শ শতাব্দীর বাংলাদেশী সঙ্গীতশিল্পী পদক বিজয়ী
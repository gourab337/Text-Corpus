'''স্টুয়ার্ট ম্যাক্সওয়েল হুইটম্যান''' (; জন্ম: ফেব্রুয়ারি ১৯২৮) হলেন একজন মার্কিন অভিনেতা। তিনি পশ্চিমা ধাঁচের টেলিভিশন ধারাবাহিক ''সিমারন স্ট্রিপ'' (১৯৬৭)-এ মার্শাল জিম ক্রাউন চরিত্রে অভিনয়ের জন্য সর্বাধিক পরিচিত। তিনি ''দ্য মার্ক'' (১৯৬১) ছবিতে তার কাজের জন্য তিনি শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন। তার অন্যান্য উল্লেখযোগ্য চলচ্চিত্রসমূহ জন ওয়েনের সাথে পশ্চিমা ধাঁচের ''দ্য কোমাঞ্চেরস'' (১৯৬১) এবং ''দোজ ম্যাগনিফিসেন্ট মেন ইন দেয়ার ফ্লাইং মেশিন্স'' (১৯৬৫)। ==প্রারম্ভিক জীবন== স্টুয়ার্ট ম্যাক্সওয়েল হুইটম্যান ১৯২৮ সালের ১লা ফেব্রুয়ারি সান ফ্রান্সিস্কো শহরে জন্মগ্রহণ করেন। তার পিতা জোসেফ হুইটম্যান এবং মাতা সেসিলিয়া (গোল্ড)। তিনি তার পিতামাতার দুই সন্তানের মধ্যে বড়। তার পরিবার ইহুদি ধর্মাবলম্বী ছিল। ১৯৫০-এর দশকে হেডা হুপারের কাছে হুইটম্যান নিজের সম্পর্কে বলেন, "একজন প্রকৃত মার্কিনী, তবে কিছু ইংরেজ, আইরিশ, স্কটিশ রুশ ছোঁয়া আছে, ফলে আমি সকলের সাথেই মিলে যাই।" ==কর্মজীবন== রিচার্ড বার্টন মঞ্চে ''কেমলট'' নাটকে কাজ করার জন্য ''দ্য মার্ক'' (১৯৬১) ছবিতে একজন শিশু নির্যাতনকারী চরিত্রে অভিনয়ের প্রস্তাব ফিরিয়ে দিলে হুইটম্যান সেই চরিত্রটিতে কাজ করতে রাজি হন। ছবিটি আয়ারল্যান্ডে ধারণ করা হয়। হুইটম্যানের কাজ ইতিবাচক পর্যালোচনা লাভ করে এবং তিনি তার কাজের জন্য তিনি শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন। হুইটম্যান জন ওয়েনের সাথে মাইকেল কার্টিজ পরিচালিত পশ্চিমা ধাঁচের ''দ্য কোমাঞ্চেরস'' (১৯৬১) ছবিতে অভিনয় করেন। পল ওয়েলম্যানের ১৯৫২ সালের একই নামের উপন্যাস অবলম্বনে নির্মিত ডিলাক্স সিনেমাস্কোপ রঙিন ছবিটি হিট তকমা লাভ করে। ১৯৬৪ সালে পশ্চিমা ধাঁচের ''রিও কঞ্চোস'' ছবিতে অভিনয়ের পর তিনি ১৯৬৫ সালে ''দোজ ম্যাগনিফিসেন্ট মেন ইন দেয়ার ফ্লাইং মেশিন্স'' ছবিতে শ্রেষ্ঠাংশে অভিনয় করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা
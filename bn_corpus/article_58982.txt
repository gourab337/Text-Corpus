নাম: ''Athyma একপ্রকারের মাঝারী আকৃতির প্রজাপতি। এরা নিমফ্যালিডি পরিবার এবং লিমেনিটিডিনি উপগোত্রের সদস্য। == আকার == বনডাঁরা প্রসারিত অবস্থায় ডানার আকার ৬০-৭০ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত বনডাঁরার উপপ্রজাতি হল- ''Athyma perius perius'' Linnaeus, 1758 Oriental Common Sergeant == বিস্তার == ভারত (হিমাচল প্রদেশ থেকে অরুণাচল প্রদেশ, উত্তর পূর্ব ভারতের পার্বত্য অঞ্চল, ভারতের উপদ্বীপ অঞ্চল (Peninsular India) থেকে মধ্যপ্রদেশ পাঁচমারি) মায়ানমার এর বিভিন্ন অঞ্চলে দেখা যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- বনডাঁরা প্রজাতির নির্ভুল সনাক্তকরণের মূল চাবিকাঠি (identity key) হল পিছনের ডানার নিম্নতলে অবস্থিত সাদা পোস্ট-ডিসকাল বন্ধনীটির ভিতরদিকের কিনারা বা মার্জিন জুড়ে থাকা কালো বিন্দুর সারিটি। ''' ডানার উপরিতল''' ডানার উপরিতল কালচে বাদামি এবং সাদা দাগ-ছোপ বন্ধনী যুক্ত। সামনের ডানার সেল-এর দাগটি (cell-streak) চারটি খন্ডে বিভক্ত। ডানার গোড়ার দিকের (base) প্রথম খণ্ডটি লম্বাটে, ভিতরের প্রান্ত তীক্ষ্ণ-সরু বহিঃপ্রান্ত অপেক্ষাকৃত চওড়া ভোঁতা; দ্বিতীয়টি ছোট ছোপ, তৃতীয়টি প্রায় গোলাকৃতি ছোপ এবং চতুর্থ তথা সর্ববহিস্থ খণ্ডটি ত্রিভুজাকৃতি বৃহত্তর ছোপ| ডিসকাল অংশ জুড়ে বিভিন্ন আকৃতির একসারি ছোপ (৬ টি) বক্রাকারে সজ্জিত| উক্ত ছোপ-সারিটি কোস্টার নিচ থেকে শুরু হয়ে ডরসাম অবধি বিস্তৃত এবং সারির সবার উপরের ছোপদুটি অপেক্ষাকৃত সরু লম্বাটে; মধ্যের দুটি ছোপ ছোট শঙ্কু-আকৃতির এবং নিচের ছোপদুটি সর্বোবৃহদ প্রায় চতুষ্কৌণিক। পোস্ট-ডিসকাল ছোট সাদা ছোপের একটি সারি এবং সরু, সাদা, ঢেউ খেলানো অস্পষ্ট সাব-টার্মিনাল রেখা বর্তমান। পিছনের ডানায় সাব-বেসাল ডিসকাল অংশজুড়ে একটি চওড়া, সাদা (কখন হালকা নীলাভ), সরলরৈখিক বন্ধনী এবং কোস্টাল প্রান্তরেখার নিচ থেকে ডরসাম পর্যন্ত বিস্তৃত একসারি সাদা পোস্ট-ডিসকাল ছোপ দেখা যায়। পোস্ট-ডিসকাল ছোপসারির ভিতরের কিনারে প্রতিটি ছোপের প্রান্তে একটি করে অস্পষ্ট কালো বিন্দু সারিবদ্ধভাবে বিদ্যমান। সাব-টার্মিনাল রেখাটি সামনের ডানারই ন্যায় সাদা, সরু, ঢেউ খেলানো অস্পষ্ট। '''ডানার নিম্নতল''' ডানার নিম্নতলের রঙ উজ্জ্বল হলুদ বা কমলা-হলুদ এবং উভয় ডানা উপরিতলের অনুরূপ দাগ-ছোপ বন্ধনীযুক্ত। শুধুমাত্র, নিচের ডানায় পোস্ট-ডিসকাল সাদা ছোপগুলি ঘনীভূত হয়ে বন্ধনীর মতো সৃষ্টি করেছে বন্ধনীর ভিতরের কিনারে কালো বিন্দুগুলি উপরিতল অপেক্ষা অধিক সুস্পষ্ট। শুঙ্গ কালো। মাথা, বক্ষদেশ (thorux) উদর উপরিতলে কালো এবং নিম্নতলে ফ্যাকাশে সাদা। মাথার উপরিতলে একটি লাল বিন্দু লাল বলয় চোখে পরে। বক্ষদেশ কালোর উপর সাদা বিন্দুযুক্ত এবং উদর কালোর উপর খুব সরু সাদা রেখার ডোরাযুক্ত। == আচরণ == এই প্রজাতি শক্তিশালী দ্রুতগামী উড়ান বিশিষ্ট এবং ওড়ার সময় মাঝেমধ্যেই ডানা চালনা বন্ধ রেখে হওয়ায় দেহ ভাসিয়ে দেয় (glide)। সার্জেন্ট উপ-গোত্রের (বর্গ আথ্যাইমা genus Athyma) অধিকাংশ সদস্যের চাইতে এরা নিচু উচ্চতাসম্পন্ন জায়গায় বিচরণ করে ভূমির কাছাকছি নিচ (২ মি.) দিয়ে ওড়ে। নিচু উচ্ছতাসম্পন্ন গাছের ডাল পাতায় প্রায়শই এদের রসপান এবং ডানা মেলা বা বন্ধ অবস্থায় রোদ পোহাতে দেখা যায়। এরা ফুলে বসে মধুপান করতেও বিশেষ পছন্দ করে| কখনো সখনো এই প্রজাতির পুরুষ নমুনাকে মাটির ভিজে ছোপে বসে মাড-পাডল করতে দেখা গেলেও মাটিতে অবস্থান করার নিদর্শন এদের ক্ষেত্রে কম। পর্বতের পাদদেশ থেকে ২২০০ মি. উচ্চতা পর্যন্ত বনাঞ্চল বনডাঁরাদের প্রিয় বাসভূমি এইজাতীয় পরিবেশেই এরা বেশি সংখ্যায় চোখে পরে প্রায় সারা বছর (ফেব্রয়ারি থেকে ডিসেম্বর)। জঙ্গলের কিনারেও এদের দর্শন পাওয়া যায়। == তথ্যসূত্র == প্রজাপতি প্রাপ্ত নিমফ্যালিডি গোত্রের প্রজাপতির
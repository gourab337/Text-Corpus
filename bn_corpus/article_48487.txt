'''কারমিনা ব্যুরানা''' যার ল্যাটিন অর্থ হল ''ব্যুয়ার্ন-এর গান''। এটি মূলত একটি পাণ্ডুলিপি যা ১১ শতক থেকে ১৩ শতকের মাঝে ক্লার্জি বা খ্রিস্টীয় ধর্মযাজক ছাত্রদের দ্বারা রচিত ২৫৪ টি পদ্য নাটিকার সংকলন, যেখানে বিদ্রূপাত্মক, মুক্তচিন্তা ব্যঙ্গাত্মক রচনার ধাঁচ পরিলক্ষিত হয়। এর রচয়িতাদের ল্যাটিন সাহিত্যের মধ্যযুগীয় প্রধান লেখক হিসেবে মানা হয়। এই রচনাগুলোর মধ্যে প্রাচীন ফ্রেঞ্চ বা প্রোভেঞ্চাল ধাঁচও লক্ষ্য করা যায়। মধ্যযুগীয় কালে ল্যাটিন ভাষা লিঙ্গুয়া ফ্রাঙ্কা হিসেবে ব্যবহৃত হত, যাকে বিদ্বান পরিব্রাজক, বিশ্ববিদ্যালয় ধর্মবিদরা যোগাযোগের জন্য আদর্শ হিসেবে মানতেন। এই রচনাটি মূলত গোলিয়ার্ড ক্যাথোলিক চার্চের ক্লার্জিদের রচনায় সমৃদ্ধ। এই পাণ্ডুলিপিটি, বেনেডিক্টাইন মনেস্টেরি অফ বাভারিয়া, যা এখন বাভারিয়ান স্টেট লাইব্রেরি নামে পরিচিত, ১৮০৩ সালে খুঁজে পাওয়া যায়। এর সাহিত্যকর্ম অক্সিটানিয়া, ইংল্যান্ড, ফ্রান্স, স্কটল্যান্ড, আরাগন, ক্যাস্টাইল পবিত্র রোম সাম্রাজ্যকে উপস্থাপন করে।
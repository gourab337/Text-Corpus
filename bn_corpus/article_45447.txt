'''হুকাকাশি''' বা হুকা-কাশি একটি বাংলা সাহিত্যের কাল্পনিক গোয়েন্দা চরিত্র যার স্রষ্টা শিশুসাহিত্যিক মনোরঞ্জন ভট্টাচার্য। হুকাকাশি জাতিতে জাপানী হলেও মনে প্রানে বাঙালি। == চরিত্র চিত্রণ == হুকাকাশি কলকাতার ডাফ স্ট্রীট নিবাসী জাপানী ব্যক্তি যিনি পেশিবহুল বা রিভলভারধারী গোয়েন্দা নন। তবে প্রয়োজনে জাপানী জুজুৎসুর মোক্ষম প্যাঁচেও তিনি প্রতিপক্ষকে ঘায়েল করতে সক্ষম। হুকাকাশি মগজের ওপর ভরসা রাখতে পছন্দ করেন এবং ছদ্মবেশ ধরতে অত্যন্ত পটু। তার সহকারীর নাম রনজিত। == কাহিনী == মনোরঞ্জন ভট্টাচার্য, হুকাকাশির কাহিনীগুলি সবই কিশোরদের উপযোগী করে রচনা করেছেন। স্বল্পায়ু লেখক খুব বেশি গোয়েন্দা কাহিনী লিখে যেতে পারেননি। মাত্র আটটি গল্প উপন্যাস আছে তার হুকাকাশিকে নিয়ে। তবু শিশু কিশোরদের কাছে হুকাকাশি গোয়েন্দা অতীব জনপ্রিয় হয়েছিল। শিশুদের প্রিয় পত্রিকা '''রামধনু''' তে ধারাবাহিক 'পদ্মরাগ' উপন্যাসে এই গোয়েন্দার বাংলা সাহিত্যে প্রথম আবির্ভাব হয় (১৩৩৫ বঙ্গাব্দ)। তার অন্যান্য কাহিনীগুলি হলো: '''ঘোষ চৌধুরীর ঘড়ি''''''''' '''সোনার হরিণ''' (উপন্যাস), '''শান্তি ধামের অশান্তি'''''''' '''১৩ নং বাড়ির রহস্য''' (ছোটগল্প), '''হীরক রহস্য''' রহস্য''' '''সংসক্তপুরের রহস্য''' (ছোটগল্প)। == অন্যান্য মাধ্যমে == হুকাকাশির কাহিনী ১৩ নং নম্বর বাড়ির রহস্য ধারাবাহিক ভাবে কলিকাতা দূরদর্শনে প্রচারিত হয় ১৯৯৩ খ্রিষ্টাব্দে। গোয়েন্দা হুকাকাশির ভূমিকায় অভিনয় করেছিলেন বাংলা ছোটপর্দার অভিনেতা নাট্যব্যক্তিত্ব রমাপ্রসাদ বণিক। == তথ্যসূত্র == সাহিত্যের কাল্পনিক চরিত্র চরিত্র
ঊনবিংশ শতাব্দীতে নির্মিত মায়াদেবীর মূর্তি '''মায়াদেবী''' বা রানী মায়াদেবী (ইংরেজী '''Queen Māyā of Sakya''' (Māyādevī) (সংস্কৃত: मायादेवी) বৌদ্ধধর্মের প্রবর্তক গৌতম বুদ্ধের মাতা ছিলেন। == সংক্ষিপ্ত পরিচিতি == মায়াদেবী কোলীয় গণের একজন সুন্দরী রাজকন্যা ছিলেন। তার পিতার নাম ছিল অঞ্জন এবং মাতার নাম ছিল যশোধরা। তিনি তার ভগিনী মহাপজাপতি গোতমী উভয়েই তাদের খুড়তুতো ভ্রাতা শাক্য প্রজাতন্ত্রের নির্বাচিত প্রধান শুদ্ধোধনকে বিবাহ করেন। == সিদ্ধার্থ গৌতমের জন্ম == স্বপ্নদৃষ্ট শ্বেত হস্তীর মায়াদেবীর গর্ভে প্রবেশ বৌদ্ধ প্রবাদ অনুসারে, এক পূর্ণিমা রাত্রে প্রাসাদে ঘুমন্ত অবস্থায় মায়াদেবী স্বপ্ন দেখেন যে, চারজন দেবতা তাকে হিমালয়ের কোলে এক পবিত্র সরোবরে স্নান করিয়ে পবিত্র বস্ত্র পরিধান করিয়ে সুগন্ধি ফুল দিয়ে তাকে সজ্জিত করে তোলেন। এরপর এক শ্বেত হস্তী শুঁড়ে একটি শ্বেত পদ্ম ধারণ করে তাকে তিনবার প্রদক্ষিণ করে ডানদিক থেকে তার গর্ভে প্রবেশ করে। এই স্বপ্নদর্শনের পরে মায়াদেবীর গর্ভাবস্থা উপস্থিত হয় বলে প্রবাদ। শাক্যদের প্রথা অনুসারে গর্ভাবস্থায় মায়াদেবী শ্বশুরালয় কপিলাবস্তু থেকে পিতৃরাজ্যে যাবার পথে অধুনা নেপালের তরাই অঞ্চলেরে অন্তর্গত লুম্বিনী গ্রামে এক শালগাছের তলায় সিদ্ধার্থের জন্ম দেন। তার জন্মের সময় বা সপ্তম দিনে মায়াদেবীর জীবনাবসান হয়। == তথ্যসূত্র == বুদ্ধের পরিবার
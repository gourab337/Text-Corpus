'''চিত্রিত পিউ''' (বৈজ্ঞানিক নাম: ''Tringa erythropus''), '''তিলা লালপা''' বা '''চিট্টো পি-উ''' Scolopacidae (স্কলোপ্যাসিডি) গোত্র বা পরিবারের অন্তর্গত ''Tringa'' (ট্রিঙ্গা) গণের অন্তর্ভুক্ত এক প্রজাতির পানিকাটা পাখি। পাখিটি বাংলাদেশ, ভারত ছাড়াও ইউরোপ, আফ্রিকা, উত্তর আমেরিকা এশিয়ার বিভিন্ন দেশে দেখা যায়। চিত্রিত পিউর বৈজ্ঞানিক নামের অর্থ ''লালপায়ের জলচর পাখি'' (গ্রিক: ''trungas'' অ্যারিস্টটল বর্ণিত জলচর পাখি, ''eruthropous'' লাল পায়ের)। সারা পৃথিবীতে এক বিশাল এলাকা জুড়ে এরা বিস্তৃত, প্রায় ৩৭ লক্ষ ২০ হাজার বর্গ কিলোমিটার এলাকা জুড়ে এদের আবাস। বিগত কয়েক দশক ধরে এদের সংখ্যা অপরিবর্তিত রয়েছে, আশঙ্কাজনক পর্যায়ে যেয়ে পৌঁছেনি। সেকারণে আই. ইউ. সি. এন. এই প্রজাতিটিকে ন্যূনতম বিপদগ্রস্ত বলে ঘোষণা করেছে। বাংলাদেশের বন্যপ্রাণী আইনে প্রজাতিটিকে সংরক্ষিত ঘোষণা করা হয় নি। == আকার == প্রজননকালীন চিত্রিত পিউ পিউ পাখির মাপ ৩৩ সেন্টিমিটার। বুক পেট সাদা রঙের, কপাল,মাথা ঘাড় ছাই-বাদামি রঙের, পিঠ চকচকে ছাই-ধূসর, তার ওপর অসংখ্য সাদাটে ছিট-ছোপ থাকে। পা লম্বা, পায়ের রং কমলা-হলুদ, লম্বা নলাকার ঠোঁটের গোড়া লাল, বাকিটা কালচে ধূসর। চোখের ওপর দিয়ে চওড়া সাদা একটি টান আছে। লেজের গোড়ার উপরিভাগ সাদা। লেজের আগার দিকের ওপরে সুবিন্যস্তভাবে সাদা কালো রেখা আড়াআড়িভাবে টানা। পালকের উপরিভাগের পেছন দিকে সাদা সাদা ছোট ছোট চৌকো ছোপ আঁকা। == খাদ্য == পিউ পাখির মূল খাদ্য এদের কুচোমাছ, ব্যাঙাচি, জলজ সুতোপোকা ইত্যাদি। ছোট গুগলি শামুকও খায়। == স্বভাব == পিউ পাখি জোড়ায় চলে, ছোট দলে বা বড় দলে চলে এরা। ভালো সাঁতার জানে। লম্বা ঠোঁট জলের তলার কাদায় সেধিয়ে দিয়ে সামনে-পেছনে ডানে-বাঁয়ে চালাতে ওস্তাদ। প্রয়োজনে ডুবও দেয়। এক পায়ে ভর করে ঘুমায়। সতর্ক এই পাখি উপকূলেও চরে। == প্রজনন == প্রজনন ঋতুতে রং হয় কালো, পিঠ-ডানা লেজের উপরিভাগে সূক্ষ্ম সূক্ষ্ম সাদা ছিট থাকে অসংখ্য। পা হয় আলতা লাল রঙের। == গ্যালারি == Spotted Redshank (Tringa erythropus) at Bharatpur IMG 5552.jpg Dunkler Spotted Redshank Nabarun Sadhya.jpg Tringa erythropus Tringa erythropus 2.jpg Tringa erythropus 3.jpg Spotted Redshank (Tringa erythropus)- Resting on one leg at Bharatpur IMG 5751.jpg Spotted Redshank (Tringa erythropus) at Bharatpur IMG 5550.jpg Tringa erythropus Laem Pak Bia.jpg Tringa == তথ্যসূত্র == === গ্রন্থপঞ্জি === Pereira, S. L., Baker, A. J. (2005). Multiple Gene Evidence for Parallel Evolution and Retention of Ancestral Morphological States in the Shanks Scolopacidae). ''Condor'' 107 (3): 514–526. DOI: HTML abstract == বহিঃসংযোগ == Avibase পাখি পাখি পাখি পাখি পাখি আমেরিকার পাখি পাখি পাখি
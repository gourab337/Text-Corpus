বাথ শহরের অধিকাংশ স্থাপনা বাথ স্টোনে নির্মিত '''বাথ স্টোন''' একধরনের চুনাপাথর যা ক্যালসিয়াম কার্বনেটের বহুসংখ্যক ক্ষুদ্রাংশ সহযোগে গঠিত হয়। ইংল্যান্ডের সমারসেটে বাথ স্টোন সর্বপ্রথম পাওয়া যায়। এটি ইংল্যান্ডের বিশ্ব ঐতিহ্যবাহী শহর বাথকে দিয়েছে এর স্বতন্ত্র রূপ। বাথ স্টোন একটি ফ্রিস্টোন, অর্থাৎ একে করাত দিয়ে যেকোনভাবে কাটা সম্ভব। বাথ স্টোন অন্যান্য পাথরের মত অনেকগুলো স্তরে বিন্যস্ত থাকেনা। বাথ স্টোন যুক্তরাজ্যের দক্ষিণাঞ্চলে স্থাপনা যেমন- চার্চ, বাড়ি, রেলওয়ে স্টেশন ইত্যাদি নির্মাণে ব্যাপকভাবে ব্যবহৃত হয়। যেসব খনি থেকে বাথ স্টোন সর্বপ্রথম উত্তোলিত হয়েছিল তার বেশ কয়েকটি এখনো কার্যকর রয়েছে, অন্যান্যগুলি ভরাট হয়ে গেছে বা সেগুলো অন্য উদ্দেশ্যে ব্যবহৃত হচ্ছে।
তাপমাত্রা কমতে থাকলে কৃষ্ণকায়া বিকিরণ লেখের শীর্ষবিন্দু নিম্নতর তীব্রতা উচ্চতর তরঙ্গদৈর্ঘ্যের দিকে স্থানান্তরিত হতে থাকে। র‌্যালে এবং জিন্‌সের চিরায়ত নকশার সাথে কৃষ্ণকায়া বিকিরণ লেখের তুলনা করা যায়। (কৃষ্ণকায়া, ব্ল্যাক বডি) পদার্থবিজ্ঞানে ব্যবহৃত একটি শব্দ। যে বস্তু তার উপর আপতিত দৃশ্যমান এবং অদৃশ্য সকল ধরনের তাড়িতচৌম্বক বিকিরণ শোষণ করে নেয় তাকে কৃষ্ণবস্তু বলে। কোন বিকিরণই এই বস্তু ভেদ করে যেতে পারেনা এবং আপতিত কোন বিকিরণ প্রতিফলিতও হয়না। অর্থাৎ এতে কোন প্রতিফলন বা সঞ্চালন হয়না, কেবলই শোষণ ঘটে। এই বৈশিষ্ট্যের কারণে কৃষ্ণবস্তু আদর্শ তাপ বিকিরণকারী বস্তুতে পরিণত হয়। অর্থাৎ তারা যে তাড়িতচৌম্বক বিকিরণ নিঃসরণ করে তার বর্ণালি সরাসরি তাদের তাপমাত্রার সাথে সম্পর্কিত। ৭০০ কেলভিন (৪৩০° সেলসিয়াস) বা আরও কম তাপমাত্রার কৃষ্ণবস্তুগুলো দৃশ্যমান তরঙ্গদৈর্ঘ্যে খুবই স্বল্প পরিমাণ বিকিরণ করে। তাই এদের কালো দেখায়। অবশ্য এই তাপমাত্রার উপরে কৃষ্ণবস্তু থেকে দৃশ্যমান তরঙ্গদৈর্ঘ্যে বিকিরণ হয়। তাপমাত্রা বৃদ্ধির সাথে সাথে এই বিকিরণ লাল রং থেকে শুরু হয়ে কমলা, হলুদ এবং সাদা রংয়ের তরঙ্গদৈর্ঘ্যে ঘটে এবং শেষ হয় গিয়ে নীল রংয়ে। কৃষ্ণবস্তু শব্দের ইংরেজি প্রতিশব্দ "ব্ল্যাক বডি" প্রথম ব্যবহার করেছিলেন গুস্তাফ কার্শফ, ১৮৬০ সালে। কৃষ্ণবস্তু কর্তৃক বিকিরিত আলোকরশ্মিকে কৃষ্ণবস্তু বিকিরণ বলা হয়। কোয়ান্টাম বলবিজ্ঞানের ইতিহাসে এই কৃষ্ণবস্তু বিকিরণের বিশেষ গুরুত্ব রয়েছে। == আরও দেখুন == কার্যকর তাপমাত্রা বর্ণ তাপমাত্রা অবলোহিত থার্মোমিটার ফোটন সমবর্তন অতিবেগুনি বিপর্যয় == তথ্যসূত্র == === অন্যান্য পাঠ্যপুস্তক === == বহিঃসংযোগ == মানব দেহের শীতলীকরণ প্রক্রিয়া হাইপার পদার্থবিজ্ঞান থেকে ভিন্ন ভিন্ন অনেকগুলো বস্তু থেকে নিঃসরিত বিকিরণের বর্ণনা কৃষ্ণকায়া নিঃসরণ ক্যালকুলেটর কৃষ্ণকায়া নিঃসরণ অ্যাপলেট বিষয়শ্রেণী:তাপ বিকিরণ বিকিরণ
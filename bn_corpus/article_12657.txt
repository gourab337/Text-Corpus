'''আগা খান''' () নিজারি মুসলিম গোত্রের ইমামদের একটি বংশগত উপাধি। শিয়া বিশ্বাসের ইসমাইলি অনুসারীদের সর্ববৃহৎ গোত্র হল নিজারি। ইসমাইলি গোত্রের লোকেরা ইসমাইল ইবন জাফর এবং তার বংশধরদের ইমামত প্রতিষ্ঠায় বিশ্বাস করে। ইসমাইল ইবন জাফর ছিলেন ইমাম জাফর সাদিক কর্তৃক মনোনীত মূল উত্তরাধিসূরি। অন্যদিকে দ্বাদশ গোত্রের শিয়ারা ইসমাইলের ছোট ভাই মুসা আল-কাজিম এর ইমামতে বিশ্বাস করে। তাদের ভাষ্যমতে এই ইমামতের ধারা ১২ জন ইমামের মাধ্যমেই শেষ হয়ে গেছে। "আগা" বা "আকা" শব্দটি সম্ভবত তুর্কী ভাষা থেকে এসেছে যার অর্থ "মহান" বা "প্রভু"। এই শব্দটি প্রথম ব্যবহার করেছিল উসমানীয় তুর্কীরা। তারা তাদের জানিসারির (সেনাদল) প্রধানকে নামে ডাকতো। "খান" একটি সম্মানসূচক উপাধি যা শাসক বা বিভিন্ন গোত্রের প্রধানদের দেয়া হতো। ১৮৩০-এর দশকে "আগা খান" উপাধিটির পত্তন ঘটিয়েছিলেন হাসান আলি শাহ। বিষয়শ্রেণী:আগা খান ইসলাম
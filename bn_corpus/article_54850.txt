'''বাংলাদেশ আনসার ভিডিপি একাডেমী''' বাংলাদেশের আনসার বাহিনীর সদস্যদের জন্য প্রশিক্ষণ প্রতিষ্ঠান। ১৯৭৬ সালে "ন্যাশনাল ট্রেইনিং সেন্টার" নামে প্রতিষ্ঠানটির কার্যক্রম শুরু হয়। ১৯৮২ সালে এর নাম বদলে আনসার ট্রেইনিং স্কুল রাখা হয়। সেসময় প্রতিষ্ঠানটিকে গাজীপুর জেলার কালিয়াকৈর উপেজলার শফিপুরে স্থানান্তরিত করা হয়। ১৯৮৬ সালে পুনরায় এর নামকরণ হয় আনসার একাডেমি। সবশেষে ১৯৯৫ সালে আনসার-ভিডিপি বাহিনীর আইন পাশ হওয়ার পর এই প্রতিষ্ঠানটির নামকরণ হয় বাংলাদেশ আনসার-ভিডিপি একাডেমী। প্রতিষ্ঠানটি বাংলাদেশের রাজধানী ঢাকা শহর থেকে ৪৫ কিলোমিটার দূরে ঢাকা-টাঙ্গাইল মহাসড়কের পাশে ৩৫৯ একর আয়তনের একটি এলাকাতে অবস্থিত। একাডেমীর সম্পূর্ণ কংক্রিটে নির্মিত কুচকাওয়াজ ময়দানটির আয়তন ২৪০০০০ বর্গফুট। ==বনভোজন চলচ্চিত্রের দৃশ্যধারণ== বাংলাদেশ আনসার ভিডিপির সদস্যদের প্রশিক্ষণের জন্য গড়ে তোলা হলেও এখানকার নান্দনিক প্রাকৃতিক সৌন্দর্যের কারণে এটিকে বনভোজন চলচ্চিত্রের দৃশ্য ধারণের জন্য ভাড়া দেয়া হয়। এখানে প্রায় ৪২টি পিকনিক স্পট রয়েছে। ==তথ্যসূত্র== পুলিশ অ্যাকাডেমি বৃত্তিমূলক প্রশিক্ষণ আইন-শৃঙ্খলা রক্ষাকারী বাহিনী
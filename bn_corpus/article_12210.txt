সোমপ্রকাশ-এর প্রথম পাতা '''সোমপ্রকাশ''' একটি সাপ্তাহিক বাংলা পত্রিকা। ঈশ্বরচন্দ্র বিদ্যাসাগরের প্রেরণায় পণ্ডিত দ্বারকানাথ বিদ্যাভূষণ ১৮৫৮ সালের ১৫ নভেম্বর সোমপ্রকাশ সাপ্তাহিক পত্রিকা প্রকাশ করেন। এই পত্রিকা প্রকাশ ছিল দ্বারকানাথের জীবনের শ্রেষ্ঠ কাজ। তিনি দেখালেন একটি পত্রিকা কিভাবে সামাজিক রাজনৈতিক আন্দোলনের প্রেরণা আনতে পারে এবং অন্যায় অত্যাচারের বিরুদ্ধে প্রতিবাদ করতে পারে। ১৮৭৮ সালে ব্রিটিশ সরকার ভার্নাকুলার প্রেস অ্যাক্ট জারি করেন। দ্বারকানাথ এই অসম্মানজনক আইনের বিরুদ্ধে প্রতিবাদ করে এক বছরের বেশি সোমপ্রকাশের প্রকাশ বন্ধ রাখেন। সোমপ্রকাশ পত্রিকা আগেকার সাহেবি বাংলা, মৈথিলি বাংলা এবং সংস্কৃত বাংলা প্রভৃতি ভেঙে চুরে বিশুদ্ধ বাংলা ভাষা চালু করে বাংলাভাষা বিকাশে বড় অবদান রাখে। প্রগতিশীল পত্রিকা সোমপ্রকাশ বাল্য-বিবাহ এবং কৌলিন্য প্রথারও বিরোধিতা করে নারী-শিক্ষা বিধবা-বিবাহে সমর্থন করেছিল। বিভিন্ন সময় এই পত্রিকার পরিচালন কার্যে সহায়তা করেছিলেন শিবনাথ শাস্ত্রী, মোহনলাল বিদ্যাবাগীশ প্রমুখ। == তথ্যসূত্র == পত্রিকা নবজাগরণ
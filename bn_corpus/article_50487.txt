'''রাবণকাটা নৃত্য''' হল ভারতীয় রাজ্য পশ্চিমবঙ্গের বাঁকুড়া জেলার বিষ্ণুপুরের একটি উৎসবমূলক নাচ। প্রতিবছর শারদীয় দুর্গাপূজার অষ্টমী তিথি থেকে দ্বাদশীর রাত্রিতে বিষ্ণুপুরের মল্লরাজাদের প্রতিষ্ঠিত রঘুনাথ জীউর মন্দিরের পাশে হনুমানতলায় রামায়ণের রাম-রাবণের যুদ্ধবিষয়ক এই নৃত্য অনুষ্ঠিত হয়। পণ্ডিতেরা এটিকে যথার্থ যুদ্ধনৃত্য আখ্যায়িত করেন না। ==বৈশিষ্ট্য== এই নাচে রামের বানরসৈন্যের হাতে একে একে ইন্দ্রজিৎ, কুম্ভকর্ণ রাবণবধের দৃশ্য অভিনীত হয়। দু-তিন দিন যুদ্ধের পর ইন্দ্রজিতের ধড়হীন মুণ্ড কেটে নেওয়ার অভিনয় নাচের মাধ্যমে দেখানো হয়। দ্বাদশীর রাতে রাবণের কাষ্ঠনির্মিত দশমুণ্ড তার মৃত্তিকানির্মিত দেহ থেকে দ্বিখণ্ডিত করা হয়। নৃত্যাভিনয়ে অংশগ্রহণকারী বানরসৈন্যদ্বয় দুটি সাদারঙের এবং জাম্বুবান একটি কালোরঙের কাঠের তৈরি বেশ ভারি মুখোশ পরেন; তাদের পরনে থাকে পা পর্যন্ত ঢাকা পাটের তৈরি ঢোলা জামা। নিম্নবর্গীয় হিন্দু সম্প্রদায়ের মানুষেরাই নাচে অংশগ্রহণ করেন। অনুষ্ঠানে কোন গান থাকে না, শুধু বাদ্যযন্ত্র হিসাবে ঢাক-ঢোল, সানাই ইত্যাদি বাদ্যযন্ত্র ব্যবহৃত হয়। ==তথ্যসূত্র== ==বহিঃসংযোগ== সংস্কৃতি লোকসংস্কৃতি লোকনাট্য নৃত্যকলা
'''''যোদ্ধা: দ্য ওয়ারিয়র''''' হচ্ছে রাজ চক্রবর্তী পরিচালিত এবং শ্রী ভেঙ্কটেশ ফিল্মস প্রযোজিত একটি বাংলা চলচ্চিত্র। এই চলচ্চিত্রটিতে অভিনয় করেছেন দেব, মিমি চক্রবর্তী প্রমুখ। এতে দেবের বিপরীতে প্রথমবারের মতো অভিনয় করছেন মিমি। ২০১৪ সালের ১৮ মার্চ থেকে এর দৃশ্যায়ণ শুরু হয়। এটি রাম চরণ, কাজল আগারওয়াল অভিনীত তেলুগু ব্লকবাস্টার চলচ্চিত্র ''মাগাধীরা''-এর পুনঃনির্মাণ। ২০১৪ সালের ১৫ আগস্ট এই চলচ্চিত্রের ট্রেলার মুক্তি পায় এবং ২০১৪ সালের অক্টোবর দুর্গাপূজার মহাসপ্তমীর দিন চলচ্চিত্রটি মুক্তিলাভ করে। == কাহিনী == ছবিতে একই সাথে দুটি জন্ম দেখানো হয়। ১০০ বছর আগের মৌর্যযুগের এক যুদ্ধের কাহিনীর উপর ভিত্তি করে এই চলচ্চিত্রটির গল্প এগিয়েছে। এতে সেনাপতি ''রুদ্র'' (দেব) এবং রাজকুমারী ''দুর্গা'' (মিমি চক্রবর্তী)। == অভিনয়ে == দেব রুদ্রপ্রতাপ; মিমি চক্রবর্তী দুর্গা নন্দিনী; রজতাভ দত্ত নিজেল আক্কারা সহ আরো অনেকে। == সংগীত == এই চলচ্চিত্রের সংগীত পরিচালনা করেছেন ইন্দ্রদীপ দাশগুপ্ত, স্যাভি গুপ্ত। গান লিখেছেন রিদ্ধি সেন, শ্রীজাত, প্রসেন প্রমুখ। == প্রযোজনা == === শুরু === এই চলচ্চিত্রের জন্য পশ্চিম মেদিনীপুর-এর ''চন্দ্রকোণা প্রয়াগ ফিল্ম সিটি''তে একটি বিশাল সেট নির্মাণ করা হয়েছিল। এতে নানান ঐতিহাসিক বস্তু ব্যবহৃত হয়। তাই এই চলচ্চিত্র নিয়ে রাজ চক্রবর্তীকে প্রচুর কাজ করতে হয়েছে। এতে প্রচুর কম্পিউটার গ্রাফিক্স ব্যবহৃত হয়। দেব বলেছেন, "চাঁদের পাহাড়ের পর এটিই আমার সবচেয়ে বড় কাজ।" চলচ্চিত্রের জন্য দেবকে বিশেষভাবে নিজের শরীরকে নির্মাণ করতে হয়েছে। এতে প্রাচীনকালের দেখানো হয়। মিমিকে চলচ্চিত্রটির জন্য শুধুমাত্র সেদ্ধ মুরগী সেদ্ধ সবজি খেয়েই তাকে থাকতে হয়েছে। === দৃশ্যায়ণ === ''যোদ্ধা-দ্য ওয়ারিয়র''-এ দেবের প্রথম দর্শন। ১৮ই মার্চ, ২০১৪ সালে শুরু হয় চলচ্চিত্রটির দৃশ্যায়ণের কাজ। প্রয়াগ ফিল্মসিটিতে নির্মিত বাংলা চলচ্চিত্রের এযাবৎকালের সবচেয়ে বড় সেটে ৪০ ডিগ্রী সেলসিয়াস তাপমাত্রায় এর দৃশ্যায়ণের কাজ চলে। কাহিনীর প্রয়োজনে প্রায় ৭০০ সৈন্যকে তৈরি করা হয়। এছাড়া সেটের ঘোড়াশালে ঘোড়া এবং হাতিশালে হাতি ব্যবহৃত হয় শ্যুটিংয়ের জন্য। প্রায় ১০০ দিন ধরে দৃশ্যধারণ করা হয়। মুম্বাইয়ের যেখানে "সারাটি দিন" গানের দৃশ্যায়ণ সম্পন্ন হয়, সেখানেই প্রখ্যাত চলচ্চিত্র ''যোধা-আকবর'' চলচ্চিত্রের দৃশ্যধারণের কাজ হয়েছিল। === কোরিওগ্রাফি === এই চলচ্চিত্রের কোরিওগ্রাফি করেছেন বলিউডের প্রখ্যাত কোরিওগ্রাফার আদিল সেখ। এর নাচের ধরন বেশ প্রশংসিত হয়। == তথ্যসূত্র == == বহিঃসংযোগ == ভাষার চলচ্চিত্র চলচ্চিত্র ভাষার ভারতীয় চলচ্চিত্র চলচ্চিত্র
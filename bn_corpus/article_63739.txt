'''আইটিসি রয়্যাল বেঙ্গল''' কলকাতার একটি পাঁচ তারকা বিলাসবহুল হোটেল। এটি ভারতের বৃহত্তম হোটেলগুলির মধ্যে একটি। এই হোটেলটি কলকাতার বাইপাসের পাশে ট্যাংরা অঞ্চলে অবস্থিত। এটি বিখ্যাত আইটিসি হোটেলস গ্রুপের বিলাসবহুল হোটেল গুলোর মধ্যে একটি। ৪.১৬ লক্ষ বর্গফুট জায়গার ওপর তৈরী এই হোটেলের নির্মাণ খরচ ১৪০০ কোটি টাকা। রয়্যাল বেঙ্গল-এর অন্যতম আকর্ষণ হচ্ছে এর মোট ৬১,০০০ বর্গফুটের বিশাল ব্যাঙ্কোয়েট, যার বিশেষ দ্রষ্টব্য ১৬,৪০০ বর্গফুটের স্তম্ভ বিহীন ব্যাঙ্কোয়েট হল। ==অবস্থান== পূর্ব কলকাতার বাইপাসের ধারে ‌''আইটিসি সোনার'' হোটেলটির পাশে এই '''আইটিসি শিল্পগোষ্ঠী''' তৈরি করেছে ‘‌আইটিসি রয়্যাল বেঙ্গল’‌ হোটেল। ==ইতিহাস== ১১ জুন ২০১৯ সালে নতুন এই বিলাসবহুল হোটেলটির আনুষ্ঠানিক উদ্বোধন করেন পশ্চিমবঙ্গের মুখ্যমন্ত্রী মমতা উদ্বোধনী অনুষ্ঠানে আইটিসি–‌র চেয়ারম্যান সঞ্জীব পুরি'র পাশাপাশি উপস্থিত ছিলেন ফিরহাদ হাকিম, সুব্রত মুখোপাধ্যায়, সাধন পান্ডে, সৌগত রায়, জাভেদ খান, শোভনদেব চট্টোপাধ্যায়ের মতো মন্ত্রী নেতারা৷ আর ছিলেন বহু শিল্পপতি। ==স্থাপত্য == এই গগনচুম্বী হোটেলের উচ্চতা ৪৩৬.৩৫ ফুট। রয়্যাল বেঙ্গলের গঠনশৈলী বানিয়েছে মার্কিন যুক্তরাষ্ট্র, আরব আমিরশাহী, বাহামা, ম্যাকাও, ওমানসহ বিশ্বের ১৬০টি দেশে বিলাসবহুল হোটেল নির্মাণের অভিজ্ঞতা যুক্ত বিশ্বখ্যাত ''উইম্বার্লি অ্যালিসন টং অ্যান্ড গু''। হোটেলের অভ্যন্তরের সাজসজ্জার ভার ছিল উইলসন অ্যাসোসিয়েট-এর উপর। ==সুযোগ-সুবিধা == রয়্যাল বেঙ্গলের অন্দরে রয়েছে মোট ৪৫৬টি ঘর, যার মধ্যে ৩৭৪টি ঘর স্যুট (যার মধ্যে ১০৪টি বিলাসবহুল স্মার্ট রুম), ৮২টি সার্ভিসড অ্যাপার্টমেন্ট, ১২টি রেস্তোরাঁ এবং ৫,৬৩০ বর্গমিটারের বিশাল ব্যাঙ্কোয়েট-সহ ১৫টি মিটিং ভেন্যু। ছাড়াও থাকছে ‘কায়া-কল্পা, দ্য রয়্যাল স্পা’ পরিষেবার সুবিধা। ৩৬০টি ঘরের মধ্যে ২৫৬টি ঘর থাকছে ‘টাওয়ার এক্সক্লুসিভ’ গোত্রে, যার আয়তন ৫২৭ বর্গফুট। বাকি ১০৪টি ঘর হল ৭৩০ বর্গফুটের ‘আইটিসি ওয়ান’ প্রিমিয়াম গোত্রের স্মার্ট রুম। এর সঙ্গেই থাকছে ১,০০০ বর্গফুট এবং ১৪০০ বর্গফুটের ১-২ বেডরুম সার্ভিসড অ্যাপার্টমেন্ট। এছাড়াও রয়েছে ১,০৫৬ বর্গফুটের ১২টি বিলাসবহুল স্যুট। হোটেলে ৬,৬২০ বর্গফুটের ‘দ্য গ্র্যান্ড স্যুট’ এবং ৩,৫০০ বর্গফুটের ‘দ্য স্যুট’-এ রয়েছে বিলাসিতার সব রকম উপকরণ। ===রেস্তোরাঁ=== রসনা তৃপ্তির জন্য রয়্যাল বেঙ্গলে রয়েছে ‘গ্র্যান্ড মার্কেট প্যাভিলিয়ন’, ‘রয়্যাল ভেগা’, ‘ওত্তিমো কুচিনা ইটালিয়ানা’, ‘দার্জিলিং লাউঞ্জ’ এবং ‘দ্য ব্রাস রুম’, প্রত্যেকে নিজের নিজের মেনুতে বাকিদের টেক্কা দিতে সব সময় প্রস্তুত। এর প্রত্যেকটির মধ্যে রয়েছে পৃথক পৃথক একাধিক কাউন্টার। ==তথ্যসূত্র== ==বহিঃসংযোগ== হোটেল
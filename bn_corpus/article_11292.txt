'''ওসামা বিন মুহাম্মদ বিন আওয়াদ বিন লাদেন''' (আরবি: أسامة بن محمد بن عوض بن لادن; ১০ মার্চ ১৯৫৭ মে ২০১১) সৌদী আরবে জন্মগ্রহণকারী একজন মুসলিম সংগ্রামী যোদ্ধা যাকে আল কায়েদা সংগঠনের প্রতিষ্ঠাতা হিসেবে আখ্যায়িত করা হয়। সাধারনত তিনি '''ওসামা বিন লাদেন''' বা '''উসামা বিন লাদেন''' নামে পরিচিত। বিন লাদেন বিশেষভাবে ১১ সেপ্টেম্বর ২০০১ সালের সন্ত্রাসী হামলার ঘটনার জন্য বহুলভাবে পরিচিত। অন্য কয়েকজন ইসলামী জঙ্গীর সাথে মিলে ওসামা বিন লাদেন দুইটি ফতোয়া জারি করেন; একটি ১৯৯৬ সালে, অন্যটি ১৯৯৯ সালে তার ফতোয়াটি ছিল, ধর্মপ্রাণ মুসলিমদের উচিত মার্কিন সামরিক বেসামরিক জনগণকে হত্যা করা যতক্ষণ না যুক্তরাষ্ট্র ইসরাইলের প্রতি সব সহায়তা বন্ধ করে এবং সব মুসলিম দেশ থেকে সামরিক শক্তি অপসারণ করে। ==প্রাথমিক জীবন এবং শিক্ষা== ওসামা বিন মুহাম্মাদ বিন আওয়াদ বিন লাদেন সৌদি আরবের রিয়াদ শহরে জন্মগ্রহণ করেন। তিনি ইয়েমেন বংশোদ্ভূত মুহাম্মাদ বিন আওয়াদ বিন লাদেনের পুত্রদের মধ্য হতে ‌‍‍‍‌একজন‌। সৌদি রাজ পরিবারের সাথে তার ঘনিষ্ঠ সম্পর্ক ছিল এবং মুহাম্মাদ বিন লাদেনের দশম স্ত্রী ছিলেন সিরিয়ান হামিদা আল আত্তাস (তাকে আলিয়া গানেম নামেও ডাকা হয়।) ১৯৯৮ এর এক সাক্ষাতকারে ওসামা বিন লাদেন নিজের জন্ম তারিখ ১০ই মার্চ, ১৯৫৭ ঈসাব্দ বর্ণনা করেন। মুহাম্মাদ বিন লাদেন হামিদাকে ওসামা বিন লাদেনের জন্মের কিছুদিন পরই তালাক দিয়ে দেন। আল আত্তাস হামিদাকে ১৯৫০ ঈসাব্দের পর ১৯৬০ ঈসাব্দের আগে বিবাহ করেন। এবং তারা একসাথেই জীবনযাপন করেন। এই দম্পতির চার সন্তান ছিল। এবং বিন লাদেন এই নতুন পরিবারেই তিন সৎভাই এক সৎবোনের সাথে বসবাস করতে থাকেন। বিন লাদেন পরিবার কন্সট্রাকশন ইন্ডাস্ট্রিতে বিলিয়ন ডলার আয় করে। যা থেকে ওসামা ২৫-৩০ মিলিয়ন ডলার প্রাপ্ত হন। বিন লাদেন এক ধর্মপ্রাণ সুন্নী মুসলিম পরিবারে লালিতপালিত হন। ১৯৬৮ থেকে ১৯৭৬ পর্যন্ত তিনি অভিজাত ধর্মনিরপেক্ষ আল ছাগের মডেল স্কুলে পড়াশোনা করেন। তিনি বাদশাহ আব্দুল আযীয বিশ্ববিদ্যালয়ে অর্থনীতি এবং ব্যবসায় প্রশাসন নিয়ে পড়াশোনা করেন। কারো দাবি, তিনি ১৯৭৯ সালে সিভিল ডিগ্রি অর্জন করেন। আবার কারো দাবি, তিনি ১৯৮১ সালে লোক প্রশাসনে ডিগ্রি অর্জন করেন। কেউ কেউ দাবি করেন যে তিনি"কঠোর পরিশ্রমী" ছিলেন; অন্য একটি পক্ষের দাবি, তিনি কোন ডিগ্রি অর্জন ছাড়াই তৃতীয় বর্ষে বিশ্ববিদ্যালয় ত্যাগ করেন। বিশ্ববিদ্যালয়ে পড়াকালীন সময়ে বিন লাদেনের প্রধান আগ্রহের বিষয়বস্তু ছিল ধর্ম। সেখানে তিনি ''কুরআন এবং জিহাদের'' ব্যাখ্যা এবং দাতব্য কাজ উভয়ের মধ্যে জড়িত হন। কবিতা লেখার প্রতিও তার ঝোঁক ছিল। অধ্যয়নকালে ফিল্ড মার্শাল বার্নার্ড মন্টোগোমারী এবং শার্ল ডে গোল তার প্রিয় ব্যক্তিত্বের মধ্যে ছিল। কালো ফাহল ঘোড়া তার পছন্দের তালিকায় ছিল। এছাড়া ফুটবল খেলাও তার প্রিয় ছিল। তিনি আক্রমণ ভাগের খেলা বেশী উপভোগ করতেন। তিনি ইংলিশ ক্লাব আর্সেনালের ভক্ত ছিলেন। ==ব্যক্তিগত জীবন== ১৯৭৪ সালে ১৭ বছর বয়সে বিন লাদেন সিরিয়ার লাতাকিয়াতে নাজওয়া গানেমকে বিবাহ করেন। টুইনটাওয়ারে আক্রমণের ঘটনার আগেই তাদের বিবাহবিচ্ছেদ হয়ে যায়। বিন লাদেনের অন্য স্ত্রীরা হলেন, খাদীজা শরীফ (বিয়ে: ১৯৮৩, বিচ্ছেদ: ১৯৯০) খাইরিয়াহ সাবের (বিয়ে: ১৯৮৫) সিহাম সাবের (বিয়ে: ১৯৮৭) এবং আমাল আস সাদাহ (বিয়ে: ২০০০)। কিছু সূত্র নাম না জানা ষষ্ঠ স্ত্রী থাকার কথা দাবী করে। যার সাথে বিয়ের কিছুদিনের মাঝেই বিচ্ছেদ ঘটে যায়। বিন লাদেন তার স্ত্রীদের গর্ভজাত বিশ থেকে ছাব্বিশজন সন্তানের পিতৃত্ব গ্রহণ করেন। বিন লাদেনের কিছু সন্তান ২০০১ এর হামলার পর ইরানে পালিয়ে যায় ইরান কর্তৃপক্ষ তাদের গতিবিধি নিয়ন্ত্রণ করছে। ওসামা বিন লাদেনের দেহরক্ষী (১৯৯৭ থেকে ২০০১ পর্যন্ত) নাসের আল বাহরি বিন লাদেনের ব্যাপারে নিজের স্মৃতিকথায় বিস্তারিত লেখেছেন। তিনি বিন লাদেনকে একজন ভীষণ নম্র মিশুক মানুষ এবং সচেতন পিতা হিসেবে উল্লেখ করেছেন।তিনি প্রায়ই তার সন্তানদের নিয়ে মরুভূমিতে আনন্দ অনুষ্ঠান করতেন। বিন লাদেনের পিতা মুহাম্মাদ ১৯৬৭ সালে সৌদি আরবে একটি বিমান দুর্ঘটনায় মারা যান।যখন তার আমেরিকা বংশোদ্ভূত পাইলট জিম হ্যারিংটন ভুল স্থানে বিমান অবতরণ করান। পিতা মুহাম্মাদ বিন লাদেনের পর ওসামা বিন লাদেনের সবচেয়ে বড় সৎভাই সালেম বিন লাদেন ছিলেন বিন লাদেন পরিবারের প্রধান। তিনি ১৯৮৮ সালে আমেরিকার টেক্সাসের স্যান অ্যান্টনিওতে দুর্ভাগ্যবশতঃ বিমানকে পাওয়ার লাইনের মধ্যে নিয়ে আসায় নিহত হন। এফবিআই বিন লাদেনকে লম্বা, মধ্যবয়সী এবং পাতলা গড়নের বর্ণনা করেছে। এফবিআইয়ের মতে তার উচ্চতা থেকে আর দেহের ভর যদিও লেখক লরেন্স রাইট তার আল কায়েদার উপর লিখিত Pulitzer Prizeপ্রাপ্ত দি লুমিং টাওয়ার বইয়ে লিখেছেন, বিন লাদেনের নিকটতম বন্ধু নিশ্চিত করেছেন, এফবিআইয়ের এই প্রতিবেদনটি অনেক অতিরঞ্জিত। আসলে বিন লাদেনের উচ্চতা অবশেষে তার মৃত্যুর পর তার উচ্চতা মাপা হলে দেখা গেল, তিনি লম্বা ছিলেন। বিন লাদেন বাঁহাতি ছিলেন। এবং সাধারণতঃ হাতে ছড়ি নিয়ে হাঁটতেন। তিনি সাদা পাতলা কেফিয়া পরিধান করতেন। বিন লাদেন সৌদির ঐতিহ্যগত পুরুষদের কেফিয়া পড়া ছেড়ে দিয়েছিলেন এর পরিবর্তে ইয়েমেনী পুরুষদের কেফিয়া পরিধান করতেন। বিন লাদেন কোমলভাষী, ধর্মপ্রাণ ,শান্ত স্বভাবের লোক ছিলেন। == মৃত্যু == ২০১১ সালের মে তারিখে দিবাগত রাতে পাকিস্তানের আ্যবোটাবাদ শহরে মার্কিন কমান্ডোদের হামলায় (অপারেশন জেরোনিমো) ওসামা বিন লাদেন মারা যান। গোপনসূত্রে খবর পেয়ে মার্কিন কমান্ডোরা ২টি হেলিকপ্টারযোগে লাদেনের বাসভবনে হামলা চালায়। পাকিস্তান সেনাবাহিনীর পাকিস্তান মিলিটারি একাডেমির মাত্র ১০০০ ফুট দূরে লাদেনের এই গোপন আস্তানাটি ২০০৫ সালে নির্মাণ করা হয়। এখানে লাদেন তার কনিষ্ঠা স্ত্রী এবং পুত্র সহ বাস করতেন। লাদেনের মরদেহ মার্কিন কমান্ডোরা হেলিকপ্টারযোগে প্রথমে আফগানিস্থানে এবং পরে মার্কিন রণতরীতে নিয়ে যায়। লাদেনের দেহ ডিএনএ প্রযুক্তির সাহায্যে শনাক্ত করা হয়। শনাক্তকরণের শেষে ইসলামী প্রথানুসারে মরদেহ আরব সাগরে দাফন করা হয়। ==টীকা== ==তথ্যসূত্র== গৃহযুদ্ধ বিষয়শ্রেণী:১১ই সেপ্টেম্বর, ২০০১-এর আক্রমণ মুসলিম জন্ম বিষয়শ্রেণী:পুর প্রকৌশলী মৃত্যু সদস্য‎
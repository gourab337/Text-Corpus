'''কেনেথ (কেন) রবার্ট রাদারফোর্ড''', এমএনজেডএম (; জন্ম: ২৬ অক্টোবর, ১৯৬৫) ডুনেডিনে জন্মগ্রহণকারী নিউজিল্যান্ডের সাবেক ক্রিকেটার। নিউজিল্যান্ড ক্রিকেট দলের পক্ষে দশ বছর প্রতিনিধিত্ব করেন। এছাড়াও, ১৯৯০-এর দশকে জাতীয় দলের অধিনায়ক ছিলেন। '''কেন রাদারফোর্ড''' ঘরোয়া ক্রিকেট অঙ্গনে ওতাগো দলের পক্ষে খেলেছেন। == প্রারম্ভিক জীবন == ১৯৮২-৮৩ মৌসুমে ১৭ বছর বয়সে ওতাগো দলের পক্ষে অভিষেক ঘটে তার। ১৯৮৪-৮৫ মৌসুমে ব্যাটিং উদ্বোধনে নেমে ৪৪.২০ গড়ে ৪৪২ রান সংগ্রহ করেন। তন্মধ্যে অকল্যান্ডের বিপক্ষে ১৩০ রান করে প্রথম সেঞ্চুরি হাঁকান। ১৯৮৫-৮৬ মৌসুমে শেল ট্রফিতে তিনটি সেঞ্চুরি সহযোগে ৫৩.১৬ গড়ে ৬৩৮ রান করেন। প্রথম-শ্রেণীর ক্রিকেটে সর্বমোট ৩৫টি সেঞ্চুরি করেন। == খেলোয়াড়ী জীবন == ওয়েস্ট ইন্ডিজ দলের বিপক্ষে তার টেস্ট অভিষেক ঘটে। তখন ওয়েস্ট ইন্ডিজ দল বিশ্ব ক্রিকেট অঙ্গনে একাধিপত্য বিস্তার করেছিল। রাদারফোর্ড তার প্রথম সাত ইনিংসে যথাক্রমে ০, ০, ৪, ০, ২, এবং রান সংগ্রহ করেছিলেন। ১৯৮৫-৮৬ মৌসুমে অস্ট্রেলিয়া সফরের জন্য মনোনীত হননি। কিন্ত ঘরোয়া ক্রিকেটে ভাল ফলাফল অর্জন করায় তাকে ১৯৮৬ সালের প্রথমার্ধ্বে সফরকারী অস্ট্রেলিয়ার বিপক্ষে খেলার সুযোগ দেয়া হয়। সময় তাকে মাঝারি সারিতে ব্যাটিং করতে হয়। তিন টেস্টে তিনি দুইটি অর্ধ-শতক হাঁকান। টেস্ট ক্রিকেটে অর্ধ-শতককে শতকে রূপান্তরের তেমন চেষ্টা চালাননি। নিউজিল্যান্ড দলকে তিন বছর নেতৃত্ব দেন। রিচার্ড হ্যাডলি’র অবসরগ্রহণ কেবলমাত্র মার্টিন ক্রো’র ন্যায় বিশ্বমানের ব্যাটসম্যান দলে থাকায় নিউজিল্যান্ড দল কঠিন সময় অতিক্রম করে। ১৮বার চেষ্টার পর তার দল দুই টেস্ট জয়ে সক্ষম হয়। == অবসর == ১৯৯৫ সালে নিউজিল্যান্ড দল থেকে বাদ দেয়ার পর দক্ষিণ আফ্রিকায় চলে যান। সেখানে তিনি প্রথম-শ্রেণীর ক্রিকেটে পাঁচ মৌসুমে খেলেন। প্রথমে ট্রান্সভাল পরে গটেংয়ে খেলেন। চূড়ান্তভাবে অবসর নেয়ার পূর্বে শেষ খেলায় শূন্য রান তুলেন। অবসর নেয়ার পর আয়ারল্যান্ড ক্রিকেট দলকে পরিচালনা করেন তিনি। দুই বছর দায়িত্বে থাকার পর ঘোড়দৌড়ের দিকে অগ্রসর হন। ২০১৩ সাল থেকে ওয়াইকাতো রেসিং ক্লাবের মহাসচিবের দায়িত্ব পালন করছেন। এছাড়াও, স্কাই নেটওয়ার্ক টেলিভিশনের পক্ষে ক্রিকেট ধারাভাষ্যকার হিসেবে অংশগ্রহণ করছেন। == ব্যক্তিগত জীবন == রাদারফোর্ডের বড় ভাই ইয়ান ব্যাটসম্যান হিসেবে ১৯৭৪-৭৫ থেকে ১৯৮৩-৮৪ সময়কাল পর্যন্ত ওতাগো দলে খেলেছেন। ভ্রাতৃদ্বয় ১৯৮২-৮৩ ১৯৮৩-৮৪ মৌসুমে ওতাগো দলে খেলেছেন। তার জ্যেষ্ঠ সন্তান হামিশ রাদারফোর্ড নিউজিল্যান্ড দলের পক্ষে টেস্ট খেলছেন। == তথ্যসূত্র == == আরও দেখুন == ইয়ান চ্যাটফিল্ড ব্রেন্ডন ম্যাককুলাম একদিনের আন্তর্জাতিক ক্রিকেটে হ্যাট্রিকের তালিকা == বহিঃসংযোগ == জন্ম ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট দলের কোচ ক্রিকেটার ক্রিকেটার ব্যক্তি ক্রিকেটার টেস্ট ক্রিকেট অধিনায়ক টেস্ট ক্রিকেটার একদিনের আন্তর্জাতিক ক্রিকেট অধিনায়ক একদিনের আন্তর্জাতিক ক্রিকেটার জাতীয় ক্রিকেট দলের নির্বাচক অর্ডার অব মেরিট প্রাপক ক্রিকেট কোচ
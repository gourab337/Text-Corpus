'''সেরিন আব্দেলনুর''', ('''সেরিন আবদ আল-নূর''' নামেও বানান করা হয়; জন্ম: ২১ ফেব্রুয়ারি, ১৯৭৭) হচ্ছেন লেবাননের একজন গায়িকা, অভিনেত্রী এবং মডেল। তার প্রথম অ্যালবাম, "লিলা মিন লায়ালি" ২০০৪ সালে মুক্তি পায়। ২০০৬ সালে তিনি তার দ্বিতীয় অ্যালবাম "অ্যালিক আইউনি"কে মুক্তি দেয়; পরবর্তীতে তার প্রথম একক গান "ল বাস দে আইনি" (যদি সে আমার চোখে দেখতে পায়) ২০০৬ সালের সবচেয়ে জনপ্রিয় লেবাননী গানগুলোর মধ্যে একটি হয়ে উঠে। ১৯৯০ দশকের শেষের দিকে সেরিন আব্দেলনুর আরবি টিভি ধারাবাহিক এবং চলচ্চিত্রে অভিনয় করা শুরু করেন। ==ক্যারিয়ার== ১৯৯২ সালে সেরিন আব্দেলনুর তার মডেলিং ক্যারিয়ার শুরু করেন এবং ফ্যাশন ডিজাইনার ফ্যালিসিয়াস রসি, জুহাইর মুরাদ, আবেদ মাহফুজ, রেনটো বালস্ট্রা, মিরিলে ড্যাগার এবং থিয়েরি মুগলরের জন্য মডেলিং করেছেন। ২০০২ সালে বেবিড়ের রিজেন্সি প্যালেস হোটেলে সেরিন আব্দেলনুরকে শিরোনাম "মডেল অফ দ্য ওয়ার্ল্ড" প্রদান করা হয়। ১৯৯৮ সালে তিনি প্রথমবারের মতো লেবাননের ব্রডকাস্টিং কর্পোরেশনে "সামা কাচা" (১৯৯৮) এবং "সাহাৎ সাহতিন" (১৯৯৯)-এ প্রধান ভূমিকায় অভিনয় করেছেন। ২০০৩ সালে তিনি আরবি সিরিজ "দারব খেটে"-এ ইবনাতি চরিত্রে অভিনয় করেছেন এবং এই সিরিজের জন্য ২০০৬ সালে মরিস ডি'আর পুরস্কার লাভ করেন। সিরিজ "মারিয়ানা" (১৯৯৮)-এ তিনি আরও একটি গুরুত্বপূর্ণ ভূমিকা পালন করেন। ২০০৪ সালে তিনি সিরিয়াল "ঘারিবা"-এ অভিনয় করেছিলেন, এবং ২০০৭ সালে এলবিসি সিরিজ "দ্য প্রিসোনার"-এ অভিনয় করেছিলেন। ২০০৯–২০১০ সালে তিনি আবার "সারার"-এ অভিনয় করেছেন যেটি এমটিভি লেবেলের একটি সিরিজ। ২০০৮ সালে, তিনি মিশরীয় চলচ্চিত্র "রমজান মাসুরাক আবুল আলমিন হামুদা" এবং লেবাননী-মিশরীয় "স্মোক উইথআউট ফায়ার"-এ, পরের বছর মিসরীয় টিভি সিরিজ "আল আদাম"-এ এবং চলচ্চিত্র "আল মারুক" (ওমর শরীফের সাথে)-এ অভিনয় করেছেন, যা ৬৬ তম ভেনিস ফিল্ম ফেস্টিভালে দেখানো হয়েছিল। ২০১২ সালে সিরিয়ান লেবাননের সিরিজ "রুবি" তে অভিনয় করেছিলেন এবং ২০১৩ সালে তিনি "লবৎ এল-মোট" (ডেথ গেম)-এ অভিনয় করেছিলেন। ২০০৪ সালে তিনি তার প্রথম অ্যালবাম, "লেইলা মিনি এল লায়ালি" তার রেকর্ড লেবেল (রটানা)-এর সঙ্গে তার তৃতীয় অ্যালবাম ২০০৯ সালে প্রকাশ করেন। ==ব্যক্তিগত জীবন== সেরিন আব্দেলনুর লেবাননের একজন ব্যবসায়ী ফরিদ রাহমের সাথে বিবাহ বন্ধনে আবদ্ধ হন। ২০১১ সালে, তিনি তার প্রথম সন্তানের জন্ম দেন, যার নাম তিনি "তালিয়া" রাখেন। == তথ্যসূত্র== ==বহিঃসংযোগ== ব্যক্তি জন্ম অভিনেত্রী
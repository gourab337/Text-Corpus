'''জিডোভুডিন''' (আইএনএন) অথবা ('''AZT''') (একে ZDVও বলা হয়ে থাকে) একটি নিউক্লিওসাইড অ্যানালগ রিভার্স ট্রান্সক্রিপটেজ ইনহিবিটর (NRTI)। এটি একধরনের ঔষধ যা এইচআইভি বা এইডস সংক্রমণে ব্যবহৃত হয়ে থাকে। জিডোভুডিন হলো যুক্তরাষ্ট্র সরকারের অনুমোদিত প্রথম এইচআইভি থেরাপি। '''রেট্রোভির''' নামে এটি প্রথম বাজারে আসে। এইডস এর চিকিৎসায় এটি প্রথম ঔষধ যা রোগীর মধ্যে থাকা এইচআইভি ভাইরাসগুলোর রেপ্লিকেশন অনেকাংশে কমিয়ে দেয়। এর ফলে রোগীর শারীরিক অবস্থার এবং রোগ প্রতিরোধ ব্যবস্থারও উন্নতি হয়।. এছাড়া এটি এইচআইভি সংক্রমণ প্রতিরোধেও ব্যবহার করা হয়ে থাকে। যেমন, মা থেকে শিশুতে সংক্রমণ অথবা নিডল স্টিক থেকে সংক্রমণ। এইচআইভি রোগীরা এটি নিজেরাই ব্যবহার করতে পারে। জিডোভুডিন এইচআইভি ভাইরাসের রেপ্লিকেশন খানিকটা বন্ধ করলেও পুরোপুরি বন্ধ করতে পারে না। এর ফলে, কিছুদিনের মধ্যেই এইচআইভি ভাইরাসটির রেজিস্ট্যান্ট স্ট্রেইন তৈরি হয়ে যায়। এজন্য জিডোভুডিন অন্যান্য ঔষধের সাথে কম্বিনেশন হিসেবে ব্যবহার করা হয়। কম্বিনেশনের অন্যতম থেরাপির নাম HAART (highly active antiretroviral therapy) থেরাপি। এই কম্বিনেশন থেরাপিতে জিডোভুডিনের সাথে প্রায়ই থাকে কমবিভির এবং ট্রাইজিভির। প্রত্যহ দরকারি ওষুধের ক্ষেত্রে বিশ্ব স্বাস্থ্য সংস্থার একটি মডেল তালিকা আছে। এই ঔষধটি সেই তালিকার অন্তর্গত। == বাংলাদেশে জিডোভুডিনের মার্কেট প্রিপারেশন == বাংলাদেশে জিডোভুডিনের যেসব কমবিনেশন বাজারে রয়েছে তার একটি তালিকা দেওয়া হলো: ট্রেড নেম কমবিনেশন ঔষধ কোম্পানি Avudin® Tablet লামিভুডিন INN ১৫০ mg এবং জিডোভুডিন USP ৩০০ mg/tablet স্কয়ার লিমিটেড Tivizid Tablet অ্যাবাকাভির (সালফেট হিসেবে) ৩০০ mg, লামিভুডিন INN ১৫০ mg এবং জিডোভুডিন USP ৩০০ mg স্কয়ার লিমিটেড Diavix® লামিভুডিন INN ১৫০ mg এবং জিডোভুডিন USP ৩০০ mg/tablet বেক্সিমকো ফার্মা লিমিটেড Triovix® লামিভুডিন INN ১৫০ mg, জিডোভুডিন USP ৩০০ mg এবং নেভিরাপিন INN ২০০ mg/tablet বেক্সিমকো ফার্মা লিমিটেড == আরও দেখুন == এইচআইভি এইডস == তথ্যসূত্র == বিষয়শ্রেণী:ঔষধ প্রস্তুতি ব্যবহার বিজ্ঞান স্বাস্থ্য সংস্থার অপরিহার্য ঔষধ বিষয়শ্রেণী:ঔষধ
'''কেবেক''' () উত্তর আমেরিকা মহাদেশের রাষ্ট্র কানাডার পূর্বভাগে অবস্থিত দেশটির বৃহত্তম প্রদেশ। এটি কানাডার মোট আয়তনের প্রায় এক-ষষ্ঠাংশের উপর অবস্থিত। জনসংখ্যার বিচারে ৮০ লক্ষেরও বেশি অধিবাসীবিশিষ্ট কেবেক প্রদেশটি অন্টারিও প্রদেশের পরে কানাডার ২য় সর্বোচ্চ জনবহুল প্রদেশ। প্রদেশটির উত্তর সীমানায় হাডসন প্রণালী উনগাভা উপসাগর, পূর্ব সীমানায় কানাডার ল্যাব্রাডর প্রদেশ, দক্ষিণ-পূর্বে সেন্ট লরেন্স উপসাগর, কানাডার নিউ ব্রান্সউইক প্রদেশ মার্কিন অঙ্গরাজ্য মেইন, দক্ষিণ সীমানায় নিউ ইয়র্ক, ভার্মন্ট নিউ হ্যাম্পশায়ার মার্কিন অঙ্গরাজ্যসমূহ এবং পশ্চিম সীমানায় কানাডার অন্টারিও প্রদেশ, জেমস উপসাগর এবং হাডসন উপসাগর। ভূদৃশ্যাবলি স্থাপত্যের বৈচিত্র্য জাঁকজমকের জন্য কেবেককে "লা বেল প্রোভাঁস" (La belle province, "সুন্দর প্রদেশ") ডাকনাম দেওয়া হয়েছে। উত্তর আমেরিকা মহাদেশে ইউরোপ থেকে আগত ফরাসিভাষী অভিযাত্রী ঔপনিবেশিকেরা প্রথম কেবেক অঞ্চলেই স্থায়ী বসতি স্থাপন করে। কেবেক কানাডার প্রদেশগুলির মধ্যে অনন্য কেননা এই প্রদেশের বিপুলভাবে সংখ্যাগরিষ্ঠ মানুষ ফরাসি বংশোদ্ভূত এবং এরা মাতৃভাষা হিসেবে ফরাসি ভাষায় কথা বলে। ফরাসি কানাডীয়দের কাছে কেবেক কেবলই কানাডার একটি প্রদেশ নয়, এটি তাদের কাছে সাংস্কৃতিক মাতৃভূমি। কেবেক কানাডার প্রাচীনতম প্রদেশ। ফরাসিরা ১৭শ শতকে এখানে বসতি স্থাপন করে। ১৮৬৭ সালে যে চারটি আদি প্রদেশ একত্রিত হয়ে কানাডা অধিরাজ্য গঠন করেছিল, তার মধ্যে একটি হল কেবেক। কেবেক প্রদেশের রাজধানী শহরের নামও কেবেক। ১৬০৮ সালে প্রতিষ্ঠিত কেবেক শহরটি কানাডার প্রাচীনতম শহর। কেবেকের বৃহত্তম শহর মোঁরেয়াল বা মন্ট্রিঅল একটি মহানগরী এবং দেশটির ২য় বৃহত্তম শহর (অন্টারিও প্রদেশের টরন্টো মহানগরীর পরে)। কেবেক প্রদেশটির আয়তন বিশাল এবং এর ভূপ্রকৃতি বিচিত্র বলে এখানকার জলবায়ু অর্থনৈতিক কর্মকাণ্ড অঞ্চলভাদে ভিন্ন এবং জনসংখ্যার বিস্তারও ব্যাপক। কেবেকের ভূপ্রকৃতিকে তিনটি প্রধান অঞ্চলে ভাগ করা যায়: কানাডীয় ঢাল, সেন্ট লরেন্স নিম্নভূমিসমূহ এবং অ্যাপালেশীয় অঞ্চল। কানাডীয় ঢাল অঞ্চলটি প্রদেশটির উত্তর অংশে অবস্থিত। এই অঞ্চলটিতে জনবসতি বিরল এবং ভূমি স্থায়ীভাবে বরফে জমে গেছে বলে এখানে কৃষিকাজ সম্ভব নয়। তবে কানাডীয় ঢাল দক্ষিণ-পূর্ব অ্যাপালেশীয় অঞ্চলগুলি প্রাকৃতিক সম্পদে সমৃদ্ধ। ফলে এসব অঞ্চলে খননশিল্প, বনপালনবিদ্যা এবং জলবিদ্যুৎ উৎপাদন প্রধান অর্থনৈতিক কর্মকাণ্ড। সেন্ট লরেন্স নিম্নভূমিগুলি অন্য দুইটি অঞ্চলের মাঝখানে অবস্থিত এবং এখানেই কেবেক প্রদেশের কৃষি, শিল্পকারখানা কেন্দ্রটি গঠিত হয়েছে। প্রদেশের বেশির ভাগ জনগণ এই অঞ্চলেই বাস করেন এবং এখানেই কেবেকের বৃহত্তম শহরগুলি অবস্থিত। কেবেক প্রদেশের বেশিরভাগ মানুষ শহরে বাস করে। কেবেকের অর্থনীতির মূল চালিকাশক্তি হল সমৃদ্ধ প্রাকৃতিক সম্পদ এবং অন্যান্য জ্ঞানভিত্তিক অর্থনৈতিক উপাদান যেমন বায়বাকাশ শিল্প, তথ্য যোগাযোগ প্রযুক্তি, জৈবপ্রযুক্তি এবং ঔষধশিল্প। সব শিল্প কেবেকের অর্থনীতিতে অবদান রেখেছে যার ফলে কেবেক কানাডার অর্থনৈতিকভাবে দ্বিতীয় সর্বোচ্চ উৎপাদনশালী প্রদেশ পরিণত হয়েছে। কেবেকের ফরাসিভাষী জনগোষ্ঠীর দীর্ঘ কখনো কখনো উত্তাল ইতিহাস কেবেকের চরিত্র বুঝতে সহায়ক। ১৭৬৩ সালে যুক্তরাজ্য উত্তর আমেরিকা মহাদেশে ফরাসি উপনিবেশ বা নুভেল ফ্রঁস অঞ্চলটি অধিকার করে। তখন থেকেই আমেরিকার একেবারে প্রথমদিকের ইউরোপীয় জনগোষ্ঠী হিসেবে কেবেকের ফরাসিভাষী জনগোষ্ঠীটি আত্মপরিচয়ের স্বীকৃতির জন্য সংগ্রাম শুরু করে, কেননা কানাডীয় রাষ্ট্রজোটে সংখ্যাগরিষ্ঠ লোক ইংরেজি ভাষাতে কথা বলে। ১৯৬০-এর দশকে কেবেক প্রদেশে একটি নীরব বিপ্লব সংঘটিত হয়, যখন কেবেকের ফরাসিভাষী জনগোষ্ঠী তাদের নিজ প্রদেশের সংখ্যাগরিষ্ঠ সম্প্রদায় হিসেবে নিজেদের মর্যাদা উপলব্ধি করে। এসময় কেবেকের নেতারা তাদের মাতৃভূমিকে একটি আধুনিক, ধর্মনিরপেক্ষ রাজ্য হিসেবে প্রতিষ্ঠা করে এবং প্রদেশটির সামাজিক, সাংস্কৃতিক, জনসাংখ্যিক, রাজনৈতিক অর্থনৈতিক ক্ষমতা ব্যাপক বৃদ্ধি করে। ফলে শুধু কেবেক প্রদেশের অভ্যন্তরেই নয়, গোটা কানাডাতেই ফরাসিভাষী ইংরেজিভাষীদের সম্পর্কে ব্যাপক পরিবর্তন আসে। == তথ্যসূত্র == == বহিসংযোগ == কেবেক সরকার কেবেকের ছবি, আলোকচিত্র কেবেকের পর্যটন বিষয়ক ওয়েবসাইট ১০১নং বিধি প্রদেশ
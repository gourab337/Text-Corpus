Illustration of an artificial womb patented by Emanuel Greenberg in 1955. Figure from 2017 ''Nature paper describing an extra-uterine life support system used to grow lamb fetuses. '''কৃত্রিম জরায়ু''' (artificial uterus) বলতে একটি প্রকল্পিত যন্ত্রকে বোঝায় যার ফলে শরীরের বাইরে গর্ভধারণ সম্ভব হবে। এই কৃত্রিম জরায়ুতে প্রাণীর ভ্রূণ বৃদ্ধিপ্রাপ্ত বিকশিত হবে। একটি প্রতিস্থাপিত অঙ্গ হিসেবে কৃত্রিম জরায়ুর অনেক প্রয়োগ হতে পারে। এটি নারী পুরুষ জুটিকে একটি ভ্রূণের বিকাশে সহায়তা করতে পারে। যদি প্রাকৃতিক জরায়ুর পরিবর্তে সন্তান জন্মদানে কৃত্রিম জরায়ু ব্যবহার করা হয় তবে গর্ভধারণের যেকোন পর্যায়েই ভ্রূণীয় জীবনীশক্তি (জরায়ুর বাইরে ভ্রূণের বেঁচে থাকার সম্ভাবনা) বৃদ্ধি পাবে। এই অর্থে একে একটি নবজাতক (নিওনাটাল ইনকিউবেটর) বলা যায় যা আরও বর্ধিত পরিসরে কার্যাকারিতা দেখায়। এটিকে ভ্রূণীয় বিকাশ এর সূচনার জন্যেও ব্যবহার করা যাবে। কৃত্রিম জরায়ু প্রাথমিক দশাতেই ভ্রূণীয় অস্ত্রপ্রচারকে সম্ভবপর করবে, যেখানে বর্তমানে এর জন্য প্রসবের সময় পর্যন্ত অপেক্ষা করতে হয়। ২০১৬ সালে বিজ্ঞানীগণ দুটো গবেষণা প্রকাশ করেছিলেন যেখানে মানব ভ্রূণকে ১৩ দিনের জন্য একটি বহিঃজরায়ু পরিবেশে রাখা হয়েছিল। বর্তমানে এই প্রসঙ্গে একটি ১৪ দিন-নিয়ম বহাল রয়েছে, যা অনুসারে মানব-ভ্রূণকে ১৪ দিনের বেশি সময় ধরে কৃত্রিম জরায়ুতে রাখা যাবে না। এই নিয়মটি ১২টি দেশে আইন হিসেবে ধার্য করা হয়েছে। ২০১৭ সালে যুক্তরাষ্ট্রে ফিলাডেলফিয়া শিশু হাসপাতালের ভ্রূণীয় গবেষকগণ একটি গবেষণা প্রকাশ করেন যেখানে একটি ভেড়ার অকাল ভ্রূণকে সপ্তাহের জন্য বহিঃজরায়ু প্রাণ-সহায়ক ব্যবস্থায় বৃদ্ধি করা হয়। == উপাদানসমূহ == কৃত্রিম জরায়ুকে কখনও কখনও 'এক্সোউম্ব' (বহির্গর্ভ) বলা হয়। এখানে ভ্রূণের পালনের জন্য পুষ্টি অক্সিজেন প্রদান দরকার, এবং একই সাথে বর্জপদার্থ বের করে দেওয়া দরকার। এছাড়াও অমরা, এমনিওটিক থলি হিসেবে কাজ করা এমনিওটিক ট্যাংক এবং নাভিরজ্জু আর অন্যান্য যেসব কাজ করে একটি কৃত্রিম জরায়ু বা কৃত্রিম জরায়ু ব্যবস্থায় সেসব কার্যকারিতাও থাকা প্রয়োজন। === পুষ্টি, অক্সিজন সরবরাহ এবং বর্জের নিষ্পত্তি === কৃত্রিম জরায়ুটি যদি নারীর শরীরের সাথে যুক্ত থাকে, তাহলেও পুষ্টি সরবরাহ বর্জ নিষ্কাশন সম্ভব। তিনি ভ্রূণে জি (IgG) এন্টিবডির পরিবহনের দ্বারা সেখানে রোগের বিরুদ্ধে প্রতিরক্ষা ব্যবস্থা প্রদান করতে পারেন। কৃত্রিম পুষ্টি অক্সিজেন সরবরাহ এবং বর্জের নিষ্পত্তির দ্বারা ভ্রূণকে এমন এক পরিবেশে বিকাশ করা সম্ভব হয় যা কোন মানুষের সংবহন ব্যবস্থায় থাকা রোগ, পরিবেশ দূষক, মদ বা মাদকের উপস্থিতি দ্বারা প্রভাবিত হয় না। অপর্যাপ্ত গর্ভাবস্থাগত রোগপ্রতিরোধী সহনশীলতার কারণে ভ্রূণে (এমব্রায়ো বা ফিটাস) যে রোগপ্রতিরোধী প্রতিক্রিয়া তৈরির ঝুঁকি থাকে কৃত্রিম জরায়ুতে সেটা থাকে না। একটি কৃত্রিম সরবরাহকারী এবং নিষ্পত্তিকারী ব্যবস্থার বিভিন্ন কার্যকারিতা নিচে উল্লেখ করা হল: ডায়ালাইসিসের দ্বারা বর্জের নিষ্কাসন হয়। ভ্রূণে অক্সিজেন প্রদান এবং কার্বন ডাই অক্সাইড বের করার জন্য মেমব্রেন অক্সিজেনেশন (ECMO) প্রক্রিয়ার প্রয়োজন, যার দ্বারা ছাগলের ভ্রূণকে এমনিওটিক ট্যাংকে ২৩৭ ঘণ্টা ধরে জীবিত রাখা গেছে। বর্তমানে প্রসবের পর কোন শিশুর ফুসফুস দ্বারা শ্বাস-প্রশ্বাসে সমস্যা দেখা গেলে তাদেরকে নিওনাটাল ইনটেনসিভ কেয়ার ইউনিট বা নবজাতকের নিবির পর্যবেক্ষণ শাখায় এই প্রক্রিয়ায় নিয়ে যাওয়া হয়। কিন্তু যদি ৩২ সপ্তাহের কম বয়সী ভ্রূণের সাথে এই প্রক্রিয়াটি সম্পন্ন করা হয় তবে এর হেমরেজ (IVH) এর উচ্চ সম্ভাবনা থাকে, কারণ ভ্রূণে সেরেব্রাল ভাসকুলেচার এবং জারমিনাল ম্যাট্রিক্স সম্পূর্ণভাবে বিকশিত থাকে না। অক্সিজেন প্রদানের বিকল্প হিসেবে তরল শ্বাসক্রিয়া (বাতাস থেকে অক্সিজেন এর বদলে অক্সিজেন সমৃদ্ধ তরল থেকে অক্সিজেন গ্রহণ) বা গর্ভে শ্বাস-প্রশ্বাস এবং মুক্ত বায়ুতে দশার মধ্যে একটি অন্তর্বর্তী দশার প্রস্তাব করা হয়। কৃত্রিম পুষ্টি সরবারের জন্য বর্তমান পদ্ধতিগুলো জটিল। শর্ট বাওয়েল সিনড্রোমে ভোগা শিশুদের নিয়ে গবেষণায় দেখা গেছে এক্ষেত্রে পূর্ণাঙ্গ প্যারেন্টাল নিউট্রিশন (PN) ব্যবস্থায় (যেখানে ব্যক্তি কোন খাদ্য বা পানীয় গ্রহণ না করে রক্তের দ্বারা পুষ্টি গ্রহণ করে) একটি শিশুর পক্ষে বছরের জন্য বেঁচে থাকার সম্ভাবনা ২০%। হরমোনগত স্থিতিশীলতা বিষয়ক সমস্যাগুলো নিয়েও ভাবতে হবে। তাত্ত্বিকভাবে পশুদের জন্য সরবরাহক নিষ্কাশক ব্যবহার করা যায়, কিন্তু এক্ষেত্রে পশুর জরায়ুকে অন্তর্ভূক্ত করলে এই প্রক্রিয়াটি আন্তপ্রজাতিক গর্ভধারণের আওতায় পড়ে যায়। == আরও দেখুন == Amniotic fluid Apheresis Ectogenesis Embryo space colonization Extracorporeal membrane oxygenation Hemodialysis In vitro fertilisation Male pregnancy Postgenderism Tissue engineering == তথ্যসূত্র == == আরও পড়ুন == কৃত্রিম জরায়ু প্রযুক্তি প্রযুক্তিসমূহ অঙ্গ
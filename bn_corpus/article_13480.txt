'''এপসাইলন এরিড্যানি''' (ইংরেজি ভাষায়: Epsilon Eridani) একটি কে২ শ্রেণীর প্রধান ধারার তারা যার অবস্থান যামী মণ্ডলে। যামী মণ্ডলের ইংরেজি নাম এরিড্যানাস। এরিড্যানাসের বর্গীয় নাম এরিড্যানি। এভাবেই এপসাইলন এরিড্যানাস নামটি এসেছে। এই তারার সবচেয়ে গুরুত্বপূর্ণ বৈশিষ্ট্য হচ্ছে, এটি সৌরজগৎ থেকে তৃতীয় নিকটতম। এই তারা বেশ নবীন, বয়স এক বিলিয়ন বছরেরও কম। বয়স কম হওয়ার কারণে এর চৌম্বক ক্রিয়া সূর্যের চেয়ে অনেক বেশী, আর কারণেই তারা থেকে আসা নাক্ষত্রিক ঝড় সৌর ঝড়ের তুলনায় ৩০ গুণ বেশি শক্তিশালী। এর ঘূর্ণনকাল ১১.১ দিন, সূর্য থেকে একটু বেশী। এটা সূর্য থেকে বেশ ছোট, ভরও বেশ কম। এর ভেতরে ধাতব পদার্থ তথা হিলিয়ামের চেয়ে বেশী পারমাণবিক সংখ্যাবিশিষ্ট মৌলের পরিমাণ কম। ২০০৬ সালে এপসাইলন এরিড্যানির চারদিকে ঘূর্ণায়মান একটি গ্রহের সন্ধান পাওয়া যায়। এই গ্রহটি প্রতি ২৫০২ দিনে তারাটিকে একবার আবর্তন করে, তারা থেকে এর দূরত্ব ৩.৪ জ্যোতির্বিজ্ঞান একক (৫০৫ মিলিয়ন কিমি)। ২০০৮ সাল পর্যন্ত সকল তথ্য অনুসারে, এপসাইলন এরিড্যানিই সূর্যের সবচেয়ে কাছের তারা যার চারদিকে গ্রহ আছে। আরও আশ্চর্যজনক বিষয় হচ্ছে, এই তারার চারদিকে দুটি গ্রহাণু বেষ্টনী আছে, আমাদের সৌরজগতে গ্রহাণু বেষ্টনী যেখানে মাত্র একটি। গ্রহাণু বেষ্টনীদ্বয়ের মধ্যে একটি তারা থেকে জ্যোএ দূরে, অন্যটির দূরত্ব ২০ জ্যোএ। দ্বিতীয় গ্রহাণু বেষ্টনীর পদার্থে কিছু আন্দোলন দেখে বিজ্ঞানীরা ধারণা করছেন, এর আশেপাশেই দ্বিতীয় আরেকটি গ্রহ আছে। এই তারা সূর্য থেকে তৃতীয় নিকটবর্তী। এজন্যই অনেক কল্পবিজ্ঞান রচনায় এই তারার কথা পাওয়া যায়। নাক্ষত্রিক অভিযানের অন্যতম লক্ষবস্তু হিসেবে এই তারার নাম করা যেতে পারে। == গ্রহ জগৎ == সঙ্গী বস্তু ভর(বৃহস্পতির ভর) উপ-প্রধান অক্ষ(জ্যোএ) কক্ষীয় পর্যায়কাল(দিন) উৎকেন্দ্রিকতা গ্রহাণু বেষ্টনী জ্যোএ এপসাইলন এরিড্যানি বি ১.৫৫ ০.২৪ ৩.৩৯ ০.৩৬ ২৫০২ ১০ ০.৭০২ ০.০৩৯? গ্রহাণু বেষ্টনী ২০ জ্যোএ এপসাইলন এরিড্যানি সি (অনিশ্চিত) ০.১ ৪০? ১০২২০০? ০.৩ ধূলি চাকতি ৩৫ ১০০ জ্যোএ == আরও দেখুন == নিকটবর্তী তারাসমূহের তালিকা == বহিঃসংযোগ ==
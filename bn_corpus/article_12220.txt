'''রামতনু লাহিড়ী তৎকালীন বঙ্গসমাজ ''' শিবনাথ শাস্ত্রী রচিত একটি গ্রন্থ। এটি তার লেখা অন্যতম শ্রেষ্ঠ প্রবন্ধ পুস্তক। গ্রন্থটি ১৯ শতকের বাঙ্গালীর এক উৎকৃষ্ট নির্ভরযোগ্য দলিল রূপে পরিচিত। ১৩ই আগষ্ট ১৮৯৮ সালে রামতনু লাহিড়ীর জীবনাবসান ঘটে। তার শ্রাদ্ধবাসরে অনেকের সঙ্গে রামতনু লাহিড়ীর পুত্র শরৎকুমারও তার পিতার একটি জীবনী লেখার জন্য শিবনাথ শাস্ত্রী মহাশয়কে অনুরোধ করেন। রামতনুর মৃত্যুর তিন বছর পর ১৯০১ সালে শিবনাথ শাস্ত্রী এই গ্রন্থটি রচনায় প্রবৃত্ত হন। ১৯০৩ সালে গ্রন্থরচনা শেষ হয়। রামতনু লাহিড়ীর সঙ্গে শিবনাথ শাস্ত্রীর পরিচয় ২২শে আগষ্ট ১৮৬৯ সালে তার পর থেকে তা দীর্ঘ ২৯ বছরের গাঢ় পরিচয় ঘনীভূত হয়েছিল। প্রথমে শাস্ত্রী মশাই শুধু মাত্র রামতনু লাহিড়ীর জীবনী লিখবেন ভেবেছিলেন। কিন্তু পরে তিনি দেখেছিলেন ১৮১৩ সাল থেকে ১৮৯৮ সাল পর্যন্ত রামতনু লাহিড়ীর জীবন ১৯ শতকের বাঙ্গালীর ইতিহাসের সঙ্গে নিবিড়ভাবে সম্পৃক্ত। তাই পরে ‘তৎকালীন বঙ্গসমাজ’ যুক্ত করেন। স্বভাবতই রামতনু লাহিড়ীর জীবনীসূত্রে ১৯ শতকের যেসব মনীষী নবজাগরণের সাথে প্রত্যক্ষ বা অপ্রত্যক্ষভাবে জড়িত ছিলেন তারাও এই গ্রন্থে স্থান পেয়েছেন। জীবনীগ্রন্থ হিসাবে রচিত হলেও বইটির মূল্য যে এর ঐতিহাসিকতায় সম্পর্কে তিনি সচেতন ছিলেন। তাই গ্রন্থটির দ্বিতীয় সংস্করণের ভূমিকায় তিনি লিখেছিলেন- অন্যদিকে গ্রন্থটি ছিল এক শতাব্দী ব্যাপী বাঙ্গালীর অনুশীলিত প্রাচ্য পাশ্চাত্য চিন্তার সমন্বায়িত ইতিহাস। গ্রন্থটির ইংরাজি অনুবাদক স্যার রোপার লেথব্রিজতাই মন্তব্য করেছেন– == তথ্যসূত্র == নবজাগরণ প্রবন্ধ গ্রন্থ
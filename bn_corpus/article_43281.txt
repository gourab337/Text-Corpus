'''পীর সাহান্দির দরগাহ''' হল পশ্চিমবঙ্গের উত্তর চব্বিশ পরগণার বসিরহাট মহকুমার হিঙ্গলগঞ্জ থানার বাঁকড়া গ্রামে অবস্থিত পীর সাহান্দী সাহেবের সমাধি দরগাহ। ==দরগাহের বিবরণ== খড়ের ছাউনি দেওয়া ইটের তৈরী দরগাহটি প্রায় দুশো বছর প্রাচীন। পাশে বনবিবির একটি থান আছে এবং পীর সাহেবের ছোট ভাইয়ের একটি মাজার আছে। দরগাহটি বড়-বড় গাছ-গাছালির মধ্যে একটি নির্জন স্থানে অবস্থিত। দরগাহের সমাধিস্তম্ভের গায়ে কয়েকটি গর্তের মধ্যে বিষধর সাপের আস্তানা আছে বলে লোকজনের বিশ্বাস। প্রতি শুক্রবার 'পীরের দয়া' লাভের জন্য কলাপাতা ফুল নিয়ে ভক্তরা সমবেত হন। পীরের সমাধির একপাশে ইটের ওপর কলাপাতা রেখে ফুলটি ঢেকে দেওয়া হয়। 'পীরের দয়া' হলে ফুলটি তাড়াতাড়ি ইটের তলা দিয়ে নীচে গড়িয়ে পড়ে এবং ফুলধোয়া জল খেলে মনোস্কামনা পূর্ণ হয় বলে ভক্তদের বিশ্বাস। ==দরগাহের বার্ষিক উৎসব== প্রতিবছর মাঘ তারিখে বাঁকড়া গ্রামে পীর সাহান্দির উৎসব উপলক্ষে দরগাহ-প্রাঙ্গনে বিরাট মেলা বসে। মেলায় কাওয়ালি গান, নানারকম বাজনা অন্যান্য জিনিসপত্রের হাট বসে। পীরের কাছে হাজত-মানত করা হয়, ভক্তরা দুধ, ফল, মিষ্টি, শিরনি পীরের উদ্দেশ্যে নিবেদন করে। ইচ্ছাপূরণের জন্য অনেক ভক্ত পীরের কাছে 'হত্যে' দিয়ে থাকেন। ==তথ্যসূত্র== সংস্কৃতি সংস্কৃতি
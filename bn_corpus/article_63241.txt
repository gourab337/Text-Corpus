'''আসিফ আলী''' (; জন্ম: অক্টোবর, ১৯৯১) পাঞ্জাবের ফয়সলাবাদে জন্মগ্রহণকারী প্রথিতযশা পাকিস্তানী পেশাদার আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য তিনি। ঘরোয়া প্রথম-শ্রেণীর পাকিস্তানী ক্রিকেটে ফয়সালাবাদ পাকিস্তান সুপার লীগে ইসলামাবাদ ইউনাইটেড দলের প্রতিনিধিত্ব করছেন। দলে তিনি মূলতঃ মাঝারিসারির ব্যাটসম্যান হিসেবে খেলছেন। ডানহাতে ব্যাটিংয়ের পাশাপাশি ডানহাতে অফ ব্রেক বোলিং করে থাকেন। == ঘরোয়া ক্রিকেট == ২০১৭-১৮ মৌসুমে ফয়সলাবাদের পক্ষে কায়েদ-ই-আজম ট্রফিতে অংশ নেন। ছয় খেলায় অংশ নিয়ে ৩৬৯ রান তুলে শীর্ষ রান সংগ্রহকারীর ভূমিকায় অবতীর্ণ হন তিনি। ২০১৭ সালে এভারেস্ট প্রিমিয়ার লীগে পোখারা রাইনোসের পক্ষে খেলেন। এপ্রিল, ২০১৮ সালে পাকিস্তান কাপের জন্যে পাঞ্জাব দলের সদস্যরূপে অন্তর্ভূক্ত হন। প্রতিযোগিতায় চার খেলায় অংশ নিয়ে ৩২৮ রান তুলে পাঞ্জাবের শীর্ষ রান সংগ্রাহক হন। জুন, ২০১৮ তারিখে কানাডায় অনুষ্ঠিত গ্লোবাল টি২০ কানাডা প্রতিযোগিতার উদ্বোধনী আসরে এডমন্টন রয়্যালসের পক্ষে খেলার জন্যে চুক্তিবদ্ধ হন। অক্টোবর, ২০১৮ সালে মানসি সুপার লীগ টি২০ প্রতিযোগিতার প্রথম আসরে কেপ টাউন ব্লিটজের পক্ষে খেলার জন্যে চুক্তিবদ্ধ হন। মার্চ, ২০১৯ সালে পাকিস্তান কাপে সিন্ধ দলের পক্ষে খেলেন। == আন্তর্জাতিক ক্রিকেট == মার্চ, ২০১৮ সালে ওয়েস্ট ইন্ডিজের বিপক্ষে টি২০আই সিরিজে অংশ নেয়ার উদ্দেশ্যে পাকিস্তান দলে অন্তর্ভূক্ত হন আসিফ আলী। এপ্রিল, ২০১৮ তারিখে করাচীতে সিরিজের ১ম টি২০আইয়ে ওয়েস্ট ইন্ডিজের বিপক্ষে অভিষেক ঘটে তার। এরপর জুলাই, ২০১৮ সালে জিম্বাবুয়ে গমন করেন। ১৩ জুলাই, ২০১৮ তারিখে বুলাওয়েতে অনুষ্ঠিত স্বাগতিক জিম্বাবুয়ের বিপক্ষে সিরিজের ১ম ওডিআইয়ে অভিষেক পর্ব সম্পন্ন হয় আসিফ আলীর। আগস্ট, ২০১৮ সালে পাকিস্তান ক্রিকেট বোর্ড (পিসিবি) কর্তৃক ২০১৮-১৯ মৌসুমের জন্য তেত্রিশজন খেলোয়াড়কে কেন্দ্রীয় পর্যায়ে চুক্তিবদ্ধ করায়। এতে তিনিও অন্যতম খেলোয়াড় হিসেবে অন্তর্ভূক্ত হন। মে, ২০১৯ সালে পাকিস্তান ক্রিকেট বোর্ড কর্তৃক ক্রিকেট বিশ্বকাপের পনেরো সদস্যের চূড়ান্ত দলে আসিফ আলীকে রাখা হয়। == ব্যক্তিগত জীবন == ব্যক্তিগত জীবনে বিবাহিত তিনি। ১৯ মে, ২০১৯ তারিখে দুই বছর বয়সী কন্যা নূর ফাতিমা যুক্তরাষ্ট্রের হাসপাতালে ক্যান্সারজনিত রোগে মৃত্যুবরণ করে। == তথ্যসূত্র == == আরও দেখুন == বাবর আজম ইসলামাবাদ ইউনাইটেড ২০১৯ ক্রিকেট বিশ্বকাপ দলসমূহ পাকিস্তানী একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ইউনাইটেডের ক্রিকেটার ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার থেকে আগত ক্রিকেটার উল্ভসের ক্রিকেটার ক্রিকেটার ট্রাইডেন্টসের ক্রিকেটার
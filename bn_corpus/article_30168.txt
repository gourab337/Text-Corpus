'''জেমস প্রেসকট জুল''' একজন ইংরেজ পদার্থবিজ্ঞানী। জুল তাপের ধর্ম পর্যবেক্ষণ করেন এবং যান্ত্রিক কাজের সাথে এর সম্পর্ক আবিষ্কার করেন। শক্তির এসআই একক জুল তার নামেই নামকরণ করা হয়েছে। তাপমাত্রার পরম স্কেল প্রতিষ্ঠার জন্য তিনি লর্ড কেলভিন এর সাথে কাজ করেন। ==প্রাথমিক জীবন== জুল ১৮১৮ সালে ২৪শে ডিসেম্বর স্যালফোর্ড, ল্যাঙ্কাসায়ারে এক ধনী সম্ভ্রান্ত পরিবারে জন্মগ্রহণ করেন। তার বাবার ওয়াইন তৈরীর ব্যবসা ছিল। জুল তার প্রাথমিক জীবনে বিখ্যাত বিজ্ঞানী ডালটনের কাছে পড়াশুনো করেন। যুবক বয়েসে জুল বাবার ওয়াইন তৈরীর কারখানার ব্যাবসাতে যোগ দেন। সেই সময় বিজ্ঞান চর্চা জুলের কাছে নিছকই শখ ছিল। ১৮৪০ সালের দিকে জুলের বিজ্ঞান চর্চার শুরু হয় যখন তিনি তাদের ওয়াইন কারখানাতে বাষ্পীয় ইঞ্জিনের বদলে বৈদ্যুতিক মোটর ব্যবহারের চেষ্টা শুরু করেন। তার প্রথম বৈজ্ঞানিক প্রকাশনা এই বিষয়ের উপরে। ১৮৪১ সালে তিনি জুলের প্রথম সূত্র আবিষ্কার করেন। এই সূত্র অনুযায়ী, কোন পরিবাহীর মধ্যে তড়িৎ প্রবাহের কালে উৎপন্ন তাপের পরিমাপ তড়িৎ প্রবাহের বর্গের সঙ্গে পরিবাহীর রোধের গুন ফলের সমানুপাতিক। ==তাপের যান্ত্রিক তুল্যাঙ্ক== জুল তার বৈদুতিক মোটরের পরীক্ষা করে পরিমাপ করেন যে এক পাউন্ড জলের তাপমাত্রা ডিগ্রি ফারেনহাইট বৃদ্ধি করতে যে পরিমান কাজ করতে হয় তা ৪.১৮৬২ জুল প্রতি ক্যালোরির সমতুল্য। এই পরিমাপকেই তাপের যান্ত্রিক তুল্যাঙ্ক বলা হয়ে থাকে। শুরুতে জুলের এই তত্ত্ব বিঞানীরা মেনে নেন নি। অন্যদিকে জুল তাপ যান্ত্রিক কর্মের মধ্যে সরাসরিক সম্পর্ক স্থাপনের জন্যে বদ্ধপরিকর ছিলেন। তিনি তার নিজের তৈরী যন্ত্রে জলকে একটি সচ্ছিদ্র সিলিন্ডারের মধ্যে বলপূর্বক পাঠিয়ে পরীক্ষা শুরু করেন এবং ফলস্বরূপ তাপের পরিবর্তন পরিমাপ করেন। এই পরীক্ষায় তিনি পরিমাপ করেন তাপের যান্ত্রিক তুল্যাংক ৭৭০ ফুট-পাউন্ড বল প্রতি ব্রিটিশ থার্মাল একক। তিনি বলেন ১৮৪৩ সালে বলেন, "যখনই কোন যান্ত্রিক কর্ম করা হয় সমতুল্য তাপ উৎপন্ন হয়।।" == গ্যাসের গতিতত্ত্ব == জুল ছিলেন ডাল্টনের ছাত্র এবং তিনি ছিলেন পারমাণবিক তত্ত্বে দৃঢ় বিশ্বাসী। জুলের ল্যাবরেটরিতে রাখা ডায়েরি থেকে জানা যায়, তিনি বিশ্বাস করতেন গ্যাসের তাপমাত্রা বৃদ্ধি হয় আবর্তনশীল গতির জন্যে। ==সম্মাননা== জুল একাধিক সম্মানে সম্মানিত হয়েছেন। তার মধ্যে উল্লেখযোগ্য হলঃ জুলের তাপের যান্ত্রিক তুল্যাঙ্ক পরিমাপের যন্ত্র রয়েল সোসাইটির সদস্যপদ (১৮৫০) রয়েল পদক (১৮৫২) কোপলে পদক (১৮৭০) ম্যাঞ্চেস্টার লিটারারি এন্ড ফিলোজফিক্যাল সোসাইটির সভাপতি (১৮৬০) ব্রিটিশ অ্যাসোশিয়েশান ফর দি অ্যাডভান্সমেন্ট অফ সায়েন্সের সভাপতি (১৮৭২, ১৮৮৭) ইনস্টিটিউট অফ ইঞ্জিনিয়ার্স এন্ড সিপ বিল্ডার্সের সাম্মানিক সদস্যপদ (১৮৫৭) == মৃত্যু == জুল ১৮৮৯ সালের ১১ই অক্টোবর সত্তর বয়সে মারা যান। ==তথ্যসূত্র== জন্ম মৃত্যু পদার্থবিজ্ঞানী
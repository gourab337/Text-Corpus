''' সুমিত মালিক ''' (জন্ম ৯ই জানুয়ারি, ১৯৯৩) ভারতীয় ফ্রিস্টাইল কুস্তিগীর। যিনি ১২৫ কেজি বিভাগে প্রতিযোগিতা করেন। ২০১৮ কমনওয়েলথ গেমসে, তিনি স্বর্ণপদক লাভ করেন। ২০১৭ সালে তিনি এশিয়ান কুস্তি চ্যাম্পিয়নশিপে এবং কমনওয়েলথ কুস্তি চ্যাম্পিয়নশিপে উভয়েই রৌপ্য পদক জিতেছেন। == শৈশব == জানুয়ারি ১৯৯৩ সালে কারর গ্রাম, রহতাক জেলা, হরিয়ানা, ভারতে তার জন্ম হয়। তিনি যখন ছোট ছিলেন তখন তার মা মারা যান, তখন তার মাতৃ-পিতামহ এবং পিতামহী তাকে দিল্লীতে তাদের বাড়িতে নিয়ে যান। সেখানে তার মামা ছত্রাসাল স্টেডিয়ামের একজন কুস্তিগীর ছিলেন, যার কাছ থেকে তিনি কুস্তিগীর হওয়ার অনুপ্রেরণা পান। ১৩ বছর বয়স থেকে তিনি ছত্রাসাল স্টেডিয়ামে প্রশিক্ষণ শুরু করেন। ==কর্মজীবন== === ২০১৭, এশিয়ান কুস্তি চ্যাম্পিয়নশিপ, নিউ দিল্লি === ২০১৭ সালের এশিয়ান কুস্তি চ্যাম্পিয়নশিপে মালিকের প্রথম ম্যাচ ছিল কোয়ার্টার ফাইনাল, যেখানে তিনি জাপানের টাইকি যামামোটোকে ৬-৩ স্কোরে পরাজিত করেন। ৭-২ ব্যবধানে তাজিকিস্তানের ফার্কহোদ আনাকুলভের বিপক্ষে তার পরের ম্যাচে জয়ী হওয়ার পর, তিনি ফাইনালে ইরানের যাদুল্লাহ মোয়েব্বির কাছে ৬-২ ব্যবধানে পরাজিত হন এবং রৌপ্য পদক জিতেছিলেন। === ২০১৭, বিশ্ব কুস্তি ফ্রান্স === ২০১৭ বিশ্ব কুস্তি চ্যাম্পিয়নশিপ অংশগ্রহণ করেন, যেখানে মালিক প্রথম ম্যাচে রাশিয়ার আনজোর খিজরিভর কাছে পরাজিত হন। খিজরিভ চূড়ান্ত পর্যায় না যেতে পারার ফলে, রিপেচেজের মাধ্যমে ফিরে আসার আরেকটি সুযোগ আর হয়নি। === ২০১৭, জাতীয় কুস্তি চ্যাম্পিয়নশিপ, ইন্দোর === নভেম্বর, ২০১৭ জাতীয় কুস্তি ফাইনালে মালিক হিতেনদারকে পরাজিত করে ২০১৭-র জাতীয় কুস্তি চ্যাম্পিয়নশিপ জিতেছিলেন। === ২০১৭, কমনওয়েলথ কুস্তি চ্যাম্পিয়নশিপ, জোহানেসবার্গ === ২০১৭ সালের কমনওয়েলথ কুস্তি ফাইনালে মালিক হিতেনদারকে কাছে পরাজিত হন এবং রৌপ্য পদক জিতেছিলেন। === ২০১৮, কমনওয়েলথ গেমস, গোল্ড কোস্ট === ২০১৮ সালের কমনওয়েলথ গেমসে প্রথম ম্যাচে নরডিক ফরম্যাটে মালিক, ক্লডিও কোয়ামেেন মিয়েনিগা (পিএল) আহত হয়ে আর লড়তে না পারলে তিনি জিতে যান। দ্বিতীয় ম্যাচে ৬-৪ ব্যবধানে কানাডার কোরি জারভিসকে পরাজিত করেন এবং পরে তার বিরুধে কোরি জারভিস অভিযোগ করেন যে মালিক তার কান কামড়ে দেন ম্যাচে চলাকালীন, মালিককে শাস্তি দেওয়ার জন্য কোনও পদক্ষেপ নেয়া হয়নি, যদিও পরে মালিক স্বীকার করেন বলেন, 'মুরগির তন্দুরি মত স্বাদ ছিল না'। তৃতীয় ম্যাচে ১০-৪ স্কোরের মাধ্যমে পাকিস্তানের তৈয়ব রাজার (পিএল) বিপক্ষে সহজেই জয়লাভ করেন। শেষ ম্যাচে, সিনিভি বোল্টিকের সাথে মালিক ম্যাচের দ্বিতীয় ওয়াকওভার পান যখন সিনিভি বোল্টিক আহত হয়ে আর লড়তে না পারলে তিনি জিতে যান এবং স্বর্ণপদক জিতে নেন। == তথ্যসূত্র == জন্ম ব্যক্তি ক্রীড়াবিদ
'''উরুমছি''' (, ), সংক্ষিপ্তভাবে '''উশি''' () এবং অতীতে '''থিহউয়া''' () নামে পরিচিত এই শহরটি গণপ্রজাতন্ত্রী চীনের উত্তর-পশ্চিমের শিণচিয়াং উইগুর স্বায়ত্বশাসিত অঞ্চলের রাজধানী। উরুমচি চীনের থাং সাম্রাজ্যের সময় রেশম পথের একটি প্রধান কেন্দ্র ছিল এবং ১৯ শতকে ছিং রাজবংশের সময় এটি একটি নেতৃস্থানীয় সাংস্কৃতিক বাণিজ্যিক কেন্দ্র হিসেবে পরিচিত ছিল। ২০১৫ সালে আনুমানিক ৩.৫ মিলিয়ন জনসংখ্যার সাথে উরুমচি চীনের পশ্চিমাঞ্চলের পাশাপাশি মধ্য এশিয়ায় জনসংখ্যার দিক থেকে বৃহত্তম শহর। গিনিস বুক অফ রেকর্ডস অনুসারে উরুমচি বিশ্বের মধ্যে সমুদ্রের থেকে সবচেয়ে দূরবর্তী শহর হিসেবে জায়গা অর্জন করেছেন। ১৯৯০-এর দশকের পর থেকে উরুমচি শহরে একটি বিশাল অর্থনৈতিক উন্নয়ন ঘটে এবং শহরটি বর্তমানে আঞ্চলিক পরিবহন কেন্দ্র, একটি সাংস্কৃতিক কেন্দ্র, রাজনৈতিক বাণিজ্যিক কেন্দ্র হিসেবে কাজ করে। ==ইতিহাস== === প্রারম্ভিক সময়=== প্রাচীন জুশি জনগণকে এই জমির প্রথম অধিবাসীদের বলা হয়, যারা থিয়ানশান পর্বতমালার উত্তর ঢালে যাযাবর হিসেবে জীবিকা নির্বাহ করে। যদিও উরুমছি রেশম পথের উত্তর অংশের কাছাকাছি অবস্থিত। বর্তমান শহরটি তুলনামূলকভাবে একটি নতুন শহর। তচুনকার খানাথের সময় পর্যন্ত শহরটিকে উরুমছি নামে ডাকা হয় নি। '''লুনথাই''' নামক একটি পুরনো বসতি আজকের উরুমছি থেকে প্রায় ১০ কিলোমিটার (৬ মাইল) দক্ষিণ দিকে অবস্থিত। ==অর্থনীতি== রাতের উরুমছি শহরে উত্তলিত বহিঃস্ত চক্র সড়ক। উরুমছি শিনচিয়াং প্রদেশের মধ্যে একটি প্রধান শিল্প কেন্দ্র। উরুমছি, কারমায় এবং কোরলা একসঙ্গে শিনচিয়াংয়ের মোট শিল্প উৎপাদনের ৬৪.৫ শতাংশ প্রদান করে। এছাড়াও উরুমছি এই অঞ্চলের বৃহত্তম ভোক্তা কেন্দ্র, ২০০৮ সালে ৪১.৯ বিলিয়ন অর্থমূলের খুচরো ভোক্তা পণ্যের বিক্রয়ের রেকর্ড, যা ২০০৭ সাল থেকে ২৬ শতাংশ বৃদ্ধি। ২০০৯ সালে শহরটির জনগণের মাথাপিছু জিডিপি ৬২২২ মার্কিন ডলারে পৌঁছেছে। পরিসংখ্যান অনুযায়ী উরুমজি ২০০৮ সালে চীনের পশ্চিমাঞ্চলের শহরগুলির মধ্যে শহুরে অধিবাসীদের জন্য নিষ্পত্তিযোগ্য আয়ের হিসেবে ৭ম স্থান পেয়েছে। উরুমছি কেন্দ্রীয় সরকারের পশ্চিম চীন উন্নয়ন প্রকল্পের কেন্দ্রীয় উন্নয়নের লক্ষ্যমাত্রা অর্জন করেছে উরুমছি বৈদেশিক অর্থনৈতিক সম্পর্ক এবং বাণিজ্য মেলা (চীনা: 乌洽会) ১৯৯১ সাল থেকে প্রতিবছর অনুষ্ঠিত হয় এবং এটি ২০০১ সালে প্রথম চীন-ইউরেশিয়া এক্সপোতে উন্নিত করা হয়েছে। এর উদ্দেশ্য দেশীয় এবং বিদেশী বাজারে প্রচার করা। ১৭তম মেলাটি বাণিজ্য মন্ত্রণালয় এবং আন্তর্জাতিক বাণিজ্য প্রচারের জন্য চীনের কাউন্সিলের অংশগ্রহণকারীদের আকর্ষণ করেছে। ==তথ্যসূত্র== ==বহিঃসংযোগ== শহর
'''ঐতিহাসিক কাহিনি''' একটি সাহিত্যবর্গ যেটাতে গল্পের ঘটনাগুলো ঘটে অতীতের কোনো স্থানে। ঐতিহাসিক কাহিনি শব্দবন্ধটি দ্ব্যর্থবোধক হতে পারে, কারণ প্রায়ই '''ঐতিহাসিক উপন্যাস''' বোঝাতে এটি প্রয়োগ করা হয়। প্রকৃতপক্ষে অন্যান্য বর্ণনাধর্মী মাধ্যম, যেমন পারফর্মিং আর্টস এবং দৃশ্যশিল্প- থিয়েটার, অপেরা, সিনেমা, টেলিভিশন, কমিকস গ্রাফিক নভেল সবকিছুর ক্ষেত্রেই শব্দবন্ধটি ব্যবহার করা যায়। ঐতিহাসিক কাহিনির একটি অপরিহার্য উপাদান হলো এটি অতীতে সংঘটিত হবে এবং সেকালের রীতিনীতি সংস্কৃতির খুঁটিনাটি ফুটিয়ে তুলবে। লেখকেরা মাঝেমধ্যে উল্লেখযোগ্য ঐতিহাসিক ব্যক্তিত্বদেরকে গল্পে হাজির করেন, এতে পাঠক ধারণা করে নিতে পারে যে তারা কীভাবে যুগের সাথে মানিয়ে চলতেন। কিছু উপবর্গ, যেমন বিকল্প ইতিহাস বা ঐতিহাসিক ফ্যান্টাসিতে উপন্যাসের মধ্যে কল্পসাহিত্য বা অনৈতিহাসিক উপাদান মেশানো হয়। ঐতিহাসিক কল্পকাহিনি কখনো কখনো পাঠকদের কাছে বস্তুনিষ্ঠতার অভাবে ইতিহাসগত ভুলের কারণে অভিযুক্ত হয়। কল্পকাহিনি এবং ঐতিহাসিকতার মধ্যে এই টানাপোড়নে পাঠক জনপ্রিয় সমালোচকরা বহু মন্তব্য করলেও পণ্ডিত সাহিত্য সমালোচকগণ এসব এড়িয়ে বর্গটিকে এর অন্যান্য থিমেটিক সাহিত্যিক আলোকে বিচার করে থাকেন। পশ্চিমা সাহিত্য বর্গের সমসাময়িক এই ধারাটির ভিত্তি স্থাপন করেন ১৯ শতকে ইংরেজ স্যার ওয়াল্টার স্কট, ফরাসী অনরে দ্য বালজাক, মার্কিন জেমস ফেনিমোর কুপার এবং পরবর্তীতে রুশ লিও তলস্তয়। অবশ্য অনেক আগে থেকেই পাশ্চাত্যে গ্রীক রোমান সাহিত্যের উত্তরাধিকার সূত্রে এবং প্রাচ্যে লোককথা, মহাকাব্য বা নাটকের মধ্য দিয়ে "ইতিহাস" এবং "কল্পকাহিনি" মেশানোর একটি প্রচলন ছিল। ২০ শতকে এসে তাতে নতুনত্ব যোগ হয়। ==ঐতিহাসিক উপন্যাস== ===সংজ্ঞা=== ঐতিহাসিক উপন্যাস বলতে আসলে কী বোঝায় তা নিয়ে বহু সংজ্ঞা আছে। একদিকে দ্য হিস্টরিক্যাল নভেল সোসাইটি এই বর্গটিকে বলেছে "কোনো ঘটনা ঘটার অন্তত পঞ্চাশ বছর পরে তা নিয়ে লেখা" কাহিনি", অন্যদিকে সমালোচক সারা জনসন এধরনের উপন্যাসকে বলেছেন "গত ২০ শতকের মধ্যভাগের পূর্বে সংস্থাপিত কাহিনি যেটাতে লেখক ব্যক্তিগত অভিজ্ঞতার বদলে গবেষণা করে লেখেন।" আবার লিন্ডা অ্যাডামসন তার বই ''ওয়ার্ল্ড হিস্টরিকাল ফিকশন''-এর ভূমিকায় বলেছেন যে,ঐতিহাসিক উপন্যাসের "সাধারণ গৃহীত" সংজ্ঞা হলো: একটি উপন্যাস "যা লেখা হয়েছে এর অন্তত ২৫ বছর আগের সময়কাল নিয়ে"। তিনি আরো বলেন যে, কিছু লোক পুরনো দিনে লেখা উপন্যাগুলোকে ঐতিহাসিক উপন্যাস হিসেবে পড়ে, যে ধরনের লিখেছেন জেন অস্টেন (১৭৭৫-১৮১৭) ==ঐতিহসিক কাহিনির উপবর্গ== ''প্রামাণ্য কল্পকাহিনি'' বা ''ডকুফিশন'' ''কাল্পনিক জীবনি'' ''ঐতিহাসিক রহস্য'' ''ঐতিহাসিক রোমান্স'' ''ফ্যামিলি সাগা'' ''সামুদ্রিক জলদস্যু কাহিনি'' ''বিকল্প ইতিহাস'' ''ঐতিহাসিক ফ্যান্টাসি'' ''শিশুতোষ ঐতিহাসিক কাহিনি'' ==তথ্যসূত্র== ==আরো পড়ুন== Shaw, Harry E. ''The Forms of Historical Fiction: Sir Walter Scott and His Successors''. Ithaca, NY: Cornell University Press, 1983. ==বহিঃসংযোগ== Historical fiction by women, about women Historical Fiction recommended reading Audio Archives from "Historical Fiction and The Search for Truth"- 2009 Key West Literary Seminar Historical Fiction Festival Annual event in Summerhall, Edinburgh, for writers and audiences to discuss historical fiction. Defining the Genre: What are the rules for historical fiction? from the Historical Novel Society When Fictionalized Facts Matter ''Chronicle of Higher Education'' article on the of history বর্গ বর্গ
'''ঝিল''' এক প্রকারের লম্বা আকৃতির জলাশয়, যা বিল অপেক্ষা ক্ষুদ্রাকৃতির। এগুলো সাধারণতঃ চারিপাশে আবদ্ধ হয়ে থাকে এবং সারাবছর তাতে কিছুটা হলেও পানি থাকে। প্রকৃতপক্ষে এটি প্রবাহমান কোন নদীর পরিত্যক্ত খাত। == বুৎপত্তি == ঝিল মূলতঃ একটি আঞ্চলিক শব্দ, যা প্রকৃতপক্ষে একটি অশ্বক্ষুরাকৃতি হ্রদ। == উৎপত্তি == ঝিল দুটি উপায়ে সৃষ্টি হয়ঃ নদী গতিপথ পরিবর্তন করায় পুরাতন গতিপথে ধীরে ধীরে পলিসঞ্চিত হয়ে পথের মুখ সম্পূর্ণভাবে বন্ধ হয়ে যাওয়ায় মূলনদী হতে সম্পূর্ণরূপে বিছিন্ন হয়ে ঝিলে পরিণত হয়; নদী বাঁকা পথ পরিবর্তন করে সরল পথে প্রবাহিত হওয়ায় পুরাতন পথটির দুদিক বন্ধ হয়ে বিছিন্ন হয়ে ঝিলে পরিণত হয়। == অবস্থান == ঝিল সাধারণতঃ নদীর গতিপথ পরিবর্তনের মাধ্যমে সৃষ্টি হয় বলে যেসব অঞ্চরে নদীর গতি দ্রুত পরিবর্তিত হয় সেসব অঞ্চলে ঝিল দেখা যায়; যেমনঃ ভারতীয় উপমহাদেশের গাঙ্গেয় বদ্বীপ এলাকা। == ব্যবহার == ঝিলগুলো বর্ষা মৌসুমে গভীরভাবে প্লাবিত হওয়ায় এগুলো হতে প্রচুর মৎস্য আহরণ করা হয় এবং শুষ্ক মৌসুমে কৃষিকাজ গবাদি পশুর চারণক্ষেত্র হিসেবে ব্যবহৃত হয়। == কয়েকটি উল্লেখযোগ্য ঝিল == ভারতীয় উপমহাদেশে বেশ কিছু উল্লেখযোগ্য ঝিল রয়েছে; এগুলোর মধ্যে কয়েকটি হলোঃ হাতিরঝিল ঢাকা, বাংলাদেশ; বিক্রমগড় ঝিল দক্ষিণ কলকাতা, ভারত; বেরি ঝিল মৌলভীবাজার, বাংলাদেশ; সাঁতরাগাছি ঝিল হাওড়া, ভারত। == আরও দেখুন == বিল; হাওড়; বাওড়; অশ্বক্ষুরাকৃতি হ্রদ। == তথ্যসূত্র == == বহিঃসংযোগ == ঝিল বাংলাপিডিয়া হতে সংকলিত নিবন্ধ। ভূমিরূপ
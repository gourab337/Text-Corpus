'''পিটার জন অ্যালান''' (; জন্ম: ৩১ ডিসেম্বর, ১৯৩৫) কুইন্সল্যান্ডের ব্রিসবেনে জন্মগ্রহণকারী প্রথিতযশা সাবেক অস্ট্রেলীয় আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৬৫ সালে অস্ট্রেলিয়ার পক্ষে সংক্ষিপ্ত সময়ের জন্যে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর অস্ট্রেলীয় ক্রিকেটে কুইন্সল্যান্ড দলের প্রতিনিধিত্ব করেছেন '''পিটার অ্যালান'''। দলে তিনি মূলতঃ ডানহাতি ফাস্ট-মিডিয়াম বোলিংয়ে অংশ নিতেন। == ঘরোয়া ক্রিকেট == ১৯৫৯-৬০ মৌসুমে কুইন্সল্যান্ডের পক্ষে অভিষেক ঘটে তার। তবে, রাজ্য দলটিতে প্রতিষ্ঠা লাভের জন্যে ১৯৬৩-৬৪ মৌসুম পর্যন্ত অপেক্ষার প্রহর গুণতে হয়েছে তাকে। শেফিল্ড শিল্ডের খেলায় চমৎকার ক্রীড়াশৈলী প্রদর্শনের স্বীকৃতিস্বরূপ ১৯৬৪-৬৫ মৌসুমে ওয়েস্ট ইন্ডিজ সফরের জন্যে অস্ট্রেলিয়া দলে অন্তর্ভূক্ত করা হয় পিটার অ্যালানকে। তবে সফরে কোন টেস্টে অংশগ্রহণের সুযোগ পাননি তিনি। ১৯৬৮-৬৯ মৌসুমে কুইন্সল্যান্ডের পক্ষে সফলতম মৌসুম অতিবাহিত করেন। বোলিং উদ্বোধনে নেমে ১৬.৩৬ গড়ে ৪৬ উইকেট নিয়ে জাতীয় গড়ে শীর্ষস্থান ছিলেন। ১৪ জুলাই, ২০০০ তারিখে ক্রিকেট খেলায় অসামান্য অবদানের প্রেক্ষিতে অস্ট্রেলিয়ান স্পোর্টস মেডেল পুরস্কারে ভূষিত হন পিটার অ্যালান। == অ্যাশেজ সিরিজ == ১৯৬৫-৬৬ মৌসুমে সফরকারী ইংল্যান্ড দলের বিপক্ষে অ্যাশেজ সিরিজে অংশগ্রহণ করেছেন। ব্রিসবেনে সিরিজের প্রথম টেস্টে বোলিং উদ্বোধনে নেমেছিলেন তিনি। তবে, অ্যালান কনলিকে প্রাধান্য দেয়ায় দ্বিতীয় টেস্টে অংশ নিতে পারেননি। জানুয়ারি, ১৯৬৬ সালে কুইন্সল্যান্ডের সদস্যরূপে ভিক্টোরিয়ার বিপক্ষে প্রথম ইনিংসে ১০/৬১ বোলিং পরিসংখ্যান গড়েন। বোলিং পরিসংখ্যানটি অস্ট্রেলিয়ার ক্রিকেটের ইতিহাসে তৃতীয় সেরারূপে বিবেচিত হয়ে আসছে। এরফলে চতুর্থ টেস্টে পুণরায় তাকে দলে ফিরিয়ে আনা হয়। তবে, টেস্ট শুরুর পূর্বে আহত হলে গার্থ ম্যাকেঞ্জিকে তার স্থলাভিষিক্ত করা হয় ম্যাকেঞ্জি ৬/৪৮ লাভ করে অস্ট্রেলিয়াকে ইনিংস ব্যবধানে জয় এনে দেন। == তথ্যসূত্র == == বহিঃসংযোগ == PJ Allan takes 10/61 জন্ম ব্যক্তি ক্রিকেটার টেস্ট ক্রিকেটার ক্রীড়া পদক বিজয়ী ১০ উইকেট লাভকারী ক্রিকেটার ক্রিকেটার থেকে আগত ক্রিকেটার
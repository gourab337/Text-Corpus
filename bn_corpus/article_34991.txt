'''আলভাডন ব্যাসিল উইলিয়ামস''' (; জন্ম: ২১ নভেম্বর, ১৯৪৯ মৃত্যু: ২৫ অক্টোবর, ২০১৫) জামাইকার সেন্ট ক্যাথেরিনের কেমানাস এস্টেট এলাকায় জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার ছিলেন। ১৯৭৮ থেকে ১৯৭৯ মেয়াদে ওয়েস্ট ইন্ডিজের পক্ষে খেলেন। দলে তিনি মূলতঃ উদ্বোধনী ব্যাটসম্যানের দায়িত্ব পালন করেন। ঘরোয়া প্রথম-শ্রেণীর ক্রিকেটে জামাইকার প্রতিনিধিত্ব করেন '''ব্যাসিল উইলিয়ামস'''। আক্রমণধর্মী ব্যাটিং উপহার দেয়ায় তিনি ‘শটগান’ নামে পরিচিতি পান। == খেলোয়াড়ী জীবন == ফেব্রুয়ারি, ১৯৭০ সালে জামাইকার পক্ষে প্রথম-শ্রেণীর ক্রিকেটে অভিষেক ঘটে তার। দলে ১৯৮৫ সাল পর্যন্ত খেলেন। ১৯৭৭-৭৮ মৌসুমের শেল শীল্ড প্রতিযোগিতায় সুন্দর ক্রীড়াশৈলীর কারণে তাকে টেস্ট দলে ডাকা হয়। ১৯৭৮ থেকে ১৯৭৯ সময়কালে সাতটি টেস্টে অংশ নিয়েছেন তিনি। সময়ে বিশ্ব সিরিজ ক্রিকেটে শীর্ষস্থানীয় খেলোয়াড়গণ অংশগ্রহণ করলে দল বেশ দূর্বল হয়ে পড়ে। সমগ্র খেলোয়াড়ী জীবনে ৩৯.০৮ গড়ে ৪৬৯ রান তুলে নিজের দক্ষতা মেলে ধরেন তিনি। ১৯৭৮ সালে জর্জটাউনে অস্ট্রেলিয়ার বিপক্ষে অনুষ্ঠিত টেস্টের দ্বিতীয় ইনিংসে চমকপ্রদ সেঞ্চুরি করেন। জেফ থমসনের বলে সেঞ্চুরির কোটায় পৌঁছলেও পরের বলেই ফাইন লেগে কট আউটের শিকার হন তিনি। ১১৮ বলে ১০০ রান তুলে দশম ওয়েস্ট ইন্ডিয়ান হিসেবে অভিষেকেই সেঞ্চুরি করার বিরল গৌরব অর্জন করেন। সিরিজ শেষে ৪২.৮৩ গড়ে ২৫৭ রান তোলেন। এরফলে বছরের শেষদিকে ভারত সফরে যান। কলকাতায় অনুষ্ঠিত টেস্টে তিনি ১১১ রান করেন। ভারতে সিরিজে ২১২ রান তোলেন ৩৫.৩৩ গড়ে। কিন্তু ক্যারি প্যাকারের প্রতিযোগিতায় অংশগ্রহণ শেষে খেলোয়াড়গণ ফিরে আসলে দল থেকে বাদ পড়েন তিনি। == ব্যক্তিগত জীবন == এলেইন উইলিয়ামসের সাথে পরিণয়সূত্রে আবদ্ধ হন। তাদের সংসারে ব্যাসিল উইলিয়ামস, জার্মেইন উইলিয়ামস নামীয় দুই সন্তান রয়েছে। এছাড়াও, গ্যাব্রিয়েল উইলিয়ামস নাম্নী এক কন্যা সন্তান ছিল। তন্মধ্যে, ‘ক্যানিবাস’ ডাকনামে পরিচিত জার্মেইন উইলিয়ামস মঞ্চে সঙ্গীত পরিবেশনসহ অভিনয়কর্মের সাথে জড়িত। ৬৫ বছর বয়সে ব্যাসিল উইলিয়ামসের দেহাবসান ঘটে। == তথ্যসূত্র == == আরও দেখুন == টম গ্রেভেনি স্টিভ কামাচো ম্যালকম মার্শাল ওয়েস্ট ইন্ডিজ ক্রিকেট দল টেস্ট ক্রিকেট অভিষেকে সেঞ্চুরির তালিকা == বহিঃসংযোগ == জন্ম মৃত্যু ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার ক্রিকেটার ক্রিকেট অভিষেকে সেঞ্চুরি করা ক্রিকেটার
'''ষাঁড়ের সাথে দৌড়ানো''' (স্প্যানিশ: এনসেররো, অর্থ খুব কাছাকাছি) হচ্ছে একধরনের খেলা যেখানে ছোট ছোট ষাঁড়ের দলের সামনে দৌড়ানো হয়। সাধারণত '''টরো ব্রাভো''' জাতের ছয়টি ষাঁড় একসংগে শহরের রাস্তায় ছেড়ে দিয়ে এই খেলার আয়োজন করা হয়। বিখ্যাত ষাঁড় দৌড়ের আয়োজিত হয় '''সেইন্ট ফারমিন''' এর সম্মানে প্যামপ্লোনায় আয়োজিত আটদিনব্যাপী স্যানফারমিনস উৎসবে। এছাড়া গ্রীষ্মকালে স্পেন, পর্তুগালের শহর গ্রামে, মেক্সিকোর কিছু কিছু শহরে এবং দক্ষিণ ফ্রান্সে ষাঁড় দৌড়ের আয়োজন করা হয়। == সূত্রপাত == স্পেনে গরু লালন পালন করা হতো মাঠে। সেখান থেকে ষাঁড়গুলোকে জবাই করার জন্য সন্ধ্যার আগে শহরে নিয়ে যেতে হতো। পরিবহনের সুবিধার জন্যেই এই ষাঁড়দৌড়ের সুচনা হয়। যুবক ছেলেরা সাহস করে ষাঁড়ের সামনে লাফিয়ে পড়ে দৌড় শুরু করতো। ষাঁড়গুলোও তাদেরকে অনুসরণ করে দৌড়াতে শুরু করতো। প্যামপ্লোনাসহ অনেক স্থানে ষাঁড়দৌড়ে ব্যবহৃত ষাঁড়কে একইদিনে ষাঁড়ের লড়াই বা বুলফাইটে ব্যবহার করা হয়। স্পেনের ঐতিহ্য বলে যে এই ষাঁড় দৌড়ের সত্যিকারের সূচনা ঘটে উত্তর-পূর্ব স্পেনে চতুর্দশ শতকের শুরুর দিকে। শহরের বাজারে বিক্রির জন্য ষাঁড় বয়ে আনতে বিক্রেতারা ষাঁড়কে দৌড়ানোর নানা কৌশলের অবতারণা করে যাতে দ্রুত পৌঁছানো যায়। কয়েক বছরের মধ্যে এই ষাঁড় ছুটিয়ে নেওয়া প্রতিযোগিতার রূপ নেয়। সময়ের স্রোতে জনপ্রিয়তা বেড়ে ষাঁড় দৌড় আজকের অবস্থানে এসেছে। == প্যামপ্লোনা ষাঁড় দৌড়== Saint Fermin, honored in Pamplona প্যামপ্লোনা জুলাই ২০১৫, ষাঁড় দৌড়ে আসায় জনগণ বেড়া বেয়ে ওঠার চেষ্টা করছে। প্যামপ্লোনার ষাঁড় দৌঁড় বা এনসিয়েররো স্পেনের মধ্যে সব থেকে জনপ্রিয় ষাঁড়দৌড়। স্পেনের জাতীয় টেলিভিশন ত্রিশ বছরের অধিক সময় ধরে প্যামপ্লোনার ষাঁড় দৌড় সরাসরি সম্প্রচার করে আসছে স্যান ফারমিন ফেস্টিভ্যালের এটাই সব থেকে আকর্ষণীয় আয়োজন যা প্রতিবছর ৬-১৪ জুলাই আয়োজিত হয়। জুলাই থেকে প্রতিদিন সকাল আটটায় একটি করে ষাঁড় দৌড়ের আয়োজন করা হয়। অংশগ্রহণকারীর বয়স অবশ্যই আঠারো হতে হবে এবং মদ্যপ অবস্থায় থাকা চলবে না। ষাঁড়ের সাথে একই দিকে দৌঁড়াতে হবে, উল্টোদিকে দৌড়ানো যাবে না। দৌঁড়ানোর জন্য কোন স্পেশাল পোষাকবিধি নেই। সাধারনত সাদা পোশাক এবং হাতে লাল রুমাল পরা হয়। তবে যে কোন ধরনের পোষাক পরা যাবে। == তথ্যসূত্র == দেশের খেলা
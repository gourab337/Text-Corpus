'''হিউমা''' (এস্তোনীয় ভাষায়: Hiiumaa; সুয়েডীয় ভাষায়: Dagö; ডেনীয় ভাষায়: Dagö) পশ্চিম এস্তোনিয়ার একটি দ্বীপ। দ্বীপটি বাল্টিক সাগরে, ফিনল্যান্ড উপসাগরের প্রবেশপথের দক্ষিণ-পশ্চিমে এবং সারেমা দ্বীপের উত্তরে অবস্থিত। দ্বীপটি পশ্চিম এস্তোনীয় দ্বীপপুঞ্জ মোনসুন দ্বীপপুঞ্জের একটি অংশ এবং হিউ কাউন্টির অন্তর্গত। দ্বীপটির আয়তন ৯৮৯ বর্গকিলোমিটার। এটি এস্তোনিয়ার দ্বিতীয় বৃহত্তম দ্বীপ। কার্দিয়া এখানকার বৃহত্তম শহর। ১৫৬১ সালে সুইডেন এবং ১৭১০ সালে রাশিয়া দ্বীপটি দখলে নিয়েছিল। ১৯১৯ সালে রাশিয়া দ্বীপটি এস্তোনিয়াকে দিয়ে দেয়। ১৯৪০ সালে এস্তোনিয়ার বাকী অংশের সাথে দ্বীপটিও সোভিয়েত ইউনিয়নের অংশে পরিণত হয়। ১৯৯১ সাল থেকে এটি স্বাধীন এস্তোনিয়ার একটি অংশ। মৎস্য আহরণ এখানকার প্রধান উপজীবিকা। এখানকার বহু অধিবাসী সুয়েডীয় জাতির লোক। দ্বীপ
'''অজিত বালচন্দ্র আগরকর''' (, জন্ম: ডিসেম্বর, ১৯৭৭) মহারাষ্ট্রের বোম্বে এলাকায় জন্মগ্রহণকারী ভারতের প্রথিতযশা সাবেক আন্তর্জাতিক ক্রিকেটার। ভারত জাতীয় ক্রিকেট দলের হয়ে তিনি প্রায় দুই শতাধিক আন্তর্জাতিক খেলায় অংশ নিয়েছেন। ঘরোয়া ক্রিকেটে ইন্ডিয়ান প্রিমিয়ার লীগে দিল্লি ডেয়ারডেভিলস এবং কলকাতা নাইট রাইডার্সের প্রতিনিধিত্ব করেন। এছাড়াও, ২০১৩ সালে রঞ্জি ট্রফির শিরোপাধারী মুম্বই দলের অধিনায়কত্ব করেন '''অজিত আগরকর'''। == খেলোয়াড়ী জীবন == ১৯৯৯ সালে অস্ট্রেলিয়ার বিরুদ্ধে অনুষ্ঠিত টেস্ট সিরিজে বেশ ভাল ক্রীড়াশৈলী প্রদর্শন করেন। ধারা অব্যাহত রাখেন ২০০৩ সালের সিরিজেও। অ্যাডিলেড ওভালে তার নিজস্ব সেরা ৬/৪১ করলে ২০ বছরেরও অধিক সময়ের মধ্যে ভারত অস্ট্রেলিয়ার বিপক্ষে প্রথম টেস্ট জয় করে। টেস্টের তুলনায় একদিনের আন্তর্জাতিকেই অধিকতর সফল ছিলেন। তিনি নিয়মিতভাবে খেলায় উইকেট সংগ্রহ করতেন। কিন্তু ওভার প্রতি রান দেয়া বেশী ছিল তার। ২০০৬ সালে ওয়েস্ট ইন্ডিজ সফরে একদিনের সিরিজে ভারতের সেরা বোলার ছিলেন। ভারতের পক্ষে দ্রুতগতিতে অর্ধ-শতক করে রেকর্ড গড়েন যা অদ্যাবধি অক্ষত রয়েছে। ২০০০ সালে রাজকূটে জিম্বাবুয়ের বিপক্ষে মাত্র ২৫ বলে ৬৭ রান করে অপরাজিত ছিলেন আগরকর। কিন্তু তার ব্যাটিংশৈলী ম্লান হয়ে যায় ১৯৯৯-২০০০ মৌসুমে অস্ট্রেলিয়া সফরে ধারাবাহিকভাবে সাত খেলায় শূন্য রান করে। তন্মধ্যে অস্ট্রেলিয়ায় পাঁচবার দুইবার নিজদেশে। এছাড়াও, প্রথম চারবার প্রথম বলেই আউট হয়েছিলেন যা অগৌরবজনকভাবে ''বোম্বে ডাক'' ডাকনামে পরিচিতি করে তোলে তাকে। ড্যামিয়েন ফ্লেমিং, ব্রেট লি, মার্ক ওয়াহ এবং গ্লেন ম্যাকগ্রা তাকে আউট করেন। ১৯৯৮ সালে টেস্ট একদিনের আন্তর্জাতিকে অভিষেক ঘটে তার। এপ্রিল, ১৯৯৮ তারিখে কোচিতে অনুষ্ঠিত একদিনের আন্তর্জাতিকের অভিষেক খেলায় তিনি অ্যাডাম গিলক্রিস্টের উইকেট লাভ করেছিলেন। এরপর কোকাকোলা চ্যাম্পিয়ন্স ট্রফিতে শ্রীলঙ্কার বিপক্ষে গুরুত্বপূর্ণ তিন উইকেট দখল করলে শ্রীলঙ্কা ৯৮ রানে গুটিয়ে যায়। খেলায় তিনি ম্যান অব দ্য ম্যাচের পুরস্কার লাভ করেন। একসময় ভারতের কোচ জন রাইট একদিনের আন্তর্জাতিকে দলের রানের হার বৃদ্ধির লক্ষ্যে তাকে সম্মুখ সারিতে নামাতেন। ২০০০ সালে জিম্বাবুয়ের বিপক্ষে ২১ বলে ৫০ রান করেন দ্রুতলয়ে। পাশাপাশি খেলায় তিন উইকেটও পেয়েছিলেন। ২০০২ সালে জামশেদপুরের ওয়েস্ট ইন্ডিজের বিপক্ষে ৩নম্বরে ব্যাটিংয়ে নেমে ৯৫ রান করেছিলেন। একই বছর ২০০২ সালে স্বল্প কয়েকজন খেলোয়াড়ের একজন হিসেবে লর্ডসে ইংল্যান্ডের বিপক্ষে সেঞ্চুরি করেছেন। ইংল্যান্ড সফরে নম্বরে ব্যাটিংয়ে নেমে তিনি অপরাজিত ১০৯ রান করেছিলেন। কিন্তু খেলায় ভারত দল পরাজিত হয়েছিল। ২০০৬ সালে টুয়েন্টি২০ আন্তর্জাতিক দলে অভিষিক্ত হন। একদিনের আন্তর্জাতিকে ভারতের তৃতীয় সর্বোচ্চ ২৮৮ উইকেট সংগ্রহকারী তিনি। তার পূর্বে রয়েছেন জাভাগাল শ্রীনাথ (৩১৫) অনিল কুম্বলে (৩৩৭)। ১৯৯৯ সালে ক্রিকেট বিশ্বকাপে ভারতের প্রতিনিধিত্ব করেন। ২০০৩ সালের ক্রিকেট বিশ্বকাপে চূড়ান্ত খেলায় অংশগ্রহণ করলেও প্রতিযোগিতায় তিনি কাঙ্খিত লক্ষ্যে পৌঁছতে পারেননি। এছাড়াও, ২০০৭ সালের ক্রিকেট বিশ্বকাপ আইসিসি বিশ্ব টুয়েন্টি২০ প্রতিযোগিতায় ভারত দলের সদস্য ছিলেন। == ঘরোয়া ক্রিকেট == ২০০৯-১০ রঞ্জি ট্রফির চূড়ান্ত খেলায় কর্ণাটকের বিপক্ষে দ্বিতীয় ইনিংসে উইকেট দখল করেন। এরফলে মুম্বই স্বল্প ব্যবধানে জয়ী হয়েছিল। ইন্ডিয়ান প্রিমিয়ার লীগে কলকাতা নাইট রাইডার্সের পক্ষে তিন মৌসুম অংশ নেন। চতুর্থ মৌসুমে দিল্লি ডেয়ারডেভিলসের সাথে ২১০,০০০ মার্কিন ডলারের বিনিময়ে চুক্তিবদ্ধ হন। ফেব্রুয়ারি, ২০১২ সালে ঘোষণা করা হয় যে, আগরকর ২০১২ সালের বিজয় হাজারে ট্রফিতে মুম্বই দলের অধিনায়কত্ব করবেন। এছাড়াও, ২০১৩ সালের রঞ্জি ট্রফি জয়ী মুম্বই দলের অধিনায়ক ছিলেন। ২০১৩-১৪ মৌসুমের রঞ্জী মৌসুম শুরুর অল্প কয়েকদিন পূর্বে ১৬ অক্টোবর, ২০১৩ তারিখে তিনি সকল স্তরের ক্রিকেট থেকে তার অবসরের কথা ঘোষণা করেন। == কীর্তিগাঁথা == দ্রুততম সময়ে ৫০ উইকেট দখল করে ডেনিস লিলি’র বিশ্বরেকর্ড ভঙ্গ করেন। সেজন্য তাকে মাত্র ২৩ খেলায় অংশ নিতে হয়েছিল। রেকর্ডটি ১৯৯৮ থেকে ২০০৯ সাল পর্যন্ত অক্ষত থাকলেও অজন্তা মেন্ডিস ১৯ খেলায় তা নিজের করে নেন। ১৬ অক্টোবর, ২০১৩ তারিখে রঞ্জি মৌসুম শুরুর পূর্বে সকল স্তরের ক্রিকেট থেকে অবসরের ঘোষণা দেন। == তথ্যসূত্র == == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার নাইট রাইডার্সের ক্রিকেটার ক্যাপিটালসের ক্রিকেটার অঞ্চলের ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেট ধারাভাষ্যকার ব্যক্তি ক্রিকেটার ক্রিকেটার
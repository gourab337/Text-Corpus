'''কেট নোয়েল "কেটি" হোমস''' (; জন্ম: ১৮ ডিসেম্বর ১৯৭৮) হলেন একজন মার্কিন অভিনেত্রী, প্রযোজক পরিচালক। তিনি টেলিভিশন ধারাবাহিক ''ডসন্‌স ক্রিক'' (১৯৯৮-২০০৩)-এ জোই পটার চরিত্রে অভিনয় করে পরিচিতি অর্জন করেন। ১৯৯৭ সালে অ্যাং লির ''দি আইস স্টর্ম'' দিয়ে তার চলচ্চিত্রে অভিষেক হয়। পরবর্তীকালে তিনি ''গো'' ''টিচিং মিসেস টিংগল'' (১৯৯৯), ''ওয়ান্ডার বয়েজ'' ''দ্য গিফট'' (২০০০), ''অ্যাবানডন'' (২০০২), ''ফোন বুথ'', ''দ্য সিঙিং ডিটেকটিভ'' ''পিসেস অব এপ্রিল'' (২০০৩), ''ব্যাটম্যান বিগিনস'' (২০০৫), ''থ্যাঙ্ক ইউ ফর স্মোকিং'' (২০০৬), ''ম্যাড মানি'' (২০০৮), ''ডোন্ট বি অ্যাফ্রেইড অব দ্য ডার্ক'' ''জ্যাক অ্যান্ড জিল'' (২০১১), ''মিস মিডোস'' (২০১৪), ''ওম্যান ইন গোল্ড'' ''টাচড উইথ ফায়ার'' (২০১৫) এবং ''লোগান লাকি'' (২০১৭) চলচ্চিত্রে অভিনয় করেন। ২০০৮ সালে আর্থার মিলারের ''অল মাই সন্স'' মঞ্চনাটক দিয়ে তার ব্রডওয়ে মঞ্চে অভিষেক হয়। ২০১১ সালে তিনি টিভি মিনি ধারাবাহিক ''দ্য কেনেডিস''-এ জ্যাকুলিন কেনেডি চরিত্রে অভিনয় করেন, এবং একই চরিত্রে ''আফটার ক্যামেলট'' (২০১৭)-এ অভিনয় করেন। ২০১৬ সালে ''অল উই হ্যাড'' চলচ্চিত্র দিয়ে তিনি পরিচালনায় আত্মপ্রকাশ করেন এবং এতে শ্রেষ্ঠাংশে অভিনয় করেন। ২০০৬ সালে তিনি অভিনেতা টম ক্রুজের সাথে বিবাহ বন্ধনে আবদ্ধ হন এবং ২০১২ সালে তাদের বিবাহ বিচ্ছেদ ঘটে। এই যুগলকে অনেক দেশে সুপারকাপল হিসেবে অভিহিত করা হত এবং তারা "টমক্যাট" ডাকনামে পরিচিতি পান। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী অভিনেত্রী ক্যাথলিক প্রাক্তন শিক্ষার্থী চলচ্চিত্র অভিনেত্রী চলচ্চিত্র পরিচালক চলচ্চিত্র প্রযোজক টেলিভিশন অভিনেত্রী
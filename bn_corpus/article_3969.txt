'''মেষপালকদের ক্রুসেড''' বলতে দুইটি বিচ্ছিন্ন ঘটনাকে বোঝায়। একটি ঘটেছিল সপ্তম ক্রুসেডের সময়, ১২৫১ সালে। অপরটি ঘটেছিল ১৩২০ সালে। সপ্তম ক্রুসেডে ফ্রান্সের রাজা লুই পরাজিত হন এবং তাকে কায়রোতে বন্দী রাখা হয়। ১২৫১ সালে লুইকে রক্ষার ব্যাপারে উত্তর ফ্রান্সের প্রায় ৬০ হাজার তরুণ কৃষক স্বপ্নে কুমারী মেরির নির্দেশপ্রাপ্ত এক হাঙ্গেরীয় নেতার নেতৃত্বে প্যারিসে যায় এবং সেখান থেকে ফ্রান্সের বিভিন্ন জায়গায় ছড়িয়ে পড়ে সংঘর্ষ শুরু করে। এদেরকে পরবর্তীতে দমন করা হয়। ১৩২০ সালে উত্তর ফ্রান্সের নরমঁদিতে এক মেষপালক কিশোর স্বপ্নে দেখে তাকে স্পেনের মুর তথা মুসলমানদের বিরুদ্ধে লড়াই করতে হবে। তাকে ঘিরে একটি আন্দোলন গড়ে ওঠে এবং তারা প্যারিসে যায়। কিন্তু সেখানে পাত্তা না পেয়ে তারা দক্ষিণে স্পেনের দিকে অগ্রসর হতে থাকে এবং পথিমধ্যে বিভিন্ন প্রাসাদে লুটতরাজ চালায় ইহুদীদের হত্যা করে। পরে স্পেনে প্রবেশ করে সেখানেও ইহুদীদের হত্যা করতে থাকে। পরে স্পেনের রাজপুত্র আলফোন্সো এদের নিয়ন্ত্রণে আনেন।
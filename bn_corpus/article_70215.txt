'''বরগুনা''' বাংলাদেশের দক্ষিণাঞ্চলের একটি শহর। ভৌগোলিকভাবে এটি বরিশাল বিভাগের বরগুনা জেলায়, খাকদোন নদীর তীরে অবস্থিত এবং বরগুনা জেলা বরগুনা সদর উপজেলার প্রশাসনিক সদরদপ্তর। এটি বরগুনা জেলার সবচেয়ে বড় জনবহুল শহর। এর আয়তন ১৫.১৮ বর্গকিলোমিটার এবং জনসংখ্যা ৩৩,০৯৮ জন। শহরটি শ্রেণীর পৌরসভা (ক,খ,গ তিন শ্রেণীর পৌরসভা বিদ্যমান) দ্বারা শাসিত। সড়ক নৌপথ শহরের প্রধান যোগাযোগ মাধ্যম। বরিশাল বিমানবন্দর এর নিকটবর্তী আভ্যন্তরীণ বিমানবন্দর। == নামকরণ == বরগুনা নামের ইতিহাসের সুনির্দিষ্ট কোন তথ্য না পাওয়া গেলেও জানা যায় যে, উত্তরাঞ্চলের কাঠ ব্যবসায়ীরা এতদ্ঞ্চলে কাঠ নিতে এসে খরস্রোতা খাকদোন নদী অতিক্রম করতে গিয়ে অনুকুল প্রবাহ বা বড় গোনের জন্য এখানে অপেক্ষা করত বলে স্থানের নাম বড় গোনা। কারো মতে আবার স্রোতের বিপরীতে গুন (দড়ি) টেনে নৌকা অতিক্রম করতে হতো বলে স্থানের নাম বরগুনা। কেউ কেউ বলেন, বরগুনা নামক কোন প্রতাপশালী রাখাইন অধিবাসীর নামানুসারে বরগুনা। আবার কারো মতে বরগুনা নামক কোন এক বাওয়ালীর নামানুসারে স্থানের নামকরণ করা হয় বরগুনা। == ভূগোল == বরগুনা বাংলাদেশের দক্ষিণাঞ্চলের বরগুনা জেলায়, খাকদোন নদীর তীরে অবস্থিত। স্থানাংক অনুসারে বরগুনা ২২°৯'৩৮" উত্তর অক্ষাংশ এবং ৯০°৭'১১" পূর্ব দ্রাঘিমাংশে অবস্থিত। সমুদ্রপৃষ্ঠ থেকে এর গড় উচ্চতা মিটার বা ২৯ ফুট। কোপেন জলবায়ু শ্রেণীবিন্যাস অনুযায়ী বরগুনা শহরে ক্রান্তীয় মৌসুমী জলবায়ুর বৈশিষ্ট্যপূর্ণ আবহাওয়া বিরাজ করে। দেশের অন্যান্য স্থানের মতো বরগুনাতেও এপ্রিল থেকে জুন হল সবচেয়ে উষ্ণতম মাস, যার তাপমাত্রা থাকে সর্বোচ্চ ৩৬° ডিগ্রি সেলসিয়াস এবং ডিসেম্বর থেকে জানুয়ারি হল সবচেয়ে শীতলতম মাস, তাপমাত্রা সর্বনিম্ন ১৩.৩° ডিগ্রি সেলসিয়াস। বার্ষিক গড় বৃষ্টিপাত ২৫১৬ মিলিমিটার। == জনসংখ্যা == ২০১১ সালের আদমশুমারি গৃহগণনা অনুসারে বরগুনা শহরের জনসংখ্যা ছিল ৩২২৩৫ জন, যার মধ্যে পুরুষ ১৬৬৯৭ জন এবং নারী ১৫৫৩৮ জন। নারী পুরুষের লিঙ্গ অনুপাত হল ১০০:১০৭, যেখানে জাতীয় লিঙ্গ অনুপাত হল ১০০.৩ এবং জাতীয় শহুরে লিঙ্গ অনুপাত হল ১০৯.৩। ২০১১ সালে তথ্য অনুযায়ী স্বাক্ষরতার হার ৭৫.৯%, যেখানে জাতীয় শহুরে স্বাক্ষরতার হার ৬৬.৪% জেলার স্বাক্ষতার হার ৫৭.৬%। শহরে ৭,৩৫৩টি পরিবার রয়েছে। বরগুনার মোট জনসংখ্যার শতকরা ৮৯.৬৫% মুসলমান, ১০.০৯% হিন্দু, ০.১৭% খ্রিস্টান, ০.০১% বৌদ্ধ ০.০৮% অন্যান্য ধর্মের অনুসারী। ==তথ্যসূত্র==
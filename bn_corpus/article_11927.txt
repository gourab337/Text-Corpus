'''ম্যাথিউ পেইজ ডেমন''' (জন্ম অক্টোবর ৮, ১৯৭০) একজন মার্কিন অভিনেতা চিত্রনাট্যকার। ''গুড উইল হান্টিং'' চলচ্চিত্রের জন্য তিনি ''সেরা মূল চিত্রনাট্য'' বিভাগে একাডেমি পুরস্কার জেতেন এবং একই ছবিতে মূল চরিত্রাভিনেতা হিসেবে অস্কারের মনোনয়নও পেয়েছিলেন। ১৯৯৭ সাল থেকে তিনি জনপ্রিয়তা অর্জন শুরু করেন এবং হলিউডের সেরা অভিনেতার কাতারে নিজেকে সামিল করতে সমর্থ হন। ব্যক্তিগত জীবনে তার সাথে রয়েছেন তার স্ত্রী লুসিয়ানা বোজান বারোসো, এক কন্যাসন্তান বোরোসোর আগের পক্ষের এক কন্যাসন্তান। তিনি সর্বকালের সফলতম ২৫ জন হলিউড অভিনেতার তালিকায় অন্যতম এবং চলচিত্রে তার দক্ষতার জন্য বেশকিছু পুরস্কার জিতেছেন। ডেমন বেশকিছু দাতব্য সংস্থার সাথেও জড়িত, যার মধ্যে উল্লেখযোগ্য হচ্ছে ''ওয়ান ক্যাম্পেইন'' ''এইচ২ও আফ্রিকা ফাউন্ডেশন''। তার সাম্প্রতিকতম চলচ্চিত্র দ্য বোর্ন আলটিমেটাম-এ তিনি ''জেসন বোর্ন'' চরিত্রে অভিনয় করেছেন। এছাড়া ''ইয়ুথ উইদাউট ইয়ুথ'' চলচ্চিত্রে তিনি অতিথি চরিত্রে রুপদান করেছেন। তার পরবর্তী চলচ্চিত্র হচ্ছে ''মার্গারেট'' যেটি ২০০৮ সালে মুক্তি পাবে বলে আশা করা হচ্ছে। == প্রাথমিক জীবন == ডেমনের জন্ম হয়েছিল ম্যাসাচুসেটসের কেমব্রিজে। তার পিতা কেন্ট টেলফার ডেমন ছিলেন শেয়ার ব্যবসায়ী, রিয়েল এস্টেট ব্যবসার দালাল কর প্রস্তুতকারী এবং মা ন্যান্সি কার্লসন-পেইজ ছিলেন লেসলি ইউনিভার্সিটির প্রাথমিক শিশু শিক্ষা অধ্যাপক। ''মেইল অন সানডে'' এর সাথে এক সাক্ষাৎকারে তিনি বলেছিলেন তার দাদা ছিলেন তার পরচিতি মানুষের মধ্যে সবচেয়ে চমৎকার। তার ভাষায় তার দাদা ছিলেন একজন গর্বিত ফিনীয় এবং কখনো কারও সাহায্য নিতেন না। তিনি যখন আমেরিকায় আসেন তখন দেশটিতে বিশ্বযুদ্ধের পর বিষন্নতা চলছিল এবং তিনি জুতা বিক্রি করে সংসার চালাতেন। ডেমনের কাইল নামে একজন ভাই আছেন যিনি একজন ভাস্কর শিল্পী। জন্মের পর প্রথম দুই বছর ডেমন তার পরিবার ম্যাসাচুসেটসের নিউটনে বাস করতেন। পরে তার পিতামাতার বিবাহবিচ্ছেদ ঘটলে তিনি তার ভাই মায়ের সাথে কেমব্রিজে চলে আসেন। অভিনেতা বেন অ্যাফ্লেক এবং ইতিহাসবিদ লেখক হাওয়ার্ড জিন ছিলেন ডেমনের পড়শি। জিনের আত্মজীবনীমূলক চলচ্চিত্র ''ইউ কান'ট বি নিউট্রাল অন মুভিং ট্রেন'' ''আ পিপল'স হিস্টোরি অব দ্য ইউনাইটেড স্টেটস'' এর অডিও সংস্করনে ডেমন ধারাভাষ্য দিয়েছেন। ডেমন কেম্ব্রিজের একমাত্র সরকারি উচ্চ বিদ্যালয় ''কেমব্রিজ রিঞ্জ অ্যান্ড ল্যাটিন স্কুল''-এ পড়াশোনা করেছেন এবং কয়েকটি মঞ্চ নাটকে অভিনয় করেছিলেন। ১৯৮৮ সালে তিনি বিদ্যালয় থেকে স্নাতক ডিগ্রি অর্জন করেন এবং একই বছরে হার্ভার্ড বিশ্ববিদ্যালয়ে ভর্তি হন। ডেমন ১৯৯২ সালেই স্নাতক ডিগ্রি অর্জন করতে পারতেন কিন্তু অভিনয় জীবনের প্রতি অধিক গুরুত্ব দেয়ার জন্য তিনি ক্লাস করতেন না। এসময় তিনি ''রাইজিং সন'' ''স্কুল টাইজ'' নামে কিছু প্রকল্পে কাজ করেন। হার্ভার্ডে থাকাকালীন তিনি ইংরেজি বিষয়ে পড়াশোনা করেন এবং তিনি ''লোয়েল হাউজে'' বাস করতেন। তিনি সাধারণত বিদ্যাপীঠের মঞ্চনাটকে অংশ নিতেন না তবে ''এ... মাই নেম ইজ অ্যালিস'' নামে একটি নাটকে নগণ্য ভূমিকায় একবার অভিনয় করেছিলেন। ১২ ইউনিট বাকী থাকতেই অভিনয় জগতে সাফল্য লাভের উদ্দেশ্যে ডেমন হার্ভার্ড ছেড়ে লস অ্যাঞ্জেলসে চলে আসেন। তার প্রথম চলচ্চিত্র ''জেরোনিমো: অ্যান আমেরিকান লিজেন্ড'' নিয়ে তার অনেক আশা ছিল। == তথ্যসূত্র == == আরো পড়াশোনা == Altman, Sheryl and Berk, Sheryl. ''Matt Damon and Ben Affleck: On and Off Screen''. HarperCollins Publishers, 1998. Bego, Mark. ''Matt Damon: Chasing Dream''. Andrews Mcmeel Pub, 1998. Diamond, Maxine and Hemmings, Harriet. ''Matt Damon Biography''. Simon Spotlight Entertainment, 1998. Nickson, Chris. ''Matt Damon: An Unauthorized Biography''. Renaissance Books, 1999. == বহিঃসংযোগ == Matt Damon on Moviefone Matt Damon News Column GreenDimes Matt Damon, board member Not On Our Watch: George Clooney, Brad Pitt, Matt Damon, Don Cheadle, Jerry Weintraub Matt Damon Interview on The Hour with George জন্ম বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা চলচ্চিত্র অভিনেতা চলচ্চিত্র প্রযোজক পুরুষ চিত্রনাট্যকার মৌলিক চিত্রনাট্যের জন্য একাডেমি পুরস্কার বিজয়ী ওয়াক অব ফেম গ্লোব পুরস্কার (সেরা চিত্রনাট্যকার) বিজয়ী
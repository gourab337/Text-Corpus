'''শিবসাগর''' (, ভারতের অসম রাজ্যের একটি পুরাতন ঐতিহাসিক শহর। ভারতীয় ইতিহাস মতে আহোম সাম্রাজের রাজধানী এই স্থানে ছিল। দিখৈ দিসাং নদী, জয়দোল, দেবিদোল ইত্যাদি অতীতের কীর্তিচিহ্ন দিয়ে সমৃদ্ধ শিবসাগর শহর একটি আকর্ষণীয় পর্যটন স্থল। এই শহরটির পুরাতন নাম '''রংপুর'''। ==নামকরণ== অঞ্চলটির নাম এখানকার বিখ্যাত জলাশয় “শিবসাগর পুকুর” থেকে হয়েছে। স্বর্গদেউ রুদ্রসিংহের মৃত্যুর পর তাঁহার ভাই শিবসিংহ রাজসিংহাসনে বসেন। শিবসিংহের চারটি পত্নি থাকা সত্বেও তিনি চিনাতলিয়া নটের কন্যা ফুলমতী বা ফুলেশ্বরীকে বিবাহ করেন। রাজার পত্নী হয়ে ফুলমতী নাম বদল করে প্রমথেশ্বরী নাম গ্রহণ করে। ফুলমতী সুন্দরী, বুদ্ধিমতী উচ্চঅভিলাশী ছিলেন। মিথ্যা দোষ আরোপ করে রাজাকে সিংহাসন থেকে পদচ্যুত করিয়ে ফুলবতী নিজে ক্ষমতায় আসেন। সন্তান জন্ম দেওয়ার সময় ফুলমতীর মৃত্যু হয়। ফুলমতীর মৃত্যুর পর রাজা শিবসিংহ ফুলমতীর বোন দ্রৌপদিকে বিবাহ করেন। রানী হয়ে দ্রৌপদি অম্বিকা নাম গ্রহণ করে। রানী অম্বিকা স্বামির নামে একটি বিশাল পুকুর খনন করান যা শিবসাগর নামকরণ করা হয়। রাজা শিবসিংহ থেকে “শিব” বিশাল জলাশয় হওয়ার জন্য “সাগর” এতএব শিব+সাগর =শিবসাগর। বৃটিশ শাসনকালে এই অঞ্চলের আশে পাশে প্রশাশনীয় কাজের কেন্দ্র ছিল তাই কালক্রমে এই স্থানের নাম শিবসাগর নামে পরিবর্ত্তন হয়ে যায়। ==পর্যটক স্থল== শিবসাগর জেলা আহোম রাজাদের কর্তৃক নির্মিত বিশাল পুখুরী, দেবির মন্দির, জাদুঘর, সংগ্রহালয় ইত্যাদি দিয়ে ভরপুর ঐতিহাসিক নগর। ইংরাজি ১৭৩৪ সনে রানী অম্বিকা কলুঞ্চপারে ভগবান শিবকে উৎসর্গ করে একটি পুকুর খনন করান। শিবকে উৎসর্গ করা এই পুকুরের নাম রাখা হয় শিবসাগর। এই পুকুরের দক্ষিণ দিকে আরও তিনটি পুকুর আছে কিন্তু এদের মধ্যে শিবদৌল সর্ববৃহৎ পুকুর। শিবদোলের পুর্বে বিষ্ণুদোল পশ্চিমে দেবিদোল অবস্থিত। শিবদোলে শিবরাত্রির দিনে মেলার আয়োজন করা হয়। অসমের বিভিন্ন স্থান উত্তরপূর্বাঞ্চল সহ পশ্চিমবঙ্গের ব্যাক্তিরা এই স্থানে আসেন মেলা উপভোগ করেন। দেবিদোল হচ্চে দুর্গাদেবির মন্দির। দুর্গাপুজার তিথিতে এখানে রিতিমত দেবির পূজা করা হয় অপরদিকে বিষ্ণুদোল থেকে কিলোমিটার দূরত্বে দেউঘর অবস্থিত। বর্ত্তমানদিনে দেউঘর হরগৌরী মন্দির নামে পরিচিত। শিবসাগর শহর থেকে ২কিলোমিটার দূরত্বে আহোম রাজা নির্মাণ করা তলাতল ঘর অবস্থিত। আহোম রাজা রাজেশ্বর সিংহ তলাতল ঘর নির্মাণ করিয়েছিলেন। তলাতল ঘর থেকে দিখৈ নদি কারেং ঘর যাওয়ার জন্য ২টি গুহা বা সুড়ঙ্গ ছিল যা প্রাকৃতিক দুর্যোগের ফলে ধ্বংসপ্রাপ্ত অবস্থায় আছে। তলাতল ঘর থেকে সামান্য দূর ব্যাবধানে রংঘর অবস্থিত যা ৩৭ নং রাষ্ট্রিয় ঘাইপথ দ্বারা সংযুক্ত। স্বর্গদেউ প্রমত্তসিংহ ১৭৪৪ সনে পশুযুদ্ধের আনন্দ করার উদ্দেশ্যে এই দুটিতালা বিশিষ্ট মহল নির্মাণ করেছিলেন। লাই বা রুদ্রসিংহ নিজমাতা জয়মতীর স্মৃতিচিহ্ন হিসাবে জয়সাগর নামক একটি পুকুর খনন করান। ১৭০৩ সনে স্বর্গদেউ রুদ্রসিংহ শিবসাগর থেকে প্রায় ১২কিলোমিটার দূরত্বে নামডাং নদির উপরে শিলা বা পাথর দ্বারা একটি সেতু নির্মাণ করিয়েছিলেন যার নাম “খিলর খাঁকু”। নাগা পাহাড় থেকে পাথড় সংগ্রহ করে নির্দিষ্ট অনুপাতে সরিষার তেল, ধুনা, গুর, মাটিকালাই দাল, চুন, বরাচাউল হাঁসের ডিম ব্যবহার করে প্রায় ২০০ ফুট দীর্ঘ এই সেতুটির নির্মাণ করা হয়েছিল। আনন্দরাম বরুয়া শিশু উদ্যানে একটি শিশু স্থান: শিবসাগর ==যাতায়ত ব্যাবস্থা== রাজধানী গুয়াহাটি থেকে এই অঞ্চলে নৈশ বাসযাত্রা সুবিধা আছে। তেজপুর থেকে সচরাচর বাসের ব্যাবস্থা আছে। নিকটবর্ত্তী শহর ডিব্রুগঢ় থেকে ভারতের বিভিন্ন স্থানে যাওয়ার জন্য ট্রেনের সুবিধা আছে। ইহাছাড়াও নিকটবর্ত্তী স্থানে যাতায়ত করার জন্য জলপথে ফেরির ব্যাবস্থা আছে। ==আবহাওয়া== শিবসাগরের আবহাওয়া সারা বছর মনোরম থাকে। তাপমাত্রা ১০° সেন্টিগ্রেড থেকে ৪০° সেন্টিগ্রেডের মধ্যে থাকে। ব্রহ্মপুত্র নদ শহরের নিকট দিয়ে প্রবাহিত হওয়ায় এখানে বছরে বৃষ্টিপাত হয়। ==তথ্যসূত্র== লীলা গগৈ (২০০৭ চন). বেলি মার গ'ল. প্রকাশক ডিব্রুগড়: বনলতা. জেলার শহর শহর জেলা
'''আফ্রিকান ক্রেক''' (ক্রেক্স এগরেজিয়া) হচ্ছে '''রেইল''' পরিবারভুক্ত পাখি যাদের সাব-সাহারান আফ্রিকার সকল অংশেই দেখতে পাওয়া যায়। ক্রেক আংশিক অভিবাসী, বৃষ্টি শুরু হলে এরা বিষুব অঞ্চল থেকে সরে আসে। এরা সাধারণত ঘাসের মধ্যে অথবা উচু ফসলের ভূমিতে বাসা বাঁধে। আফ্রিকান ক্রেকের শ্রেণীবিন্যাস খুবই জটিল। এদের নিকটাত্মীয় হচ্ছে কর্ণ ক্রেক যাদের বাস হচ্ছে ইউরোপ এবং এশিয়ায় কিন্তু শীতকালে আফ্রিকায় অভিবাসী হয়ে চলে আসে। প্রথম দিকে আফ্রিকান ক্রেককে মোজাম্বিক থেকে সংগৃহীত নমুনার উপর ভিত্তি করে ১৮৫৪ সালে উইলহেম পিটারস একে অরটিগোমেট্রা এগরেজিয়া হিসেবে বর্ণনা করেন। ==বর্ণনা== আফ্রিকান ক্রেক হচ্ছে ক্কুদ্রাতির ক্রেক পাখি। এরা লম্বায় ২০-১৩ সেমি এবং পাখার বিস্তৃতি ৪০-৪২ সেমি। পুরুষ পাখি জলপাই-বাদামী রঙের, উপরে কালো ছোঁপ। এদের মাথা, গলা, বুক নীলচে ধূসর। চোখ লাল, ঠোঁট লালচে। ওড়ার পাখনা গাঢ় ধূসর। ==বাসস্থান== সাব-সাহারান আফ্রিকায় এদের দেখতে পাওয়া যায়, সেনেগালের পূর্বাংশ থেকে কেনিয়া, দক্ষিণাংশ থেকে জুলু-নাটাল, দক্ষিণ আফ্রিকায় এদের বাস। দক্ষিণ দক্ষিণ পশ্চিম আফ্রিকায় যেখানে বৃষ্টিপাত ৩০০ মিলিমিটারের কম হয় সেখানে এদের দেখতে পাওয়া যায় না। ==তথ্যসূত্র== ==বহিঃসংযোগ== Videos, photos and sound recordings at the Internet Bird Collection African Crake. ''The Atlas of Southern African Birds''. *BirdLife International 2012. ''Crex egregia''. The IUCN Red List of Threatened Species. Version 2014.3. Downloaded on April 2015.
আলফা সেন্টরাই এর অবস্থান '''আলফা সেন্টরাই''' বা '''জয়'''( Cen Centauri) সেন্টারাসের নামক নক্ষত্রপুঞ্জের দক্ষিণদিকে অবস্থিত তারকা সিস্টেমগুলোর মধ্যে সবচেয়ে উজ্জ্বল এবং রাতের আকাশের চতুর্থ উজ্জ্বলতম নক্ষত্র। এর অপর নাম Rigil Kent। এর আপাত দর্শন মান (Visual Magnitude) হল -০.০১ এবং এটি একটি তিন তারকা সিস্টেম। মহাকাশের দক্ষিণ গোলার্ধের সর্ব উত্তরের সীমা নির্ধারণকারী হিসেবে সুপরিচিত এই তারকা সিস্টেমটি; কিন্তু এটি এতটাই দক্ষিণ ঘেঁষে অবস্থিত যে উত্তরের প্রায় কোন স্থান হতেই এটিকে দেখা যায়না। এতে তিনটি নক্ষত্র থাকলেও দুটি নক্ষত্র এতই কাছাকাছি থাকে যে এদেরকে পৃথক হিসেবে চিহ্নিত করা যায়না, যার ফলে এই দুটিকে একত্রে একটিমাত্র নক্ষত্র হিসেব ধারণা করা হয় এবং এভাবে এর সর্বমোট দর্শন মান দাঁড়ায় -০.২৭, যা এটিই নির্দেশ করে যে এই নক্ষত্রটি আর্কটুরাস হতে উজ্জ্বল। আমাদের সৌরজগতের বাইরে এটিই পৃথিবীর সবচেয়ে নিকটবর্তী নক্ষত্রপুঞ্জ। পৃথিবী থেকে এর দূরত্ব ৪.২ থেকে ৪.৪ আলোকবর্ষের মত। আলফা সেন্টরাই নক্ষত্রপুঞ্জটি যে ৩টি নক্ষত্র নিয়ে গঠিত। তারা হল আলফা সেন্টরাই এ, আলফা সেন্টরাই বি আলফা সেন্টরাই সি। আলফা সেন্টরাই -সি কে প্রক্সিমা সেন্টরাই নামেও ডাকা হয়। এটি খুব ছোটো লাল নক্ষত্র। প্রক্সিমা সেন্টরাই হল সূর্য ছাড়া পৃথিবীর সবচেয়ে নিকটবর্তী নক্ষত্র। ==তথ্যসূত্র==
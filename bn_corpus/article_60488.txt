'''রিতু কারিধল''' একজন ভারতীয় বিজ্ঞানী। তিনি ভারতীয় মহাকাশ গবেষণা সংস্থার (ইসরো) সঙ্গে যুক্ত আছেন। মঙ্গল গ্রহের কক্ষপথে একটি যান মঙ্গলযান পাঠানোর অভিযানের জন্য যে দলটি তৈরী হয়েছিল, তিনি তার উপ-পরিচালক ছিলেন। তাকে ভারতের "রকেট নারী" হিসাবে অভিহিত করা হয়েছে। তার জন্ম এবং বড় হয়ে ওঠা, সবই লখনউতে। তিনি একজন মহাকাশ প্রকৌশলী। তিনি এর আগেও ইসরোর অনেক প্রকল্পের সঙ্গে কাজ করেছেন। সেইরকম কিছু প্রকল্পে তিনি কর্ম পরিচালকও ছিলেন। == প্রাথমিক জীবন এবং পরিবার == কারিধল, উত্তরপ্রদেশের লখনউতে জন্মগ্রহণ করেন। তিনি এমন একটি মধ্যবিত্ত পরিবারে বড় হয়েছিলেন, যেখানে শিক্ষার ওপর অত্যন্ত জোর দেওয়া হত। তার দুই ভাই দুই বোন আছেন। তার বাবা প্রতিরক্ষা পরিষেবার সঙ্গে যুক্ত ছিলেন। তাদের কাছে প্রয়োজনীয় অর্থ অপ্রতুল ছিল, এছাড়াও যথেষ্ট পরিমানে ভাল ব্যক্তিগত শিক্ষাদান কেন্দ্র অথবা গৃহশিক্ষকেরও অভাব ছিল। তাই তিনি সফলতা লাভ করার জন্য, শুধুমাত্র আত্মপ্রেরণার ওপর ভরসা করতে শিখেছিলেন। শিশু বয়স থেকেই তিনি জানতেন যে, তার আগ্রহ শুধুমাত্র মহাকাশ বিজ্ঞানেই আছে। ঘন্টার পর ঘন্টা রাতের আকাশে তাকিয়ে থেকে এবং মহাশূন্যের কথা চিন্তা করে, চাঁদের কথা ভেবে বিস্মিত হয়ে, যে, এটি কিভাবে তার আকৃতি এবং আকার পরিবর্তন করে; তিনি তারাদের প্রকৃতি অধ্যয়ন করলেন এবং জানতে চাইলেন যে আকাশের কালো মহাশূন্যের পেছনে কি আছে। তার কৈশোরে, তিনি মহাকাশ সম্পর্কিত ক্রিয়াকলাপ সম্পর্কে সংবাদপত্রের কাটিং সংগ্রহ করতে শুরু করেন। এবং এর সঙ্গে ইসরো এবং নাসার কার্যক্রমগুলি সম্পর্কে খবর রাখতে শুরু করলেন। কারিধল লখনউ বিশ্ববিদ্যালয় থেকে পদার্থবিজ্ঞানে তার স্নাতক পর্যায় সম্পন্ন করেন। তিনি স্নাতকোত্তর প্রকৌশল বুদ্ধিমত্তার পরীক্ষা (গেট) পাস করেন এবং, স্নাতকোত্তর পর্যায়ে মহাকাশ প্রকৌশল পড়ার জন্য ভারতীয় বিজ্ঞান সংস্থাতে (আইআইএসসি) যোগ দেন। == কর্মজীবন == কারিধল ১৯৯৭ সাল থেকে ইসরোর সঙ্গে যুক্ত আছেন। তিনি ভারতের মঙ্গল অভযান প্রকল্পের উন্নয়নে একটি গুরুত্বপূর্ণ ভূমিকা পালন করেছিলেন। তার কাজের মধ্যে ছিল, স্বয়ংক্রিয় পদ্ধতির পর পরিকল্পনা অনুযায়ী বিস্তারিত নকশার সম্পাদন করা। তিনি এই অভিযানের উপ কর্ম পরিচালক ছিলেন। ইসরোর সর্বশ্রেষ্ঠ কৃতিত্ব ছিল মঙ্গল গ্রহে অভিযান। এই অভিযানের ফলে, মঙ্গলে পৌঁছে যাবার লক্ষে, ভারত এখন বিশ্বের চতুর্থ দেশ। এটি ১০ মাস সময়ের মধ্যে সম্পন্ন করা হয় এবং তৈরী করা হয়েছে খুব কম টাকায় করদাতাদের ৪৫০ কোটি টাকা। তার কাজ ছিল কল্পনার পরবর্তী স্বয়ংক্রিয় পদ্ধতিকে ধারণা দেওয়া বাস্তবায়িত করা, যাতে মহাশূন্যে উপগ্রহের কাজগুলি স্বাধীনভাবে পরিচালিত হয় এবং সমস্যা হলে, ত্রুটিমুক্তভাবে যথাযথ প্রতিক্রিয়া জানায়। তিনি এখন চন্দ্রযান-২ অভিযানে কাজ করছেন, যা ২০১৯ সালে চাঁদের পৃষ্ঠে একটি রোভার পাঠাবে এবং চাঁদের মাটি পরীক্ষা করবে। == স্বীকৃতি == কারিধল, ২০০৭ সালে, তৎকালীন ভারতীয় রাষ্ট্রপতি মাননীয় এ. পি. জে. আবদুল কালামের কাছ থেকে ইসরো তরুণ বিজ্ঞানী পুরস্কার পেয়েছিলেন। মঙ্গল গ্রহে অভিযান সাফল্যের বর্ণনা করতে কারিধল টেড (টিইড) এবং টেডক্স (টিইডক্স) অনুষ্ঠানগুলিতেও উপস্থিত ছিলেন। == ব্যক্তিগত জীবন == কারিধল বিবাহিত, এবং তার দুই সন্তান এক ছেলে মেয়ে আছে। == তথ্যসূত্র == ব্যক্তি নারী প্রকৌশলী
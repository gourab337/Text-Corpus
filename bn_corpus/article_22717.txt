রাইনিয়েলা () হল ডেভোনিয়ান পিরিয়ডের গোড়ার দিকের প্রাগিয়ান পর্যায়ে গঠিত রাইনি চার্ট থেকে প্রাপ্ত জীবাশ্ম স্প্রিংটেইল। ''Rhyniella praecursor'' এর মানে হল ''রাইনি চার্টের ক্ষুদ্র সৃষ্টি'' যা আধুনিক ষড়পদীর অগ্রদূত। কিছুকাল পর্যন্ত একে প্রথমদিককার ডেভোনিয়ান পিরিয়ডের একমাত্র ষড়পদী হিসেবে বিশ্বাস করা হত। এটি কলেম্বোলা উপশ্রেণীর অতি আদিম একটি সদস্য। ১৯১৯ সালে এর দেহাবশেষ আবিষ্কার করা হয়। ছড়িয়ে ছিটিয়ে থাকা ক্ষুদ্রাংশ এবং বহিঃকঙ্কালের টুকরো থেকে পরবর্তীকালে ১৯২৬ সালে একে পূনর্গঠন করা হয় এবং বর্ণনা করা হয়। প্রথমদিকে একে শূককীট বলে বিশ্বাস করা হত। মুখোপাঙ্গগুলোকে প্রথমদিকে ''R. praecursor'' এর হিসেবে বর্ণিত হলেও পরবর্তীকালে ১৯২৮ সালে এগুলোকে ''Rhyniognatha hirsti'' এর বলে বর্ণনা করা হয়। ২০০৪ সালে ''Rhyniognatha hirsti'' কে এখন পর্যন্ত জানা সবচেয়ে পুরোনো কীট বলে অভিহিত করা হয়। এসব আদিম ষড়পদীকে ঘিরে যে বিতর্ক অনিশ্চয়তা রয়েছে তা থেকে দেখা যায়, ৪০০ মিলিয়ন বছর আগে স্প্রিংটেইল এবং কীটের পূর্বপুরুষরা এতোই সমরূপ ছিল যে এদেরকে একই দলভূক্ত বলে ভুল করা খুব সহজ ছিল। রাইনিয়েলা ১-২ মিলিমিটার পর্যন্ত বেড়ে উঠেছিল এবং সম্ভবত ধাঙড় বা স্ক্যাভেঞ্জার হয়ে থাকতে পারে যারা পঁচা খাবার খেয়ে বাচতো। == তথ্যসূত্র == পার্কার, স্টিভ (২০০৩), ''Dinosaurus: the complete guide to dinosaurs''. Firefly Books Inc. পৃষ্ঠা ৭৪ বিষয়শ্রেণী:কীট
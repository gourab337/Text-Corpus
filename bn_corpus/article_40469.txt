'''ফ্রেডরিক মার্টিন''' (; জন্ম: ১২ অক্টোবর, ১৮৬১ মৃত্যু: ১৩ ডিসেম্বর, ১৯২১) কেন্টের ডার্টফোর্ড এলাকায় জন্মগ্রহণকারী বিখ্যাত ইংরেজ আন্তর্জাতিক ক্রিকেট তারকা ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ১৮৯০ থেকে ১৮৯২ সময়কালে সংক্ষিপ্ত সময়ের জন্যে ইংল্যান্ডের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে কেন্ট দলের প্রতিনিধিত্ব করেছেন। কাউন্টি শুরুরদিকের শীর্ষস্থানীয় বোলারের মর্যাদা পেয়েছেন। দলে তিনি মূলতঃ বামহাতি স্পিন বোলিং করতেন। এছাড়াও, নিচেরসারিতে ডানহাতে কার্যকরী ব্যাটিংশৈলী উপস্থাপন করেছেন ‘নাটি’ ডাকনামে পরিচিত ফ্রেডরিক মার্টিন। == খেলোয়াড়ী জীবন == ১৮৯০ সালে সফরকারী অস্ট্রেলিয়ার বিপক্ষে ওভালে অনুষ্ঠিত দ্বিতীয় টেস্টের উভয় ইনিংসে ছয় উইকেট করে মোট বারো উইকেট তুলে নেন। টেস্ট ক্রিকেটের ইতিহাসে প্রথম ব্যক্তি হিসেবে অভিষেক টেস্টে দুইবার পাঁচ-উইকেট লাভের বিরল কীর্তিগাথা রচনা করেন। তার বোলিং পরিসংখ্যান ছিল ৬/৫০ ৬/৫২ পান। ১৮৯১ সালের উইজডেন কর্তৃক বর্ষসেরা ক্রিকেটার হিসেবে মনোনীত হন। অস্ট্রেলিয়ায় তেমন সুবিধা করতে পারেননি। এরফলে শীতে ডব্লিউ. জি. গ্রেসের নেতৃত্বাধীন দলে ঠাঁই হয়নি তার। ১৮৯৯ সালে কেন্ট একাদশ থেকে স্থানচ্যুত হন। তার পরিবর্তে জনপ্রিয় বোলার কলিন ব্লাইদের অন্তর্ভুক্তি ঘটে। == খেলার ধরণ == জনি ব্রিগস কিংবা ববি পিলের পেসের ভিন্নতার চেয়ে তার বোলিংয়ের নিখুঁত নিশানা অত্যন্ত আশ্চর্যজনক ছিল। ১৮৯০-এর দশকের শুরুতে তিনি স্বর্ণশিখরে আরোহণ করেন। সময়ে কাউন্টি ক্রিকেটের তার প্রতিপক্ষীয় দলগুলো হিমশিম খেয়ে যেতো। কিন্তু, ১৮৯২ সাল থেকে তার কার্যক্ষমতা কমতে থাকে। কেবলমাত্র পিচ সহযোগিতা করলেই তিনি সফলকাম হতেন। শুরুর দিকে তার ব্যাটিং অত্যন্ত দূর্বলমানের ছিল। কিন্তু খেলোয়াড়ী জীবনের শেষদিকে ব্যাটিংয়ের কার্যকারিতা বৃদ্ধি পায়। বিশেষ করে দলের প্রয়োজনীয় মুহূর্তে তার ভূমিকা অনস্বীকার্য ছিল। ১৮৯৭ সালের বিপক্ষে নব্বুই রান তুলে নীচেরসারিতে তার প্রতিভার কথা জানান দেন। == তথ্যসূত্র == == আরও দেখুন == ফ্রেড স্পফোর্থ ইংল্যান্ড ক্রিকেট দল উইজডেন বর্ষসেরা ক্রিকেটার লিচেস্টারশায়ার কাউন্টি ক্রিকেট ক্লাব আনুষ্ঠানিক কাউন্টি চ্যাম্পিয়নশীপ বিজয়ী দলের তালিকা টেস্ট ক্রিকেট অভিষেকে দুইবার উইকেট লাভকারী ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেট অভিষেকে উইকেট লাভকারী ক্রিকেটার ক্রিকেটার ক্রিকেট ক্লাবের ক্রিকেটার ভার্সাস সাউথের ক্রিকেটার অব ইংল্যান্ডের ক্রিকেটার ক্রিকেটার বর্ষসেরা ক্রিকেটার
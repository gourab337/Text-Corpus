'''সুরজিত কাউর বারনালা''' ভারতের পাঞ্জাবের একজন শিখ রাজনীতিবিদ। তিনি শিরোমনি আকালি দলের (লঙ্গোয়াল) সভাপতি। দলটির মূল উদ্দেশ্য হল হরচরণ সিং লঙ্গোয়ালের চিন্তাভাবনাকে সমর্থন করা এবং রাজীব- লঙ্গোয়াল ঐক্যকে সম্পূর্ণরূপে বাস্তবায়ন করা। তিনি সুরজিত সিং বারনালার স্ত্রী। ==পরিবার== সুরজিৎ সিং সুরজিত কাউরের পরিবারে একটি কন্যা সন্তান রয়েছে যার নাম অমৃত কাউর সংধু যাকে আদেশ পাল সিং সংধু নামে একজন সেনা অফিসারের সাথে বিয়ে দেয়া হয়, কিন্ত অমৃত কাউর ২০১২ সালের অক্টোবরে ক্যান্সার রোগে আক্রান্ত হয়ে মারা যান। তাদের বড় পুত্র জসজিৎ সিং বারনালা একজন ব্যবসায়ী যিনি বারনাস ইন্টারন্যাশনাল প্রাইভেট লিমিটেড নামে একটি প্রতিষ্ঠান পরিচালনা করেন। তাদের দ্বিতীয় পুত্র গঙ্গাজিৎ সিং বারনালাও তার বাবার মত একজন রাজনীতিবিদ। তাদের ছোট ছেলে নিলিন্ডার সিং বারনালা ১৯৯৬ সালে সড়ক দুর্ঘটনায় মারা যান। তাদের মোট সাতজন নাতি নাতনি রয়েছে। দীর্ঘদিন অসুস্থতার পর ১৪ জানুয়ারী ২০১৭ তারিখে তার স্বামী মারা যান। ==তথ্যসূত্র== ব্যক্তি
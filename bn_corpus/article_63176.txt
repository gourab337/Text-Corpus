'''বার্ট ইজ এভিল''' হল একটি প্যারোডি ওয়েবসাইট, যেটি ডিনো ইগ্নাসিও কর্তৃক ১৯৯৭ সালে প্রতিষ্ঠিত হয়। ওয়েবসাইটটি শিশুতোষ ধারাবাহিক ''সিসামি স্ট্রিট'' এর চরিত্র বার্টকে নিয়ে হাস্যরসাত্মক সম্পাদিত ছবি বানাত। ওয়েবসাইটটি ছবি সম্পাদনা করে অ্যাডলফ হিটলার, সাদ্দাম হোসেন, রবার্ট মুগাবে ওসামা বিন লাদেনের সাথে বার্টের উপস্থিতি প্রদর্শন করেছে। এছাড়া, জন এফ কেনেডি হত্যাকাণ্ড, ওকলাহোমা বোমা হামলার সময় বার্টের উপস্থিত থাকা সংক্রান্ত সম্পাদিত ছবি প্রকাশ করেছে। এছাড়াও, জনবেনেট রামজি হত্যাকাণ্ড সিরিয়াল কিলার জ্যাক দ্য রিপারের সাথে বার্টের যোগসূত্র থাকা সম্পর্কিত হাস্যরসাত্মক সম্পাদিত ছবি প্রকাশ করেছে। প্যারোডি ওয়েবসাইটটি এসবের মাধ্যমে প্রমাণ করেছিল যে, বার্ট কোনোমতেই নিষ্পাপ শিশুতোষ চরিত্র নয়। ==বার্টের সাথে ওসামা বিন লাদেনের ছবি== ১৯৯৮ সালে ওয়েবসাইটটি তৎকালীন সময়ের স্বল্পপরিচিত সন্ত্রাসী ওসামা বিন লাদেনের সাথে বার্টের হাস্যরসাত্মক সম্পাদিত ছবি প্রকাশ করেছিল। ছবিটিতে বার্ট ওসামা বিন লাদেনকে একসাথে পোজ দিতে দেখা গিয়েছিল। ২০০১ সালের অক্টোবরে বাংলাদেশের রাজধানী ঢাকায় ওসামা বিন লাদেনের সমর্থনে এক মিছিলে সেই ছবি ব্যবহৃত হতে দেখা গিয়েছিল। বিক্ষোভ মিছিলে এক বিক্ষোভকারী বিশাল কোলাজ স্টাইল পোস্টারওয়ালা ব্যানার ব্যবহার করেছিল, যেখানে বার্টের সাথে ওসামা বিন লাদেনের সেই ছবি ব্যবহৃত হয়েছিল। ঢাকার আজাদ প্রোডাকশনে এই ব্যানারটি নির্মিত হয়েছিল। সেখানকার উৎপাদন ব্যবস্থাপক ছবিটি ব্যবহার সম্পর্কে বলেছিলেন যে, তিনি ইন্টারনেট থেকে ছবিটি সংগ্রহ করেছেন। এই ঘটনার পরিপ্রেক্ষিতে, ওয়েবসাইট সংশ্লিষ্টদের মনে হয়েছিল যে, তাদের হাস্যরসাত্মক সম্পাদিত ছবিগুলো বাস্তবতার কাছাকাছি পৌঁছে গিয়েছে। ফলশ্রুতিতে, তারা ২০০১ সালে তাদের ওয়েবসাইট বন্ধের সিদ্ধান্ত নেন। ==তথ্যসূত্র== প্রতিষ্ঠিত মেমে ওয়েবসাইট
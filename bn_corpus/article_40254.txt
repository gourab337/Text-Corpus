'''''৭১ এর মা জননী''''' ২০১৪ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। ছায়াছবিটি পরিচালনা করেছেন শাহ আলম কিরণ। ছায়াছবিটি বাংলাদেশী লেখক আনিসুল হক রচিত ''জননী সাহসিনী ৭১'' অবলম্বনে নির্মিত হয়। সরকারী অনুদানপ্রাপ্ত এই ছায়াছবিটি পরিবেশনায় ছিল ইমপ্রেস টেলিফিল্ম। মুক্তিযুদ্ধে অংশগ্রহণকারী বীরাঙ্গনাদের জীবনচিত্র তুলে ধরা হয়েছে এই ছায়াছবিতে। এতে বীরাঙ্গনা জননীর ভূমিকায় অভিনয় করেছেন নিপুণ আক্তার। তার স্বামীর ভূমিকায় অভিনয় করেছেন কণ্ঠশিল্পী খান আসিফ আগুন। এছাড়া অন্যান্য ভূমিকায় অভিনয় করেছেন চিত্রলেখা গুহ, মোর্শেদ, শাকিল আহমেদ, মিশু চৌধুরী, গুলশান আরা প্রমুখ। ২০১৪ সালের ডিসেম্বর মাসে যুক্তরাষ্ট্রে অনুষ্ঠিত ''ইউএস চলচ্চিত্র উৎসব''-এ চলচ্চিত্রটি প্রদর্শিত হয়। ২০১৫ সালের ১৭ মে ছায়াছবিটি কানাডায় অনুষ্ঠিত ''টরেন্টো চলচ্চিত্র উৎসব'''-এ প্রদর্শিত হয়। চিত্রলেখা গুহ এই চলচ্চিত্রে অভিনয়ের জন্য ৩৯তম জাতীয় চলচ্চিত্র পুরস্কারে শ্রেষ্ঠ পারশ্বচরিত্রে অভিনেত্রী হিসেবে পুরস্কার অর্জন করেন। == কাহিনী সংক্ষেপ == জমিলা এক গৃহবধু। তার স্বামী হাশেম শহরে চাকরি করে। অন্ধ শাশুড়ি আর এক ছেলেকে নিয়ে সে গ্রামেই থাকে। ১৯৭১ সালের মার্চ বঙ্গবন্ধুর রেসকোর্স ময়দানে ভাষণের পর শহরে আন্দোলন শুরু হয়। হাশেম গ্রামে ফিরে আসে। সে গ্রামের লোকজনকে একত্রিত করে যুদ্ধের জন্য। অপরদিকে গ্রামে পাকবাহিনী আসলে রাজাকার কাদের আলী জমিলাকে মেজর সরফরাজের হাতে তুলে দেয়। এক সময় সে ক্যাম্পের অন্যান্য মেয়েদের নিয়ে রুখে দাড়ায় পাক সেনাদের বিরুদ্ধে। == শ্রেষ্ঠাংশে == নিপুণ আক্তার জমিলা, একজন বীরাঙ্গনা খান আসিফ আগুন হাশেম, জমিলার স্বামী চিত্রলেখা গুহ হাশেমের মা ম. ম. মোর্শেদ কাদের আলী, একজন রাজাকার শাকিল আহমেদ মেজর সরফরাজ মিশু চৌধুরী জরিনা শর্মিলী আহমেদ গুলশান আরা রাকিব আবদুল হালিম আজিজ স্মরণ মুরশেদ আলম সারোয়ার আলম সৈকত লিখন মাহবুব এলিনা পারভেজ রিমা ঈশিতা পায়েল সোমা ফেরদৌস মিমা জামান তিথি সোহান == নির্মাণ নেপথ্য == ৭১ এর মা জননী ছায়াছবিটির শ্যুটিং শুরু হয় ২০১৩ সালের ১৬ জুলাই। ২০১৪ সালের নভেম্বর মাসে ছবিতির শ্যুটিং সম্পাদনা শেষ হয় এবং সেন্সর ছাড়পত্রের জন্য জমা দেওয়া হয়। == মুক্তি == ৭১ এর মা জননী ২০১৪ সালের ২৬ ডিসেম্বর নারায়ণগঞ্জের একটি প্রেক্ষাগৃহে মুক্তি পায়। পরবর্তীতে ২০১৫ সালের ২০ মার্চ দ্বিতীয় বার মুক্তি দেওয়া হয়। ছায়াছবিটি ২০১৬ সালের ২৫ মার্চ তৃতীয় দফায় ঢাকার বসুন্ধরা সিটির স্টার সিনেপ্লেক্স যমুনা ফিউচার পার্কের ব্লাকবাস্টার সিনেমাসে মুক্তি দেওয়া হয়। == সঙ্গীত == ৭১ এর মা জননী ছায়াছবিটির সঙ্গীত পরিচালনা করেছেন সুজেয় শ্যাম এবং আবহ সঙ্গীত পরিচালনা করেছেন ইমন সাহা। গীত রচনা করেছেন মুনশী ওয়াদুদ। গানে কণ্ঠ দিয়েছেন এন্ড্রু কিশোর আফসানা রুনা। === গানের তালিকা === == পুরস্কার == '''৩৯তম জাতীয় চলচ্চিত্র পুরস্কার''' '''বিজয়ী:''' শ্রেষ্ঠ পার্শ্বচরিত্রে অভিনেত্রী চিত্রলেখা গুহ == তথ্যসূত্র == == বহিঃসংযোগ == চলচ্চিত্র চলচ্চিত্র ভাষার চলচ্চিত্র স্বাধীনতা যুদ্ধভিত্তিক চলচ্চিত্র
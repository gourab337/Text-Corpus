'''ভারতীয়''' ভারতীয় ভারতবাসী '''ভারতীয়''' বলতে মূলত দক্ষিণ এশিয়ার দেশ '''ভারতীয় ভূখন্ডে বসবাসকারী মানুষদের বোঝানো হয়। অর্থাৎ '''ভারতীয়''' বলতে মূলত '''ভারতীয় প্রজাতন্ত্রে''' বসবাসকারী জাতি সমষ্টিকে, কিংবা জন্মসূত্রে '''ভারতীয় বাসিন্দাকে নির্দেশ করা হয়। '''ভারতীয় প্রজাতন্ত্রে''' জন্মগ্রহণকারী সমস্ত মানুষ, অথবা জন্মের পর বহির্দেশে গমনকারীও '''ভারতীয়''' হিসেবে পরিচিত হতে পারেন। এছাড়াও কোনও বৈদেশিক ব্যক্তি চাইলে ভারত সরকারের অনুমত্যনুসারে নিবন্ধীকরণ দ্বারাও ভারতীয় নাগরিক হতে পারে। == ভারতীয়দের ব্যুৎপত্তি == ভরত; রবি বর্মা অঙ্কিত পুরাণের বর্ণনা অনুযায়ী চন্দ্রবংশীয় রাজা ভরতের নামানুসারে তার সাম্রাজ্যকে ভারত এবং সেখানে বসবাসকারী মানুষদের ভারতীয় আখ্যা দেওয়া হয়েছে। এছাড়াও প্রাচীন গ্রিকরা ভারতীয়দের ''ইন্দাস'' (সিন্ধু নদী অববাহিকার অধিবাসী) নামে অভিহিত করতেন বলে কালক্রমে "হিন্দু" নামটি প্রচলিত হয়। যদিও পরবর্তীকালে এটি একটি বিশেষ ধর্ম সম্প্রদায়ের পরিচয় হয়ে ওঠে। কিন্তু স্বাধীনতার পর যেহেতু "ভারত" নামটি ভারতের সংবিধানে স্বীকৃত হয়, সেহেতু এখানকার বসবাসকারী মানুষদের জাতি-ধর্ম-বর্ণ নির্বিশেষে ভারতীয় অথবা ভারতবাসী বলা হয়। == ভারতীয়দের ইতিহাস == ভারতীয়দের ইতিহাস অতি প্রাচীন এবং সুদীর্ঘ। আনুমানিক খ্রিষ্টজন্মের প্রায় দশ লক্ষ বছর আগে এই মানব সভ্যতার উত্‍পত্তি হয়। কিন্তু প্রামান্য ইতিহাসের সূচনা হয় ৩৩০০ থেকে ১৩০০ মধ্যবর্তী সময়ে সিন্ধু সভ্যতা এবং তত্‍পরবর্তী ২৬০০ থেকে ১৯০০ মধ্যবর্তী সময়ে হরপ্পা সভ্যতার উন্মেষ প্রসারের সঙ্গে সঙ্গে। এরপর বৈদিক যুগ, লৌহ যুগ, ষোড়শ মহাজনপদ, মগধ সাম্রাজ্য, মৌর্য সাম্রাজ্য, চোল সাম্রাজ্য, সাতবাহন সাম্রাজ্য, কুষাণ সাম্রাজ্য, গুপ্ত সাম্রাজ্য, পাল সাম্রাজ্য, রাষ্ট্রকুট সাম্রাজ্য, সুলতানী আমল, হোয়সলা সাম্রাজ্য, বিজয়নগর সাম্রাজ্য, মুঘল সাম্রাজ্য, মারাঠা সাম্রাজ্য, শিখ সাম্রাজ্য, ব্রিটিশ সাম্রাজ্য এবং অবশেষে ভারত ভাগের মধ্যে দিয়ে ভারতীয়দের ইতিহাস অগ্রসর হয়েছে। == ভারতীয়দের জনপরিসংখ্যান == জনসংখ্যার বিচারে ভারতীয়রা পৃথিবীর দ্বিতীয় বৃহত্‍ জনগোষ্ঠী। ২০১১ সালের শেষ জনগণনা তথ্য অনুযায়ী, ভারতে ভারতীয়দের সংখ্যা ১২১ কোটিরও বেশি; যা সমগ্র বিশ্বের জনসংখ্যার এক-ষষ্ঠাংশ। সামগ্রিক বিশ্বের জনসংখ্যার নিরিখে ভারতীয়দের সংখ্যা ১৭.৫%। ভারতীয়দের জনসংখ্যা বৃদ্ধির হার যদিও ১.৪১%, যা বিশ্বে ৯৩তম। তবুও অনুমান করা হচ্ছে যে, ২০৫০ সাল নাগাদ ভারতীয়দের জনসংখ্যা প্রায় ১৬০ কোটি ছাড়িয়ে যাবে। ভারতীয়দের ৫০%-এর বয়স ২৫-এর নীচে এবং ৬৫%-এর বয়স ৩৫-এর নীচে। এর থেকে আন্দাজ করা হচ্ছে যে, ২০২০ সালে পর্যন্ত ভারতীয়দের গড় বয়স দাঁড়াবে ২৯ বছর। ভারতীয়রা প্রায় দুই হাজারেরও বেশি জাতিগোষ্ঠীর সম্মিলিত জনগোষ্ঠী। ভারতীয়দের মধ্যে বিশ্বের প্রায় প্রতিটি প্রধান ধর্মাবলম্বী মানুষের উপস্থিতি লক্ষ্য করা যায়। এছাড়াও আয় শিক্ষাগত যোগ্যতার মাপকাঠিতে ভারতীয়দের যে সামাজ সৃষ্টি হয়েছে, তা-ও যথেষ্ট বৈচিত্র্যপূর্ণ। ভারতীয়রা একটি বৃহত্‍ সংখ্যায় গ্রামে বসবাস করে। গ্রামে কৃষিকাজ কৃষিসংক্রান্ত কাজেই অধিকাংশ ভারতবাসীর আয়ের সংস্থান হয়। ২০০১ সালের জনগণনা অনুযায়ী, দেশের ৭২.২% মানুষ ৬৩৮,০০০টি গ্রামে এবং অবশিষ্ট ২৭.৮% মানুষ ৫,১০০টিরও বেশি শহর ৩৮০টি শহরপুঞ্জ অঞ্চলে বাস করেন। == ভারতীয়দের সংস্কৃতি == ভারতীয়দের ভাষা, ধর্মবিশ্বাস, নৃত্যকলা, সংগীত, স্থাপত্যশৈলী, খাদ্যাভ্যাস পোষাকপরিচ্ছদ যদিও বিভিন্ন কিন্তু তা সত্ত্বেও এই সবের মধ্যে একটি সাধারণ একাত্মতা লক্ষিত হয়। ভারতীয়দের সংস্কৃতিতে কয়েক এই সব বৈচিত্র্যপূর্ণ সংস্কৃতি রীতিনীতিগুলির একটি সম্মিলিতকরণ হয়েছে। == ভারতীয়দের বিজ্ঞান প্রযুক্তি == বিজ্ঞান অতি প্রাচীন কাল থেকেই ভারতীয়রা তাদের নিজস্ব স্বাক্ষর রেখে এসেছে। স্থাপত্য, মানচিত্রাঙ্কন বিদ্যা, ধাতুবিদ্যা, যুক্তি, গণিত, খনিজবিজ্ঞান ইত্যাদির চর্চা ভারতীয়দের বিশ্বের দরবারে বিশেষ স্থান দিয়েছে। ভারতীয় গণিতজ্ঞ শ্রীনিবাস রামানুজন সর্বকালের সর্বশ্রেষ্ঠ গণিতবিদদের অন্যতম বলে বিবেচিত হন। ১৯২৮ সালে পদার্থবিদ্যায় নোবেল পুরস্কারে ভূষিত হন ভারতীয় পদার্থবিদ চন্দ্রশেখর ভেঙ্কট রমন। কম্পিউটার বিজ্ঞানেও ভারতীয়রা এখন অগ্রগণ্য। ২০০৩ সালে সেন্টার ফর ডেভেলপমেন্ট অফ অ্যাডভান্সড কম্পিউটিং তৈরি করে ভারতের প্রথম সুপার কম্পিউটার পরম পদ্ম। এটি পৃথিবীর দ্রুততম সুপার কম্পিউটারগুলির অন্যতম। ১৯৯০-এর দশকে অর্থনৈতিক উদারীকরণ এবং তথ্যপ্রযুক্তি বিপ্লব তথ্যপ্রযুক্তির দুনিয়ায় এক অগ্রণী রাষ্ট্র হিসাবে ভারতকে এবং ভারতীয়দের বিজ্ঞান সচেতন জাতি হিসাবে বিশ্বের মঞ্চে উপস্থাপিত করে। == ভারতীয়দের খেলাধূলা == ভারতীয়দের খেলাধূলার মধ্যে রয়েছে ক্রিকেট, ফুটবল, ফিল্ড হকি, কাবাডি, লন টেনিস, গল্‌ফ দাবা। ফিল্ড হকি দেশের জাতীয় খেলা হলেও, ক্রিকেট ভারতীয়দের সর্বাপেক্ষা জনপ্রিয় খেলা। == পাদটীকা ==
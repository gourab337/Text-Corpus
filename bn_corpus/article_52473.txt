'''প্রিয়াঙ্কা গোপ''' একজন বাংলাদেশি সংগীতশিল্পী। অনিল বাগচীর একদিন চলচ্চিত্রে গান গাওয়ার জন্য ২০১৫ সালে তিনি শ্রেষ্ঠ নারী কণ্ঠশিল্পী বিভাগে বাংলাদেশ জাতীয় চলচ্চিত্র পুরস্কার লাভ করেন। এটি ছিল চলচ্চিত্রে নেপথ্য কণ্ঠশিল্পী হিসেবে তার প্রথম কাজ। ==প্রাথমিক জীবন এবং শিক্ষা== প্রিয়াঙ্কা গোপের পিতা বাসুদেব চন্দ্র গোপ এবং মাতা ভানুরানী গোপ মেয়েকে নাচের স্কুলে ভর্তি করেছিলেন। তবে গান গাওয়ার আগ্রহ থাকায় তিনি নাচ বাদ দিয়ে গান শিখতে শুরু করেন। পড়ালেখা করেছেন টাঙ্গাইল এর বিন্দুবাসিনী গার্লস স্কুলে। তিনি মাধ্যমিক উচ্চমাধ্যমিকে বিজ্ঞানের ছাত্রী ছিলেন।এরপর ভারত সরকারের বৃত্তি পেয়ে রবীন্দ্রভারতী বিশ্ববিদ্যালয় পড়তে যান। সেখানে অনার্সে প্রথম শ্রেণিতে প্রথম এবং মাস্টার্সে প্রথম শ্রেণিতে দ্বিতীয় স্থান অধিকার করেন। ==সংগীত শিক্ষা== প্রিয়াঙ্কা আনন্দ চক্রবর্তী, অসিত রায়, ওয়াহিদুল হক, সুবীর নন্দী, শুভ্রা গুহ প্রমুখের কাছে সংগীতের শিক্ষা লাভ করেন। তিনি রবীন্দ্রসংগীত, নজরুলগীতি উচ্চাঙ্গ সংগীতে বাংলাদেশ বেতার এর একজন তালিকাভুক্ত শিল্পী। রবীন্দ্রভারতীতে পণ্ডিত অরুণ ভাদুড়ীর কাছে সংগীত চর্চা করেছেন। ==কর্মজীবন== প্রিয়াঙ্কা গোপ বর্তমানে ঢাকা বিশ্ববিদ্যালয় এর সংগীত বিভাগের শিক্ষক হিসেবে কর্মরত আছেন। ২০১৭ পর্যন্ত তিনি বিভিন্ন গানের চারটি অ্যালবাম বের করেছেন। ==পুরস্কার== প্রিয়াঙ্কা অসংখ্য পুরস্কারে ভূষিত হয়েছেন। এর মধ্যে রবীন্দ্রভারতী বিশ্ববিদ্যালয় থেকে আচার্য উদয় ভূষণ স্মৃতি পুরস্কার, পশ্চিমবঙ্গ রাজ্য সংগীত একাডেমিতে নজরুল সংগীতে প্রথম, ঠুমরিতে প্রথম, খেয়ালে ডোবারল্যান্ড মিউজিক কনফারেন্স, ২০০৮ ঠুমরি খেয়ালে চ্যাম্পিয়ন, বাংলাদেশে জাতীয় রবীন্দ্রসংগীত সম্মিলন পরিষদে প্রথম মানে ১ম (২০০০), জাতীয় শিক্ষা সপ্তাহে নজরুলসংগীতে স্বর্ণপদক (২০০১) প্রভৃতি উল্লেখযোগ্য। ==তথ্যসূত্র== ==বহিঃসংযোগ== সঙ্গীতশিল্পী গায়িকা
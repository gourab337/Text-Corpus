'''মায়াঙ্ক অনুরাগ আগরওয়াল''' (; জন্ম: ১৬ ফেব্রুয়ারি ১৯৯১) একজন ভারতীয় আন্তর্জাতিক ক্রিকেটার যিনি কর্ণাটকের ডানহাতি উদ্বোধনী ব্যাটসম্যান হিসাবে খেলেন। তিনি ২৬ ডিসেম্বর ২০১৮ অস্ট্রেলিয়ার বিপক্ষে ভারত ক্রিকেট দলের হয়ে আন্তর্জাতিক ক্রিকেটে অভিষেক করেছিলেন। == প্রাথমিক কর্মজীবন == তিনি সকলের নজরে আসেন ২০০৮-০৯ সালে অনূর্ধ্ব-১৯ কোচবিহার ট্রফি এবং ২০১০ আইসিসি অনূর্ধ্ব-১৯ ক্রিকেট বিশ্বকাপে অসাধারণ ক্রীড়া নৈপুণ্যের মধ্য দিয়ে, যেখানে তিনি ছিলেন ভারতের শীর্ষস্থানীয় রান সংগ্রহকারী। ২০১০ সালে কর্ণাটক প্রিমিয়ার লিগে তাকে ম্যান অফ দ্য সিরিজও নির্বাচিত করা হয়েছিল। উক্ত টুর্নামেন্টে তিনি সেঞ্চুরি করেছিলেন। তিনি ব্যাঙ্গালোরের বিশপ কটন বয়েজ স্কুল এবং জৈন প্রাক্তন ছাত্র। == ঘরোয়া ক্রিকেট == ২০১৭ সালের নভেম্বরে, তিনি প্রথম শ্রেণির ক্রিকেটে তার প্রথম ট্রিপল সেঞ্চুরি করেছিলেন, যখন তিনি ২০১৭-১৮ রণজি ট্রফিতে মহারাষ্ট্রের বিপরীতে কর্ণাটকের হয়ে অপরাজিত ৩০৪ রান করেছিলেন। এটি ছিল ভারতে প্রথম শ্রেণির ক্রিকেটে পঞ্চাশতম ট্রিপল সেঞ্চুরি ছিল। একই মাসে তিনি প্রথম শ্রেণির ক্রিকেটে এক হাজার রানের মাইলফলক স্পর্শ করেছিলেন। তিনি ২০১৭-১৮ রণজি ট্রফিতে ১১৬০ রান নিয়ে সেরা রান সংগ্রহকারী হিসাবে টুর্নামেন্টটি শেষ করেছিলেন। জানুয়ারী ২০১৮ সালে, তাকে ২০১৮ আইপিএল নিলামে কিংস ইলেভেন পাঞ্জাব কিনে নিয়েছিল। ফেব্রুয়ারী ২০১৮ সালে, তিনি আট ম্যাচে ৭২৩ রান নিয়ে ২০১৭-১৮ বিজয় হাজারে ট্রফির শীর্ষ রান সংগ্রহকারী ছিলেন। তিনি সকল সংস্করণ মিলিয়ে ২,১৪১ রান করেছেন, যা ছিল ভারতীয় ঘরোয়া মৌসুমের ক্রিকেটে যে ব্যাটসম্যানের তুলনায় সংগৃহীত সর্বোচ্চ রান। জুন ২০১৮ সালে, ভারতের ক্রিকেট বোর্ড (বিসিসিআই) কর্তৃক তাকে রণজি ট্রফির সর্বোচ্চতম রান-সংগ্রহকারী হিসাবে মাধবরাও সিন্ধিয়া পুরষ্কার প্রদান করা হয়েছিল। তিনি ছিলেন ২০১৮-১৯ বিজয় হাজারে ট্রফিতে কর্ণাটকের পক্ষে শীর্ষ রান সংগ্রহকারী, যেখানে তিনি সাত ম্যাচে ২৫১ রান সংগ্রহ করেন। অক্টোবর ২০১৮ এ, তাকে ২০১৮-১৯ দেওধর ট্রফির জন্য ভারত বি দলে তার জায়গা হয়েছিল। পরের মাসে, ২০১৮-১৯ রণজি ট্রফির আগে খেলার আকর্ষণ হিসাবে ঘোষিত আটজন খেলোয়াড়ের মধ্যে তার নামও ঘোষণা করা হয়েছিল। == আন্তর্জাতিক ক্যারিয়ার == সেপ্টেম্বর ২০১৮-এ ওয়েস্ট ইন্ডিজের বিপক্ষে সিরিজের জন্য ভারতের টেস্ট দলে তাকে নির্বাচিত করা হয়েছিল, কিন্তু তিনি খেলেননি। ২০১৮ সালের ডিসেম্বরে, চোটের কারণে পৃথ্বী শাও দল থেকে বাদ পড়লে অস্ট্রেলিয়ার বিপক্ষে সিরিজের জন্য ভারতের টেস্ট দলে তাকে অন্তর্ভূক্ত করা হয়। ২৬ ডিসেম্বর ২০১৮ মেলবোর্ন ক্রিকেট গ্রাউন্ডে অস্ট্রেলিয়ার বিপক্ষে নিজের অভিষেক ম্যাচের প্রথম ইনিংসে ৭৬ রান করেছিলেন এটি ছিল অস্ট্রেলিয়ায় টেস্ট অভিষেকে কোন ভারতীয় ক্রিকেটারের সর্বোচ্চ স্কোর, এর আগের রেকর্ডটি ছিল সিডনি ক্রিকেট গ্রাউন্ডে, ১৯৪৭ সালে দত্ত ফাদকার কর্তৃক ৫১ রানের তিনি ৪র্থ টেস্টও খেলেছিলেন এবং ১৯৫ রানের সাথে সিরিজটি শেষ করেন। ২০১৯ সালের জুলাইয়ে, তাকে ২০১৯ ক্রিকেট বিশ্বকাপের জন্য ভারতের দলে অন্তর্ভূক্ত করা হয়েছিল, তিনি চোটের কারণে টুর্ণামেন্ট থেকে বাদ পড়া বিজয় শঙ্করের স্থালাভিষিক্ত ছিলেন। অক্টোবরে ২০১৯-এ, দক্ষিণ আফ্রিকার বিপক্ষে প্রথম টেস্ট ম্যাচে, আগরওয়াল টেস্ট ক্রিকেটে তার প্রথম সেঞ্চুরি করেছিলেন। আউট হওয়ার পূর্ব পর্যন্ত ২৩টি বাউন্ডারি ৬টি ছক্কার সাহায্যে ৩৭১ বল খেলে ২১৫ রান নিয়ে সেঞ্চুরিকে ডাবল সেঞ্চুরিতে রূপান্তরিত করেন। টেস্ট ক্রিকেটে এটি তার প্রথম ডাবল সেঞ্চুরি। == ব্যক্তিগত জীবন == আগরওয়াল বিপশ্যনা ধ্যান কৌশলটি অনুশীলন করেন, যা তিনি তার বাবা অনুরাগ আগরওয়াল এর কাছ থেকে শিক্ষা পান। তিনি নিজেও জোসেফ মারফি বই ''পাওয়ার অব দ্যা সাবকনসিয়াস মাইন্ড'' দ্বারা অনুপ্রাণিত হয়েছিলেন বলেও জানা যায়। জানুয়ারী ২০১৮ এ, আগরওয়াল ব্যাঙ্গালোরের পুলিশ কমিশনার প্রবীণ সুদের কন্যা আশিতা সুদের সাথে বাগদান করেছিলেন। == আরো দেখুন == রণজি ট্রফির ট্রিপল সেঞ্চুরির তালিকা == তথ্যসূত্র == == বহিঃসংযোগ == ক্রিকেট বিশ্বকাপের ক্রিকেটার এ-দলের ক্রিকেটার ইলাভেন পাঞ্জাবের ক্রিকেটার ব্লুয়ের ক্রিকেটার ক্যাপিটালসের ক্রিকেটার ক্রিকেটার চ্যালেঞ্জার্স ব্যাঙ্গালোরের ক্রিকেটার থেকে আগত ক্রিকেটার টেস্ট ক্রিকেটার ক্রিকেটার ব্যক্তি জন্ম
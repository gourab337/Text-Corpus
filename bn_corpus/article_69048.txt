'''যোসেফ হান্টার''' (; জন্ম: আগস্ট, ১৮৫৫ মৃত্যু: জানুয়ারি, ১৮৯১) ইয়র্কশায়ারের স্কারবোরা এলাকায় জন্মগ্রহণকারী প্রথিতযশা পেশাদার ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ১৮৮৪ থেকে ১৮৮৫ সময়কালে সংক্ষিপ্ত সময়ের জন্যে ইংল্যান্ডের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ইংরেজ কাউন্টি ক্রিকেটে ইয়র্কশায়ার দলের প্রতিনিধিত্ব করেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে কার্যকরী ব্যাটিংশৈলী উপস্থাপনায় সচেষ্ট ছিলেন '''জো হান্টার'''। == প্রথম-শ্রেণীর ক্রিকেট == স্কারবোরার সমুদ্র সৈকত এলাকায় ক্রিকেট খেলা শিখতে থাকেন। পাঁচ ভাইয়ের অন্যতম ছিলেন তিনি। সমসমায়িক খেলোয়াড়দের সাথে তুলনান্তে তেমন সুন্দর ক্রীড়াশৈলী প্রদর্শন করতে পারেননি। ১৮৭৮ সাল থেকে ১৮৮৮ সাল পর্যন্ত জো হান্টারের প্রথম-শ্রেণীর খেলোয়াড়ী জীবন চলমান ছিল। সময়কালে ১৪৩টি খেলায় অংশ নিয়েছিলেন তিনি। সময়ে শীর্ষস্থানীয় উইকেট-রক্ষকের মর্যাদা পেলেও সতীর্থদের সমমান ছিলেন না। দূর্বল স্বাস্থ্য তার খেলোয়াড়ী জীবনে বিরাট প্রভাব ফেলে। ১৮৮৮ সালে প্রথম-শ্রেণীর ক্রিকেট খেলা থেকে অবসর গ্রহণ করেন জো হান্টার। স্বীয় ভ্রাতা ডেভিড হান্টার তার স্থলাভিষিক্ত হন ইয়র্কশায়ারের উইকেট-রক্ষণে এগিয়ে আসেন। প্রকৃতপক্ষে জো হান্টার পাথর ব্যবসায়ী ছিলেন। তবে, পরবর্তীকালে পানশালা পরিচালনা করতেন। == আন্তর্জাতিক ক্রিকেট == সমগ্র খেলোয়াড়ী জীবনে পাঁচটিমাত্র টেস্টে অংশগ্রহণ করেছেন জো হান্টার। ১২ ডিসেম্বর, ১৮৮৪ তারিখে অ্যাডিলেডে স্বাগতিক অস্ট্রেলিয়া দলের বিপক্ষে টেস্ট ক্রিকেটে অভিষেক ঘটে তার। ২১ মার্চ, ১৮৮৫ তারিখে মেলবোর্নে একই দলের বিপক্ষে সর্বশেষ টেস্টে অংশ নেন তিনি। ১৮৮৪-৮৫ মৌসুমে আলফ্রেড শয়ের নেতৃত্বাধীন ইংরেজ দলের সদস্যরূপে অস্ট্রেলিয়া গমন করার সুযোগ পেয়েছিলেন। সফরেই তিনি অংশগ্রহণকৃত পাঁচ টেস্টের সবকটি খেলায় অংশ নিয়েছিলেন। দ্বিতীয় টেস্টে শেষ উইকেট জুটিতে ৯৮ রানের জুটি গড়েছিলেন। এরফলে ইংল্যান্ডের জয়ে গুরুত্বপূর্ণ ভূমিকা রেখেছিলেন তিনি। == দেহাবসান == ১৮৮৮ সালে প্রথম-শ্রেণীর খেলা থেকে বাদ পড়েন। এর তিন বছর পর জানুয়ারি, ১৮৯১ তারিখে মাত্র ৩৫ বছর বয়সে ইয়র্কশায়ারের রদারহাম এলাকায় জো হান্টারের দেহাবসান ঘটে। অসুস্থ হবার পরই তার অকালমৃত্যু ঘটে। == তথ্যসূত্র == == আরও দেখুন == বিলি বেটস উইলিয়াম অ্যাটওয়েল অ্যাশেজ সিরিজের তালিকা ইংরেজ টেস্ট ক্রিকেটারদের তালিকা ওয়ারউইকশায়ার কাউন্টি ক্রিকেট ক্লাব ইংল্যান্ড এবং ওয়েলসের কাউন্টি ক্রিকেট ক্লাবসমূহের প্রতিযোগিতামূলক সম্মাননা লাভের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার সাউথ অব ইংল্যান্ড ইলাভেনের ক্রিকেটার ক্রিকেটার বিষয়শ্রেণী:সি. আই. থর্নটন একাদশের ক্রিকেটার
'''অ্যান্ড্রু জেমস টাই''' (; জন্ম: ১২ ডিসেম্বর, ১৯৮৬) পশ্চিম অস্ট্রেলিয়ার পার্থে জন্মগ্রহণকারী উদীয়মান অস্ট্রেলীয় ক্রিকেটার। অস্ট্রেলিয়া ক্রিকেট দলের অন্যতম সদস্য তিনি। ওয়েস্টার্ন অস্ট্রেলিয়া চেন্নাই সুপার কিংসের সাথে চুক্তিবদ্ধ '''অ্যান্ড্রু টাই''' ঘরোয়া ক্রিকেটে পার্থ স্কর্চার্সের প্রতিনিধিত্ব করছেন। == ঘরোয়া ক্রিকেট == পার্থের উত্তরাঞ্চলীয় এলাকায় জন্মগ্রহণকারী টাই ২৬ বছর বয়সে ২০১৩-১৪ মৌসুমে রিওবি ওয়ান-ডে কাপের লিস্ট-এ ক্রিকেটে অভিষিক্ত হন। প্রতিযোগিতায় তিনি দ্বিতীয় সর্বাধিক উইকেট লাভে সক্ষমতা দেখান। তন্মধ্যে, তাসমানিয়ার বিপক্ষে নিজস্ব সেরা বোলিং পরিসংখ্যান ৫/৪৬ গড়েন। এরপর ইংল্যান্ডে দ্বিতীয় একাদশে সমারসেট, ডারহাম পক্ষে খেলেন। একদিনের প্রতিযোগিতায় চমকপ্রদ সাফল্যলাভের পর ২০১৩-১৪ মৌসুমের বিগ ব্যাশ লীগে সিডনি থান্ডারের সাথে চুক্তি করেন। এরপর ২০১৪-১৫ মৌসুমে পার্থ স্কর্চার্সে স্থানান্তরিত হন। গ্রেড ক্রিকেট পর্যায়ে তিনি স্কারবোরার পক্ষে খেলছেন। == আন্তর্জাতিক ক্রিকেট == ২০১৫-১৬ মৌসুমে অস্ট্রেলিয়ার টুয়েন্টি২০ দলের সদস্যরূপে ভারত সফরে যান। ২৯ জানুয়ারি, ২০১৬ তারিখে ভারত দলের বিপক্ষে তার টুয়েন্টি২০ আন্তর্জাতিকে অভিষেক ঘটে। ২০১৬ সালের আইসিসি বিশ্ব টুয়েন্টি২০ প্রতিযোগিতা উপলক্ষে ফেব্রুয়ারি, ২০১৬ তারিখে ক্রিকেট অস্ট্রেলিয়া কর্তৃপক্ষ ১৫-সদস্যের অস্ট্রেলিয়া দলের তালিকা প্রকাশ করে। এতে তিনিও অন্যতম সদস্য মনোনীত হন। == তথ্যসূত্র == == বহিঃসংযোগ == Player profile and statistics at CricketArchive Player profile and statistics at ESPNcricinfo ক্রিকেটার জন্ম ব্যক্তি টুয়েন্টি২০ আন্তর্জাতিক ক্রিকেটার অস্ট্রেলিয়ার ক্রিকেটার থান্ডারের ক্রিকেটার স্কর্চার্সের ক্রিকেটার সুপার কিংসের ক্রিকেটার
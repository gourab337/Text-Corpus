'''জর্দি আলবা রামোস''' (, জন্ম ২১ মার্চ ১৯৮৯) একজন স্পেনীয় পেশাদার ফুটবলার যিনি ফুটবল ক্লাব বার্সেলোনা এবং স্পেন জাতীয় দলের হয়ে প্রধানত একজন লেফট ব্যাক হিসেবে খেলেন। এছাড়া তিনি লেফট মিডফিল্ডার হিসেবেও খেলতে পারেন। হসপিতালেতের হয়ে ক্যারিয়ার শুরু করলেও, আলবা বার্সেলোনার যুব প্রকল্প লা মাসিয়া থেকে উঠে আসা খেলোয়াড়দের অন্যতম। লা মাসিয়া ছাড়ার পর তিনি কর্নেয়ায় যোগ দেন, অতঃপর যোগ দেন সেখানে তিনি চারটি মৌসুম পার করেন। ২০১২ সালে আলবা পুনরায় বার্সেলোনায় ফিরে আসেন। ২০১১ সালে স্পেন জাতীয় দলে আলবার অভিষেক হয়। ২০১২ সালে তিনি উয়েফা ইউরোপীয়ান ফুটবল চ্যাম্পিয়নশিপে স্পেনের হয়ে অংশগ্রহণ করেন। == ক্লাব ক্যারিয়ার == === প্রারম্ভিক সময় === আলবা বার্সেলোনার এল'হসপিতালেত দি লব্রেগাত শহরে জন্মগ্রহণ করেন। তিনি তার ক্যারিয়ার শুরু করেন বার্সেলোনার যুব একাডেমী লা মাসিয়ায়, কিন্তু ২০০৫ সালে ক্লাব তাকে ছেড়ে দেয়। তখন তিনি যোগ দেন ইউই কর্নেয়ায়। এর ঠিক দুই বছর পর তিনি যোগ দেন ভ্যালেন্সিয়ায় এবং সেখানে তিনি তার যুব কর্মজীবন শেষ করেন। ২০০৭–০৮ মৌসুমে তিনি ভ্যালেন্সিয়ার যুব দলকে চতুর্থ সারির লীগ থেকে তৃতীয় লীগে উন্নীত করতে সহায়তা করেন। পরের মৌসুমে তার পেশাদার অভিষেক হয়। তিনি ধারে দ্বিতীয় সারির দল জিমন্যাস্তিক দি তারাগোনার হয়ে মাঠে নামেন। === ভ্যালেন্সিয়া === চিত্র:Jordi হয়ে খেলছেন আলবা। ভ্যালেন্সিয়ায় ফেরার পর ২০০৯ সালের ১৩ সেপ্টেম্বর, লা লিগায় আলবার অভিষেক হয়। ভায়াদোলিদের বিপক্ষে খেলায় ভ্যালেন্সিয়া ৪–২ গোলে জয় লাভ করে। তিনি উয়েফা ইউরোপা লীগের গ্রুপ পর্বের টানা দুইটি খেলায় মাঠে নামেন। দুইটি খেলাই ১–১ গোলে ড্র হয়। ভ্যালেন্সিয়ার ডিফেন্ডারদের অতিরিক্ত ইনজুরির কারণে আলবা ২০০৯–১০ মৌসুমের অধিকাংশ সময় লেফট ব্যাক হিসেবে খেলেন। ২০১০ সালের ১১ এপ্রিল ভ্যালেন্সিয়ার হয়ে তিনি প্রথম গোল করেন, যদিও খেলায় রিয়াল জারাগোজা ২–৩ গোলে জয় লাভ করে। ২০১০–১১ মৌসুমে, ভ্যালেন্সিয়ার রক্ষণভাগ প্রায় একাই সামাল দেন আলবা। তিনি ২৬টি খেলায় মাঠে নামেন। ভ্যালেন্সিয়া তৃতীয় স্থানে থেকে মৌসুম শেষ করে এবং পরের মৌসুমে চ্যাম্পিয়নস লীগে খেলার যোগ্যতা অর্জন করে। পরের মৌসুমে আলবা আরও বেশি রক্ষণাত্মক হয়ে পড়েন। মৌসুমে তিনি সব ধরনের প্রতিযোগিতায় মোট ৫০টি খেলায় মাঠে নামেন এবং ৩টি গোল করেন। === বার্সেলোনা === ২০১২ সালের ২৮ জুন, আলবা বার্সেলোনার সাথে পাঁচ বছরের চুক্তি স্বাক্ষর করেন। তার স্থানান্তর ফি ছিল ১৪ মিলিয়ন ইউরো। ১৯ আগস্ট, রিয়াল সোসিয়েদাদের বিপক্ষে বার্সেলোনার হয়ে তার অভিষেক হয়। তিনি খেলার পুরো ৯০ মিনিট মাঠে ছিলেন এবং বার্সেলোনা ৫–১ গোলের বড় ব্যবধানে জয় লাভ করে। ২০১২ সালের ২০ অক্টোবর, আলবা বার্সেলোনার হয়ে প্রথম গোল করেন। খেলায় বার্সেলোনা ৫–৪ গোলের ব্যবধানে জয় লাভ করে। খেলার প্রথম এবং শেষ গোল করেন আলবা, অবশ্য শেষ গোলটি ছিল ওন গোল। পরের খেলায় চ্যাম্পিয়নস লীগের গ্রুপ পর্বে সেল্টিকের বিপক্ষে খেলার ৯৩তম মিনিটে জয়সূচক গোল করেন আলবা; বার্সেলোনা ২–১ গোলের ব্যবধানে জয় লাভ করে। ২০১৩ সালের ১২ মার্চ, আলবা বার্সেলোনার হয়ে তার পঞ্চম গোল করেন। চ্যাম্পিয়নস লীগের রাউন্ড অফ ১৬-এর ২য় লেগের খেলায় এসি মিলানের বিপক্ষে খেলার একদম শেষ মিনিটে তিনি এই গোল করেন। খেলায় বার্সেলোনা ৪–০ গোলের ব্যবধানে জয় লাভ করে। == আন্তর্জাতিক ক্যারিয়ার == চিত্র:Jordi Alba goal celebration Euro 2012 ইউরো ২০১২ এর ফাইনালে নিজের করা গোল উদযাপন করছেন আলবা। ২০০৮ সালের উয়েফা ইউরোপীয়ান অনূর্ধ্ব-১৯ ফুটবল চ্যাম্পিয়নশিপে স্পেন অনূর্ধ্ব-১৯ দলের হয়ে অংশগ্রহণ করেন আলবা। ২০০৯ সালে গেমসে স্পেনের হয়ে তিনি চারটি খেলায় মাঠে নামেন এবং স্পেন স্বর্ণপদক জয় করে। ২০১১ সালের ৩০ সেপ্টেম্বর, ২০১২ উয়েফা ইউরো-এর বাছাইপর্বের শেষ দুইটি খেলার জন্য আলবা স্পেনের সিনিয়র দলে প্রথম ডাক পান। খেলা দুইটি ছিল চেক রিপাবলিক এবং স্কটল্যান্ডের বিপক্ষে। ১১ অক্টোবর, স্কটল্যান্ডের বিপক্ষে খেলায় তার অভিষেক হয়। তারই সহায়তায় খেলার প্রথম গোলটি করেন ডেভিড সিলভা। আলবার এই দূর্দান্ত অভিষেক তাকে লা রোজাদের নিয়মিত লেফট ব্যাক জোয়ান ক্যাপদেবিলার যোগ্য উত্তরসূরি হিসেবে প্রমাণ করে। আলবা ২০১২ উয়েফা ইউরো-এর জন্য ঘোষিত স্পেন দলে জায়গা পান। প্রতিযোগিতায় স্পেনের সবকয়টি খেলায় তিনি মাঠে নামেন। ফ্রান্সের বিপক্ষে খেলায় তিনি শাবি আলোনসোর করা গোলে সহায়তা করেন। খেলায় ২–০ গোলের ব্যবধানে জয় তুলে নেয় স্পেন। ফাইনালে, ইতালির বিপক্ষে আলবা পাল্টা আক্রমণ থেকে একটি গোল করেন। স্পেন ৪–০ গোলের ব্যবধানে জয় লাভ করে এবং টানা দ্বিতীয়বারের মত ইউরোপীয় চ্যাম্পিয়ন হওয়ার গৌরব অর্জন করে। == পরিসংখ্যান == === ক্লাব === ২০ মে ২০১৮ অনুসারে। ক্লাব মৌসুম লীগ কাপ ইউরোপ অন্যান্য মোট উপস্থিতি গোল উপস্থিতি গোল উপস্থিতি গোল উপস্থিতি গোল উপস্থিতি গোল জিমনাস্তিক ২০০৮–০৯ ৩৫ ৩৬ মোট ৩৫ ৩৬ ভ্যালেন্সিয়া ২০০৯–১০ ১৫ ২৬ ২০১০–১১ ২৬ ৩৩ ২০১১–১২ ৩২ ১০ ৫০ মোট ৭৩ ১৪ ২২ ১০৯ বার্সেলোনা ২০১২–১৩ ২৯ ৪৪ ২০১৩-১৪ ১৫ ২৬ ২০১৪-১৫ ২৭ ১১ ৪৪ ২০১৫-১৬ ৩১ ৪৫ ২০১৬-১৭ ২৬ ৩৯ ২০১৭-১৮ ৩৩ ৪৮ মোট ১৬১ ৩০ ৪৭ ২৪৬ ১২ সর্বমোট ২৭০ ১৫ ৪৫ ৬৯ ৩৯২ ২২ === আন্তর্জাতিক === জুলাই ২০১৮ অনুসারে। জাতীয় দল মৌসুম উপস্থিতি গোল স্পেন ২০১১ ২০১২ ১৩ ২০১৩ ২০১৪ ২০১৫ ২০১৬ ১১ ২০১৭ ২০১৮ মোট ৬৬ == সম্মাননা == === ক্লাব === ;বার্সেলোনা লা লিগা: ২০১২-১৩, ২০১৪-১৫, ২০১৫-১৬, ২০১৭-১৮ কোপা দেল রে: ২০১৪-১৫, ২০১৫-১৬, ২০১৬-১৭, ২০১৭-১৮ স্পেনীয় সুপার কাপ: ২০১৩, ২০১৬, ২০১৮ উয়েফা চ্যাম্পিয়নস লীগ: ২০১৪-১৫ উয়েফা সুপার কাপ: ২০১৫ ফিফা ক্লাব বিশ্বকাপ: ২০১৫ === আন্তর্জাতিক === উয়েফা ইউরোপীয়ান ফুটবল চ্যাম্পিয়নশিপ: ২০১২ ফিফা কনফেডারেশন্স কাপ: রানার-আপ ২০১৩ গেমস স্বর্ণপদক: ২০০৯ === ব্যক্তিগত === উয়েফা ইউরো প্রতিযোগিতার সেরা দল: ২০১২ ফিফপ্রো বিশ্ব একাদশ দ্বিতীয় দল: ২০১৫ ফিফপ্রো বিশ্ব একাদশ তৃতীয় দল: ২০১৩, ২০১৪, ২০১৬ উয়েফা চ্যাম্পিয়নস লিগ মৌসুমসেরা দল: ২০১৪-১৫ লা লিগা মৌসুমসেরা দল: ২০১৪-১৫ == তথ্যসূত্র == == বহিঃসংযোগ == এফসি বার্সেলোনা প্রোফাইল BDFutbol প্রোফাইল জাতীয় দলের তথ্য Transfermarkt প্রোফাইল CiberChe পরিসংখ্যান এবং বৃত্তান্ত জন্ম ব্যক্তি ফুটবলার ফুটবলার ডিফেন্ডার মধ্যমাঠের খেলোয়াড় বার্সেলোনা ফুটবলার বিষয়শ্রেণী:লা লিগা খেলোয়াড় দিভিশন ফুটবলার ইউরো ২০১২ খেলোয়াড় গ্রীষ্মকালীন অলিম্পিকের ফুটবলার অলিম্পিক ফুটবলার ইউরোপীয়ান ফুটবল চ্যাম্পিয়নশিপ বিজয়ী খেলোয়াড় ফিফা কনফেডারেশন্স কাপের খেলোয়াড় ফিফা বিশ্বকাপের খেলোয়াড়
'''আন্দিজের কন্ডর''' (বৈজ্ঞানিক নামঃVultur gryphus) হচ্ছে দক্ষিণ আমেরিকার শকুন পাখি। এরা কার্থাটিডি পরিবারের সদস্য এবং ভালচার গণের একমাত্র সদস্য। আন্দিজ পর্বতমালা এবং এর সংলগ্ন দক্ষিণ আমেরিকার পশ্চিমাংশের প্রশান্ত মহাসাগরের উপকূলে এদের পাওয়া যায়। ওজন এবং পাখার দৈর্ঘ্যে এরাই পৃথিবীর উড়তে সক্ষম পাখিদের মধ্যে সব থেকে বড়। এদের পাখার দৈর্ঘ্য সর্বোচ্চ সুইডেনের বিখ্যাত বিজ্ঞানী ক্যারোলাস লিনিয়াস ১৭৫৮ সালে তার বিখ্যাত সিস্টেমা ন্যাচারাই গ্রন্থের দশম সংস্করণে আন্দিজের কন্ডর সম্পর্কে বর্ণনা করেন এবং দ্বিপদ নামকরণ করেন ভালচার গ্রাইফাস। আন্দিজের কন্ডরকে অনেকসময় আর্জেন্টিনার কন্ডর, বলিভিয়ার কন্ডর, চিলির কন্ডর, কলম্বিয়ার কন্ডর, ইকুয়েডরের কন্ডর পেরুর কন্ডর, প্রতিটি দেশে এরা স্থানীয় নামেই পরিচিত। শকুনের '''কন্ডর''' নামটি এসেছে '''কুয়েচুয়া ভাষা'''র কুন্তুর থেকে। ==বর্ণনা== ঠোঁট থেকে লেজ পর্যন্ত দেহের দৈর্ঘ্যে এরা ক্যালিফোর্নিয়া কন্ডর থেকে ৭/৮ সেমি কম কিন্তু ডানার দৈর্ঘ্যে সব থেকে বড় পাখি। এদের ডানা ২৭০-৩২০ সেমি পর্যন্ত হয়। এরা সচরাচর ভারী হয়, পুরুষ পাখি ওজনে ১১-১৫ কেজি এবং স্ত্রী পাখি ৮-১১কেজি হয়। পাখিদের মধ্যে শুধুমাত্র গ্রেট আলব্যাট্রস এবং পেলিকানের দুটি প্রজাতির কিছু পাখির মধ্যে আন্দিয়ান কন্ডোরের মত ডানার দৈর্ঘ্য দেখা যায়। পূর্ণবয়স্ক পাখির পাখনা কালো, কাঁধের কাছে এক গুচ্ছ সাদা পাখি। ==বাসস্থান== আন্দিজের শকুন দক্ষিণ আমেরিকার '''সান্তা মার্তা পর্বত'''সহ আন্দিজ পর্বতমালায় বাস করে। উত্তরে এদের বিস্তার শুরু হয়েছে ভেনেজুয়েলা এবং কলম্বিয়ায় যেখানে এরা এখন খুবই বিরল প্রজাতির পাখি, এরপর আন্দিজ পর্বত ধরে দক্ষিণে গেলে ইকুয়েডর, পেরু এবং চিলি, বলিভিয়ার মধ্য দিয়ে এবং আর্জেন্টিনার পশ্চিমাংশ থেকে তিয়েরা দেল ফুয়েগো পর্যন্ত এদের দেখতে পাওয়া যায়। ১৯ শতকের প্রথম দিকে ভেনেজুয়েলার পশ্চিমাংশ থেকে তিয়েরা দেল ফুয়েগো পর্যন্ত পুরো আন্দিজ অঞ্চল জুড়ে কন্ডোরের বাস ছিলো কিন্তু মানুষের কারণে এদের সংখ্যা ব্যাপক হারে হ্রাস পাচ্ছে। এদের বসবাসের জায়গা হচ্ছে উন্মুক্ত ঘাসের জমি এবং আলপাইন এলাকা। এরা খোলা, জংগলহীন এলাকা পছন্দ করে যেখানে আকাশ থেকে ভূমি স্পষ্ট দেখতে পাওয়া যায়। ==সংস্কৃতিতে আন্দিজের শকুন== আর্জেন্টিনা, বলিভিয়াম চিলি, কলাম্বিয়া, ইকুয়েডর, পেরু এবং ভেনেজুয়েলার আন্দিজ রাজ্যের জাতীয় প্রতীক হচ্ছে আন্দিজের কন্ডর। এটা বলিভিয়া, চিলি, কলম্বিয়া ইকুয়েডরের জাতীয় পাখি। দক্ষিণ আমেরিকার আন্দিজ সংলগ্ন অঞ্চলের লোকসাহিত্য পূরাণ কাহিনীতে গুরুত্বপূর্ণ অংশ দখল করে আছে আন্দিজের শকুন। খিস্ট্র পূর্ব ২৫০০ সাল থেকে আন্দিয়ান চিত্রশিল্পে কন্ডর পাখির উপস্থিতি লক্ষ্য করা যায়। আন্দিয়ান পুরাণে আন্দিজের কন্ডরকে সূর্য দেবতার সহযোগী ভাবা হয় এবং বিশ্বাস করা হয় এরা উর্ধ্ব জগৎ শাসন করে। আন্দিয়ান সাহিত্যে আন্দিজের শকুনকে ক্ষমতা স্বাস্থ্যের প্রতীক বিবেচনা করা হয়। বিশ্বাস করা হয় আন্দিজের কন্ডরের হাড় এবং অংগ প্রত্যংগের ঔষধি ক্ষমতা আছে তাই এদেরকে হত্যা করা হয়। পেরুর কোন কোন এলাকায় ষাঁড়ের লড়াইয়ে ষাঁড়ের পিঠে কন্ডোর পাখি বেধে দেওয়া হয়। সাধারনত কন্ডোর পাখি বেঁচে যায় এবং একে ছেড়ে দেওয়া হয়। ==তথ্য সূত্র== ==বহিঃসংযোগ== Vulture Territory Facts and Andean condor ARKive images and movies of the Andean condor ''(Vultur gryphus)'' Video of Peruvian condors BirdLife Species Factsheet Andean condor Andean condor videos on the Internet Bird Collection Scientists Work to Repopulate Colombia's Skies with Condors slideshow by ''The Los Angeles Times'' Proyecto Conservación Cóndor Andino de Argentina, Organizado por la Fundación Bioandina Argentina. Ecology of condors
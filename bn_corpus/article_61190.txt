'''সরবজিত কাউর মানুকে''' একজন ভারতীয় রাজনীতিবিদ যিনি আম আদমি পার্টির রাজনীতির সাথে যুক্ত। ২০১৭ সালে পাঞ্জাব বিধানসভা নির্বাচনে আম আদমি পার্টির হয়ে জাগরাৱন আসনে করে বিজয়ী হয়েছিলেন তিনি। তিনি পাঞ্জাব বিধানসভার বিরোধী দলীয় উপনেতার দায়িত্ব পালন করছেন। ==জন্ম== তিনি ১৯৭২ সালের জুলাই মাসের ২৫ তারিখে ভারতের পাঞ্জাব প্রদেশের গুরুগাও জেলায় জন্মগ্রহণ করেন। তার পিতার নাম গুলওয়ান্ত সিং এবং তার মাতার নাম হরচেত কাউর। ==শিক্ষাজীবন== সরবজিত কাউর মানুকে ২০১৪ সালে ভিনায়ক মিশন বিশ্ববিদ্যালয় থেকে অর্থনীতিতে স্নাতকোত্তর ডিগ্রি লাভ করেন। ==রাজনৈতিক জীবন== কর্ম জীবনের শুরুতে শিক্ষকতা পেশায় নিয়োজিত ছিলেন সরবজিত কাউর মানুকে। তিনি এরপর চাকরি ছাড়েন এবং যোগ দেন আলোচিত ভারতীয় রাজনীতিবিদ অরবিন্দ কেজরিওয়াল কর্তৃক প্রতিষ্ঠিত আম আদমি পার্টিতে। ২০১৭ সালে পাঞ্জাব বিধানসভা নির্বাচনে তিনি আম আদমি পার্টি থেকে জাগরাৱন আসনে করেন। প্রথমবারের মত নির্বাচনে দাঁড়িয়েই জয়লাভ করেন তিনি। পাঞ্জাব রাজ্য সরকারের প্রাক্তন মন্ত্রী, পাঞ্জাব রাজ্য কংগ্রেস কমিটির সহসভাপতি পাঞ্জাব বিধানসভা নির্বাচনে দুই বার এমএলএ হিসেবে নির্বাচিত প্রবীণ রাজনীতিবিদ মালকিত সিং দাখাকে হারিয়ে চমকে দেন তিনি। সরবজিত কাউর মানুকে নির্বাচনে ৬১,৫২১ ভোট পান, যা প্রদত্ত ভোটের ৪৫.৬৯%। অপরদিকে, তার নিকটতম প্রতিদ্বন্দ্বী ভারতীয় জাতীয় কংগ্রেসের হেভিওয়েট প্রার্থী মালকিত সিং দাখা পান ৩৫,৯৪৫ ভোট, যা প্রদত্ত ভোটের ২৬.৬৯%। এমএলএ হিসেবে নির্বাচিত হওয়ার পর পাঞ্জাব বিধানসভায় কোশ্চেন অ্যান্ড রেফারেন্স কমিটির সদস্য হিসেবে দায়িত্ব পালন করেছেন। এছাড়া, বর্তমানে কমিটি অন পেপার লেইড অন দ্য টেবিল অব দ্য হাউস এবং সাবঅর্ডিনেট লেজিসলেশন কমিটির সদস্য হিসেবে দায়িত্ব পালন পালন করছেন। ২০১৭ সালের পাঞ্জাব বিধানসভা নির্বাচনে আম আদমি পার্টি বিধানসভার প্রধান বিরোধী দল হিসেবে আত্মপ্রকাশ করে। ২০১৭ সালের পাঞ্জাব বিধানসভা নির্বাচনে আম আদমি পার্টি ১১৭ সদস্যবিশিষ্ট পাঞ্জাব বিধানসভায় ২০ টি আসন লাভ করেছিল। সরবজিত কাউর মানুকে আম আদমি পার্টি কর্তৃক পাঞ্জাব বিধানসভায় বিরোধী দলীয় উপনেতা নিযুক্ত হন। রাজনীতির বাইরে তিনি সমাজসেবার সাথে যুক্ত আছেন। তিনি যুক্ত আছেন জাগরাৱন ইকো ক্লাবের সাথে। ==ব্যক্তিগত জীবন== তিনি সুখবিন্দর সিং এর সাথে বিবাহবন্ধনে আবদ্ধ হয়েছেন। সুখবিন্দর সিং একজন সরকারি চাকরিজীবী। তিনি শিক্ষকতা পেশায় নিয়োজিত আছেন। তাদের দুইটি সন্তান আছে, একটি পুত্র একটি কন্যা। ==তথ্যসূত্র== ব্যক্তি জন্ম লাভস ওমেন ২০১৯ অনলাইন এডিটাথনে তৈরিকৃত নিবন্ধ বিষয়শ্রেণী:আম আদমি পার্টির রাজনীতিবিদ
পুরুষ ফিতাকৃমির অঙ্গসংস্থানিক চিত্র '''নেমাটোডা''' প্রাণিজগতের দ্বিতীয় বৃহত্তম পর্ব। গ্রিক শব্দ Nema অর্থ Thread তথা সূতা এবং Eidos অর্থ Form তথা আকার থেকে নেমাটোডা শব্দটি এসেছে। এরা একলিঙ্গ প্রাণী। ==বৈশিষ্ট্য== *দেহ নলাকার বা সুতোর মতো, অখণ্ডিত, দু-প্রান্ত সুচালো। *দেহ দ্বিপার্শ্বীয় প্রতিসম এবং শক্ত কিউটিকল দিয়ে ঢাকা। *এরা ত্রিস্তর বিশিষ্ট (Triplobalstic) প্রাণী অর্থাৎ এদের ভ্রূণে তিনটি জার্মিনাল (Germinal) স্তর দেখতে পাওয়া যায়। *দেহ-গহ্বরকে সিউডো-সিলোম (pseudo-coelom) বা ছদ্ম দেহগহ্বর বলে। *অন্ত্র সরল প্রকৃতির পায়ুছিদ্র বর্তমান। *শ্বসনতন্ত্র সংবহনতন্ত্র অনুপস্থিত। *কয়েকটি রেচননালি দিয়ে রেচনতন্ত্র গঠিত হয়। *একটি নার্ভ-রিং বা স্নায়ু-অঙ্গুরী অন্ত্রকে ঘিরে থাকে এবং এখন থেকে স্নায়ু সামনের দিকে পিছনের দিকে সরবরাহ হয়। *একলিঙ্গ প্রাণী এবং এদের যৌন দ্বিরূপতা দেখা যায়। *শুধুমাত্র যৌন জনন ঘটে, অযৌন জনন ঘটে না। ===শ্রেণী: অ্যাফ্যাসমিডা (Aphasmidia)=== ফ্যাসমিড (Phasmid) নামক পুচ্ছদেশীয় সংবেদন অঙ্গ (Caudal sensory organ) অনুপস্থিত। ওষ্ঠের পশ্চাতে বিভিন্ন আকৃতির অ্যামফিড (Amphid) নামক অগ্র প্রান্তীয় সংবেদন অঙ্গ (Anterior sensory organ) দেখতে পাওয়া যায়। সাধারণত রেচনঅঙ্গ অনুপস্থিত। উপস্থিত থাকলে তা উন্নত নয়। পুচ্ছদেশীয় আঠালো গ্রন্থি (Caudal adhesive gland) বর্তমান। অধিকাংশই মুক্তজীবী। উদাহরণ: ''Trichinella spiralis'' (চাবুক কৃমি) ===শ্রেণী: ফ্যাসমিডা (Phasmidia)=== ফ্যাসমিড (Phasmid) নামক পুচ্ছদেশীয় সংবেদন অঙ্গ (Caudal sensory organ) উপস্থিত। ওষ্ঠের পার্শ্বে ছিদ্রের মত অ্যামফিড (Amphid) নামক অগ্র প্রান্তীয় সংবেদন অঙ্গ (Anterior sensory organ) বর্তমান। উন্নতমানের রেচনঅঙ্গ বর্তমান। পুচ্ছদেশীয় আঠালো গ্রন্থি (Caudal adhesive gland) অনুপস্থিত। অধিকাংশই পরজীবী। উদাহরণ: ''Loa loa'' (চোখ কৃমি), ''Ascaris lumbricodes'' (গোল কৃমি), ''Wuchereria bancrofti'' (ফাইলেরিয়া কৃমি), ''Enterobius vermicularis'' (গুড়া কৃমি) ==তথ্যসূত্র==
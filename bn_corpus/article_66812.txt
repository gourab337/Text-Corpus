'''ধানকোড়া জমিদার বাড়ি''' বাংলাদেশ এর মানিকগঞ্জ জেলার সাটুরিয়া উপজেলার ধানকোড়া নামক গ্রামে অবস্থিত এক ঐতিহাসিক জমিদার বাড়ি। ==ইতিহাস== এই জমিদার বংশধররা ভারতের দিল্লি থেকে বর্তমান বাংলাদেশের মানিকগঞ্জ জেলার সাটুরিয়া উপজেলায় এসে বসতি স্থাপন করেন এবং জমিদারী প্রতিষ্ঠা করেন। জমিদার বাড়ির প্রতিষ্ঠাতা ছিলেন জমিদার নরসিংহ রায় চৌধুরী। তারপর জমিদারী প্রথা বিলুপ্তির আগ পর্যন্ত একেএকে জমিদার বংশধররা এই জমিদারীর দায়িত্ব পালন করতে থাকেন। জমিদার নরসিংহ রায় চৌধুরীর ছেলে ছিলেন গিরিশগোবিন্দ রায় চৌধুরী। তার ছেলে ছিলেন হেমচন্দ্র রায় চৌধুরী। তার ছিল তিন ছেলে অমূল্যচন্দ্র রায় চৌধুরী, বীরেনচন্দ্র রায় চৌধুরী এবং নির্মলচন্দ্র রায় চৌধুরী। জমিদার বাড়ির পাশেই জমিদাররা একটি বিদ্যালয় প্রতিষ্ঠা করেন। বিদ্যালয়টি জমিদার হেমচন্দ্র তার বাবা জমিদার গিরিগোবিন্দের নামে প্রতিষ্ঠা করেন। এই জমিদার বংশের আওতায় মোট ২৪টি কাছারি ছিল। বর্তমান ময়মনসিংহ জেলার জগন্নাথপুর খালিয়াজুড়ি নামক এলাকায়ও তাদের জমিদারী ছিল। দেশ ভাগের মধ্য দিয়ে জমিদারী প্রথা বিলুপ্ত হলে জমিদার বাড়ির বংশধররা ১৯৫২ সালে ভারতে চলে যান। ==অবকাঠামো== জমিদার বাড়ির প্রবেশপথে সিংহের ভাস্কর্য খচিত একটি প্রবেশাদ্বার রয়েছে এবং বসবাসের জন্য বিশাল অট্টালিকা রয়েছে। ==বর্তমান অবস্থা== জমিদার বাড়ির ভবন এখন বাংলাদেশ সরকারের ভূমি অফিস হিসেবে ব্যবহৃত হচ্ছে। ==তথ্যসূত্র== জেলার দর্শনীয় স্থান জেলার প্রত্নতাত্ত্বিক স্থাপনা স্থান
'''ইদুক্কি জেলা''' ভারতের কেরালা রাজ্যের ১৪টি জেলার একটি জেলা। এটি ১৯৭২ সালের ২৬ ফেব্রুয়ারি কোট্টায়াম জেলাকে ভেঙে তৈরি করা হয়। সে সময় জেলার সদরদপ্তর ছিল কোট্টায়াম। ১৯৭৬ সালে তা পাইনাভু শহরে স্থানান্তরিত হয়। ইদুক্কি জেলা কেরালাতে পশ্চিম ঘাটে অবস্থিত। এটি কেরালার ২য় বৃহৎ জেলা হলেও জেলার জনসংখ্যার ঘনত্ব খুব কম। ইদুক্কি জেলায় একটি বিশাল সংরক্ষিত বনাঞ্চল এলাকা আছে; জেলার আয়তনের অর্ধেকেরও বেশি বন দ্বারা আচ্ছাদিত। শহুরে এলাকায় জনবসতি বেশি থাকলেও গ্রামে জনসংখ্যা খুবই কম। ইদুক্কি জেলা মরিচ চাষের জন্য বিখ্যাত। == উৎপত্তি == জেলার নাম তামিল মালেয়ালাম শব্দ ইদুক্কু থেকে এসেছে, যার অর্থ হচ্ছে সংকীর্ণ গর্জ। == ভূগোল == ইদুক্কি জেলার মোট আয়তন ৪,৩৫৮ বর্গকিলোমিটার (১,৬৩৮ বর্গ মাইল) এবং এটি কেরালার দ্বিতীয় বৃহত্তম জেলা (বৃহত্তম হচ্ছে পালাক্কাদ)। জেলার মোট আয়তনের ৯৭ শতাংশই পাহাড় পর্বত বনজঙ্গলে ঘেরা। ইদুক্কি জেলা পাঁচটি তালুকে বিভক্ত। জেলা সীমানা ভাগ করেছে, উত্তরে পাথানামথিয়া জেলা, দক্ষিণ পশ্চিমে কোট্টায়াম জেলা, উত্তর পশ্চিমে আর্নাকুলাম জেলা, পূর্বে তামিলনাডু রাজ্যের ভিরুদুনগর, থিরুপ্পুর থেনী জেলা। আনামুরি হল ইদুক্কি জেলা এবং কেরালার তথা দক্ষিণ ভারতের সর্বোচ্চ স্থান। আনামুরি এবং মীসপুলিমালা হিমালয়ের দক্ষিণে ভারতের সর্বোচ্চ দুটি শৃঙ্গ। আনামুরি দেবিকুলাম তালুকের আদিমালী ব্লকের কট্টমপুঝা পঞ্চায়েতের কান্নান দেওয়ান গ্রামে অবস্থিত। জেলায় ৩০টির‌ও বেশি শৃঙ্গ রয়েছে যেগুলোর উচ্চতা ২০০০ মিটারের (৬৬০০ ফুট) বেশি। পেরিয়ার, থোডুপুজার, মুথিরপুজ্জায়ার এবং থালায়য়ার জেলার গুরুত্বপূর্ণ নদী। == জনসংখ্যা == ২০১১ সালের ভারতীয় জনগণনা অনুযায়ী জেলার মোট জনসংখ্যা ছিল ১,১০৭,৪৫৩ জন। জনসংখ্যার ভিত্তিতে এটি ভারতের ৬৪০টি জেলার মধ্যে ৪১৬তম জেলা। জেলায় জনসংখ্যার ঘনত্ব প্রতি বর্গকিলোমিটারে ২৫৪ জন (প্রতি বর্গমাইলে ৬৬০ জন)। ২০০১-২০১১ এর দশকে এই জেলায় জনসংখ্যা বৃদ্ধির হার ছিল ১.৯৩% শতাংশ। লিঙ্গ অনুপাত প্রতি ১০০০ পুরুষের বিপরীতে ১০০৬ জন নারী রয়েছে। স্বাক্ষরতার হার ৯২.২ শতাংশ। ২০১১ সালের তথ্য অনুযায়ী ইদুক্কি জেলার মোট জনসংখ্যার ৪৬.৭৬ শতাংশ মানুষ হিন্দু, ৪৫.৯২ শতাংশ খ্রিস্টান, ৭.৩২ শতাংশ মানুষ মুসলমান এবং অন্যান্য ধর্মের মানুষের সংখ্যা ০.৩ শতাংশ। == প্রশাসন == ইদুক্কি জেলা পাঁচটি তালুকে বিভক্ত; থোডুপুজা, দেবীকুলাম, ইদুক্কি, উদুমবাংলা পীরমেডু। তালুকগুলো আবার আটটি কমিউনিটি উন্নয়ন ব্লকে বিভক্ত। ব্লকগুলো আবার গ্রাম পঞ্চায়েতে বিভক্ত। ==তথ্যসূত্র== জেলা
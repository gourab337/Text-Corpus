'''আনাস ইবনে মালিক ইবনে নাদার আল-খাজরাজ আল-আনসারি''' আল্লাহ’র রাসুল মুহাম্মদ (সাঃ)-এর একজন বিশিষ্ট সাহাবী ছিলেন। তিনি ছিলেন মদিনার খাজরাজ গোত্রের আনসার এবং সবচেয়ে বয়স্ক সাহাবী ছিলেন। তার বয়ান থেকে অগনিত হাদীস পাওয়া গেছে। দশটি বছর তিনি রাসূলের সান্নিধ্যে কাটিয়েছেন। তার মৃত্যু হয় ৯৩ হিজরী তে। ==নাম বংশ পরিচয়== তার প্রকৃত নাম আনাস, কুনিয়াত বা উপনাম আবু হামযাহ মতান্তরে আবু ছুমামাহ। উপাধি হচ্ছে ‘খাদেমুর রাসূল’ (রাসূলের সেবক), ইমাম, মুফতী, ক্বারী, মুহাদ্দিছ প্রভৃতি। তার পিতার নাম মালেক ইবনে নাযর এবং মাতার নাম উম্মু সুলাইম আল-গুমাইসা বিনতু মিলহান। হাফেয ইবনে কাসীর তার মাতার নাম বলেছেন, উম্মু হারাম মুলাইকা বিনতু মিলহান। তিনি মদীনার প্রসিদ্ধ খাযরাজ গোত্রের নাজ্জার শাখায় জন্মগ্রহণ করেন। তার পূর্ণ বংশ পরিচয় হচ্ছে আনাস ইবনে মালিক ইবনে নাযর ইবনে যামযাম ইবনে যায়েদ ইবনে হারাম ইবনে জুনদুব ইবনে আমের ইবনে গানাম ইবনে আদী ইবনে নাজ্জার। ==জন্ম শৈশব== আনাস (রাঃ)-এর নির্দিষ্ট জন্ম তারিখ জানা যায় না। তবে তিনি বলেন, "যখন নবী (সাঃ) মদীনায় আগমন করেন তখন আমি ১০ বছরের বালক।" হিসাবে তিনি নববী বর্ষ মুতাবিক ৬১২ খ্রীষ্টাব্দে মতান্তরে নববী বর্ষ মুতাবিক ৬১৪ খ্রীষ্টাব্দে মদীনায় জন্মগ্রহণ করেন। প্রথমোক্ত মতটিই অধিক প্রসিদ্ধ। শৈশবেই তার পিতা মালেক শত্রুর অতর্কিত আক্রমণে নিহত হন। ফলে আনাস (রাঃ) ইয়াতীম হয়ে যান। ==রাসূল (সাঃ) এর খাদেম হিসাবে আনাস (রাঃ)== রাসূলুল্লাহ (সাঃ) মদীনায় আগমন করলে আবু ত্বালহা (রাঃ) আনাস (রাঃ) কে নিয়ে এসে বলেন, "হে আল্লাহর রাসূল (সাঃ) আনাস একজন বুদ্ধিমান ছেলে। সে আপনার খেদমত করবে।" আনাস (রাঃ) বলেন, "অতঃপর বাড়িতে সফরে আমি তাঁর খেদমত করেছি।" আনাস (রাঃ)-কে তার মা-খালাগণ রাসূল (সাঃ) এর খেদমত করার জন্য উৎসাহিত করতেন। রাসূলুল্লাহ (সাঃ) মদীনায় আগমনের পর থেকে মৃত্যু অবধি আনাস (রাঃ) তার খেদমত করেন। তিনি পূর্ণাঙ্গরূপে রাসূল (সাঃ) এর সাহচর্য সান্নিধ্য লাভ করেছেন। আনাস (রাঃ) ১০ বছর বয়স থেকে ২০ বছর পর্যন্ত অর্থাৎ তার জীবনের কৈশোর থেকে যৌবনেরও একটি অংশ রাসূল (সাঃ) এর সান্নিধ্যে কাটিয়েছেন। ফলে তিনি রাসূল (সাঃ) এর নিকট থেকে অশেষ জ্ঞানার্জন করেন। তিনি রাসূল (সাঃ) এর নিকট থেকে হাদীস শ্রবণ করে তা লিখে রাখতেন এবং তাকে পুনরায় শুনাতেন। ==আনাস (রাঃ) এর জন্য রাসূল (সাঃ) এর দো‘আ== রাসূল (সাঃ) আনাস (রাঃ) এর জন্য দো‘আ করেন, "হে আল্লাহ! আপনি তার সম্পদ সন্তান-সন্ততি বৃদ্ধি করে দিন এবং আপনি তাকে যা দিয়েছেন তাতে বরকত দান করুন।" ==জিহাদে অংশগ্রহণ== আনাস (রাঃ) অনেক জিহাদে অংশগ্রহণ করেছেন। তিনি রাসূলুল্লাহ (সাঃ)-এর সাথে ৮টি যুদ্ধে অংশগ্রহণ করেন। তন্মধ্যে হুদাইবিয়ার সন্ধি, মক্কা বিজয়, হুনায়েন তায়েফ উল্লেখযোগ্য। তিনি রাসূল (সাঃ) এর সাথে বিদায় হজ্জ, ওমরা বায়‘আতে রিযওয়ানে শরীক হন। তিনি বদর যুদ্ধে রাসূল (সাঃ) এর খাদেম হিসাবে অংশগ্রহণ করেন। তিনি ইরানের প্রসিদ্ধ শহর তুসতার বিজয়ে অংশগ্রহণ করেন। তখন তিনি হুরমুযানকে নিয়ে ওমর (রাঃ)-এর নিকটে আসেন। অতঃপর সে ইসলাম গ্রহণ করে। ==ইলমে হাদীসে অবদান== রাসূল (সাঃ)-এর সান্নিধ্যে থেকে আনাস (রাঃ) অফুরন্ত জ্ঞান লাভে ধন্য হয়েছিলেন। তিনি তা সাহাবী, তাবেঈ অন্যান্য মানুষের মাঝে ছড়িয়ে দিয়েছিলেন। তিনি রাসূলুল্লাহ (সাঃ), আবু বকর, ওমর, ওসমান, আব্দুল্লাহ ইবনে রাওয়াহা, মু‘আয ইবনে জাবাল, উসাইদ ইবনে হুযাইর, আবু ত্বালহা, ছাবেত ইবনে কায়েস, আব্দুর রহমান ইবনে আওফ, ইবনে মাসঊদ, মালেক ইবনে ছা‘ছা‘আহ, আবু যর, উবাদাহ ইবনে সামেত, আবু হুরায়রা, উম্মু সুলাইম বিনতু মিলহান (তাঁর মাতা), তাঁর খালা উম্মু হারাম, উম্মুল ফাযল (আববাসের স্ত্রী), ফাতেমাতুয যাহরা (রাঃ) প্রমুখ থেকে হাদীস শ্রবণ বর্ণনা করেন। তাঁর থেকে হাসান, সুলাইমান আত-তাইমী, আবু ক্বিলাবাহ, ইবনে সীরীন, শা‘বী, আবু মিজলায, মাকহূল, ওমর ইবনে আব্দুল আযীয, সাবিত আল-বুনানী, আবূবকর ইবনে আব্দুল্লাহ আল-মুযনী, ইবনে শিহাব আয-যুহরী, ক্বাতাদাহ, ইবনেল মুনকাদির, ইসহাক ইবনে আব্দুল্লাহ আবু ত্বালহা, আব্দুল আযীয ইবনে ছুহাইব, শু‘আইব আল-হাবহাব, আমর ইবনে আমের আল-কূফী, হুমায়েদ আত-ত্বাবীল, ইয়াহইয়া ইবনে সাঈদ আল আনছারী, কাছীর ইবনে সুলাইম, ঈসা ইবনে তাহমান, ওমর ইবনে শাকির, ছুমামাহ, আল-জা‘দ আবু ওছমান, আনাস ইবনে সীরীন, আবু উমামা ইবনে সাহল ইবনে হুনাইফ, ইবরাহীম ইবনে মায়সারা, বুরাইদ ইবনে আবী মারিয়াম, বয়ান ইবনে বিশর, রবী‘আহ ইবনে আবু আব্দুর রহমান, সাঈদ ইবনে জুবাইর, সালমা ইবনে ওয়ারদান প্রমুখ হাদীস শুনেছেন বর্ণনা করেছেন। ১৫০ হিজরী পর্যন্ত তাঁর নির্ভরযোগ্য শিষ্য- সাথীগণ এবং ১৯০ হিজরী পর্যন্ত দুর্বল শিষ্যগণ বেঁচেছিলেন। তাঁর ছাত্রদের নিকট থেকে যারা হাদীস শুনেছেন তন্মধ্যে নির্ভরযোগ্য অনেকে ২০০ হিজরীর পরেও জীবিত ছিলেন। তাঁর নিকট থেকে প্রায় ২০০ জন রাবী হাদীস বর্ণনা করেছেন। তাঁর থেকে বর্ণিত হাদীস সংখ্যা ২২৮৬টি। তন্মধ্যে সহীহ বুখারী সহীহ মুসলিম ঐক্যমতে ১৮০টি, বুখারী এককভাবে ৮০টি এবং মুসলিম এককভাবে ৯০টি হাদীস বর্ণনা করেছেন। কেউ বলেন, মুসলিম এককভাবে ৭০টি হাদীস বর্ণনা করেছেন। ==রাষ্ট্রীয় দায়িত্ব পালন== আবু বকর (রাঃ) খলীফা হওয়ার পর আনাস (রাঃ)-কে বাহরাইনে যাকাত আদায়কারী নিযুক্ত করেন। ওমর (রাঃ)ও তাকে বাহরাইনে যাকাত আদায়ের দায়িত্ব দিয়ে প্রেরণ করেন। ইয়াযীদের মৃত্যুর পর ইবনে যুবায়ের আনাস (রাঃ)-এর নিকট পত্র লেখেন। তখন তিনি ৪০ দিন বসরার মসজিদে ইমামতি করেন। ==ইন্তেকাল== মৃত্যুকালে আনাস (রাঃ) বলেন, তোমরা আমাকে ‘লা ইলাহা ইল্লাল্লাহু’ অর্থাৎ ‘আল্লাহ ব্যতীত কোন উপাস্য নেই’- বাক্যের তালক্বীন দাও। মৃত্যু অবধি তিনি একথাই বলছিলেন। আনাস (রাঃ)-এর মৃত্যুকাল নিয়ে ঐতিহাসিকগণের মাঝে মতভেদ পরিলক্ষিত হয়। হুমায়েদ, কাতাদাহ, হায়ছাম ইবনে আদী, সাঈদ ইবনে উফাইর আবু উবাইদ বলেন, তিনি ৯১ হিজরীতে ইন্তেকাল করেন। মা‘ন ইবনে ঈসা ওয়াকেদী বলেন, তিনি ৯২ হিজরীতে মৃত্যুবরণ করেন। ইবনে উলাইয়্যাহ, সাঈদ ইবনে আমের, আল-মাদায়েনী, আবু নু‘আইম, খলীফা, আল-ফাল্লাস বলেন, তিনি ৯৩ হিজরীতে মৃত্যুবরণ করেন। এটাই বিশুদ্ধ মত। মৃত্যুকালে তার বয়স হয়েছিল ১০৩ বছর, মতান্তরে ১০৭ বছর। তিনি বসরায় ইন্তেকাল করেন। ==তথ্যসূত্র== ==বহিঃসংযোগ== মাসিক আত-তাহরীক সাহাবা মৃত্যু
'''প্রথম দিওদোতোস সোতের''' () (রাজত্বকাল: খ্রিস্টপূর্ব ২৪৬ খ্রিস্টপূর্ব ২৩৯) ব্যাক্ট্রিয়া অঞ্চলের সেলেউকিদ সত্রপ ছিলেন, যিনি সেলেউকিদ সম্রাট দ্বিতীয় আন্তিওখোস থেওসের মৃত্যুর পর স্বাধীনতা ঘোষণা করেন। == স্বাধীনতা ঘোষণা == সেলেউকিদ সম্রাট দ্বিতীয় আন্তিওখোস থেওসের মৃত্যুর পর এই সাম্রাজ্যের অধীনস্থ ব্যাক্ট্রিয়া অঞ্চলের সত্রপ প্রথম দিওদোতোস সোতের নিজেকে ২৫৫ রাজা ঘোষণা করেন। দ্বিতীয় আন্তিওখোস থেওস তার পত্নী প্রথম লাওদিসের কন্যাকে প্রথম দিওদোতোস সোতের বিবাহ করেন। এই নতুন রাজ্য নগরকেন্দ্রিক এবং প্রাচ্যের অন্যতম ধনী রাজ্য হিসেবে গণ্য হত। এই নবগঠিত শক্তিশালী রাজ্যটি পূর্ব পশ্চিম উভয়দিকেই বিস্তার শুরু করে। == পার্থিয়ার সঙ্গে বৈরিতা == পার্নাই জনজাতির প্রধান প্রথম আর্সাসিজ পার্থিয়ার স্বঘোষিত শাসক প্রাক্তন সেলেউকিদ সত্রপ আন্দ্রাগোরাস্কে হত্যা করে পার্থিয়া সাম্রাজ্য প্রতিষ্ঠা করেন। এর ফলে মূল গ্রিক সভ্যতা থেকে রাজ্য বিচ্ছিন্ন হয়ে পড়ে। ২৩৯ সেলেউকিদ সম্রাট দ্বিতীয় সেলেউকোস কাল্লিনিকোস তার সাম্রাজ্যের পূর্ব দিকে বিদ্রোহ দমন করতে গেলে, সম্ভবতঃ পার্থিয়া সাম্রাজ্যের বিরুদ্ধে প্রথম দিওদোতোস সোতেরের সঙ্গে তিনি মিত্রতা স্থাপন করেন। == মুদ্রা == প্রথম দিওদোতোস সোতেরের স্বর্ণমুদ্রা প্রথম দিওদোতোস সোতেরের দুই ধরনের স্বর্ণ রৌপ্য মুদ্রা পাওয়া যায়। এক ধরনের মুদ্রায় সেলেউকিদ সম্রাট দ্বিতীয় আন্তিওখোস থেওসের নাম খোদিত থাকলেও তার প্রতিকৃতির বদলে প্রথম দিওদোতোস সোতের নিজের প্রতিকৃতি উৎকীর্ণ করেন এবং সেলেউকিদ মুদ্রাগুলির প্রতীক হিসেবে চিহ্নিত অ্যাপোলোর চিত্রের বদলে জিউসের চিত্র খোদাই করান। এই সকল মুদ্রা থেকে প্রমাণ হয় যে, সেলেউকিদ সাম্রাজ্যের অধীনতা স্বীকার করলেও তিনি স্বাধীন নরপতি হিসেবে নিজের স্বাতন্ত্র্য তৈরী করার চেষ্টা করছিলেন। অপর এক ধরনের মুদ্রায় তিনি চিত্রের সঙ্গে সঙ্গে দ্বিতীয় আন্তিওখোস থেওসের নামের পরিবর্তে নিজের নাম খোদাই করে স্বাধীনতা ঘোষণা করে নতুন রাজ্যের পত্তন করেন। == পাদটীকা == == তথ্যসূত্র == == আরো পড়ুন == *P. Bernard, Fouilles d’Aï Khanoum IV. Les monnaies hors trésors. Questions d’histoire MDAFA 27, Paris, 1985. *O. Bopearachchi, Monnaies et indo-grecques, Catalogue raisonné, Bibliothèque nationale, Paris, 1991. *R. Curiel and G. Fussman, Le Trésor monétaire de Qunduz, MDAFA 20, Paris, 1965. *M. Mitchiner, Indo-Greek and Indo-Scythian Coinage I, London, 1975. *A. K. Narain, The Indo-Greeks, Oxford, 1957. *E. T. Newell, The Coinage of the Eastern Seleucid Mints from Seleucos to Antiochos III, New York, 1941. *W. W. Tarn, The Greeks in Bactria and India 2nd ed., Cambridge, 1951, repr. Chicago, 1984. *Willrich, Diodotos 7, in Pauly-Wissowa, V/1, cols. 714-15. শাসক
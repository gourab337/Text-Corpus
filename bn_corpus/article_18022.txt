'''দক্ষিণ সুদান''' বা '''সাউথ সুদান''' or ), সরকারি নাম '''রিপাবলিক অফ সাউথ সুদান''' এবং আগেকার নাম '''সাউদার্ন সুদান''', হল পূর্ব-মধ্য আফ্রিকার একটি রাষ্ট্র। বর্তমান রাজধানী জুবা। এটিই দেশের বৃহত্তম শহর। তবে ভবিষ্যতে দেশের কেন্দ্রস্থলে অবস্থিত রামসিয়েল শহরে রাজধানী স্থানান্তরণের পরিকল্পনা রয়েছে। দক্ষিণ সুদানের পূর্বদিকে ইথিওপিয়া, দক্ষিণপূর্বে কেনিয়া, দক্ষিণে উগান্ডা, দক্ষিণপশ্চিমে কঙ্গো গণতান্ত্রিক প্রজাতন্ত্র, পশ্চিমে মধ্য আফ্রিকান প্রজাতন্ত্র এবং উত্তরে সুদান। শ্বেতনীল নদের সৃষ্ট বিরাট জলাভূমি অঞ্চল এই দেশের অন্তর্গত; এই অঞ্চলটির স্থানীয় নাম "বার আল জাবাল"। ==ইতিহাস== অধুনা দক্ষিণ সুদান সুদানের অন্তর্গত ভূখণ্ডটি মুহাম্মদ আলি রাজবংশের শাসনকালে মিশরের অধীনে ছিল। পরে এটি যুক্তরাজ্য মিশরের যৌথমালিকানাধীন এলাকায় পরিণত হয়। ১৯৫৬ সালে সুদান স্বাধীন হয়। সুদানের প্রথম গৃহযুদ্ধের পর ১৯৭২ সালে "সাউদার্ন সুদান অটোনমাস রিজিয়ন" (সুদান দক্ষিণাঞ্চলীয় স্বশাসিত এলাকা) গঠিত হয়। ১৯৮৩ সাল পর্যন্ত এই স্বশাসন বজায় ছিল। সুদানের দ্বিতীয় গৃহযুদ্ধের পর ২০০৫ সালে "কমপ্রিহেনসিভ পিস এগ্রিমেন্ট" (সার্বিক শান্তি চুক্তি) সাক্ষরিত হয়। ওই বছরের শেষ দিকে গঠিত হয় "অটোনমাস গভর্নমেন্ট অফ সাউদার্ন সুদান" (সুদান দক্ষিণাঞ্চলীয় স্বশাসিত সরকার)। ২০১১ সালে একটি গণভোটে দক্ষিণ সুদানের ৯৮.৮৩% মানুষ স্বাধীন দক্ষিণ সুদানের পক্ষে মত দেন। এরপর ওই বছর জুলাই দক্ষিণ সুদান স্বাধীন হয়। এটি রাষ্ট্রসংঘ আফ্রিকান ইউনিয়ন এবং অথরিটি অন ডেভেলপমেন্ট-এর একটি সদস্য রাষ্ট্র। ২০১২ সালের জুলাই মাসে, দক্ষিণ সুদান জেনেভা কনভেনশন সাক্ষর করেছে। == তথ্যসূত্র == রাষ্ট্র
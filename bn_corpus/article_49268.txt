'''এলদার মাহমুদভ''' আহমেদ অগলু (আজারবাইজানিঃ Eldar Mahmudov Əhməd oğlu) হলেন একজন আজারবাইজানি রাজনৈতিক এবং সাবেক জাতীয় নিরাপত্তা মন্ত্রী, আজারবাইজান প্রজাতন্ত্র। == প্রাথমিক জীবন == মাহমুদভ ১৯৫৬ সালে বাকুতে এক বৈজ্ঞানিক পরিবারে (বাবা অথবা মা বৈজ্ঞানিক) জন্মগ্রহ করেন। তিনি বুনিয়াদযাদেহ্‌ ইন্সটিটিউট অব ইকোনোমি থেকে ১৯৭৮ সালে (ফাইন্যান্স বি.এ.) স্নাতক সম্পন্ন করেন এবং বাকু স্টেট বিশ্ববিদ্যালয় থেকে ১৯৯৩ সালে (আইনে বি.এ.) স্নাতক সম্পন্ন করেন। ১৬ মার্চ, ২০০৫ সালে তিনি মিলিটারির ল্যাফট্যানেন্ট জেনারেল পদে নিযুক্ত হন। এলদার মাহমুদভ বিবাহিত এবং তার তিন সন্তান রয়েছে। == পরিবার == এলদার মাহমুদভ তিন সন্তানের জনক। ২০০৭ সাল থেকে এলদার মাহমুদভের স্ত্রী তাহিরা আজারবাইজান ট্রেড ইউনিয়ন কনফেডারেশন এর সচিব হিসেবে দায়িত্ব পালন করেন। তিনি উক্ত কনফেডারেশন সম্মেলনের এবং নির্বাহী কমিটির একজন সদস্য। তাহিরার স্বামী তথা মাহমুদভকে চাকরি থেকে বরখাস্থ করা হলে সেও তার সকল কাজ পরিত্যাগ করে। যখন মাহমুদভকে মন্ত্রণালয় থেকে বহিষ্কার করা হয় তখন তার এক আত্মীয়কে পারভানা সাফিয়েভাকে স্বাস্থ্য মন্ত্রণালয়ের মাদক মূল্য নির্ধারণ অধিদপ্তরের প্রধান পদ থেকে অব্যাহতি দেওয়া হয়। অন্য এক আত্মীয় বায়তুল্লাহ হুসেনোভাকেও বাকু টেলিফোন কম্যুনিকেশন প্রোডাকশন এসোসিয়েশন এর প্রধান পদ থেকে অব্যাহতি দেওয়া হয়। এছাড়াও তার আরেক চাচাত ভাই পুলিশ কলনেল ইলগার মাহমুদভকেও এলদার মাহমুদভের বহিষ্কারের পর তার পদ থেকে অব্যাহতি পান। ইলগার মাহমুদভ ছিলেন সাভাইল জেলা পুলশ বিভাগের প্রধান। এলদার মাহমুদভের বোন এলমিরা মাহমুদভা পররাষ্ট্র মন্ত্রণালয়ের দূত বিভাগের প্রধান। == কর্মজীবন == ১৯৮০-২০০৪ সাল পর্যন্ত মাহমুদভ আজারবাইজান প্রজাতন্ত্রের স্বরাষ্ট্র মন্ত্রনালয়ের একজন কর্মী হিসেবে দায়িত্ব পালন করেন। এছাড়াও তার দায়িত্ব ছিল পরিকল্পিত অপরাধ এবং অপরাধীর অনুসন্ধান করা। ১৯৯৩ সালে স্বরাষ্ট্র মন্ত্রনালয়ের মাদক অধিদপ্তরের প্রধান শাখায় নিযুক্ত হন এবং পরবর্তীতে একি দপ্তরের সহকারী প্রধান পদে উন্নীত হন। ১৯৯৩-২০০৩ সাল পর্যন্ত মাহমুদভ অর্থনৈতিক অপরাধ অধিদপ্তর এবং অর্থনৈতিক সহযোগী পরিচালনা দপ্তরের প্রধান হিসেবে দায়িত্ব পালন করেন। ২০০৪ সালের শুরুতে তিনি মাদক-দমন বিভাগের প্রধান হিসেবে নিযুক্ত হন। মাহমুদভ প্রভাবশালী আন্তর্জাতিক সংগঠন কর্তৃক আয়োজিত বিভিন্ন সভা-সেমিনারে সন্ত্রাসবাদ যুদ্ধ, দূর্নীতি, মানব পাচার, অবৈধ মাদক ব্যাবসা ইত্যাদী বিষয়ে আজারবাইজানের অবস্থান তুলে ধরেন। এছাড়াও তিনি অনেক আন্তর্জাতিক আইন তৈরীতে সফল ভূমিকা পালন করেন; জাতিসংঘ দূর্নীতি দমন আইন তার অনন্য নজির। ২০০৪ সালের ২৪ জুলাই রাষ্ট্রপতি ইলহাম আলিয়েব কর্তৃক নিরাপত্তা মন্ত্রী হিসেবে নিযুক্ত হন। কিন্তু পরবর্তীতে ২০১৫ সালের ১৭ অক্টোবর তারিখ একই রাষ্ট্রপতি ইলহাম আলিয়েভের হুকুমনামা (ডিক্রী) দ্বারা মন্ত্রনালয় থেকে নিষ্কৃত হন। == পুরষ্কার == সামাজিক নীতি অনুশাসন, স্থিতিশীলতা রক্ষা এবং অপরাধের বিরুদ্ধে লড়াই করার জন্য মাহমুদভকে আজারবাইজানি ফ্ল্যাগ অর্ডার দিয়ে সম্মানিত করা হয়। == তথ্যসূত্র == জন্ম ব্যক্তি
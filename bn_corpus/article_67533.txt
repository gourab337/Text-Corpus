'''হেনরি সেরানো ভিলার্ড''' (; ৩০ মার্চ ১৯০০ ২১ জানুয়ারি ১৯৯৬) ছিলেন একজন মার্কিন পররাষ্ট্র কর্মকর্তা, রাষ্ট্রদূত লেখক। তিনি ১৯২৮ সালে মার্কিন যুক্তরাষ্ট্রের পররাষ্ট্র সেবায় যোগ দেন। তিনি লিবিয়া, সেনেগাল মৌরিতানিয়ায় নিযুক্ত প্রথম মার্কিন রাষ্ট্রদূত ছিলেন। এছাড়া তিনি জাতিসংঘের ইউরোপ অফিসে মার্কিন যুক্তরাষ্ট্রের প্রতিনিধি হিসেবেও প্রতিনিধিত্ব করেন। ==জীবনী== হেনরি ভিলার্ড ১৯০০ সালের ৩০শে মার্চ নিউ ইয়র্ক সিটির ম্যানহাটনে জন্মগ্রহণ করেন। তিনি প্রখ্যাত মার্কিন সাংবাদিক দাসপ্রথা বিলোপ আন্দোলনের বিপ্লবী উইলিয়াম লয়েড গ্যারিসনের প্র-পৌত্র এবং মার্কিন রেলপথ ব্যবসায়ী হেনরি ভিলার্ডের পৌত্র। কিশোর বয়সে তিনি প্রথম বিশ্বযুদ্ধে ইতালিতে অ্যাম্বুলেন্স চালক হিসেবে কাজ করেন এবং মিলানে রেডক্রস হাসপাতালে চিকিৎসারত অবস্থায় কথাসাহিত্যিক আর্নেস্ট হেমিংওয়ের সাথে তার বন্ধুত্ব হয়। তিনি ১৯২১ সালে হার্ভার্ড বিশ্ববিদ্যালয় থেকে স্নাতক ডিগ্রি অর্জন করেন। হার্ভার্ডে থাকাকালীন তিনি এই শিক্ষার্থীদের সংবাদপত্র ''দ্য হার্ভার্ড ক্রিমসন''-এর সম্পাদক ছিলেন। ভিলার্ড টামারা গ্রিনগ্রুটস ভিলার্ডের সাথে বিবাহবদ্ধনে আবদ্ধ হন। ১৯৯০ সালে টামারার মৃত্যু হয়। তাদের দুই সন্তান হলেন ডিমিট্রি ভিলার্ড আলেকজান্ড্রা ভিলার্ড দ্য বোর্চগ্রেভ। আলেকজান্ড্রা একজন লেখিকা এবং মার্কিন সাংবাদিক আরনোদ দ্য বোর্চগ্রেভের স্ত্রী। ভিলার্ড নিউমোনিয়ায় আক্রান্ত হয়ে ১৯৯৬ সালের ২১শে জানুয়ারি ৯৫ বছর বয়সে লস অ্যাঞ্জেলেসে মৃত্যুবরণ করেন। ==পররাষ্ট্র কার্যক্রম== তিনি ১৯২৮ সালে মার্কিন যুক্তরাষ্ট্রের পররাষ্ট্র সেবায় যোগ দেন এবং ইরানের তেহরানে ভাইস কনস্যুল হিসেবে তার কর্মজীবন শুরু করেন। আফ্রিকা সম্পর্কিত একজন অভিজ্ঞতাসম্পন্ন হিসেবে তিনি দ্বিতীয় বিশ্বযুদ্ধকালীন উত্তর আফ্রিকার মিত্র আক্রমনে পরিকল্পনার তিনি মার্কিন পররাষ্ট্র দফতরের প্রধান ছিলেন। এই সফল কার্যক্রমের পর তিনি আফ্রিকায় ফরাসি সেনাদের মুক্তি ব্যাপারে মার্কিন যুক্তরাষ্ট্রের লিয়াজোঁ কর্মকর্তা হিসেবে দায়িত্ব পালন করেন। ১৯৫২ সালে মার্কিন রাষ্ট্রপতি হ্যারি এস. ট্রুম্যান তাকে লিবিয়ায় প্রথম মার্কিন রাষ্ট্রদূত হিসেবে নিয়োগ দেন, তিনি সেখানে ১৯৫৪ সাল পর্যন্ত দায়িত্ব পালন করেন। রাষ্ট্রপতি ডোয়াইট ডি. আইজেনহাওয়ার তাকে ১৯৫৮ সালে জাতিসংঘের ইউরোপ অফিসে মার্কিন যুক্তরাষ্ট্রের প্রতিনিধি হিসেবে প্রেরণ করেন। তিনি ১৯৫৮ থেকে ১৯৬০ সাল পর্যন্ত সেই দফতরে মার্কিন যুক্তরাষ্ট্রের প্রতিনিধিত্ব করেন। রাষ্ট্রপতি আইজেনহাওয়ার তাকে ১৯৬০ সালে পুনরায় রাষ্ট্রদূত পদে ফিরিয়ে আনেন এবং নব্য স্বাধীনতা প্রাপ্ত সেনেগাল মৌরিতানিয়ায় রাষ্ট্রদূত হিসেবে প্রেরণ করেন, এই দুটি দেশের পররাষ্ট্র দফতর সেনেগালের ডাকারে অবস্থিত ছিল। ১৯৬১ সালে এই দুটি মিশন শেষ করার পর তিনি পররাষ্ট্র কার্যক্রম থেকে অবসর নেন। ==তথ্যসূত্র== ==বহিঃসংযোগ== জন্ম মৃত্যু প্রাক্তন শিক্ষার্থী মার্কিন যুক্তরাষ্ট্রের রাষ্ট্রদূত মার্কিন যুক্তরাষ্ট্রের রাষ্ট্রদূত মার্কিন যুক্তরাষ্ট্রের রাষ্ট্রদূত বিষয়শ্রেণী:নিউ ইয়র্ক সিটির লেখক মৃত্যু
'''রবার্ট হেন্ডারসন''' (; জন্ম: ৩০ মার্চ, ১৮৬৫ মৃত্যু: ২৮ জানুয়ারি, ১৯৩১) দক্ষিণ ওয়েলসের নিউপোর্ট এলাকায় জন্মগ্রহণকারী বিখ্যাত ওয়েলসীয় প্রথম-শ্রেণীর ক্রিকেট তারকা আম্পায়ার ছিলেন। ইংরেজ প্রথম-শ্রেণীর কাউন্টি ক্রিকেটে সারের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে ধীরগতিসম্পন্ন বোলিং করতেন। == প্রথম-শ্রেণীর ক্রিকেটে অংশগ্রহণ == ১৮৮৩ সালে সারের পক্ষে প্রথম-শ্রেণীর ক্রিকেটে অভিষেক ঘটে রবার্ট হেন্ডারসনের। মৌসুমে একটি বাদে সকল খেলায় অংশ নিয়েছিলেন তিনি। পাঁচ শতাধিক রান সংগ্রহের পাশাপাশি ৩৫ উইকেটও লাভ করেন। তন্মধ্যে, বিপক্ষে ৬/১৭ বোলিং পরিসংখ্যান গড়েছিলেন। পরিসংখ্যানটি পরবর্তীকালে তার ব্যক্তিগত সেরা বোলিং নৈপুণ্য ছিল। পরবর্তীতে তিনি অসুস্থ হয়ে পড়েন। তাসত্ত্বেও দলের পক্ষে আরও তিনটি মৌসুম পার করে দেন। ১৮৮৭ সালে খেলার জগতে ফিরে আসেন রবার্ট হেন্ডারসন। সময়ে তিনি বল হাতে খুব কমই অগ্রসর হতেন। কেবলমাত্র ব্যাটিংয়ে অভিজ্ঞ হিসেবে মাঠে নামতেন। তবে, সারে দলের পক্ষে নিজেকে আর তুলে ধরতে পারেননি। পরের বছর অবশ্য কাউন্টি ক্যাপ লাভ করেন। ১৮৮৯ সালে আবারো পাঁচ শতাধিক প্রথম-শ্রেণীর রান তুলতে সক্ষম হন। এছাড়াও কয়েকটি অর্ধ-শতরানের কাছাকাছি রান পেয়েছিলেন। ১৮৯৩ সালে খুব কমই কাউন্টি দলের পক্ষে অংশগ্রহণ করতে দেখা যায় তাকে। এছাড়াও, তিনি কোন বোলিং করতেন না। তবে, ১৮৯৬ সাল পর্যন্ত মাঝে-মধ্যে খেলার জগতে ফিরে আসতেন। == অর্জনসমূহ == ১৮৮৫-৮৬ মৌসুমে ভারত ভ্রমণ করেন। বোম্বেভিত্তিক পার্সি ক্রিকেটারদের কোচের দায়িত্বে ছিলেন। এছাড়াও, ১৮৮৬ সালে পার্সিরা ইংল্যান্ড গমন করলে দলের ভারপ্রাপ্ত কোচের দায়িত্ব পালন করেছিলেন রবার্ট হেন্ডারসন। ঘরোয়া ক্রিকেটে অসামান্য অবদানের স্বীকৃতিস্বরূপ ১৮৯০ সালে উইজডেন কর্তৃক নয়জন ক্রিকেটারের একজনরূপে বর্ষসেরা ক্রিকেটার হিসেবে মনোনীত হন। ১৮৯১ সালে সমারসেটের বিপক্ষে ১০৬ রানের মনোরম শতরান করেন। এটিই তার খেলোয়াড়ী জীবনের একমাত্র শতরান ছিল। পরের বছর প্লেয়ার্সের সদস্যরূপে জেন্টলম্যানের বিপক্ষে লর্ডসে খেলার জন্য নির্বাচিত হন তিনি। == ব্যক্তিগত জীবন == সর্বমোট তিনবার আম্পায়ার হিসেবে খেলা পরিচালনা করেছেন। সবগুলোই তার খেলোয়াড়ী জীবন চলাকালে সম্পন্ন হয়। তন্মধ্যে, ১৮৯৫ ১৮৯৬ সালে জেন্টলম্যান বনাম প্লেয়ার্সের মধ্যকার খেলাগুলো অন্তর্ভূক্ত ছিল। ২৮ জানুয়ারি, ১৯৩১ তারিখে ৬৫ বছর বয়সে সারের ওয়ালিংটন এলাকায় রবার্ট হেন্ডারসনের দেহাবসান ঘটে। == তথ্যসূত্র == == আরও দেখুন == ফ্রাঙ্ক সাগ জেন্টলম্যান বনাম প্লেয়ার্স কেন্ট কাউন্টি ক্রিকেট ক্লাব উইজডেন বর্ষসেরা ক্রিকেটার == বহিঃসংযোগ == জন্ম মৃত্যু বর্ষসেরা ক্রিকেটার ক্রিকেটার ক্রিকেট কোচ ভার্সাস সাউথের ক্রিকেটার ক্রিকেটার ক্রিকেটার বিষয়শ্রেণী:সি. আই. থর্নটন একাদশের ক্রিকেটার
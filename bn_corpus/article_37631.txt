'''আদনান দান্নি ইলিয়াস''' (জন্ম: ৩০ ডিসেম্বর, ১৯৮৪) পাঞ্জাবের জাফরওয়াল এলাকায় জন্মগ্রহণকারী পাকিস্তানী বংশোদ্ভূত ওমানী ক্রিকেটার। ওমান ক্রিকেট দলের অন্যতম সদস্য তিনি। দলে তিনি মূলতঃ ডানহাতি ব্যাটসম্যান হিসেবে ভূমিকা রাখছেন। পাশাপাশি ডানহাতে মিডিয়াম বোলিং করে থাকেন তিনি। পূর্বে অনূর্ধ্ব-১৭ দলের পক্ষে খেলেছেন '''আদনান ইলিয়াস'''। == খেলোয়াড়ী জীবন == যুবদের আন্তর্জাতিক ক্রিকেটে মালয়েশিয়া অনূর্ধ্ব-১৭ হংকং অনূর্ধ্ব-১৯ দলের বিপক্ষে যথাক্রমে অপরাজিত ১৯৯* অপরাজিত ১৬৮* রান তুলেছিলেন। ২০০৫ সালে ওমান দল আইসিসি ট্রফি প্রতিযোগিতায় খেলার সুযোগ পায়। তিনিও দলের অন্যতম সদস্য মনোনীত হন। বেলফাস্টে ডেনমার্কের বিপক্ষে প্রস্তুতিমূলক খেলায় শতরান করেন তিনি দল জয়লাভ করে। মূল প্রতিযোগিতায় ছয় খেলায় উদ্বোধনী ব্যাটসম্যান হিসেবে নেমে মাত্র ৪৯ রান তোলেন। কিন্তু ব্যাটিং অর্ডারে পরিবর্তন ঘটিয়ে তিন নম্বরে মাঠে নামলে কানাডার বিপক্ষে ৩১ করেছিলেন। ২০০৬ সালের এসিসি ট্রফি প্রতিযোগিতায় গ্রুপ পর্বের শেষ খেলায় বাহরাইনের বিপক্ষে হেরে বিদায় নেয়। খেলায় তিনি ১৮ রান তোলেন। ২১ নভেম্বর, ২০১৫ তারিখে হংকংয়ের বিপক্ষে টুয়েন্টি২০ আন্তর্জাতিকে তার অভিষেক ঘটে। == তথ্যসূত্র == == আরও দেখুন == যতীন্দার সিং ওমান জাতীয় ক্রিকেট দল ২০১৬ এশিয়া কাপ বাছাইপর্ব == বহিঃসংযোগ == Adnan Ilyas at Cricinfo ক্রিকেটার জন্ম ব্যক্তি টুয়েন্টি২০ আন্তর্জাতিক ক্রিকেটার
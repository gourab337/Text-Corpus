'''আল ফারাবী''' (, আবু নসর মুহম্মদ বিন মুহম্মদ আল ফারাবী, একজন প্রখ্যাত মুসলিম দার্শনিক বিজ্ঞানী। এছাড়াও তিনি একজন যুক্তিবিদ এবং সুরকার ছিলেন। পদার্থ বিজ্ঞান, সমাজ বিজ্ঞান, দর্শন, যুক্তিশাস্ত্র, গণিতশাস্ত্র, চিকিৎসাবিজ্ঞান প্রভৃতিতে তার অবদান উল্লেখযোগ্য। পদার্থ বিজ্ঞানে তিনিই 'শূন্যতা'-র অবস্থান প্রমাণ করেছিলেন। তিনি ৮৭২, মতান্তরে ৮৭০ খ্রিষ্টাব্দে তুর্কিস্তানের অন্তর্গত 'ফারাব' নামক শহরের নিকটবর্তী 'আল ওয়াসিজ' নামক গ্রামে জন্মগ্রহণ করেন। তিনি ৯৫৬ খ্রিষ্টাব্দে মৃত্যুবরণ করেন। == অবদান == আল ফারাবী দর্শন ছাড়াও যুক্তিবিদ্যা সঙ্গীত-এর ন্যায় জ্ঞানের বিস্তর শাখায় অবদান রাখেন। ''আল মদিনা আল ফাজিলা'' বা ''আদর্শ নগর'' তার সবচেয়ে বিখ্যাত গ্রন্থ। ''কিতাব আল মুসিকি আল কবির'' বা ''সঙ্গীতের মহান গ্রন্থ'' তার আরেকটি বিখ্যাত গ্রন্থ। == দর্শন == প্লেটো এরিস্টটলএর দর্শনের উপর তিনি বিস্তর আলোচনা করেছেন। প্লেটোর রিপাবলিক-এর মত তিনিও একটি আদর্শ রাষ্ট্র-এর কল্পনা করেছেন তার '''আদর্শ নগর''' গ্রন্থে। তিনি স্রষ্টার সর্বাধিপত্য স্বীকারের পাশাপাশি সৃষ্টিকেও শাশ্বত বলে মনে করতেন। তিনি কোন চরম মত পোষণ করতেন না এবং চিন্তার ক্ষেত্রে পরস্পর-বিরোধী মতকে প্রায়শই একসাথে মিলাবার চেষ্টা করেছেন। === রাষ্ট্র দর্শন === ''আদর্শ নগর''-এ তার রাষ্ট্রনায়ক-এর একনায়ক বৈশিষ্ট প্রকট। তার মতে রাষ্ট্রের প্রধান রাষ্ট্রের সর্বৈব ক্ষমতা পোষণ করবেন এবং অন্য সবাই তার বাধ্য থাকবেন। নাগরিকদের ক্ষমতায়ও থাকবে শ্রেণী বিভাজন, যেখানে কোনো শ্রেণী তার উপরের শ্রেণীর আদেশ মান্য করবে নিচের শ্রেণীর উপর আদেশ জারী করবে। তৎকালীন বহুধাবিভক্ত সামন্ততান্ত্রিক সমাজকে এককেন্দ্রিক রাষ্ট্রকাঠামোর আওতায় আনতে এই রাষ্ট্র দর্শন প্রভাব বিস্তার করে এবং সময়ের বিচারে এরূপ ভাবধারা গুরুত্বপূর্ণ ছিল। আদর্শ রাষ্ট্রকে তিনি '''অসম্ভব''' উল্লেখ করলেও এটি অর্জনের জন্য মানুষের চিরন্তন প্রচেষ্টাকে গুরুত্বপূর্ণ বলে অভিহিত করেন। ==আরও দেখুন== ইসলামী পুরাণ আল রাযী == তথ্যসূত্র == == বহিঃসংযোগ == জন্ম দশকে মৃত্যু দার্শনিক দার্শনিক ভাষ্যলেখক ইসলামের সঙ্গীত তাত্ত্বিক ইসলামের রসায়ন শাস্ত্রের সেবক পদার্থবিদ ডিজিটাল লাইব্রেরি সম্পর্কিত
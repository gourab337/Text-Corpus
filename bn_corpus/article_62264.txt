'''ভার্জিনিয়া এলিনা রাজ্ঞী''' (; জন্ম ১৮ই জুলাই ১৯৭৮) একজন ইতালীয় আইনজীবী এবং রাজনীতিবিদ। ২০১৬ থেকে তিনি রোমের মেয়র। রাজ্ঞী, প্রতিষ্ঠান বিরোধী, ফাইভ স্টার মুভমেন্টের (এম৫এস) প্রতিনিধি। তিনি এই দলের প্রথম প্রার্থী এবং প্রথম মহিলা হিসাবে রোমের মেয়র হিসাবে নির্বাচিত হয়েছেন। ==পটভূমি== রাজ্ঞী, রোমের অ্যাপিও-লাতিনো অংশে জন্মগ্রহণ করেছেন এবং বড় হয়ে উঠেছেন। তিনি রোমা ট্রে বিশ্ববিদ্যালয়ে আইন অধ্যয়ন করেছেন, বিচারসংক্রান্ত আদালত বহির্ভূত সিভিল আইন বিষয়ে বিশেষজ্ঞতা অর্জন করে। কোনো পূর্ববর্তী রাজনৈতিক অভিজ্ঞতা না থাকা সত্ত্বেও, রাজনীতিতে তার জড়িত হওয়ার জন্য তিনি তার পুত্রের জন্মকে কৃতিত্ব দেন। ২০১১ সালে, রোমের চতুর্দশ জেলার জন্য ফাইভ স্টার মুভমেন্টে যোগ দেওয়ার আগে, তিনি স্থানীয় কিছু বোর্ডের সদস্য ছিলেন। তার নির্বাচনের সময় রাজ্ঞী উত্তর রোমের ওটাভিয়া শহরতলিতে তার পরিবারের সাথে বসবাস করতেন। সহকর্মী, এম৫এস সদস্য, আন্দ্রে সেভারিনি কে তিনি বিবাহ করেছেন। ২০০৯ সালে তাদের একটি সন্তান জন্মগ্রহণ করে। ==মেয়র হিসাবে নির্বাচন== ২০১৩ পৌর নির্বাচনে, রোমে সিটি কাউন্সিল নির্বাচিত চার ফাইভ স্টার মুভমেন্ট সদস্যের মধ্যে, একজন ছিলেন রাজ্ঞী। অফিসের সর্বোচ্চ মেয়াদ পাঁচ বছর স্থায়ী হয়, কিন্তু মেয়র ইগনাজিও মারিনো (ডেমোক্র্যাটিক পার্টির সদস্য)র পদত্যাগের ফলে সময়ের আগেই নির্বাচন করতে হয়; শহরের অর্ধেকেরও বেশি পুরসভা সদস্য পদত্যাগ করার পর মারিনোকে অফিস থেকে পদত্যাগ করতে হয়। জুন ২০১৬, রোম পৌরসভার সময়ের পূর্বে নির্বাচনের প্রস্তুতি হিসাবে রাজ্ঞী প্রাথমিক নির্বাচন (মার্সেলো ডি ভিটো মেয়র পদে দল নির্বাচিত প্রার্থী এবং অন্যান্য গৌণ প্রার্থীদের বিরুদ্ধে) জেতেন। ''দ্য ইকোনমিস্ট'' দ্বারা বর্ণিত "একটি প্রতিভাধর তার্কিক", রাজ্ঞী শহরের প্রথম মহিলা মেয়র। তিনি "শহরের দরপত্র চুক্তিতে অপরাধী অনুপ্রবেশের ব্যাপক দুর্নীতির খবর প্রকাশ্যে আসার এক বছর পর দুর্নীতির বিরুদ্ধে যুদ্ধ করার প্রতিশ্রুতি দিয়ে রোমের মহিমা ফিরিয়ে আনতে প্রতিশ্রুতি দিয়েছেন"। তিনি ২০২৪ গ্রীষ্মকালীন অলিম্পিকের জন্য রোমের দরপত্রের বিরোধিতা করেছিলেন, অলিম্পিক শহরগুলিতে চক্রাকার ঘাটতির কথা মনে করিয়ে দিয়ে বলেছিলেন যে শহরটি একটি "দুর্বল মুহূর্ত" এর মধ্যে দিয়ে যাচ্ছে। রাজ্ঞী এবং তার দল (ফাইভ স্টার মুভমেন্ট, এম৫এস), ভোটের প্রথম দফায় (৫ই জুন ২০১৬) রোম মেয়র নির্বাচনে ভোটের ৩৫ শতাংশেরও বেশি পেয়ে প্রথম স্থানে পৌঁছে গিয়েছিল। ভোটের দ্বিতীয় দফায় (১৯শে জুন ২০১৬), রাজ্ঞী প্রতিদ্বন্দিতা করেন ডেমোক্র্যাটিক পার্টি (ইতালি) ডেমোক্রেটিক পার্টির (পিডি) সদস্য এবং সপ্তদশ বিধানসভায় ইতালীয় চেম্বার অফ ডেপুটিসএর উপ সভাপতি রবার্টো গায়চেটির সঙ্গে। গায়চেটি প্রথম দফায় ২৪ শতাংশ ভোট পেয়েছিলেন। রাজ্ঞী দ্বিতীয় দফায় ৬৭.২ শতাংশ বা ৭৭০,০০০এর সামান্য বেশি ভোটে জেতেন; তিনি প্রথম মহিলা এবং এম৫এস এর প্রথম সদস্য যিনি রোমের মেয়র হলেন। ==রোমের মেয়র== রোমের মেয়র হিসেবে জনসভায় ভাষণে ভার্জিনিয়া রাজ্ঞী মেয়র হিসাবে তার প্রথম কাজ ছিল ২০২৪ সালের অলিম্পিক দরপত্র প্রত্যাহার, তিনি বলেন "১৩ বিলিয়ন ইউরোর ঋণ মাথায় নিয়ে, রোম মরুভূমিতে ক্যাথেড্রাল তৈরির জন্য আরো ঋণ নিতে পারে না"। তার অবস্থানের ব্যাপক বিরোধিতা করা হয়: সমালোচকগণ যুক্তি দেন যে দরপত্র প্রত্যাহারের ফলে, ১৯৬০ সালের অলিম্পিক অবকাঠামোগুলির, সামান্য বা কোনও ব্যয় ছাড়াই পুনর্নবীকরণের সুযোগ নষ্ট হল, কারণ তহবিলগুলি আইওসি (১.৫ বিলিয়ন ইউরো), ব্যক্তিগত বিনিয়োগকারী (৯১০ মিলিয়ন ইউরোর), এবং ইতালীয় সরকার (৩২ বিলিয়ন) থেকে আসত। টর ভার্গাতা হিসাব অনুযায়ী, অলিম্পিক আয়োজন না করায় ৭.১ বিলিয়ন মোট আয়ের ক্ষতি হয়েছে এবং আনুমানিক কাজের সুযোগ নষ্ট হয়েছে। ফেব্রুয়ারি ২০১৭ তে, রাজ্ঞীর ব্যক্তিগত অফিসের কর্মীদের উপর সিদ্ধান্তের বিষয়ে অফিসে দুর্ব্যবহারের দুটি ঘটনার জন্য তার বিরুদ্ধে তদন্ত হয়। তবে, অভিযোগ সত্ত্বেও ১০ই নভেম্বর ২০১৮-এ আদালত তার বিরুদ্ধে আনা সব অভিযোগ থেকে তাকে মুক্ত করে, কারণ এতে তার কোন উদ্দেশ্য পাওয়া যায়নি, কিন্তু পরিবর্তে, অবৈধ নিয়োগের অনুশীলনের জন্য রাফায়েল মাররাকে দায়ী করা হয়। ডিসেম্বর ২০১৭ সালে, তিনি জানান যে, ২০২১ সালে আরেকটি মেয়াদের জন্য তিনি দাঁড়াবেন না, কারণ তার দলের একটি অভ্যন্তরীণ নিয়ম অনুযায়ী দল শুধুমাত্র দুবার নির্বাচিত পদের মেয়াদ অনুমোদন করে। তার মেয়াদ কালে জন পরিবহন এবং আবর্জনা ব্যবস্থাপনা দুটিই সমালোচনার আওতায় আসে, যাত্রী সেবা এবং বর্জ্য সংগ্রহের খারাপ মানের কারণে; কারণ, ২০১৭ সালের জানুয়ারি থেকে ততদিন পর্যন্ত (জুলাই ২০১৮) ৩০ টিরও বেশি বাসে, খারাপ রক্ষণাবেক্ষণ বা রক্ষণাবেক্ষণের অনুপস্থিতির কারণে আগুন ধরে গিয়েছিল। ঘটনাটি এত সাধারণ হয়ে উঠেছিল যে, সংবাদটি প্রতিবেদনে জানাচ্ছে, রোমে বাসে বিস্ফোরণের যে কোনও সময়, প্রথমেই জনসাধারণ মনে করত এটিএসি রোমের পাবলিক ট্রান্সপোর্ট কোম্পানির পরিষেবার অভাব সন্ত্রাসবাদী হামলা নয়। শহরের অধিবাসীদের দ্বারা স্বাক্ষরিত আবেদন অনুসরণ করে ইতালিয়ান রেডিকেলস একটি ব্যালট প্রস্তাব করা হয়েছিল, যে, আরও কার্যকর সেবা দেওয়ার জন্য জন দরপত্রের মাধ্যমে ব্যক্তিগত ঠিকাদারদের দ্বারা সরকারী পরিবহনে পরিষেবা চালু করা হোক। তবে রাজ্ঞী, ৪ঠা মার্চের প্রথম তারিখ থেকে শুরু করে ২০১২ সালের জুন পর্যন্ত এবং তারপর ২০১৮ সালের শরৎকালে অনির্দিষ্ট তারিখ পর্যন্ত এটি স্থগিত করে দেন। যদিও রোমের অনেক লোক রোমে তার এটিএসি বাসের পরিস্থিতি পরিচালনা করার ব্যাপারে খুশি ছিলেন না এবং পরিবর্তন চাইছিলেন, শুধুমাত্র ১৬.৩% ভোট দিতে এসেছিলেন, যার ফলে অনুমোদনের জন্য সর্বনিম্ন ৩৩.৩% পূরণ করা যায়নি। ১২ই নভেম্বর ২০১৮তে, ব্যর্থ এটিএসি গণভোটের অর্থ হল বাসগুলি আগের মতই চলতে থাকবে। উপরন্তু, বাস এবং রোমের পরিবেশগত অবস্থার নিয়ন্ত্রণ করার চেষ্টায়, ২০১৯ এর জানুয়ারি থেকে শুরু করে, লাল অঞ্চলে (রোমের কেন্দ্রস্থলে জনপ্রিয় পর্যটক আকর্ষণ) পাওয়া বাসগুলি, নিষিদ্ধ হওয়ার কারণে, উদ্ধৃত করা হবে। বর্জ্য ব্যবস্থাপনা হিসাবে, ভাল হবার বদলে, সংবাদ প্রতিবেদনে বলা হয়েছে যে, রাস্তায় পূর্ণ বর্জ্য পাত্রে এবং বাইরে আবর্জনা জমার সঙ্গে, বর্জ্য সংগ্রহের গড় অপেক্ষার সময় ২-৩ সপ্তাহ পর্যন্ত পৌঁছেছে, বিশেষ করে শহরটির সীমান্তবর্তী অংশে, যেখানে সংবাদ সংস্থার তদন্তের সম্ভাবনা কম। রাস্তায় বর্জ্যের অব্যাহত উপস্থিতির কারণে অনিয়ন্ত্রিত কাক, পোকা, ইঁদুর, গাঙচিল এবং এমনকি দেশি বন শুকরের সংখ্যা বেড়ে গেছে। সাম্প্রতিকতম (সেপ্টেম্বর ২০১৭) মতদানে ইতালি অঞ্চলের প্রদেশ, শহর এবং শহরগুলির স্থানীয় প্রশাসকদের অনুমোদনের পরিমাপ করে, রাজ্ঞী শুধুমাত্র ৪৪.৪% অনুমোদনের সাথে ৮৮ তম সেরা মেয়র হিসাবে চিহ্নিত হয়েছেন। একটি আর্থিক সংবাদপত্র ''ইটালিয়া ওগি''র সাথে রোমা ট্রে যৌথভাবে পরিচালিত ''২০১৮ কোয়ালিটি অফ লাইফ ইন ইটালি'' জরিপে, প্রকাশ পায় যে, ২০১৭ সালের পূর্ববর্তী জরিপের পর থেকে রাজ্ঞী প্রশাসনের অধীনে রোমের জীবনের মান, ৬৭ থেকে ৮৫ তম হয়ে, ১৮ টি স্থান হ্রাস পেয়েছে, এতে রোম পর্যায়ক্রমে বৃহত্তম পতনশীল অঞ্চলে পরিণত হয়েছে।. ==বিতর্ক== ২০১৭ সালে, রাজ্ঞী ট্রেভি ফাউন্টেনএ মুদ্রা সংগ্রহের এবং শহরের উন্নয়নে সেই অর্থ ব্যবহার করার প্রস্তাব দেন। রাজ্ঞী প্রশাসন যে নেতিবাচক প্রতিক্রিয়ার মুখোমুখি হয়, তাতে তিনি এই প্রস্তাব পরিত্যাগ করেন এবং প্রাপ্ত অর্থ দাতব্যে দিয়ে দেন। ==তথ্যসূত্র== ==বহিঃসংযোগ== of Virginia Raggi জন্ম ব্যক্তি রোমান ক্যাথলিক
'''টমাস কেলি''' (; জন্ম: মে, ১৮৪৪ মৃত্যু: ২০ জুলাই, ১৮৯৩) আয়ারল্যান্ডের কাউন্টি ওয়াটারফোর্ড এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের পক্ষে আন্তর্জাতিক ক্রিকেটে অংশগ্রহণ করেছেন তিনি। দলে তিনি মূলতঃ বোলার ছিলেন। ডানহাতে বোলিং করার পপাশাপাশি নিচেরসারিতে ব্যাটিং করতেন তিনি। ১৮৭৭ থেকে ১৮৭৯ সময়কালে অস্ট্রেলিয়ার পক্ষে দুইটি টেস্টে অংশগ্রহণের সুযোগ ঘটে তার। == ঘরোয়া ক্রিকেট == ঘরোয়া প্রথম-শ্রেণীর ক্রিকেটে ভিক্টোরিয়ার প্রতিনিধিত্ব করেছেন তিনি। দক্ষ ফিল্ডার হিসেবেও সুনাম ছিল তার। ১৮৬৩-৬৪ মৌসুমে ভিক্টোরিয়ার পক্ষে অভিষেক ঘটে তার। এরপর থেকে ভিক্টোরিয়ার পক্ষে খেলোয়াড়ী জীবনের সতেরোটি মৌসুম অতিবাহিত করেন। == আন্তর্জাতিক ক্রিকেট == ১৮৭৬-৭৭ মৌসুমে অস্ট্রেলিয়ার পক্ষে টেস্ট অভিষেক হয় তার। সফরকারী ইংল্যান্ডের বিপক্ষে সিরিজের দ্বিতীয় টেস্টে অভিষেক ঘটা খেলার দ্বিতীয় ইনিংসে কেলি ৩৫ রান তুলেন। এটিই তার সর্বোচ্চ ব্যক্তিগত রান ছিল। তিনটি রান বাদে সবগুলো রানই আসে বাউন্ডারি থেকে। ২০ জুলাই, ১৮৯৩ তারিখে ৪৯ বছর বয়সে অস্ট্রেলিয়ার ভিক্টোরিয়া রাজ্যের মেলবোর্নের হথর্ন এলাকায় তার দেহাবসান ঘটে। == তথ্যসূত্র == == আরও দেখুন== টম গারেট হ্যারি বয়েল ব্রান্সবি কুপার অস্ট্রেলীয় টেস্ট ক্রিকেটারদের তালিকা ১৮৭৬-৭৭ ইংল্যান্ড ক্রিকেট দলের অস্ট্রেলিয়া নিউজিল্যান্ড সফর == বহিঃসংযোগ == জন্ম মৃত্যু ক্রিকেটার টেস্ট ক্রিকেটার আইরিশ অভিবাসনকারী ওয়াটারফোর্ডের ক্রিকেটার ক্রিকেট ক্লাবের ক্রিকেটার
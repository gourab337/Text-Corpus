'''কাউলং প্রাচীরবেষ্টিত শহর''' হংকং-এর কাউলং শহরের ভেতরে অবস্থিত একটি অত্যন্ত ঘনবসতিপূর্ণ, প্রশাসনহীন নৈরাজ্যমূলক লোকালয় ছিল। আদিতে এটি একটি চীনা সামরিক দুর্গ ছিল। ১৮৯৮ সালে গণচীন যুক্তরাজ্যকে হংকং এলাকাটি ইজারা দিলে এটি একটি ছিটমহলে পরিণত হয়। ২য় বিশ্বযুদ্ধে জাপানের হংকং দখলের সময় এর জনসংখ্যা নাটকীয়ভাবে বৃদ্ধি পায়। ১৯৯০ সাল নাগাদ এখানে মাত্র ২.৬ হেক্টর এলাকাতে প্রায় ৫০ হাজার লোক বাস করত। ১৯৫০-এর দশক থেকে ১৯৭০-এর দশক পর্যন্ত এটিকে স্থানীয় "ত্রয়ী" ধরনের সংঘবদ্ধ অপরাধীদের গোষ্ঠীগুলি নিয়ন্ত্রণ করত। এখানে সেসময় পতিতাবৃত্তি, জুয়া মাদকাসক্তির হার অত্যন্ত উঁচু ছিল। ১৯৮৭ সালে ব্রিটিশ হংকং সরকার প্রাচীরবেষ্টিত শহরটিকে ধ্বংস করার পরিকল্পনা ঘোষণা করেন। কষ্টসাধ্য অধিবাসী উচ্ছেদ প্রক্রিয়া শেষে ১৯৯৩ সালের মার্চ মাসে ধ্বংসসাধন প্রক্রিয়া শুরু হয় এবং ১৯৯৪ সালে এপ্রিল মাসে শেষ হয়। একই জায়গায় একটি উদ্যান নির্মাণ করা হয় এবং ১৯৯৫ সালে কাউলং প্রাচীরবেষ্টিত শহর উদ্যান নামে এটিকে উদ্বোধন করা হয়। কিছু কিছু ভবনের ধ্বংসাবশেষ এখনও সংরক্ষণ করে রাখা আছে। ==তথ্যসূত্র==
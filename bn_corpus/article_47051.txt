'''মুগদা মেডিকেল কলেজ হাসপাতাল''' রাজধানীর মুগদা থানায় অবস্থিত, দেশে সম্প্রতি চালু হওয়া সরকারি মেডিকেল কলেজগুলোর অন্যতম। এটি রাজধানী ঢাকায় অবস্থিত চতুর্থ সরকারি মেডিকেল কলেজ। == বিবরণ == এটি ৫০০ সজ্জা বিশিষ্ট '''মুগদা জেনারেল হাসপাতাল''' নামেও পরিচিত। যার নির্মাণকাজ শুরু হয় ২০০৬ সালে এবং হাসপাতালটি উদ্বোধন করা হয় জুলাই, ২০১৩ সালে। ২০১৪ সালের শুরুর দিকে রোগী ভর্তি শুরু হয়। হাসপাতাল ভবনটি ১৩ তলা বিশিষ্ট। ২০১৫ সালে হাসপাতালটিকে মেডিকেল কলেজ ঘোষণা করেন। কলেজের কাজ শুরু হয় ২০১৫ সালের জানুয়ারী মাসে। ২০১৬ সালে প্রতিষ্ঠানটিতে প্রথম ব্যাচের শিক্ষা কার্যক্রম শুরু হয়। বর্তমানে কলেজটিতে দ্বিতীয় ব্যাচের শিক্ষাদান চলছে।কলেজের শিক্ষার্থীদের নিজস্ব সমাজকল্যাণ সংগঠন, সংস্কৃতি খেলাধুলা বিষয়ক সংগঠন রয়েছে।বিভিন্ন জাতীয় দিবসে কলেজটিতে বভিন্ন অনুষ্ঠানের আয়োজন করা হয়। == কলেজ ভবন == ২০১৫ সালে কলেজটি বাংলাদেশের ৩০ তম এবং রাজধানী ঢাকার ৪র্থ সরকারি মেডিকেল হিসেবে যাত্রা শুরু করে। ২০১৬ সালের জানুয়ারী মাসের ১০ তারিখ থেকে ১ম ব্যাচের নিয়মিত এম.বি.বি.এস কোর্সের ক্লাস শুরু হয়। সরকারি ভাবে পরিচালিত মেডিকেল ভর্তি পরীক্ষায় মেধাক্রম পছন্দক্রমের ভিত্তিতে বর্তমানে প্রতিষ্ঠানটিতে প্রতি বছর ৫০ জন ছাত্রছাত্রী এম.বি.বি.এস কোর্সে ভর্তি নেওয়া হয়। কলেজ ভবনের অধীনে রয়েছে- মাল্টিমিডিয়া অন্যান্য আধুনিক সুযোগ সুবিধাসহ ২টি লেকচার গ্যালারী, ১টি পাঠাগার, কনফারেন্স রুম, ছাত্রছাত্রীদের জন্য একটি কমনরুম যাতে রয়েছে বিভিন্ন খেলাধুলার সুবিধা সরঞ্জাম এবং বিভাগভিত্তিক বিভিন্ন ল্যাবরেটরি, ডিসেকশন রুম, ব্যবহারিক কক্ষ, টিউটোরিয়াল রুম প্রভৃতি। == পাঠাগার == শিক্ষার্থীদের জন্য ভবনের চতুর্থ তলায় এম.বি.বি.এস স্নাতকোত্তর স্তরের বিভিন্ন বিষয়ের বিভিন্ন লেখকের সাম্প্রতিক সংস্করণের বইসমৃদ্ধ একটি পাঠাগার রয়েছে যাতে একত্রে পঞ্চাশ জন বসার সুবিধা বিদ্যমান। == হাসপাতাল ভবন == হাসপাতাল ভবনটি ৫০০ সজ্জা এবং ১৩ তলা বিশিষ্ট এবং প্রতিটি তলা প্রায় ৪৫০০০ স্কয়ার ফিট আয়তন নিয়ে নির্মিত। রোগীদের চলাচলের জন্য পর্যাপ্ত সংখ্যক লিফটের ব্যবস্থা রয়েছে। এখানে বিভিন্ন ধরনের স্বাস্থ্য সেবার সুবিধা বিদ্যমান। '''হাসপাতালটির তলাভিত্তিক বিবরণ :''' তলা পূর্ব পাশ পশ্চিম পাশ নীচ তলা এম.আর.আই, সিটি স্ক্যান গ্যারেজ গ্যারেজ ২য় তলা আউটডোর রেডিওলজি, প্যাথলজি ৩য় তলা আউটডোর রেডিওলজি, হ্যামাটোলজি ৪র্থ তলা সংরক্ষিত ওয়ার্ড প্রশাসনিক ব্লক ৫ম তলা কার্ডিওলজি, CCU গাইনি অবস ৬ষ্ঠ তলা অপারেশনন থিয়েটার, ক্যাথল্যাব, আইসিইউ, সিসিইউ, এনেস্থেসিয়া, পোস্ট অপারেটিভ ৭ম তলা জেনারেল সার্জারি, পেডিয়াট্রিক সার্জারি, ইউরোলজি অর্থোপেডিক্স, ই.এন.টি. চক্ষু ৮ম তলা সংরক্ষিত শিশু অটিজম সেন্টার ৯ম তলা মেডিসিন ওয়ার্ড নেফ্রোলজি ডায়ালাইসিস, রেসপিরেটরি মেডিসিন, ইউরোলজী, ডারমাটোলজী ১০ তলা ভিআইপি কেবিন কেবিন ১১ তলা কেবিন কেবিন ১২ তলা কেবিন কেবিন ১৩ তলা কেবিন কেবিন == তথ্যসূত্র == == বহিঃসংযোগ == অফিসিয়াল ওয়েবসাইট মুগদা মেডিকেল কলেজ হাসপাতাল সরকারি হাসপাতালগুলোর তালিকা বাংলাদেশ জাতীয় তথ্য বাতায়ন প্রতিষ্ঠিত শিক্ষা প্রতিষ্ঠান হাসপাতাল হাসপাতাল
জাহাজযোগে সামুদ্রিক পথে আন্তর্জাতিক মাল পরিবহনের এই মানচিত্রটি বিশ্বের মহাসাগরগুলিতে বাণিজ্যিক পরিবহনের আপেক্ষিক ঘনত্বের উপর আলোকপাত করেছে। বিমানযোগে আকাশপথে আন্তর্জাতিক মাল পরিবহনের মানচিত্র (২০০৯) '''মাল পরিবহন''' বা '''পণ্য পরিবহন''' বলতে যে ভৌত প্রক্রিয়াতে পণ্যদ্রব্য এবং অন্যান্য ধরনের মালামাল একস্থান থেকে আরেক স্থানে পরিবহন করা হয়, তাকে বোঝায়। আন্তর্জাতিক বাণিজ্যের প্রায় ৯০% মাল পরিবহন জাহাজযোগে সমুদ্রপথে সম্পন্ন হয়। বিশ্বব্যাপী সমুদ্র মহাসমুদ্রগুলিতে প্রায় লক্ষেরও বেশি মালবাহী জাহাজ আন্তর্জাতিক বাণিজ্যিক কর্মকাণ্ডে নিয়োজিত। এগুলি আন্তর্জাতিক অর্থনীতির মেরুদণ্ডস্বরূপ। নদীপথে মালবাহী বজরা নৌকা ব্যবহার করা হয়। অধিক দূরত্বের জন্য বিমানযোগে আকাশপথে মাল পরিবহন সবচেয়ে দ্রুত এবং একই সাথে সবচেয়ে খরচসাপেক্ষ। স্থলভাগে সড়কপথে ট্রাকযোগে কিংবা রেলপথে রেলগাড়িযোগে মাল পরিবহন করা হয়। বর্তমানে অনেক মালবাহী বাক্স বা "কন্টেইনার" (Container) এমনভাবে নকশা করা হয়, যেন এগুলি স্থল, জল বা আকাশপথে বিভিন্ন পরিবহন মাধ্যমে পরিবাহিত হতে পারে; এগুলিকে "আন্তঃমাধ্যম মালবাহী বাক্স" (Intermodal shipping container) বলা হয়। সাধারণত প্রেরকের কাছ থেকে প্রাপকের হাতে মাল পৌঁছে দেওয়ার লক্ষ্যে পরিকল্পিতভাবে বিভিন্ন মাধ্যম ব্যবহার করার উদ্দেশ্যে এই বাক্সগুলি ব্যবহৃত হয়। == আরও দেখুন == পরিবাহিত মাল পণ্য স্থানান্তর বিদ্যা পরিবহন
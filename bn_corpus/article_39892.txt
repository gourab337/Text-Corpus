'''তাড়দেও''' বা '''তাড়দেব''' (আ-ধ্ব-ব- t̪aːɽd̪eːw) দক্ষিণ মুম্বাইয়ের একটি আবাস বাণিজ্যিক স্থান; নানাচক থেকে শুরু করে হাজী আলী জংশন পর্যন্ত অঞ্চলটি তাড়দেও নামে পরিচিত। এখানকার তাড়দেও রোড মুম্বাই নগরীর একটি প্রধানতম এবং ধমনীক সড়কগুলির একটি। বর্তমানে তাড়দেও রোডটির নাম নানাচক থেকে তাড়দেও সার্কেল পর্যন্ত পরিবর্তন করে জাবজী দাদাজী রোড করা হয়েছে যার ডাককোড ৪০০০০৭ এবং তাড়দেও সার্কেল থেকে হাজী আলী সার্কেল পর্যন্ত পরিবর্তন করে করা হয়েছে পণ্ডিত মদনমোহন মালব্য রোড এর ডাককোড ৪০০০৩৪। জাবজী দাদাজী রোডের ডাককোড ৪০০০০৭ গ্রান্ট রোড ডাকঘর কর্তৃক পরিসেবিত এবং ৪০০০৩৪ ডাককোডটি তুলশীবাড়ি ডাকঘর কর্তৃক পরিসেবিত। তাড়দেও এলাকাটি ছত্রপতি শিবাজী আন্তর্জাতিক বিমানবন্দর থেকে ২৩ কিমি দূরত্বে অবস্থিত। এটি মুম্বাই সেন্ট্রাল স্টেশন দ্বারা এবং বিইএসটি, এমএসআরটি এনএমএমটি কর্তৃক পরিচালিত বাস দ্বারাও মহানগরীর অন্যান্য অংশের সাথে সংযুক্ত। মুম্বাই মহানগরীর আঞ্চলিক পরিবহন দপ্তর এখানেই অবস্থিত। এখানে এসি মার্কেট বিল্ডিং এবং ফিল্ম সেন্টার বিল্ডিং-এ উল্লেখ্যযোগ্য বাণিজ্যিক দপ্তর আছে, যেগুলির দুটই তাড়দেও রোডে অবস্থিত। দি ইম্পেরিয়াল টাওয়ার্স যা ভারতের সর্বোচ্চ অট্টালিকাগুলি একটি এবং অন্যান্য সুউচ্চ অবাসিক বিল্ডিং এখানে অবস্থিত ==তথ্যসূত্র== উপনগর শহরতলী
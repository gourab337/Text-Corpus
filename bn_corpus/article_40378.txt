'''ক্লার শিলিংটন''' (; জন্ম: জানুয়ারি, ১৯৮১) উত্তর আয়ারল্যান্ডের বেলফাস্টে জন্মগ্রহণকারী বিশিষ্ট আইরিশ প্রমিলা ক্রিকেটার। আয়ারল্যান্ড ক্রিকেট দলের অন্যতম সদস্য তিনি। দলে তিনি মূলতঃ ডানহাতি ব্যাটসম্যান হিসেবে খেলে থাকেন। পাশাপাশি লেগ স্পিন বোলিংয়েও পারদর্শী তিনি। আগস্ট, ১৯৯৭ সাল থেকে টেস্ট, একদিনের আন্তর্জাতিক টুয়েন্টি২০ আন্তর্জাতিক খেলছেন। এছাড়াও দলের অধিনায়কেরও দায়িত্ব পালন করেছেন শিলিংটন। ঘরোয়া ক্রিকেটে মালাহাইড আলস্টারের প্রতিনিধিত্ব করছেন। == খেলোয়াড়ী জীবন == খেলোয়াড়ী জীবনের শুরুতে অফ-স্পিনাররূপে আইরিশ দলে তার অন্তর্ভূক্তি ঘটে নীচের সারিতে ব্যাটিং করতেন। পরবর্তীতে অন্যতম সফল আইরিশ উদ্বোধনী ব্যাটসম্যানের মর্যাদা পেয়েছেন তিনি। মহিলাদের ক্রিকেটে প্রথম আইরিশ খেলোয়াড় হিসেবে ১০০ খেলায় অংশগ্রহণের গৌরব অর্জন করেন। ২০১৩ সালের আইসিসি মহিলা বিশ্ব টুয়েন্টি২০ বাছাইপর্বে গ্রুপ বি-এর খেলায় জাপানের বিপক্ষে অপরাজিত ১১৪* রান তোলেন। ২০০৩ থেকে ২০১১ সাল পর্যন্ত আয়ারল্যান্ড দলে ওডিআই অধিনায়ক ছিলেন। পাশাপাশি টুয়েন্টি২০ আন্তর্জাতিকেও অধিনায়কত্ব করেছেন। == তথ্যসূত্র == == আরও দেখুন == লুসি ও’রিলি আয়ারল্যান্ড মহিলা ক্রিকেট দল ২০১৬ বাংলাদেশ মহিলা ক্রিকেট দলের আয়ারল্যান্ড সফর মহিলা ক্রিকেটার জন্ম ব্যক্তি মহিলা টেস্ট ক্রিকেটার মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার মহিলা ক্রিকেট অধিনায়ক ক্রীড়াবিদ
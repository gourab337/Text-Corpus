১৯৫২ সালে এলিয়ানর রুজভেল্ট লেডি হায়দারী ক্লাবে বক্তব্য দিচ্ছেন '''লেডি হায়দারি ক্লাব''' (১৯২৯) হলো ভারতের হায়দ্রাবাদ প্রদেশের মহিলাদের একটি অভিজাত ক্লাব। ক্লাবটি বর্তমান বশিরবাগের কাছে ওল্ড গান্ধী মেডিক্যাল কলেজে অবস্থিত ছিলো। == ইতিহাস == ১৯২৯ সালে আমিনা হায়দারির মাধ্যমে লেডি হায়দারী ক্লাব শুরু হয়। ক্লাবটির উদ্দেশ্য ছিলো যেন মহিলারা অবাধে টেনিস খেলতে পারেন। আমিনা হায়দারী হলেন স্যার আকবর হায়দারীর স্ত্রী। তিনি নিজামের নির্বাহী পরিষদের সভাপতি ছিলেন। এই ক্লাবটি ভারতীয় ব্রিটিশ নারী এবং হায়দ্রাবাদ মহিলা সমিতি ক্লাব কর্তৃক ব্যবহৃত হয়। ১৯৫২ সালে ক্লাবটিতে সামাজিক কর্মীদের নিয়ে একটি সম্মেলন অনুষ্ঠিত হয়। এই সম্মেলনে বক্তব্য দিতে আসেন এলিয়ানর রুজভেল্ট। == অবকাঠামো == ক্লাব ভবনটির নকশা করেন জেইন ইয়ার জং। এতে একটি বিশেষ প্রবেশদ্বার ছিলো যা পর্দাযুক্ত নারীদের গাড়ী প্রবেশ বের হতে পারতো, কিন্তু লোকজন তা দেখতে পেতো না। বড় প্রবেশদ্বারের পরে ছিলো কক্ষ এবং হলরুম। নারীরা সেখানে হাউজি খেলতো। এছাড়া তাশ, ব্যাডমিন্টন, টেনিস ইত্যাদি খেলতো। কেউ কেউ রান্না বা সেলাই এর কাজ শিখতেন। ক্লাব কর্তৃপক্ষ মহিলাদের জন্য একটি বার্ষিক টেনিস টুর্নামেন্ট আয়োজন করতো। এই স্থানে অভিজাত নারীদের বিয়ের আয়োজনও করা হতো। ক্লাব একবার দরিদ্রদের জন্য একটি স্কুল চালু করেছিলো। সেখানে উর্দু, তেলুগু এবং ইংরেজি ভাষার বইবিশিষ্ট একটি গ্রন্থাগার ছিল। == বর্তমান == ক্লাবের ভবনটি ১৯৮৬ সালে গান্ধী মেডিকেল কলেজের অংশ হিসাবে সংযুক্ত করা হয়। কলেজ কর্তৃপক্ষ মনে করেছিলো যে ক্লাবটি যে স্থানে অবস্থিত ছিলো, তা যথাযথ নয়। তাছাড়া ক্লাবটিও তার ভবনকে কলেজের ব্যবহার করার অনুমতি দেয়। ২০১১ সালে ক্লাবটির সদস্য ছিলেন ১২০ জন। সদস্যদের জন্য এর ভবন সংস্কারের প্রয়োজন ছিল। == উল্লেখযোগ্য সদস্য == আমিনা হায়দারী, স্যার আকবর হায়দারীর স্ত্রী, হায়দ্রাবাদের প্রধান মন্ত্রী রাজকুমারী নিলুফার, নিজাম রাজ পরিবারের রাজকুমারী == তথ্যসূত্র == রাজ্য
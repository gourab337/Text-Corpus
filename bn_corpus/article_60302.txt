'''মঙ্গলা নারলিকর''' একজন ভারতীয় গণিতজ্ঞ। তিনি উন্নত গণিত এবং সহজ পাটিগণিত উভয় বিভাগেই কাজ করেছেন এবং শিখিয়েছেন। গণিত নিয়ে ডিগ্রী লাভ করার পর, তিনি প্রথমে কাজ করেন মুম্বইয়ের টাটা ইনস্টিটিউট অব ফান্ডামেন্টাল রিসার্চে (টিআইএফআর)। পরে তিনি বোম্বে পুনে বিশ্ববিদ্যালয়ে অধ্যাপক হিসেবে কাজ করেন। তিনি গণিত এবং সেই সংক্রান্ত বিষয়গুলিতে ইংরেজি মারাঠি দুটি ভাষাতেই অনেক বই এবং নিবন্ধ প্রকাশ করেছেন। তিনি তার মারাঠি ভাষার বই ''গার্গী অজুন জিবন্ত আহে गार्गी अजून जिवंत आहे'' এর জন্য বিশ্বনাথ পার্বতী গোখলে পুরস্কার ২০০২ পেয়েছেন। ==জীবনী== নারলিকর বোম্বে বিশ্ববিদ্যালয় থেকে পড়াশোনা করেন এবং ১৯৬২ সালে বি. এ. (গণিত) ডিগ্রি অর্জন করেন। ১৯৬৪ সালে তিনি এম.এ. (গণিত) বিভাগে প্রথম স্থান দখল করেন এবং আচার্যের স্বর্ণ পদক লাভ করেন। তিনি, ১৯৬৬ সালে, সুপরিচিত মহাবিশ্ব তত্ত্ববিদ এবং পদার্থবিদ জয়ন্ত বিষ্ণু নারলিকরকে বিবাহ করেন। তাদের তিনটি মেয়ে আছে; গীতা, গিরিজা লীলাবতী। তারা সকলেই, বিজ্ঞানকেই নিজেদের জীবিকা বেছে নিয়েছেন। এঁদের একজন, গীতা ইউনিভার্সিটি অব সান ফ্রান্সিস্কোতে জৈব রসায়ন বিভাগের অধ্যাপক এবং অন্য দুজন আছেন কম্পিউটার বিজ্ঞানে। ১৯৬৪ থেকে ১৯৬৬ সাল পর্যন্ত, নারলিকর মুম্বাইয়ের টাটা ইনস্টিটিউট অব ফান্ডামেন্টাল রিসার্চ এর গণিত বিভাগে, গবেষক ছাত্রী এবং তারপর সহযোগী গবেষক হিসাবে কাজ করেন। ১৯৬৭ থেকে ১৯৬৯ সাল পর্যন্ত তিনি ক্যামব্রিজ বিশ্ববিদ্যালয়ে প্রাক স্নাতক বিভাগে শিক্ষকতা করেন। ১৯৭৪ থেকে ১৯৮০ পর্যন্ত তিনি আবার টিআইএফআর-এর গণিত বিভাগে কাজ করেন। তার বিবাহের ১৬ বছর পর, ১৯৮১ সালে, তিনি বোম্বে বিশ্ববিদ্যালয় থেকে, গণিতে তার পিএইচ.ডি. ডিগ্রী লাভ করেন। তার গবেষণার বিষয় ছিল, বিশ্লেষণাত্মক সংখ্যা তত্ত্ব (অ্যানালাইটিক নাম্বার থিয়োরী)। ডক্টরেট ডিগ্রী পাওয়ার পর, ১৯৮২ সাল থেকে ১৯৮৫ সাল পর্যন্ত, তিনি টিআইএফআর-এ গণিতের পুল অফিসার (গবেষক) হিসেবে কাজ চালিয়ে যান। ১৯৮২ থেকে ১৯৮৫ সাল পর্যন্ত শিক্ষক হিসাবে তার নিয়োগ, বোম্বে গণিত বিভাগের এম.ফিল. ক্লাসের জন্য ছিল। তিনি ১৯৮৯ থেকে ২০০২ পর্যন্ত, অন্তর্বর্তী সময়ে, পুনে গণিত বিভাগে এবং ২০০৬ থেকে ২০১০ সাল পর্যন্ত, ভাস্করচার্য প্রতিষ্ঠানের এমএসসি ছাত্রদের শিক্ষকতা করেন। নারলিকরের মূল আকর্ষণের ক্ষেত্রগুলি হল, আসল এবং জটিল বিশ্লেষণ, বিশ্লেষণাত্মক জ্যামিতি, সংখ্যা তত্ত্ব, বীজগণিত এবং টোপোলজি। গণিতের বই লেখা নিয়ে, নারলিকর লিখেছেন: "কিভাবে গণিতকে আকর্ষণীয় এবং সবার উপযোগী করে তোলা যায়, সে বিষয়ে বই লেখা আমি উপভোগ করেছি"। তিনি, তার পেশা এবং একই সঙ্গে নিজের পরিবারের কাজকর্মের দেখাশোনা নিয়ে, লিখেছেন: "আমার গল্প সম্ভবত আমার প্রজন্মের অনেক মহিলার জীবন যাপনের একটি উপস্থাপনা; যাঁরা অত্যন্ত শিক্ষিত, কিন্তু সর্বদা তাঁদের পরিবারের দায়িত্ব তাঁদের ব্যক্তিগত পেশার আগে রাখেন"। ==প্রকাশনা== নারলিকরের বেশ কয়েকটি বৈজ্ঞানিক কাগজপত্র বই প্রকাশিত হয়েছে: ===বৈজ্ঞানিক কাগজপত্র=== *''থিয়োরী অফ সিভড ইন্টিজারস'', আক্টা আরিথমেটিকা ৩৮, ১৫৭ ''অন থিয়োরেম অফ এরডস অ্যান্ড জিমেডি'', হার্ডি রামানুজন জার্নাল ৩, ৪১, ১৯৮০তে *''অন দ্য মীন স্কোয়্যার ভ্যালু থিয়োরেম অফ হারউইজ জিটা ফাংশন'', ইন্ডিয়ান একাডেমী অফ সায়েন্সেস এর কার্যপ্রণালী ৯০, ১৯৫, ১৯৮১ *''হাইব্রিড মীন ভ্যালু থিয়োরেম অফ এল-ফাংশনস'', হার্ডি রামানুজন জার্নাল ৯, ১১ ১৬, ১৯৮৬ *''অন অর্ডারস অফ সোললি আবেলিয়ান গ্রুপস'', বুলেটিন অফ লন্ডন ম্যাথামেটিকাল সোসাইটি, ২০, ২১১ ২১৬, ১৯৮৮এ সাধারণ মানুষের মধ্যে গণিতের আগ্রহ তৈরি করতে গণিতের উপর বিভিন্ন নিবন্ধ ===বই=== ''গণিতচ্যা সোপ্যা ভাটা'', বিদ্যালয়ের শিশুদের জন্য মারাঠিতে একটি বই *''অ্যান ইজি অ্যাক্সেস টু বেসিক ম্যাথামেটিকস'', বিদ্যালয়ের শিশুদের জন্য বই *''এ কসমিক অ্যাডভেঞ্চার'', অধ্যাপক জে. ভি. নারলিকরের একটি বই এর অনুবাদ ==তথ্যসূত্র== ==গ্রন্থ পঞ্জী== ব্যক্তি
'''হাসান মাহমুদ খন্দকার''' একজন বাংলাদেশী পুলিশ কর্মকর্তা যিনি ৩১ আগস্ট ২০১০ থেকে ৩০ ডিসেম্বর ২০১৪ পর্যন্ত বাংলাদেশ পুলিশের ২৬ তম মহাপরিদর্শক হিসাবে দায়িত্ব পালন করেছেন। তিনি ছিলেন বাংলাদেশ পুলিশের ইতিহাসে সবচেয়ে বেশী সময় মহাপরিদর্শকের দায়িত্ব পালন করেছেন। বর্তমানে তিনি স্পেনে বাংলাদেশের রাষ্ট্রদূত। == জন্ম প্রাথমিক জীবন == হাসান মাহমুদ খন্দকারের জন্ম রংপুর জেলার পীরগাছায়। ঢাকা বিশ্ববিদ্যালয় থেকে ইংরেজিতে স্নাতক স্নাতকোত্তর ডিগ্রি অর্জন করেছেন। বাংলাদেশ সিভিল সার্ভিস (বিসিএস পুলিশ) ক্যাডারের সদস্য হিসাবে পুলিশ বিভাগে যোগদান করেছিলেন। == কর্মজীবন == ১৯৮৬ সালে টাঙ্গাইলের সহকারী পুলিশ সুপারিনটেনডেন্ট (এএসপি) হিসাবে কর্মজীবন শুরু করেন। তিনি ঢাকা মহানগর পুলিশের অতিরিক্ত উপ-কমিশনার, উপ-কমিশনার, সিলেটের অতিরিক্ত পুলিশ টাঙ্গাইলের পুলিশ খুলনা মহানগর পুলিশের অতিরিক্ত কমিশনার, সারদা পুলিশ একাডেমির অধ্যক্ষ, পুলিশ সদরদপ্তরের উপ-মহা পরিদর্শক (ডিআইজি), অতিরিক্ত মহা-পরিদর্শক এবং পুলিশের বিশেষ শাখার (এসবি) অতিরিক্ত মহাপরিদর্শক পদে দায়িত্ব পালন করেন। তিনি ফেব্রুয়ারী ২০০৭ থেকে আগস্ট ২০১০ সাল পর্যন্ত র‌্যাপিড অ্যাকশন ব্যাটালিয়নের মহাপরিচালক হিসাবে দায়িত্ব পালন করেছিলেন। তিনি বাংলাদেশ পুলিশ পদক এবং রাষ্ট্রপতি পুলিশ পদক পেয়েছিলেন। আইজিপি থাকাকালীন বাংলাদেশ পুলিশ স্বাধীনতা দিবস পুরস্কার পেয়েছিল। ২০১৫ সালে স্পেনে বাংলাদেশের রাষ্ট্রদূত হিসাবে নিযুক্ত হন। হাসান মাহমুদ খন্দকারের বিরুদ্ধে আন্তর্জাতিক অপরাধী আদালতে (আইসিসি) মানবতাবিরোধী অপরাধের অভিযোগ রয়েছে। == তথ্যসূত্র == পুলিশ মহাপরিদর্শক প্রাক্তন শিক্ষার্থী জেলার ব্যক্তি ব্যক্তি
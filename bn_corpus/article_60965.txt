'''গ্লেন ক্লোজ''' (; জন্ম: ১৯ মার্চ ১৯৪৭) হলেন একজন মার্কিন অভিনেত্রী, গায়িকা প্রযোজক। তিনি একাধিক পুরস্কার সম্মাননা অর্জন করেছেন, তন্মধ্যে তিনটি টনি পুরস্কার, তিনটি গোল্ডেন গ্লোব পুরস্কার তিনটি প্রাইমটাইম এমি পুরস্কার। তিনি সাতটি একাডেমি পুরস্কারের মনোনয়ন লাভ করেছেন, এবং তিনি কোন পুরস্কার জয় না করে সর্বাধিক মনোনয়নের অধিকারী। ২০১৬ সালে আমেরিকান থিয়েটার হল অব ফেমে তার নাম অন্তর্ভুক্ত করা হয়। কানেটিকাটের গ্রিনউইচে জন্মগ্রহণকারী ক্লোজ উইলিয়াম অ্যান্ড ম্যারি কলেজ থেকে থিয়েটার নৃবিজ্ঞানে স্নাতক সম্পন্ন করেন। তিনি ১৯৭৪ সালে ''লাভ ফর লাভ'' মঞ্চনাটক দিয়ে পেশাদার অভিনয় জীবন শুরু করেন এবং ১৯৮০-এর দশকের শুরুর দিক পর্যন্ত নিউ ইয়র্ক মঞ্চে অভিনয় করেছেন। ব্রডওয়ে মঞ্চে তার অভিনীত কাজের মধ্যে রয়েছে ''বারনুম'' (১৯৮০) ''দ্য রিয়াল থিং'' (১৯৮৩), দ্বিতীয় কাজটির জন্য তিনি শ্রেষ্ঠ অভিনেত্রী বিভাগে টনি পুরস্কার অর্জন করেন। তার চলচ্চিত্রে অভিষেক ঘটে ''দ্য ওয়ার্ল্ড অ্যাকর্ডিং টু গার্প'' (১৯৮২) ছবি দিয়ে, এবং পরবর্তী কালে তিনি ''দ্য বিগ চিল'' (১৯৮৩) ''দ্য ন্যাচারাল'' (১৯৮৪)-এ পার্শ্ব চরিত্রে অভিনয় করেন, এই তিনটি ছবির জন্য শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন। ক্লোজ ১৯৮০-এর দশকের শেষভাগে নিজেকে প্রধান অভিনেত্রী হিসেবে প্রতিষ্ঠিত করেন এবং ''ফ্যাটাল অ্যাট্রাকশন'' (১৯৮৭) ''ডেঞ্জারাস লিয়াজোঁ'' (১৯৮৮) চলচ্চিত্রে অভিনয় করে শ্রেষ্ঠ অভিনেত্রী বিভাগে একাডেমি পুরস্কারের মনোনয়ন লাভ করেন। ক্লোজ আরও দুটি টনি পুরস্কার অর্জন করেন ''ডেথ অ্যান্ড দ্য মেইডেন'' (১৯৯২) ''সানসেট বুলেভার'' (১৯৯৫) মঞ্চনাটকে অভিনয় করে। তিনি তার প্রথম প্রাইমটাইম এমি পুরস্কার অর্জন করেন ১৯৯৫ সালে টেলিভিশন চলচ্চিত্র ''সার্ভিং ইন সাইলেন্স: দ্য মার্গারেট ক্যামারমেয়ার স্টোরি''-এ অভিনয় করে। ১৯৯০-এর দশক জুড়ে তিনি ''রিভার্সাল অব ফরচুন'' (১৯৯০), ''ওয়ান হানড্রেড ওয়ান ডালমাশিয়ান্স'' (১৯৯৬), ''এয়ার ফোর্স ওয়ান'' (১৯৯৭) চলচ্চিত্রে অভিনয় করে হলিউডে সফলতা অর্জন করেন। ২০০৩ সালে তিনি টেলিভিশন চলচ্চিত্র ''দ্য লায়ন ইন উইন্টার''-এ এলিনয় চরিত্রে অভিনয় করে একটি গোল্ডেন গ্লোব পুরস্কার অর্জন করেন। ২০০৭ থেকে ২০১২ সালে ক্লোজ নাট্যধর্মী ধারাবাহিক ''ড্যামেজেস''-এ প্যাটি হিউস চরিত্রে অভিনয় করে একটি গোল্ডেন গ্লোব পুরস্কার দুটি প্রাইমটাইম এমি পুরস্কার অর্জন করেন। ২০১৪ সালে তিনি ব্রডওয়ে মঞ্চে ফিরেন ''আ ডেলিকেট ব্যালেন্স''-এ পুনরুজ্জীবিতকরণ নাটক দিয়ে। ২০১০-এর দশকে তিনি ''অ্যালবার্ট নবস'' (২০১১) ''দ্য ওয়াইফ'' (২০১৭) চলচ্চিত্রে অভিনয় করে শ্রেষ্ঠ অভিনেত্রী বিভাগে আরও দুটি একাডেমি পুরস্কারের মনোনয়ন লাভ করেন এবং দ্বিতীয় চলচ্চিত্রের জন্য সেরা নাট্য চলচ্চিত্র অভিনেত্রী বিভাগে গোল্ডেন গ্লোব পুরস্কার অর্জন করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী অভিনেত্রী কণ্ঠ অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী থিয়েটার হল অব ফেমে অন্তর্ভুক্ত ব্যক্তি স্পিরিট পুরস্কার বিজয়ী গ্লোব পুরস্কার (সেরা অভিনেত্রী নাট্য চলচ্চিত্র) বিজয়ী গ্লোব পুরস্কার (সেরা অভিনেত্রী নাট্য টিভি ধারাবাহিক) বিজয়ী গ্লোব পুরস্কার (সেরা অভিনেত্রী মিনি ধারাবাহিক বা টিভি চলচ্চিত্র) বিজয়ী বিষয়শ্রেণী:টনি পুরস্কার বিজয়ী ডেস্ক পুরস্কার বিজয়ী পার্শ্ব অভিনেত্রী বিভাগে ন্যাশনাল বোর্ড অব রিভিউ পুরস্কার বিজয়ী এমি পুরস্কার বিজয়ী অ্যাক্টরস গিল্ড পুরস্কার (সেরা অভিনেত্রী চলচ্চিত্র) বিজয়ী পুরস্কার বিজয়ী
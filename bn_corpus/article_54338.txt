'''এলাহাবাদ সাধারণভাবে এলাহাবাদ বিশ্ববিদ্যালয় নামে পরিচিত একটি সরকারী কেন্দ্রীয় বিশ্ববিদ্যালয়, যা ভারতের উত্তরপ্রদেশ রাজ্যের এলাহাবাদ শহরে অবস্থিত। ১৮৮৭ সালের ২৩ সেপ্টেম্বরে প্রতিষ্ঠিত এটি ভারতের চতুর্থ প্রাচীনতম আধুনিক বিশ্ববিদ্যালয়। এর উৎপত্তি মুইর সেন্ট্রাল কলেজে থেকে, যেটি গভর্নর স্যার উইলিয়াম মুইর এর নামে ১৮৭৬ সালে প্রতিষ্ঠিত হয়। তিনি এলাহাবাদে সেন্ট্রাল ইউনিভার্সিটির ধারণা প্রস্তাব করেন, যা পরবর্তীকালে বর্তমান বিশ্ববিদ্যালয়ে বিবর্তিত হয়। এক সময়ে এটিকে "প্রাচ্যের অক্সফোর্ড" বলা হ্ত। ২৪শে জুন ২০০৫ সালে ভারতের কেন্দ্রীয় বিশ্ববিদ্যালয় কর্তৃপক্ষের এলাহাবাদ আইন ২০০৫'' মোতাবেক এর কেন্দ্রীয় মর্যাদা পুনঃস্থাপিত হয়। ==ইতিহাস== মুয়ির সেন্ট্রাল কলেজ, বর্তমানে বিজ্ঞান অনুষদের আংশ। মুইর সেন্ট্রাল কলেজের ভিত্তিপ্রস্তরটি ১৮৭৩ সালের ডিসেম্বর ভারতের গভর্নর-জেনারেল লর্ড নর্থব্রুক কর্তৃক স্থাপিত হয়। এই কলেজটি সংযুক্ত প্রদেশের লেফটেন্যান্ট গভর্নর, এর প্রতিষ্ঠার সহায়ক, স্যার উইলিয়াম মুইরের নামে নামকরণ করা হয়। বিল্ডিংটি উইলিয়াম এমারসন দ্বারা নকশা করা হয়েছিল, যিনি মিশরীয় এবং গ্রীক শৈলীর সমন্বয়ে কলকাতার ভিক্টোরিয়া মেমোরিয়াল এবং মুম্বাইয়ের ক্রফোর্ড মার্কেটেরও নকশা করেছিলেন। প্রাথমিকভাবে এটি কলকাতা অধীনে ছিল এবং পরবর্তীতে ২৩ শে সেপ্টেম্বর ১৮৮৭ সালে এলাহাবাদ বিশ্ববিদ্যালয় প্রতিষ্ঠিত হয়, যা কলকাতা বিশ্ববিদ্যালয়, বোম্বে বিশ্ববিদ্যালয়, মাদ্রাজ বিশ্ববিদ্যালয় এবং লাহোরের পাঞ্জাব বিশ্ববিদ্যালয় এর পরে ঔপনিবেশিক ভারতে প্রতিষ্ঠিত পঞ্চম বিশ্ববিদ্যালয়। এটি মাধ্যমিক শিক্ষার দায়িত্ব সহ স্নাতক এবং স্নাতকোত্তর ডিগ্রির জন্য একটি উচ্চাংগের অধিভুক্তকরণ এবং পরীক্ষা বোর্ড হিসাবে শুরু হয়। ১৯০৪ সালে বিশ্ববিদ্যালয় তার নিজস্ব শিক্ষা বিভাগ প্রতিষ্ঠা করে এবং ডক্টরেট গবেষণা কর্মসূচি চালু করে। সেনেট হল স্যার জন হিউয়েট দ্বারা ১৯১২ সালে খোলা হয়। ১৯২১ সালে 'এলাহাবাদ বিশ্ববিদ্যালয় আইন ১৯২১' এর প্রবর্তনের সাথে মুইর সেন্ট্রাল কলেজটি সাথে একীভূত হয় এবং পুনর্বিন্যস্ত হয় একত্রে শিক্ষা আবাসিক বিশ্ববিদ্যালয় রূপে। পরবর্তী কয়েক বছর ধরে এর অধিভুক্ত কলেজগুলিকে আগ্রা বিশ্ববিদ্যালয়ে স্থানান্তরিত করা হয় এবং মাধ্যমিক স্তরের পরীক্ষা পরিচালনার কাজটি স্থানান্তরিত হয়। আকাশ থেকে এলাহাবাদ সিনেট হলের একটি দৃশ ১৯৫১ সালে, স্থানীয় কিছু শিক্ষা প্রতিষ্ঠানকে স্বীকৃতি দেয় (তার মৌলিক ঐকিক চরিত্র বজায় রেখে) যেগুলি সংযুক্ত অনুমোদিত কলেজ হিসাবে আর্টস, কমার্স, বিজ্ঞান আইন বিষয়ে স্নাতক স্তরে শিক্ষা প্রদান করে। উত্তীর্ণ তালিকায় আছেন ভারতের একজন রাষ্ট্রপতি এবং দুজন উপরাষ্ট্রপতি, দুজন প্রাক্তন প্রধানমন্ত্রী, অনেকজন কেন্দ্রীয় এবং রাজ্যমন্ত্রী, কমপক্ষে চারজন সুপ্রিম কোর্টের প্রধান বিচারপতি সহ অগণ্য রাজনীতিবিদেরা। এই কৃতিত্ব সহ, উত্তর প্রদেশের মধ্যে এর বিশেষ স্থানের পরিপ্রেক্ষিতে, রাষ্ট্রীয় সরকার জুলাই ১৯৯২ সালে এটিকে 'প্রিমিয়ার ইনস্টিটিউশন' ('বিশেষ অগ্রণী সংস্থা') হিসাবে আনুষ্ঠানিক স্বীকৃতি দেয়। ==তথ্যসূত্র== ==বহিঃসংযোগ== কেন্দ্রীয় বিশ্ববিদ্যালয়
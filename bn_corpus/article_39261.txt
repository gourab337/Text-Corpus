'''পাঞ্জাবী লিপি:ਤੰਦੂਰ; হল একপ্রকারের মাটির উনুন যা ব্যবহার করা হয় পাঞ্জাবী খাবার বানানোর ক্ষেত্রে। পাঞ্জাব এলাকার ঘরে ঘরে রুটি এবং নান তৈরীর প্রথাগত পদ্ধতি হল তন্দুর উনুন এর ব্যবহার। পাঞ্জাবের মফস্বল অঞ্চলে তন্দুর উনুন সাধারন ভাবে প্রচলিত। এই উনুন বিভিন্ন রান্নার ক্ষেত্রেও ব্যবহার করা হয় == নক্সা == পাঞ্জাবী তন্দুর মাটির তৈরী উনুন যার আকৃতি অনেকটা ঘন্টার মতো, মাটিতে বসানো এবং কাঠ-কয়লা দিয়ে জ্বালানো হয়। এই উনুনে তাপমাত্রা উৎপন্ন প্রায় ৪৮০ডিগ্রী। আবার এই উনুন মাটির উপরেও বসানো যায়। সিন্ধু উপত্যকা অঞ্চলে পাঞ্জাবী তন্দুর এর মতো সাদৃশ্যপূর্ন উনুন আবিষ্কৃত হয়েছে। যাইহোক, পাঞ্জাবী তন্দুরের ব্যবহার, অবিভক্ত পাঞ্জাবে পাঞ্জাবী রান্নার সাথে সম্পর্কিত। == ব্যবহার == পাঞ্জাবীরা প্রথাগত ভাবে পাঞ্জাবী তন্দুর ব্যবহার করত রুটি এবং বিভিন্ন ধরনের মাংসের পদ রান্নার জন্য। এই উনুনের ব্যবহার পাঞ্জাব সংস্কৃতির সাথে ওতপ্রোত ভাবে জড়িত যা পাঞ্জাবী লোকগীতির অংশ। ১৯৪৭ সালে পাঞ্জাব বিভাগের পর, এই উনুন ভারতের অন্যান্য অংশের জনপ্রিয় হয়েছে। পাঞ্জাবীরা পশ্চিম পাঞ্জাব থেকে যখন দিল্লীতে পূনঃর্বাসিত হয়, সেখানেও তারা এই পাঞ্জাবী তন্দুরের ঐতিহ্য বহন করেন। == পাঞ্জাবী তন্দুর উনুন এবং পাঞ্জাবী ভাটি উনুনের পার্থক্য == পাঞ্জাবী তন্দুর উনুন এবং পাঞ্জাবী ভাটি উনুনের মধ্যে পার্থক্য দেখা যায়। পাঞ্জাবী ভাটি উনুন, যা ইট এবং কাদা মাটি দিয়ে তৈরী এবং একদিক খোলা থাকে। পাঞ্জাবী ভাটিগুলির উপর দিকে একটি ধাতব ঢাকনা দিয়ে বন্ধ করা থাকে এবং একটি চোঙ থাকে, তা দিয়ে ধূয়ো বেরিয়ে যায়। ভাটিগুলির মাথা কাদামাটি দিয়ে সম্পূর্ন বন্ধ করা দেওয়া হলে(এই ধরনের উনুন বিপুল পরিমানে রাজস্থানে ব্যবহার করা হয়) সেই ধরনের উনুনকে ভাট্টি বলে এবং এইগুলি মূলতঃ বেশী রান্নার জন্য ব্যবহার করা হয়। ==তথ্যসূত্র==
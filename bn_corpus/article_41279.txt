হল জাপানের ইতিহাসে ১৩৩৬ খ্রিঃ থেকে ১৫৭৩ খ্রিঃ পর্যন্ত স্থায়ী একটি যুগ। এই যুগে জাপানের শাসনক্ষমতা ছিল মুরোমাচি বা আশিকাগা শোগুনতন্ত্রের (''মুরোমাচি বাকুফু'' বা ''আশিকাগা বাকুফু'') হাতে। প্রথম মুরোমাচি শোগুন আশিকাগা তাকাউজি কেন্‌মু পুনর্গঠনের (১৩৩৩-১৩৩৬) পর ১৩৩৮ খ্রিঃ এই নতুন শোগুনতন্ত্র প্রতিষ্ঠা করলে এই যুগের সূচনা হয়। ১৫৭৩ খ্রিঃ ওদা নোবুনাগা এই শোগুন বংশের পঞ্চদশ তথা শেষ শোগুন আশিকাগা ইয়োশিয়াকিকে কিয়োতোর রাজধানী থেকে বিতাড়িত করলে মুরোমাচি যুগের সমাপ্তি হয়। ১৩৩৬ থেকে ১৩৯২ খ্রিঃ পর্যন্ত সময়কালকে ''নান্‌বোকু-চোও যুগ'' বা 'উত্তর দক্ষিণ রাজসভার যুগ' বলা হয়। এই সময়ের বৈশিষ্ট্য ছিল শাসক শোগুনের বিরুদ্ধে কেন্‌মু পুনর্গঠনের হোতা সম্রাট গো-দাইগোর সমর্থকদের নিরবচ্ছিন্ন প্রতিরোধ। ১৪৬৫ খ্রিঃ থেকে মুরোমাচি যুগের শেষ পর্যন্ত সময়কালকে সেন্‌গোকু যুগ বা যুদ্ধরত রাজ্যসমূহের যুগ বলা হয়। নান্‌বোকু-চো যুগ সেন্‌গোকু যুগ ইতিহাস
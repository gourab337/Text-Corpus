অনীশ দেব '''অনীশ দেব''' হলেন একজন বাঙালী লেখক সম্পাদক। তিনি ছোটদের বড়দের জন্য লিখে চলেছেন সমান তালে। আনন্দমেলা, শুকতারা, নবকল্লোল, কিশোর বিজ্ঞানী, কিশোর জ্ঞান বিজ্ঞান, কিশোর ভারতী সহ পশ্চিমবঙ্গের প্রায় সমস্ত জনপ্রিয় পত্রিকাগুলিতে তার লেখা প্রকাশিত হয়েছে এবং এখনও হচ্ছে। লেখার পাশাপাশি তিনি সম্পাদনা, অনুবাদ ইত্যাদির কাজও করে থাকেন। ==জন্ম এবং শিক্ষাজীবন== অনীশ দেবের জন্ম ১৯৫১ সালের ২২ অক্টোবর, পশ্চিমবঙ্গের কোলকাতায়। তিনি তার স্কুলজীবন অতিবাহিত করেন কোলকাতার হিন্দু স্কুলে। পদার্থবিজ্ঞানে কোলকাতা সাম্মানিক স্নাতক এবং ফলিত পদার্থবিজ্ঞানে বি. টেক., এম. টেক. পি. এইচ. ডি. ডিগ্রি লাভ করেন। কৃতী ছাত্র হিসাবে তিনি কোলকাতা বিশ্ববিদ্যালয় থেকে দুটি স্বর্ণপদক এবং একটি রৌপ্যপদক পেয়েছেন। ==কর্মজীবন== অনীশ দেব ১৯৮৩ সাল থেকে কোলকাতা ফলিত পদার্থবিজ্ঞান বিভাগে লেকচারার হিসাবে কর্মজীবন শুরু করেন। ১৯৯০ সাল থেকে ওই বিভাগেই রিডার এবং এরপর ১৯৯৮ থেকে প্রফেসার। বর্তমানে অবশ্য তিনি অবসর গ্রহণ করেছেন। ==সাহিত্যজীবন== তার লেখালেখির শুরু মাত্র সতেরো বছর বয়সে। তার প্রথম লেখা প্রকাশিত হয় ১৯৬৮-তে অধুনালুপ্ত ''মাসিক রহস্য'' পত্রিকায়। তারপর থেকে পশ্চিমবঙ্গের বিভিন্ন নামজাদা বাংলা ইংরেজী পত্রিকায় তার লেখা প্রকাশিত হয়েছে।তার লেখার প্রধান বিষয় থ্রিলার, ভৌতিক-অলৌকিক এবং কল্পবিজ্ঞান। গল্পের বই ছাড়াও তিনি বাংলায় কয়েকটি কিশোরপাঠ্য বিজ্ঞান বিষয়ক গ্রন্থও রচনা করেছেন। পাশাপাশি ব্যবহারিক পদার্থবিদ্যার উপর লেখা তার কিছু ইংরেজী বই রয়েছে। এছাড়া তিনি বিভিন্ন সংকলন গ্রন্থ সম্পাদনার কাজেও নিযুক্ত আছেন। কিছুকাল সম্পাদনা করেছেন ''কিশোর বিস্ময়'' পত্রিকা। ==উল্লেখযোগ্য গ্রন্থ== '''অনীশ দেবের রচিত গ্রন্থ:''' ''তেইশ ঘন্টা ষাট মিনিট'' ''ষাট মিনিট তেইশ ঘন্টা'' ''এক বিন্দু সন্দেহ'' ''লাশতালাশ'' ''পাই নিয়ে রূপকথা'' ''ঘাসের শীষ নেই'' ''সাপের চোখ'' ''ভূতনাথের ডায়েরি'' ''তীরবিদ্ধ'' ''জীবন যখন ফুরিয়ে যায়'' ''বজ্রগোলাপ'' ''বাড়িটায় কেউ যেয়ো না'' ''অনীশের সেরা ১০১'' ''অশরীরী ভয়ংকর'' ''দেখা যায় না শোনা যায়'' ''বারোটি রহস্য উপন্যাস'' ''পাঁচটি রহস্য উপন্যাস'' ''ভয়পাতাল'' ''বিজ্ঞানের হরেকরকম'' ''সহজ কথায় ইন্টারনেট'' ''কেমন করে কাজ করে যন্ত্র'' ''রোমাঞ্চকর ধূমকেতু'' '''অনীশ দেবের সম্পাদিত গ্রন্থ:''' ''শতবর্ষের সেরা রহস্য উপন্যাস'' ''কিশোর কল্পবিজ্ঞান সমগ্র'' ''বিশ্বের সেরা ভয়ংকর ভূতের গল্প'' ''ভৌতিক অলৌকিক'' ''সেরা সায়েন্স ফিকশন সমগ্র'' ''ভয়ের গল্প ৫১'' ''রক্ত ফোঁটা ফোঁটা'' ==সম্মান পুরস্কার== বাংলা সাহিত্যজগতে বিরাট অবদানের জন্য তিনি পেয়েছেন প্রাচীন কলাকেন্দ্র সাহিত্য পুরস্কার (১৯৯৮), ড. জ্ঞানচন্দ্র ঘোষ জাতীয় পুরস্কার (১৯৯৯)। ''পাই নিয়ে রূপকথা'' বইয়ের জন্য পেয়েছেন দিল্লি নরসিংহ দাস পুরস্কার (২০১২) দীনেশচন্দ্র স্মৃতি পুরস্কার (২০১৩)। সম্প্রতি তিনি বিদ্যাসাগর পুরস্কার পেতে চলেছেন। == তথ্যসূত্র == জন্ম ব্যক্তি পুরস্কার বিজয়ী সম্পাদক ঔপন্যাসিক শিশুসাহিত্যিক
'''''অশোক রাজপথ''''' (Hindi: अशोक राजपथ) হল ভারতের বিহার রাজ্যের রাজধানী পাটনা শহরের একটি রাস্তা। এই রাস্তাটি মৌর্য সম্রাট অশোকের নামে নামাঙ্কিত। তিনি খ্রিস্টপূর্ব ২৬৯ থেকে ২৩২ অব্দের মধ্যবর্তী সময়ে ভারতীয় উপমহাদেশ শাসন করেছিলেন। অশোক রাজপথে পাটনার সঙ্গে পাটনা সাহিবকে যুক্ত করেছে। গোলঘর থেকে শুরু করে এই রাস্তাটি গঙ্গা নদীর সমান্তরালে গিয়ে দিদারগঞ্জে শেষ হয়েছে। এই রাস্তার এক দিকে অনেকগুলি বাজার অন্যদিকে পাটনা বিশ্ববিদ্যালয় অবস্থিত হওয়ায় এটি একটি ব্যস্ত রাস্তা। পাটনার কয়েকটি ঐতিহাসিক স্থান এই রাস্তার ধারে অবস্থিত। এগুলি হল: গোলঘর, গান্ধী ময়দান, ক্রাইস্ট চার্চ, কার্গিল চক, পাটনা বিশ্ববিদ্যালয় (পাটনা কলেজ, সায়েন্স কলেজ অন্যান্য কলেজ সহ), পিএমসিএইচ, ন্যাশনাল ইনস্টিটিউট অফ টেকনোলজি, পাটনা, পাথার কি মসজিদ, তখত শ্রী হরমন্দির সাহিব ইত্যাদি। অশোক রাজপথ সংলগ্ন এলাকা পাটনা পুলিশের পিরবাহোর থানার অন্তর্গত। ==উল্লেখযোগ্য স্থান== খুদা বক্স ওরিয়েন্টাল লাইব্রেরি বি এন কলেজ পাটনা বিশ্ববিদ্যালয় পাটনা মেডিক্যাল কলেজ হাসপাতাল ন্যাশনাল ইনস্টিটিউট অফ টেকনোলজি, পাটনা ==তথ্যসূত্র== অঞ্চল
'''অ্যান্ড্রু জেমস হল''' (; জন্ম: ৩১ জুলাই, ১৯৭৫) ট্রান্সভাল প্রদেশের জোহেন্সবার্গে জন্মগ্রহণকারী দক্ষিণ আফ্রিকার প্রথিতযশা সাবেক আন্তর্জাতিক ক্রিকেটার। ১৯৯৯ থেকে ২০০৭ সাল পর্যন্ত দক্ষিণ আফ্রিকা ক্রিকেট দলের পক্ষে খেলেছেন তিনি। দলে তিনি অল-রাউন্ডার হিসেবে চিহ্নিত ছিলেন। ফাস্ট-মিডিয়াম পেস বোলিংয়ের পাশাপাশি দলের উদ্বোধনী অথবা শেষদিকে ব্যাটিংয়ে নামতেন '''অ্যান্ড্রু হল'''। ঘরোয়া ক্রিকেটে ট্রান্সভাল, গটেং ইস্টার্নসের প্রতিনিধিত্ব করেন। == প্রারম্ভিক জীবন == দক্ষিণ আফ্রিকার প্রথম-শ্রেণীর ক্রিকেটে অংশগ্রহণের পূর্বে ইনডোর ক্রিকেটের সাথে জড়িত ছিলেন তিনি। ১৯৯৫-৯৬ মৌসুমে নিজেকে ক্রিকেট জীবনের সাথে জড়িয়ে ফেলেন। শুরুতে তিনি সীমিত ওভারের ক্রিকেটের সাথেই একীভূত করেন নিজেকে। == খেলোয়াড়ী জীবন == === একদিনের আন্তর্জাতিক === ১৯৯৯ সালে সফরকারী ওয়েস্ট ইন্ডিজের বিপক্ষে ডারবানে অনুষ্ঠিত একদিনের আন্তর্জাতিকে অভিষেক ঘটে তার। ২০০৭ সাল পর্যন্ত দক্ষিণ আফ্রিকার একদিনের আন্তর্জাতিক দলের নিয়মিত সদস্য ছিলেন। সময়ে তিনি ২০০৩ ২০০৭ সালের বিশ্বকাপে দলের অন্যতম সদস্য মনোনীত হন। নভেম্বর, ২০০৬ সালে ভারতের বিপক্ষে অনুষ্ঠিত একদিনের আন্তর্জাতিকে জাস্টিন ক্যাম্পের সাথে ৮ম উইকেট জুটিতে ১৩৮ রান তুলে রেকর্ড গড়েন। তন্মধ্যে তিনি ৪৭ বলে ৫৬* রান করে অপরাজিত থাকেন। এছাড়াও বোলিংয়ে নেমে উইকেট দখল করেন। ১৭ এপ্রিল, ২০০৭ তারিখে ওয়েস্ট ইন্ডিজের কেনসিংটন ওভালে অনুষ্ঠিত ২০০৭ সালের বিশ্বকাপে ইংল্যান্ডের বিপক্ষে মাত্র ১৮ রানে উইকেট নেন। তিনি একে-একে পল কলিংউড, অ্যান্ড্রু ফ্লিনটফ, পল নিক্সন, সাজিদ মাহমুদ জেমস অ্যান্ডারসনের উইকেট নিয়ে দলকে জয়ী করতে সহায়তা করেন। === টেস্ট ক্রিকেট === টেস্ট ক্রিকেটেও তিনি সমান দক্ষতা প্রদর্শন করেন। ২০০২ সালে কেপটাউনে সফরকারী অস্ট্রেলিয়ার বিপক্ষে টেস্ট অভিষেক ঘটে তার। নম্বরে ব্যাটিংয়ে নেমে ৭০ রান করেন। কিন্তু খেলায় তিনি কোন উইকেট পাননি। ২০০৩ সালে ইংল্যান্ড সফরে যাবার জন্য শেষ মুহুর্তে দলে ডাক পান। টেস্ট সিরিজে তিনি ১৬ উইকেট লাভ করেন। তন্মধ্যে হেডিংলিতে জয়সূচক অপরাজিত ৯৯* রান সংগ্রহ করেন। এরফলে টেস্ট ক্রিকেটের ইতিহাসে ৫ম ব্যাটসম্যান হিসেবে তিনি মাত্র এক রানের জন্য সেঞ্চুরির দেখা পাননি। ২০০৪ সালে ভারতের বিপক্ষে টেস্ট সিরিজের ব্যাটিং উদ্বোধনে নামেন। কানপুরে তিনি ১৬৩ রান তুলে অভিষেক টেস্ট সেঞ্চুরির দেখা পান। == অবসর == সেপ্টেম্বর, ২০০৭ সালে আন্তর্জাতিক ক্রিকেট অঙ্গন থেকে অবসর নেন হল। কিন্তু এর জন্য তিনি কোন কারণ উপস্থাপন করেননি। প্রসঙ্গে কেন্টের কোচ গ্রাহাম ফোর্ডের ধারণা ২০০৭ সালের টুয়েন্টি২০ বিশ্ব চ্যাম্পিয়নশীপ থেকে তাকে বাদ দেয়াই অবসর নেয়ার প্রধান কারণ। এরপর তিনি ইন্ডিয়ান ক্রিকেট লীগে হায়দ্রাবাদ হিরোজ দলের সাথে চুক্তিবদ্ধ হন। == তথ্যসূত্র == == আরও দেখুন == রবিন পিটারসন বোয়েতা ডিপেনার ক্রিকেট বিশ্বকাপের পাঁচ-উইকেট প্রাপ্তির তালিকা আন্তর্জাতিক ক্রিকেটে প্রথম বলেই উইকেটলাভকারী বোলারদের তালিকা == বহিঃসংযোগ == নর্দ্যান্টস ক্রিকেট পেজে অ্যান্ড্রু হল জন্ম ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেটার ক্রিকেটার ক্রিকেটার ক্রিকেটার ব্যক্তি ক্রিকেট বোর্ডের ক্রিকেটার আফ্রিকান ক্রিকেটার আফ্রিকার টেস্ট ক্রিকেটার আফ্রিকার একদিনের আন্তর্জাতিক ক্রিকেটার আফ্রিকার টুয়েন্টি২০ আন্তর্জাতিক ক্রিকেটার আফ্রিকান ক্রিকেট কোচ ক্রিকেটার ক্রিকেট অধিনায়ক ক্রিকেটার দক্ষিণ আফ্রিকান ক্রিকেটার
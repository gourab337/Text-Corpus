আধিপত্যবাদ, সাম্রাজ্যবাদ আর সম্প্রসারনবাদের বিরুদ্ধে বৃহত্তর জাতীয় ঐক্য, এবং বাংলাদেশী জাতীয়তাবাদের চেতনায় উজ্জীবিত হয়ে ধর্মীয় মূল্যবোধের পুনঃপ্রতিষ্ঠা, গণতন্ত্র সামাজিক ন্যায় বিচার প্রতিষ্ঠার দৃঢ়প্রত্যয়ে খন্দকার মোশতাক আহমেদের নেতৃত্বে তিনি নিজ দল বাংলা জাতীয় লীগকে অবলুপ্ত করে ডেমোক্রেটিক লীগ গঠন করেন। কিন্তু খন্দকার মোস্তাকের সাথে মতবিরোধের কারনে তিনি খন্দকার মোস্তাককে বাদ দিয়ে আলাদাভাবে ডেমোক্রেটিক লীগ পুনঃগঠন করেন এবং তিনি দলটির সভাপতির দায়িত্ব পালন করেন। এরশাদ বিরোধী আন্দোলনে দলটি বিএনপি নেতৃত্বাধীন সাত দলীয় জোটের শরীক হয়। অলি আহাদের মৃত্যুর পর সাইফুদ্দিন মনি দলটির নেতৃত্ব দিচ্ছেন। দলটি বর্তমানে বিএনপি নেতৃত্বাধীন বিশ দলীয় জোটের শরীক দল।
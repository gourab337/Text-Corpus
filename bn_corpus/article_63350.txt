'''লিওনেল সিডনি বার্কেট''' (; জন্ম: ১৪ এপ্রিল, ১৯০৫ মৃত্যু: ১৬ জানুয়ারি, ১৯৯৮) বার্বাডোসের সেন্ট মাইকেল এলাকার স্ট্রাথক্লাইডে জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার ছিলেন। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৩০ থেকে ১৯৩১ সময়কালে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে বার্বাডোস, গায়ানা, ত্রিনিদাদ টোবাগো দলের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, দলের প্রয়োজনে ডানহাতে মিডিয়াম বোলিং করতেন '''লিওনেল বার্কেট'''। == প্রথম-শ্রেণীর ক্রিকেট == ১৯২৪-২৫ মৌসুম থেকে ১৯৪৪-৪৫ মৌসুম পর্যন্ত লিওনেল বার্কেটের প্রথম-শ্রেণীর খেলোয়াড়ী জীবন চলমান ছিল। ১৯৩০ সালে ব্রিটিশ গায়ানার বিপক্ষে ত্রিনিদাদের সদস্যরূপে ২৫৩ রান তুলে সকলের মনোযোগের কেন্দ্রবিন্দুতে উপনীত হন। হ্যারিসন কলেজে থাকা অবস্থায় বেশ ভালো খেলতেন। ক্রিকেট খেলার পাশাপাশি চিনির ব্যবসার সাথেও জড়িত ছিলেন তিনি। ২০ বছরের অধিক সময় বার্বাডোস, ত্রিনিদাদ ব্রিটিশ গায়ানার সাথে খেলার পাশাপাশি ওয়েস্ট ইন্ডিজের সাথে মোটে ২৬টি প্রথম-শ্রেণীর খেলায় অংশ নিতে পেরেছিলেন। == আন্তর্জাতিক ক্রিকেট == সমগ্র খেলোয়াড়ী জীবনে চারটিমাত্র টেস্টে অংশগ্রহণ করার সুযোগ পেয়েছিলেন তিনি। ১২ ডিসেম্বর, ১৯৩০ তারিখে অ্যাডিলেডে স্বাগতিক অস্ট্রেলিয়ার বিপক্ষে টেস্ট ক্রিকেটে অভিষেক ঘটে তার। একই দলের বিপক্ষে মেলবোর্নে ১৩ ফেব্রুয়ারি, ১৯৩১ তারিখে সর্বশেষ টেস্টে অংশ নেন। ১৯৩০-৩১ মৌসুমে ওয়েস্ট ইন্ডিজ দলের সহঃ অধিনায়ক হিসেবে দলকে নিয়ে অস্ট্রেলিয়া গমন করেন। অভিষেক টেস্টে ব্যাটিং উদ্বোধনে নেমে ৬৪ রান তুলেছিলেন। কিন্তু এরপর তিনি তার খেলার ছন্দ ফিরে পাননি। সিরিজের শেষ টেস্টে দল থেকে বাদ পড়েন। বিস্ময়করভাবে ওয়েস্ট ইন্ডিজ দল স্বাগতিক দলের বিপক্ষে জয় তুলে নেয়। অস্ট্রেলিয়া সফরের পর ১৯৩৭ সাল পর্যন্ত আর কোন খেলায় অংশ নেননি। == ব্যক্তিগত জীবন == ১৬ জানুয়ারি, ১৯৯৮ তারিখে ৯২ বছর বয়সে বার্বাডোসের সেন্ট জেমস এলাকায় লিওনেল বার্কেটের দেহাবসান ঘটে। মৃত্যুকালীন তিনি বয়োঃজ্যেষ্ঠ জীবিত টেস্ট ক্রিকেটারের সম্মাননা পেয়েছিলেন। তার মৃত্যুর পর ইংল্যান্ডের আল্ফ গোভার সম্মাননায় ভূষিত হন। তার অপর ভ্রাতা থিওডর বার্কেট বার্বাডোসের পক্ষে প্রথম-শ্রেণীর ক্রিকেটে অংশগ্রহণ করেছিলেন। == তথ্যসূত্র == == আরও দেখুন == আল্ফ গোভার লিওনেল প্যালেরিট জ্যাক নিউম্যান ক্রিকেটার) ওয়েস্ট ইন্ডিয়ান টেস্ট ক্রিকেটারদের তালিকা == বহিঃসংযোগ == জন্ম মৃত্যু ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার টোবাগোর ক্রিকেটার ক্রিকেটার ক্রিকেটার মাইকেলের (বার্বাডোস) ব্যক্তিত্ব
'''বান্দুলা ওয়ার্নাপুরা''' (; জন্ম: মার্চ, ১৯৫৩) রাম্বুকানায় জন্মগ্রহণকারী শ্রীলঙ্কার সাবেক প্রথিতযশা আন্তর্জাতিক ক্রিকেটার। শ্রীলঙ্কা ক্রিকেট দলকে নেতৃত্ব দিয়েছেন তিনি। শ্রীলঙ্কার ক্রিকেটের ইতিহাসে প্রথম টেস্টে দলের অধিনায়ক ছিলেন তিনি। ১৯৭৫ থেকে ১৯৮২ মেয়াদে টেস্ট একদিনের আন্তর্জাতিকে অংশ নিয়েছেন। দলে তিনি মূলতঃ অল-রাউন্ডার হিসেবে ভূমিকা রাখেন। ডানহাতি উদ্বোধনী ব্যাটসম্যানের পাশাপাশি ডানহাতে মিডিয়াম পেস বোলিংয়ে দক্ষ ছিলেন ওয়ার্নাপুরা। শ্রীলঙ্কা ক্রিকেট দলের কোচের দায়িত্ব পান। এছাড়াও শ্রীলঙ্কা ক্রিকেট প্রশাসনে অংশ নিয়েছেন। বর্তমানে তিনি এশিয়ান ক্রিকেট কাউন্সিলের কর্মকর্তা হিসেবে দায়িত্ব পালন করছেন। == খেলোয়াড়ী জীবন == শ্রীলঙ্কার বর্তমান ক্রিকেটার মালিন্দা ওয়ার্নাপুরা সম্পর্কে তার ভাইপো। কলম্বোর নালন্দা কলেজের প্রাক্তন শিক্ষার্থী তিনি। ১৯৭১ সালে তিনি প্রথম একাদশে অধিনায়কত্ব করেন। শ্রীলঙ্কা দলের প্রথম টেস্ট অভিষেকে দলের অধিনায়ক ছিলেন ওয়ার্নাপুরা। ১০ম শ্রীলঙ্কান ক্রিকেটার হিসেবে টেস্ট ক্যাপ পরিধান করেন। ১৯৮২ সালে সফরকারী ইংল্যান্ডের বিপক্ষে তিনি প্রথম বল মোকাবেলাসহ দলের প্রথম রানের সূচনা করেন। ১৭ ফেব্রুয়ারি, ১৯৮২ তারিখে পাইকিয়াসোথি সারাভানামুত্তু স্টেডিয়ামে ফ্লেচার টসে যান। টসে অবশ্য ওয়ার্নাপুরা টসে জয়ী হন। সিদাথ ওয়েতিমুনিকে সাথে নিয়ে ব্যাটিং উদ্বোধনে যান। এছাড়াও প্রথম শ্রীলঙ্কান ব্যাটসম্যান হিসেবে বুকে আঘাত পান। কিন্তু ৩৫ মিনিটে ২৫ বল মোকাবেলা করে মাত্র রানে বব উইলিসের বলে ডেভিড গাওয়ারের হাতে ধরা পড়ে প্যাভিলিয়নে ফেরত যান। দ্বিতীয় ইনিংসে ১৫৫ বলে ৩৮ রান তোলেন। রানটিই তার সর্বোচ্চ টেস্ট রান। খেলায় ইংল্যান্ড জয়লাভ করে। চার টেস্ট খেলে সবগুলো টেস্টেই নেতৃত্ব দিয়েছেন তিনি। কিন্তু কোন টেস্টেই তার দল জয়লাভে সক্ষম হয়নি। একাদশ শ্রীলঙ্কান হিসেবে ওডিআইয়ে ক্যাপ পরিধান করেন ওয়ার্নাপুরা। জুন, ১৯৭৫ তারিখে ওয়েস্ট ইন্ডিজের বিপক্ষে তার ওডিআই অভিষেক ঘটে। ১৯৭৫ সালের ক্রিকেট বিশ্বকাপে অনুষ্ঠিত খেলাটি শ্রীলঙ্কা দলের প্রথম ওডিআই খেলা ছিল। খেলায় তিনি মাত্র রান সংগ্রহ করেন তার দল পরাজিত হয়। নিজস্ব পঞ্চম ওডিআইয়ে অনূঢ়া তেনেকুনের আঘাতপ্রাপ্তির কারণে অস্থায়ীভাবে দলের অধিনায়কত্ব করেন। তার অধিনায়কত্বে ১৬ জুন, ১৯৭৯ তারিখে ভারতের বিপক্ষে ক্রিকেট বিশ্বকাপে অংশ নিয়ে শ্রীলঙ্কা প্রথমবারের মতো একদিনের আন্তর্জাতিকে জয়লাভে সক্ষম হয়। খেলায় তিনি ১৮ রানসহ এক উইকেট লাভ করে দলের জয়ে ভূমিকা রাখেন। প্রতিযোগিতায় সহযোগী সদস্য হিসেবে জয়টি একমাত্র জয় ছিল। একদিনের আন্তর্জাতিকে তিনি একটিমাত্র অর্ধ-শতক লাভ করেছেন। == অবসর == ১৯৮২ সালে বিদ্রোহী দলের সফরে আরোসা শ্রীলঙ্কা দলে অংশ নিয়ে বিতর্কের কেন্দ্রবিন্দুতে পৌঁছেন। এরফলে তাকে আন্তর্জাতিক ক্রিকেটে অংশগ্রহণে নিষেধাজ্ঞা প্রদান করা হয়। পরবর্তীতে অবশ্য নিষেধাজ্ঞা প্রত্যাহার করা হলেও তিনি আর আন্তর্জাতিক ক্রিকেটে অংশ নেননি। অবসর পরবর্তীকালে আইসিসি ম্যাচ রেফারিসহ আম্পায়ার হিসেবেও কাজ করেছেন। ২০০১ সালে দুই টেস্ট তিনটি ওডিআইয়ে রেফারির দায়িত্ব পালন করেন। এছাড়াও ক্রিকেট কোচ হিসেবেও তার সুনাম রয়েছে। ১৯৯৪ সালে কোচিং পরিচালক হিসেবে মনোনীত হন। পরবর্তীতে জাতীয় দলের কোচ হন। ২০০১ সালে শ্রীলঙ্কা ক্রিকেটের ডাইরেক্টর অব অপারেশন্স পদে যোগ দেন। ২০০৮ সাল পর্যন্ত আট বছর দায়িত্বে থেকে পদত্যাগ করেন। বর্তমানে তিনি এশিয়ান ক্রিকেট কাউন্সিলের ডেভেলপম্যান্ট ম্যানেজার হিসেবে কর্মরত। == তথ্যসূত্র == == আরও দেখুন == রবি রত্নায়েকে মিত্র ওয়েতিমুনি হাসান তিলকরত্নে শ্রীলঙ্কান টেস্ট ক্রিকেটারদের তালিকা শ্রীলঙ্কা জাতীয় ক্রিকেট দলের অধিনায়কদের তালিকা শ্রীলঙ্কান একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেটার টেস্ট ক্রিকেটার জাতীয় ক্রিকেট দলের অধিনায়ক একদিনের আন্তর্জাতিক ক্রিকেটার বৌদ্ধ কলেজের (কলম্বো) প্রাক্তন শিক্ষার্থী
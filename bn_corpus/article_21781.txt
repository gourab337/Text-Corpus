'''মোহাম্মদ জহুরুল ইসলাম''' (জন্ম: ১২ ডিসেম্বর, ১৯৮৬) রাজশাহীতে জন্মগ্রহণকারী বাংলাদেশ দলের আন্তর্জাতিক ক্রিকেটার। তবে, ক্রিকেট মাঠে তিনি '''জহুরুল ইসলাম''' নামেই সর্বাধিক পরিচিত খেলোয়াড়। আবার কখনোবা স্কোরশীটে তাকে তার ডাক নাম ''অমি''-তে চিহ্নিত করা হয়। মূলতঃ ডানহাতি উদ্বোধনী ব্যাটসম্যান হিসেবে জাতীয় দলে অন্তর্ভুক্তি ঘটলেও মাঝে মাঝে ডানহাতে অফ ব্রেক বোলিং এবং উইকেট-রক্ষকেরও দায়িত্ব পালন করে থাকেন তিনি। ২০১০ সালের ২০ মার্চ তারিখে নিজ দেশে অনুষ্ঠিত ইংল্যান্ডের বিপক্ষে টেস্ট ক্রিকেটের মাধ্যমে অভিষেক ঘটে তার। ২১ জুলাই, ২০১০ সালে অস্ট্রেলিয়া দলের বিরুদ্ধে একদিনের আন্তর্জাতিক ক্রিকেটে সর্বপ্রথম অংশগ্রহণ করেন। == খেলোয়াড়ী জীবন == ২০০২/০৩ মৌসুমে রাজশাহী বিভাগীয় দলের মাধ্যমে প্রথম-শ্রেণীর ক্রিকেটে অভিষেক ঘটান। দলে তিনি ২০০৬/০৭ মৌসুম পর্যন্ত সময় কাটান। একই মৌসুমে বাংলাদেশ দলের পক্ষ হয়ে ইংল্যান্ড দলের বিপক্ষে ৮৭ রান করেন। নিজ বিভাগীয় দলের হয়ে দু’টি প্রথম-শ্রেণীর সেঞ্চুরি করেন। তার একটি ছিল বরিশাল বিভাগীয় ক্রিকেট দলের বিপক্ষে। একদিনের খেলায় ঢাকা বিভাগীয় দলের বিরুদ্ধে তার করা ৭১ রান সবিশেষ উল্লেখযোগ্য। ১০ মার্চ, ২০১০ তারিখে রকিবুল হাসানের আকস্মিকভাবে অবসর গ্রহণের সিদ্ধান্ত নেয়ার ফলে বাংলাদেশ দলে অন্তর্ভুক্ত হবার সুযোগ ঘটে জহুরুলের। মিরপুরে অনুষ্ঠিত অভিষেক টেস্টে শূন্য রানে আউট হলেও পরের ইনিংসে ৪৩ রান করেছিলেন। জাতীয় ক্রিকেট লীগের খেলায় রাজশাহী বিভাগের পক্ষ হয়ে সবচেয়ে বেশী ৯৬৫ রান করে ৬৮.৯২ গড়ে। এছাড়াও ২০০৯/১০ মৌসুমে দলের শিরোপা জয়ী দলের অন্যতম সদস্য ছিলেন তিনি। == তথ্যসূত্র == == আরও দেখুন == বাংলাদেশ জাতীয় ক্রিকেট দল বাংলাদেশ ক্রিকেট দলের শ্রীলঙ্কা সফর ২০১২–১৩ বাংলাদেশ ক্রিকেট দলের জিম্বাবুয়ে সফর ২০১২–১৩ ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার বিভাগের ক্রিকেটার রাজশাহীর ক্রিকেটার
মসজিদ, কুয়েত সিটি, কুয়েত। ইসলাম কুয়েতের রাষ্ট্রধর্ম। কুয়েতের অধিকাংশ নাগরিকও মুসলিম। কুয়েতে একটি স্থানীয় খৃষ্টান সম্প্রদায় আছে, এই সম্প্রদায়ে মোট ২৫৯-৪০০ জনের মতো খৃষ্টান কুয়েতি নাগরিক আছেন। কুয়েতে অল্প সংখ্যক বাহাই ধর্মের অনুসারী কুয়েতি নাগরিক রয়েছে। কুয়েতের অধিকাংশ অভিবাসীই মুসলিম, হিন্দু, খ্রিষ্টান বৌদ্ধ ধর্মের অনুসারী। == ইসলাম == কুয়েতের গ্র্যান্ড মসজিদ সুন্নি ইসলাম (৬০%) শিয়া ইসলাম (৪০%বেশির ভাগ কুয়েতি নাগরিকই মুসলিম; কোন অফিসিয়াল তথ্য না থাকলেও ধারণা করা হয় এদের মধ্যে কুয়েতে ৬০-৬৫% সুন্নি এবং ৩৫-৪০% শিয়া মুসলিম। এছাড়াও কুয়েতি সমাজে আরো কিছু ছোট ছোট মুসলিম ধর্মীয় গোষ্ঠী রয়েছে, তবে এদের সংখ্যা খুবই কম। নাগরিক নয়, এমন সুন্নি বসবাসকারীদের সম্পর্কে কোন তথ্য পাওয়া যায় না, তবে এরকম প্রায় ১৫০,০০০ জন শিয়া আছে। ২০১১ সালে কুয়েতে ৫২৫,০০০ সুন্নি নাগরিক এবং ৩০০,০০০ শিয়া নাগরিক ছিল, মোট কুয়েতের নাগরিক সংখ্যা ছিল ৮২৫,০০০, অর্থাৎ সুন্নি ছিল ৬৪% নাগরিক এবং শিয়া ৩৬% নাগরিক। ২০০২ সালে মার্কিন পররাষ্ট্র দফতরের প্রতিবেদন অনুসারে মোট জনসংখ্যার মধ্যে শিয়া ৩০%-৪০%, উল্লেখ্য কুয়েতে ৫২৫,০০০ সুন্নি নাগরিক ছিল, সর্বমোট নাগরিক সংখ্যা ৮৫৫,০০০ জন। (৬১% সুন্নি, ৩৯% শিয়া). ২০০৪ সালে ৬০০,০০০ সুন্নি কুয়েতি নাগরিক এবং ৩০০,০০০ থেকে ৩৫০,০০০ শিয়া নাগরিক ছিল, সর্বমোট কুয়েতি নাগরিক ছিল ৯১৩,০০০ জন। == খ্রিষ্ট ধর্ম == আওয়ার লেডি অব অ্য়ারাবিয়া প্যারিস, আহমদি। খ্রিষ্ট ধর্ম কুয়েতের একটি সংখ্যালঘু ধর্ম। কুয়েতে স্থানীয় খ্রিষ্টান সম্প্রদায় আছে, এই সম্প্রদায়ে প্রায় ২০০-৪০০ জন খ্রিষ্টান আছে। ২০১৪ সালে কুয়েতে ২৫৯ জন খ্রিষ্টান নাগরিক ছিল। বাহরাইন ছাড়া কুয়েতই একমাত্র উপসাগরীয় দেশ, যে দেশে স্থানীয় খ্রিষ্টান নাগরিক আছে। কুয়েতি নাগরিক নয় এমন প্রায় ৪৫০,০০০ জন খ্রিষ্টান আছে কুয়েতে। কুয়েতে সরকার অনুমোদিত চার্চগুলোর মধ্যে আছে রোমান ক্যাথলিক চার্চ, কপ্টিক অর্থডক্স, দ্য ন্যাশনাল ইভেনজেলিকাল চার্চ দ্য আর্মেনিয়ান অর্থডক্স চার্চ, গ্রিক অর্থডক্স চার্চ, গ্রিক ক্যাথলিক চার্চ, এবং এংলিকান চার্চ। এছাড়াও কয়েকটি ছোট ছোট খ্রিষ্টান ধর্মীয় গোষ্ঠী রয়েছে, যেগুলো সরকার কর্তৃক স্বীৃকৃত নয়। এগুলোর মধ্যে আছে: ভারতীয় অর্থডক্স, মার থমা, দ্য চার্চ অব জেসাস ক্রাইস্ট অব লেটার-ডে এডভেন্টিস্ট (মর্মনস) এবং সেভেন্থ-ডে এডভেন্টিস্ট চার্চ। সরকারিভাবে অস্বীকৃত গোষ্ঠীগুলো সাধারনত ব্যক্তিগত উপাসনা করার সুযোগ পায়। এছাড়াও মুসলিম বংশোদ্ভূত কিছু সংখ্যক ক্রাইস্টে বিশ্বাসী আছে, যদিও এদের অধিকাংশই নাগরিক নয়। ২০১৫ সালের একটি গবেষণা অনুসারে ধরনের প্রায় ৩৫০ জন খ্রিষ্টান কুয়েতে আছে। == বাহাই ধর্ম == কুয়েতে অল্প সংখ্যক বাহাই ধর্মের অনুসারী নাগরিক আছে। ২০১৩ সালের আদমশুমারিতে তিনটি ধর্মীয় শ্রেণি বিভাগের উল্লেখ আছে: "মুসলিম", "খ্রিষ্টান" এবং "অন্যান্য", উক্ত আদমশুমারিতে অন্যান্য বিভাগে মাত্র ১৮ জনের উল্লেখ আছে, অন্য একটি সূত্র অনুসারে কুয়েতে মোট ৪০০ জন বাহাই নাগরিক আছে। == ইহুদি ধর্ম == ১৯৫০ সালের পূর্বে কুয়েতে ১০০,০০০ জন ইহুদি কুয়েতি নাগরিক ছিল, কিন্তু সব ইহুদি পরিবার ৮০র দশকে কুয়েত ত্যাগ করে। বর্তমানে কুয়েতে কোন পরিচিত ইহুদি নাগরিক নেই, তবে কয়েক ডজন বিদেশী ইহুদি আছে। == হিন্দু ধর্ম == কুয়েতে নাগরিক নয় এমন হিন্দু অভিবাসীর সংখ্যা প্রায় ৩০০,০০০ জন। == বৌদ্ধ ধর্ম == কুয়েতে ১০০,০০০ জন বৌদ্ধ বসবাস করে, যাদের কেউই কুয়েতের নাগরিক নয়। == শিখ ধর্ম == কুয়েতে প্রায় ১০,০০০ জন শিখ আছে। তবে কেউই নাগরিক নয়। == তথ্যসূত্র == public domain material from the Library of Congress Country Studies website articles incorporating text from the Library of Congress Country Studies
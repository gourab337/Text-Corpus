একটি ব্রিটিশ টেলিভিশন ক্রাইম ড্রামা। বিখ্যাত লেখক আর্থার কোনান ডয়েলের গোয়েন্দা চরিত্র শার্লক হোমসের গল্পের আবহে নির্মাণ করা হয়েছে এই টিভি সিরিজটি। স্টেভেন মোফাট মার্ক গেটিস এই সিরিজটি নির্মাণ করেছেন। যেখানে শার্লক হোমস চরিত্রে অভিনয় করেছেন বেনেডিক্ট কাম্বারব্যাচ, ডক্টর ওয়াটসন হিসেবে মার্টিন ফ্রিম্যান। এরই মধ্যে সিরিজটির ১৩টি পর্ব ধারণ এবং সম্প্রচার করা হয়েছে। ২০১০ সালে সিরিজটির প্রথম পর্ব প্রচারিত হয়। ২০১২ ২০১৪ সালে সিরিজটির ২য় ৩য় মৌসুম প্রচারিত হয়। ২০১৬ সালের জানুয়ারি একটি বিশেষ পর্ব প্রচারিত হয়। ২০১৭ সালে সিরিজটির ৪র্থ মৌসুম প্রচারিত হয়। সিরিজটি প্রধানত বর্তমান সময়কে কেন্দ্র করেই রচিত তবে "দ্য অ্যাবোমিনেবল ব্রাইড" নামে প্রচারিত বিশেষ পর্বটি চরিত্রদের ভিক্টোরীয় সময়কালকে কেন্দ্র করে আবর্তিত একটি কল্পনা। ''শার্লক'' সিরিজটি পৃথিবীর বিভিন্ন অঞ্চলের টেলিভিশনে প্রচার করা হয়। সিরিজটির ব্যাপারে সমালোচকরা ইতিবাচক মন্তব্য করেছেন। সিরিজটি বাফটা, এমি, গোল্ডেন গ্লোবসহ আরো কিছু পুরস্কারের জন্য মনোনীত হয়েছে এবং বেশ কিছু বিভাগে পুস্কার অর্জনও করেছে। == কাহিনীসংক্ষেপ == ''শার্লক'' সিরিজে শার্লক হোমস (বেনেডিক্ট কাম্বারব্যাচ) একজন "পরামর্শদাতা গোয়েন্দা" যে বর্তমানে লন্ডনে বিভিন্ন রহস্য সমাধান করে। তার ফ্ল্যাটমেট এবং বন্ধু ডাক্তার জন ওয়াটসন (মার্টিন ফ্রিম্যান) তার সহকারী। জন সাম্প্রতিক সময়ে আফগানিস্তানে কর্মরত রয়াল আর্মির মেডিক্যাল বাহিনী থেকে অবসর নিয়েছে। মেট্রোপলিটন পুলিশ সার্ভিসের গোয়েন্দা ইন্সপেক্টর গ্রেগ লেস্ট্রাড (রুপার্ট গ্রেভস) প্রথমে শার্লকের ব্যাপারে সন্দিহান থাকলেও ক্রমে তার অস্বাভাবিক বুদ্ধিমত্তা এবং পর্যবেক্ষণের ক্ষমতায় বিস্মিত হয় এবং তার মূল্য বুঝতে পারে। জনের ব্লগ এর কারণে শার্লক অচিরেই একজন তারকাতে পরিণত হয়। সাধারণ জনগণ এবং সময়ে সময়ে ব্রিটিশ সরকারও বিভিন্ন সমস্যায় তার শরণাপন্ন হয়। সিরিজটিতে বিভিন্ন অপরাধীর সাথে শার্লককে জড়াতে দেখা যায়। কিন্তু শার্লক এবং জিম মরিয়ার্টির দ্বৈরথ একটি মূল বৈশিষ্ট্য। সেইন্ট বার্টস হসপিটালের প্যাথলজিস্ট মলি হুপার (লুইজ ব্রীলি) প্রায়ই শার্লককে বিভিন্ন কেসে সাহায্য করে। অন্যান্য চরিত্রে আছে শার্লক এবং জনের বাড়িওয়ালি মিসেস হাডসন (উনা স্টাবস)। == তথ্যসূত্র == হোমস টেলিভিশন ধারাবাহিক টেলিভিশন ধারাবাহিক ভাষার টেলিভিশন অনুষ্ঠান টেলিভিশন ধারাবাহিক টেলিভিশন ধারাবাহিক টেলিভিশন ধারাবাহিক টেলিভিশন ধারাবাহিক
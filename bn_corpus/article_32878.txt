'''ভিআরএ ক্রিকেট গ্রাউন্ড''' নেদারল্যান্ডসের অ্যামস্টেলভিন এলাকায় অবস্থিত একটি ক্রিকেট মাঠ। ১৯৩৯ সাল থেকে ভিআরএ অ্যামস্টেলভিনের প্রধান অনুশীলনী মাঠ এটি। মাঠের দর্শক ধারণ ক্ষমতা ৪,৫০০। বিশ্ব ক্রিকেট লীগ, আন্তর্মহাদেশীয় কাপ সিবি৪০ প্রতিযোগিতায় স্বাগতিক নেদারল্যান্ডস ক্রিকেট দল মাঠে নিয়মিতভাবে প্রতিপক্ষের মুখোমুখি হয়। == ইতিহাস == ১৯৭৮ সালে সফরকারী নিউজিল্যান্ডের সাথে নেদারল্যান্ডসের খেলার মাধ্যমে মাঠটি প্রথমবারের মতো আন্তর্জাতিক ক্রিকেট খেলায় ব্যবহৃত হয়েছিল। এছাড়াও, এখানে অনেকগুলো একদিনের আন্তর্জাতিক অনুষ্ঠিত হয়েছে। তন্মধ্যে ১৯৯৯ সালের ক্রিকেট বিশ্বকাপ অন্যতম। ২০০৪ সালের ভিডিওকন কাপে ভারত, পাকিস্তান অস্ট্রেলিয়াকে নিয়ে ত্রি-দেশীয় প্রতিযোগিতা অনুষ্ঠিত হয়েছে। ১৯৯০ সালের আইসিসি ট্রফি প্রতিযোগিতা আয়োজনের জন্য মাঠে খেলা অনুষ্ঠিত হয়। এরফলে ইংল্যান্ডের বাইরে প্রথমবারের মতো আইসিসি ট্রফি প্রতিযোগিতা সম্পন্ন হয়। == রেকর্ডসমূহ == ওলন্দাজ ক্রিকেটের ইতিহাসে মাঠটি কিছু গুরুত্বপূর্ণ বিষয়ের স্বাক্ষী হয়ে আছে। তন্মধ্যে ১৯৮৯ সালে অ্যালেক স্টুয়ার্ট নাসের হুসাইনের অংশগ্রহণে ইংল্যান্ড একাদশের বিপক্ষে রানের স্মরণীয় জয় পায় নেদারল্যান্ডস দল। জুলাই, ২০০৬ তারিখে অনুষ্ঠিত খেলায় নেদারল্যান্ডস দল প্রথমবারের মতো একদিনের আন্তর্জাতিকে শ্রীলঙ্কার মুখোমুখি হয়। সফরকারী শ্রীলঙ্কা দল নির্ধারিত ৫০ ওভারে ৪৪৩/৯ রান তোলে যা একদিনের আন্তর্জাতিকের ইতিহাসে সর্বোচ্চ দলীয় সংগ্রহ হিসেবে অদ্যাবধি পরিচিতি পাচ্ছে। == তথ্যসূত্র == == আরও দেখুন == নেদারল্যান্ডস জাতীয় ক্রিকেট দল ২০১৫ নেপাল ক্রিকেট দলের নেদারল্যান্ডস সফর একদিনের আন্তর্জাতিক ক্রিকেটের রেকর্ড তালিকা == বহিঃসংযোগ == Ground profile from Cricinfo from VRA Amsterdam website ক্রিকেট মাঠ ক্রিকেট বিশ্বকাপ
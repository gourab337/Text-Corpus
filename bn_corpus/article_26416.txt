'''কৃষ্ণমাচারী শ্রীকান্ত''' (; জন্ম: ২১ ডিসেম্বর, ১৯৫৯) মাদ্রাজে জন্মগ্রহণকারী প্রথিতযশা সাবেক ভারতীয় আন্তর্জাতিক ক্রিকেটার। তিনি ভারত জাতীয় ক্রিকেট দলের অধিনায়ক ছিলেন। দলে তিনি মূলতঃ উদ্বোধনী ব্যাটসম্যানের দায়িত্ব পালনসহ আগ্রাসী ব্যাটিংয়ের জন্য পরিচিতি পান। ১৯৮১ থেকে ১৯৯২ সময়কালে ভারত ক্রিকেট দলের অন্যতম সদস্য ছিলেন তিনি। ডানহাতে ব্যাটিং উদ্বোধনের পাশাপাশি অফ-স্পিন বোলিংয়ে দক্ষ ছিলেন ‘চিকা’ ডাকনামে পরিচিত '''কৃষ শ্রীকান্ত'''। ১৯৮৩ সালের বিশ্বকাপ জয়ী ভারতীয় দলের অন্যতম সদস্য ছিলেন তিনি। ভারতের ঘরোয়া ক্রিকেটে তামিলনাড়ু দলের হয়ে প্রথম-শ্রেণীর ক্রিকেট খেলেছেন। এছাড়াও তিনি ভারতীয় দল নির্বাচক কমিটির সভাপতিরও দায়িত্ব পালন করেছেন। == খেলোয়াড়ী জীবন == ১৯৮১ সালে আহমেদাবাদে ইংল্যান্ডের বিপক্ষে অনুষ্ঠিত একদিনের আন্তর্জাতিকে অভিষেক ঘটে শ্রীকান্তের। এর দুইদিন পর ২১ বছর বয়সে একই দলের বিপক্ষে বোম্বেতে অনুষ্ঠিত টেস্টে অভিষিক্ত হন তিনি। তিনি সুনীল গাভাস্কারের সাথে ইনিংস উদ্বোধন করেন। ভারত ক্রিকেট দলের অন্যতম ব্যাটিং স্তম্ভ ছিলেন তিনি। ১৯৮৩ সালের প্রুডেন্সিয়াল বিশ্বকাপের চূড়ান্ত খেলায় শ্রীকান্ত দলের সর্বোচ্চ রান সংগ্রাহকের ভূমিকায় অবতীর্ণ হন। কুইন্সল্যান্ডের রে মিচেল ওভালে অনুষ্ঠিত ১৯৯২ সালের ক্রিকেট বিশ্বকাপের গ্রুপ-পর্বের ৯ম খেলায় শ্রীলঙ্কার বিপক্ষে তিনি মাত্র এক রান সংগ্রহ করেছিলেন। মাঠে বিশ্বকাপের একমাত্র খেলাটিতে দুই বল মাঠে গড়ানোর পরপরই বৃষ্টি নামে হেলিকপ্টার ব্যবহার করা হলেও পুণরায় মুষলধারে বৃষ্টি নামায় পরিত্যক্ত হয়। এছাড়াও, ১৯৮৫ সালের বেনসন এন্ড হেজেস ক্রিকেট বিশ্ব চ্যাম্পিয়নশীপ জয়ী দলের সদস্য ছিলেন। == অবসর পরবর্তী জীবন == খেলোয়াড়ী জীবন থেকে অবসর নেয়ার পর ভারত দলের কোচ হিসেবে নিযুক্ত হন। এছাড়াও, বিভিন্ন ক্রীড়া সংবাদ চ্যানেলে সম্প্রচারক ধারাভাষ্যকার হিসেবে কাজ করছেন। ১৮ ফেব্রুয়ারি, ২০০৮ তারিখে ইন্ডিয়ান প্রিমিয়ার লীগের চেন্নাই সুপার কিংসের শুভেচ্ছা দূতরূপে মনোনীত হন। ২৭ সেপ্টেম্বর, ২০০৮ তারিখে ভারতীয় ক্রিকেট দলের প্রধান নির্বাচক হিসেবে মনোনীত হন তিনি। ২০১২ সাল পর্যন্ত তিনি দায়িত্বে ছিলেন। ২০ ডিসেম্বর, ২০১২ তারিখে ইন্ডিয়ান প্রিমিয়ার লীগে সানরাইজার্স হায়দ্রাবাদের শুভেচ্ছা দূত নিযুক্ত হন। == তথ্যসূত্র == == আরও দেখুন == সৈয়দ কিরমানী অজিত ওয়াড়েকর ১৯৮৩ ক্রিকেট বিশ্বকাপ == বহিঃসংযোগ == প্রাতিষ্ঠানিক ওয়েবসাইটে কৃষ্ণমাচারী শ্রীকান্ত জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেটার অঞ্চলের ক্রিকেটার ক্রিকেটার টেস্ট ক্রিকেটার জাতীয় ক্রিকেট দলের অধিনায়ক একদিনের আন্তর্জাতিক ক্রিকেটার জাতীয় ক্রিকেট দল নির্বাচক ক্রিকেট ধারাভাষ্যকার
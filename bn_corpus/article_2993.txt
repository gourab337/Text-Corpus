'''ওনিয়ন রাউটিং''' ব্যক্তিগত গোপনীয়তা রক্ষার্থে ব্যবহৃত এক প্রকারের ব্যবস্থা, যাতে তথ্যের গতিপথ এবং প্রেরক প্রাপকের পরিচয় গোপন রাখা সম্ভব হয়। মার্কিন ন্যাভাল রিসার্চ গবেষণাগারে সৃষ্টি করা এই পদ্ধতিতে কোন বার্তা প্রেরণের সময় সেটিকে বহুবার এনক্রিপ্ট করা হয়। যাত্রা পথে যতগুলি রাউটার বা নোড থাকবে, ধারাবাহিকভাবে তাদের প্রত্যেকের পাবলিক কী দ্বারা একবার করে এনক্রিপ্ট করা হয়। ফলে যাত্রাপথের প্রতিটি নোড বার্তার কেবল অংশবিশেষের অর্থ উদঘাটন করতে পারে, এবং পথের পরবর্তী নোডের পরিচয় জানতে পারে। এই পদ্ধতিটিতে স্তরে স্তরে এনক্রিপশন ব্যবহৃত হয়, যা অনেকটা পিঁয়াজের কোয়ার মত, তাই ইংরেজি Onion হতে এর নামকরণ করা হয়েছে ওনিয়ন রাউটিং। ওনিয়ন রাউটিং এর নীতি ব্যবহার করে তৈরি গোপনীয় যোগাযোগ ব্যবস্থার উদাহরণ হল টর। নিরাপত্তা
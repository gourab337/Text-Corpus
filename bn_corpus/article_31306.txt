'''আরেকটি প্রেমের গল্প''' (ইংরেজী: Just Another Love Story) ২০১০ সালে বাঙালি চলচ্চিত্র নির্মাতা কৌশিক গাঙ্গুলী পরিচালিত ভারতীয় চলচ্চিত্র। চলচ্চিত্রটির কাহিনী লিখেছেন কৌশিক গাঙ্গুলী এবং প্রধান দুই চরিত্রে অভিনয় করেছেন ঋতুপর্ণ ঘোষ এবং ইন্দ্রনীল সেনগুপ্ত। এখানে ঋতুপর্ণ ঘোষ একজন সমকামী চলচ্চিত্র নির্মাতার চরিত্রে অভিনয় করেছেন। প্রখ্যাত বাঙালি যাত্রাশিল্পী চপল ভাদুড়ির ব্যক্তিজীবনের গল্পের সাথে এগিয়ে গেছে কাহিনী। ভারতে সমকামীদের স্বীকৃতি দেয়ার পরে এটিই প্রথম নির্মিত কোন সমকামী চলচ্চিত্র যা ভারতের বাইরে ৬০ তম বার্লিন চলচ্চিত্র উৎসবে প্রথম প্রদর্শিত হয়। ==প্লট== বাংলা যাত্রা শিল্পের সূচনালগ্নে মেয়েরা যখন অভিনয় শুরু করেনি তখন পুরুষেরা মেয়েদের সাজে অভিনয় করতেন। নারী চরিত্রে অভিনয় করা বিখ্যাত বাঙালি যাত্রা শিল্পী চপল ভাদুড়ির ব্যক্তিজীবনের উপর একটি ডকুমেন্টারি নির্মানের উদ্দেশ্যে সমকামী পরিচালক অভিরূপ সেন তার উভকামী বয়ফ্রেন্ড বাসুকে সাথে নিয়ে কলকাতায় আসেন। এক পর্যায়ে স্থানীয় জনতার বাধার মুখে বীরভুমের হেতেমপুর নামক স্থানে ফরাসী প্রবাসী উদয়ের বাড়িতে বাকী অংশের শুটিং সম্পন্ন হয়। চপল ভাদুড়ীর গল্পের পাশাপাশি অভিরূপ সেনের ব্যক্তিজীবনের গল্প সমান্ত্রালে বয়ে চলে। এক পর্যায়ে বাসুর স্ত্রী মম শ্যুটিং স্পটে এসে হাজির হন। তিনি অভিরূপ এবং বাসুর গোপন সম্পর্কের কথা জানতে পারেন। ==অভিনয় শিল্পী== ঋতুপর্ণ ঘোষ অভিরূপ সেন/চপল ভাদূড়ী ইন্দ্রনীল সেনগুপ্ত বাসু/কুমার যীশু সেনগুপ্ত উদয়/তুষার চুর্নি গাঙ্গুলী রানী/গোপা রাইমা সেন মম/শীলা চপল ভাদূড়ী চপল ভাদূড়ী তরঙ্গ সরকার ==পুরস্কার== '''জয়ী'''- I-View 2010 Engendered Award for Outstanding Cinema ==তথ্য উৎস== ==বহিঃসংযোগ== ভাষার চলচ্চিত্র চলচ্চিত্র চলচ্চিত্র চলচ্চিত্র
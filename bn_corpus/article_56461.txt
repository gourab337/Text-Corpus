'''জেরেমি জন আয়রন্স''' (; জন্ম: ১৯ সেপ্টেম্বর ১৯৪৮) হলেন একজন ইংরেজ অভিনেতা। ব্রিস্টলের ওল্ড ভিস থিয়েটার স্কুল থেকে ধ্রুপদী অভিনয়ের উপর প্রশিক্ষণ গ্রহণের পর তিনি ১৯৬৯ সালে মঞ্চে অভিনয় জীবন শুরু করেন। এরপর থেকে তিনি ওয়েস্ট এন্ড থিয়েটারের অসংখ্য নাটকে কাজ করেন, তন্মধ্যে রয়েছে ''দ্য উইন্টার্স টেল'', ''ম্যাকবেথ'', ''মাচ অডো অ্যাবাউট নাথিং'', ''দ্য টেমিং অব দ্য শ্রু'', ''গডস্পেল'', ''সেকেন্ড রিচার্ড'', এবং ''এমবার্স''। ১৯৮৪ সালে টম স্টপার্ডের ''দ্য রিয়াল থিং'' নাটক দিয়ে ব্রডওয়ে মঞ্চে তার অভিষেক হয় এবং এই কাজের জন্য শ্রেষ্ঠ অভিনেতা বিভাগে টনি পুরস্কার লাভ করেন। আয়রন্সের প্রথম মূলধারার চলচ্চিত্র ছিল ১৯৮১ সালের প্রণয়ধর্মী নাট্য ''দ্য ফ্রেঞ্চ লেফটেন্যান্ট্‌স ওম্যান'', যার জন্য তিনি শ্রেষ্ঠ প্রধান চরিত্রে অভিনেতা বিভাগে বাফটা পুরস্কারের মনোনয়ন লাভ করেন। পরবর্তীকালে তিনি নাট্যধর্মী ''মুনলাইটিং'' (১৯৮২), ''বিট্রেয়াল'' (১৯৮৩) ''দ্য মিশন'' (১৯৮৬)-এ অভিনয় করার পর ডেভিড ক্রোনেনবার্গের মনস্তাত্ত্বিক থ্রিলার ''ডেড রিঙ্গার্স'' (১৯৮৮)-এ অভিনয় করে সমাদৃত হন। ১৯৯০ সালে আয়রন্স ''রিভার্সাল অব ফরচুন'' চলচ্চিত্রে দাগী আসামী ক্লাউস ফন বুলো চরিত্রে অভিনয় করে শ্রেষ্ঠ অভিনেতার জন্য একাডেমি পুরস্কারসহ একাধিক পুরস্কার অর্জন করেন। আয়রন্স কয়েকটি উল্লেখযোগ্য টেলিভিশন নাটকে কাজ করেছেন এবং আইটিভি চ্যানেলে প্রচারিত ধারাবাহিকে ''ব্রাইডশেড রিভিজিটেড'' (১৯৮১)-এ কাজ করে তার প্রথম গোল্ডেন গ্লোব পুরস্কারের মনোনয়ন লাভ করেন। ২০০৫ সালে তিনি ঐতিহাসিক মিনি ধারাবাহিক ''ফার্স্ট এলিজাবেথ''-এ কাজ করে শ্রেষ্ঠ পার্শ্ব অভিনেতা বিভাগে গোল্ডেন গ্লোব পুরস্কার এমি পুরস্কার অর্জন করেন। এই এমি পুরস্কার জয়ের মধ্য দিয়ে তিনি "অভিনয়ের ত্রিমুকুট" (চলচ্চিত্রে অস্কার, টেলিভিশনে এমি এবং মঞ্চে টনি পুরস্কার) জয়ী অভিনয়শিল্পী তালিকায় নিজের নাম লেখান। ২০১১ থেকে ২০১৩ সালে তিনি শোটাইমের ঐতিহাসিক ধারাবাহিক ''দ্য বোরজোয়া''-এ ষষ্ঠ পোপ আলেকজান্ডার চরিত্রে অভিনয় করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেতা বিষয়শ্রেণী:২১শ শতাব্দীর ইংরেজ অভিনেতা বংশোদ্ভূত ইংরেজ ব্যক্তি বংশোদ্ভূত ব্রিটিশ কণ্ঠ অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা শেকসপিয়রীয় অভিনেতা পরিবার অভিনেতা বিভাগে একাডেমি পুরস্কার বিজয়ী গ্লোব পুরস্কার (সেরা অভিনেতা নাট্য চলচ্চিত্র) বিজয়ী বিষয়শ্রেণী:টনি পুরস্কার বিজয়ী বিদেশি অভিনেতা বিভাগে দাভিদ দি দোনাতেল্লো বিজয়ী এমি পুরস্কার বিজয়ী সেজার প্রাপক অ্যাক্টরস গিল্ড পুরস্কার বিজয়ী শেকসপিয়ার কোম্পানির সদস্য
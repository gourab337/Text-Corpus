'''রেচেল অ্যান গ্রিফিথস''' (; জন্ম: ১৮ ডিসেম্বর ১৯৬৮) হলেন একজন অস্ট্রেলীয় অভিনেত্রী পরিচালক। মেলবোর্নে বেড়ে ওঠা গ্রিফিথস অস্ট্রেলীয় ধারাবাহিক ''সিক্রেটস''-এ কাজের মধ্য দিয়ে তার অভিনয় জীবন শুরু করেন। পরবর্তীকালে তিনি হাস্যরসাত্মক ''মুরিয়েল্‌স ওয়েডিং'' (১৯৯৪) চলচ্চিত্রে অভিনয় করে শ্রেষ্ঠ পার্শ্ব অভিনেত্রী বিভাগে অস্ট্রেলিয়ান একাডেমি পুরস্কার অর্জন করেন। তিনি জুলিয়া রবার্টসের সাথে মার্কিন প্রণয়ধর্মী হাস্যরসাত্মক চলচ্চিত্র ''মাই বেস্ট ফ্রেন্ডস ওয়েডিং'' (১৯৯৭) ছবিতে অভিনয় করে প্রশংসিত হন এবং জীবনীমূলক ''হিলারি অ্যান্ড জ্যাকি'' (১৯৯৮) ছবিতে হিলারি দ্যু প্রে ভূমিকায় অভিনয় করে শ্রেষ্ঠ পার্শ্ব অভিনেত্রীর জন্য একাডেমি পুরস্কারের মনোনয়ন লাভ করেন। ২০০১ থেকে ২০০৫ সালে গ্রিফিথস এইচবিওর ধারাবাহিক ''সিক্স ফিট আন্ডার''-এ ব্রেন্ডা চেনোউইথ চরিত্রে অভিনয় করেন এবং ২০০২ সালে শ্রেষ্ঠ অভিনেত্রী বিভাগে গোল্ডেন গ্লোব পুরস্কার অর্জন করেন। ২০০৬ থেকে ২০১১ সালে তিনি এবিসির নাট্য ধারাবাহিক ''ব্রাদার্স অ্যান্ড সিস্টার্স''-এ সারা ওয়াকার লরেন্ট চরিত্রে অভিনয় করেন এবং একাধিক প্রাইমটাইম এমি পুরস্কারের মনোনয়ন লাভ করেন। ==টীকা== ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর অস্ট্রেলীয় অভিনেত্রী বিষয়শ্রেণী:২১শ শতাব্দীর অস্ট্রেলীয় অভিনেত্রী চলচ্চিত্র অভিনেত্রী টেলিভিশন অভিনেত্রী রোমান ক্যাথলিক যুক্তরাষ্ট্রে অস্ট্রেলীয় প্রবাসী গ্লোব পুরস্কার (সেরা পার্শ্ব অভিনেত্রী টেলিভিশন) বিজয়ী
'''বর্তমান পত্রিকা ''' বাংলা ভাষায় প্রকাশিত একটি ভারতীয় দৈনিক পত্রিকা। বর্তমান পত্রিকা কলকাতা এবং শিলিগুড়ি শহর থেকে প্রকাশিত হয়। ইন্ডিয়ান রিডারশিপ সার্ভে অনুসারে পত্রিকাটি ৮৬ লাখ মানুষ পাঠ করেন। == ইতিহাস == আনন্দবাজার পত্রিকার খ্যাতনামা সাংবাদিক বরুণ সেনগুপ্ত ১৯৮৪ খ্রিষ্টাব্দের নভেম্বর থেকে নিজস্ব উদ্যোগে বর্তমান পত্রিকাটির প্রকাশনা শুরু করেন। ৭৬, আচার্য জগদীশ চন্দ্র বসু রোডের কার্যালয় থেকে প্রথম প্রকাশনা শুরু করলেও সম্প্রতি পূর্ব কলকাতার বাইপাসের ধারে হ্যালডেন অ্যাভিনিউয়ের নিজস্ব ভবন থেকে বর্তমান পত্রিকা নিয়মিত প্রকাশিত হয়। পত্রিকার কলকাতা সংস্করণ ছাড়াও শিলিগুড়ির নিজস্ব প্রেস থেকে আলাদা উত্তরবঙ্গ সংস্করণ প্রকাশিত হয়। == সহযোগী পত্রপত্রিকা == এখন বর্তমান পত্রিকা প্রকাশনীর অন্যান্য সহযোগী পত্রপত্রিকা, যথা 'সুখী গৃহকোণ', 'সাপ্তাহিক বর্তমান' ইত্যাদি নিয়মিতভাবে প্রকাশিত হয়। এছাড়াও আছে অপেক্ষাকৃত কম দামে রঙিন শারদীয় সংস্করণ। == ইন্টারনেট সংস্করণ == ২০০২ খ্রিষ্টাব্দ থেকে বর্তমান পত্রিকাটির একটি জনপ্রিয় অনলাইন সংস্করণ চালু হয়। == তথ্যসূত্র == == বহিঃসংযোগ == বর্তমান বর্তমান পত্রিকার ওয়েবসাইট সংবাদপত্র সংবাদপত্র সংবাদপত্র সংবাদপত্র
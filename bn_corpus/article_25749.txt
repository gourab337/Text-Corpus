'''আকাশ কত দূরে''' ২০১৪ সালের ১৪ ফেব্রুয়ারিতে মুক্তিপ্রাপ্ত একটি বাংলাদেশী চলচ্চিত্র। ছবিটির কাহিনী, চিত্রনাট্য, সংলাপ গীত রচনা করেছেন জুলফিকার রাসেল। ছবিটি পরিচালনা করেন সামিয়া জামান; প্রযোজনা করে ইমপ্রেস টেলিফিল্ম ভার্সা মিডিয়া। ছবিটি বাংলাদেশ সরকারের অনুদানে নির্মিত। চলচ্চিত্রটিতে অভিনয় করেছেন রাজ্জাক, শর্মিলী আহমেদ, মোস্তফা প্রকাশ, ফারিয়া, মিশা সওদাগর, অঙ্কন প্রমুখ। এতে প্রধান চরিত্রে অভিনয় করেছেন ফারহানা শাহরিন ফারিয়া অঙ্কন। তাদের অভিনীত চরিত্রের নাম পরী বিচ্ছু। == কাহিনী সংক্ষেপ == জন্ম দিয়েই মা মারা যায় বিচ্ছুর। জন্ম-পরিচয়হীন সেই বাচ্চাকে দিয়ে আসা হল একটি এতিম খানায়। সেখান থেকে তাকে পাঠান হল আরেকটি এতিম খানায় যেখানে পড়াশোনার পাশাপাশি হাতের কাজও করান হয়। কিন্তু সে সেখানকার অতিমাত্রায় শাসনে অত্যাচারে অতীষ্ঠ হয়ে ওঠে। মানসিকভাবে বিপর্যস্ত বিচ্ছু সিদ্ধান্ত নেয় পালিয়ে যাওয়ার। বন্ধুর সহযোগিতায় সে দেয়াল টপকে পালিয়ে চলে আসে ঢাকায়। ঢাকায় এসে পথে দেখা হল বুলেট আর জসিম নামের দুটি ছেলের সাথে। বিচ্ছুকে তারা নিয়ে গেল ওস্তাদের (মিশা সওদাগর) কাছে। এভাবে বিচ্ছু অন্ধকার জগতে প্রবেশ করে। ওস্তাদের ঘনিষ্ঠ সহচর হয়ে ওঠে সে। এখানে পরি তাকে খুব স্নেহ করে। পরি বিয়ের নামে প্রতারণা করে বেড়ায়। এক অপারেশনে গিয়ে ধরা পড়ে বিচ্ছু। গাড়ির মালিক (রাজ্জাক) বিচ্ছুকে পুলিশের হাতে না দিয়ে নিজের বাসায় নিয়ে আসেন। বিচ্ছুর মধ্যে তিনি তার ছেলের ছায়া খুঁজে পান। এদিকে পাতাগাঁও গ্রামে বিচ্ছুর খোঁজখবর নিয়ে তিনি জানতে পারেন বিচ্ছু তারই নাতি। অপরদিকে পরী আরিফ নামের এক সাংবাদিকের সাথে বিয়ে নিয়ে প্রতারণার ফাঁদ পেতে নিজেই সেই ফাঁদে আটকে যায়। যার ফলে সেই সাংবাদিকের সহযোগিতায় পুলিশ তাদের আস্তানার খোঁজ পায় তাদের সবাইকে ধরে নিয়ে যায়। সবশেষে বিচ্ছু তার দাদুর কাছে ফিরে যায়। == সঙ্গীত == এই চলচ্চিত্রে সঙ্গীত পরিচালনা করেছেন ইবরার টিপু বেলাল খান। বিভিন্ন গানে কণ্ঠ দিয়েছেন ইবরার টিপু, কণা, বেলাল খান, খেয়া, প্রান্তি প্রমুখ। === গানের তালিকা === বালক জানে না আকাশ কত দূরে নেশা == তথ্যসূত্র == চলচ্চিত্র চলচ্চিত্র টেলিফিল্মের চলচ্চিত্র
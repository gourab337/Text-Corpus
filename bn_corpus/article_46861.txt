'''সুজয় ঘোষ''' হলেন একজন ভারতীয় বাঙালি চলচ্চিত্র পরিচালক, অভিনেতা, চিত্রনাট্যকার। ২০০৩ সালে মুক্তিপ্রাপ্ত চলচ্চিত্র ''ঝংকার বিটসের'' মাধ্যমে তিনি চলচ্চিত্র পরিচালনা শুরু করেন। তার পরিচালিত অন্যান্য চলচ্চিত্রগুলো হল ''হোম ডেলিভারি'' (২০০৫), ''আলাদিন'' (২০০৯), ''কহানী'' (২০১২), ''কহানী ২'' (২০১৬)। ==প্রাথমিক জীবন== সুজয় ১৯৬৬ সালে ভারতের পশ্চিমবঙ্গের কোলকাতায় জন্মগ্রহণ করেন। তিনি সেন্ট জেমস স্কুলে পড়াশুনা করেন। তিনি কোলকাতার ভবানীপুরে বাস করতেন এবং পরে তার ১৩ বছর বয়সে তিনি লন্ডনে চলে যান। সেখানে তিনি কুইন এলিজাবেথ কলেজ ডার্লিংটনে তার লেভেল সম্পন্ন করেন। তিনি ম্যানচেস্টার বিশ্ববিদ্যালয় থেকে প্রকৌশল এমবিএ ডিগ্রি অর্জন করেন। ==কর্মজীবন== সুজয় রয়টার্সের দক্ষিণ এশীয় মিডিয়া প্রধান হিসেবে কাজ করেছেন। এসময়ে তিনি একটি গল্পের চিত্রনাট্য রচনা করেন এবং চলচ্চিত্র নির্মাণ করার উদ্দেশ্যে ১৯৯৯ সালে তিনি রয়টার্সের চাকুরী ছেড়ে দেন। সুজয়ের পরিচালনায় অভিষেক হয় ২০০৩ সালে অল্প বাজেটের ''ঝংকার বিটস'' দিয়ে। রাহুল দেব বর্মণকে উৎসর্গ করা চলচ্চিত্রটি অবিশ্বাস্যভাবে হিট হয়। তার পরবর্তী চলচ্চিত্র ''হোম ডেলিভারি'' (২০০৫) বক্স অফিসে আশাব্যঞ্জক সাফল্য লাভ করে নি। তার পরিচালিত তৃতীয় চলচ্চিত্র ফ্যান্টাসীধর্মী ''আলাদিন'' (২০০৯)। এতে অভিনয় করেন অমিতাভ বচ্চন, রিতেশ দেশমুখ, জ্যাকুলিন ফার্নান্দেজ সুনীল দত্ত। ছবিটি বক্স অফিসে মুখ থুবড়ে পড়ে। তার পরিচালিত চতুর্থ চলচ্চিত্র ''কহানী'' (২০১২)। এতে প্রধান চরিত্রে অভিনয় করেন বিদ্যা বালান। ছবিটি বাণিজ্যিক সফলতা অর্জন করে এবং সমালোচকদের প্রশংসা লাভ করে। সুজয় শ্রেষ্ঠ চিত্রনাট্যের জন্য জাতীয় চলচ্চিত্র পুরস্কার ফিল্মফেয়ার শ্রেষ্ঠ পরিচালক পুরস্কার লাভ করেন। পরের বছর ২০১৩ সালে তিনি ঋতুপর্ণ ঘোষ পরিচালিত শেষ চলচ্চিত্র প্রধান চরিত্র ব্যোমকেশ বকশীর ভূমিকায় অভিনয় করেন। এই চলচ্চিত্র দিয়ে তার চলচ্চিত্রে অভিনয়ে অভিষেক ঘটে। ২০১৬ সালে তিনি ''কহানী''র অনুবর্তী পর্ব ''কহানী ২: দুর্গা রানী সিং'' নির্মাণ করেন। ছবিটি তেমন ব্যবসাসফল হয় নি। ==ব্যক্তিগত জীবন== সুজয় বৈশালীকে বিয়ে করেন। বৈশালী একজন মনোরোগ বিশেষজ্ঞ। তাদের দুই সন্তান। কন্যা দিয়া এবং পুত্র অগ্নি একজন রাগবি খেলোয়াড়। ==চলচ্চিত্রের তালিকা== বছর চলচ্চিত্র ভূমিকা টীকা পরিচালক প্রযোজক চিত্রনাট্যকার অভিনেতা ২০০৩ ''ঝংকার বিটস'' ২০০৫ ''হোম ডেলিভারি'' ২০০৯ ''আলাদিন'' ২০১২ ''কহানী'' '''বিজয়ী:''' শ্রেষ্ঠ চিত্রনাট্যের জন্য জাতীয় চলচ্চিত্র পুরস্কার '''বিজয়ী:''' ফিল্মফেয়ার শ্রেষ্ঠ পরিচালক পুরস্কার '''বিজয়ী:''' জি সিনে পুরস্কার শ্রেষ্ঠ কাহিনী ২০১৩ ''অনামিকা'' ''কহানী''র তেলেগু তামিল ভাষার পুনঃনির্মাণ ২০১৩ ''সত্যান্বেষী'' ব্যোমকেশ বকশী চরিত্রে ২০১৪ ''ব্যাং ব্যাং!'' ২০১৫ ''অহল্যা'' স্বল্পদৈর্ঘ্য চলচ্চিত্র ২০১৬ ''কহানী ২: দুর্গা রানী সিং'' ২০১৫ ''অহল্যা ২'' ==পুরস্কার মনোনয়ন== পুরস্কার বছর পুরস্কারের বিভাগ মনোনীত চলচ্চিত্র ফলাফল '''জাতীয় চলচ্চিত্র পুরস্কার''' ২০১৩ শ্রেষ্ঠ চিত্রনাট্য ''কহানী'' '''ফিল্মফেয়ার পুরস্কার''' ২০১৩ শ্রেষ্ঠ পরিচালক ''কহানী'' শ্রেষ্ঠ চিত্রনাট্য '''আইফা পুরস্কার''' ২০১৩ শ্রেষ্ঠ পরিচালক ''কহানী'' '''জি সিনে পুরস্কার''' ২০০৪ শ্রেষ্ঠ নবাগত পরিচালক ''ঝংকার বিটস'' শ্রেষ্ঠ চিত্রনাট্য শ্রেষ্ঠ সংলাপ ২০১২ শ্রেষ্ঠ কাহিনী ''কহানী'' শ্রেষ্ঠ চলচ্চিত্র ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২১শ শতাব্দীর ভারতীয় চলচ্চিত্র পরিচালক চলচ্চিত্র পরিচালক ভাষার চলচ্চিত্র পরিচালক চলচ্চিত্র প্রযোজক চলচ্চিত্র অভিনেতা পুরুষ চিত্রনাট্যকার পরিচালক বিভাগে ফিল্মফেয়ার পুরস্কার বিজয়ী চিত্রনাট্য বিভাগে জাতীয় চলচ্চিত্র পুরস্কার (ভারত) বিজয়ী প্রাক্তন শিক্ষার্থী
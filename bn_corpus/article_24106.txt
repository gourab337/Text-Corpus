'''মল্লভূম''' হল অধুনা ভারতের পশ্চিমবঙ্গ রাজ্যের বাঁকুড়া জেলার অন্তর্গত বিষ্ণুপুর শহরের মল্ল রাজবংশ কর্তৃক শাসিত প্রাচীন একটি রাজ্য। == বিস্তার == বিষ্ণুপুর তার পার্শ্ববর্তী অঞ্চলকে মল্লভূম বলা হত। অধুনা বাঁকুড়া থানার মূল অঞ্চলটি (ছাতনা, ওন্দা, বিষ্ণুপুর, কোতুলপুর ইন্দাস বাদে) মল্লভূম রাজ্যের অন্তর্গত ছিল। অতীতে বিষ্ণুপুর রাজ্যের বিস্তার অনেক বেশি ছিল। উত্তরে সাঁওতাল পরগনার দামিন-ই-কোহ থেকে দক্ষিণে মেদিনীপুর জেলা পর্যন্ত এই রাজ্য প্রসারিত ছিল। বর্ধমান জেলার পূর্ব অংশ ছোটোনাগপুর মালভূমির কিছু অংশ এই রাজ্যের অন্তর্গত ছিল। বিষ্ণুপুরের রাজাদের বলা হত মল্ল রাজা। সংস্কৃত ভাষায় "মল্ল" শব্দের অর্থ কুস্তিগির। তবে এই অঞ্চলের মাল উপজাতির নামের সঙ্গে এই নামের যোগ থাকা সম্ভব। খ্রিস্টীয় সপ্তম শতাব্দী থেকে ব্রিটিশ শাসন শুরুর আগে পর্যন্ত প্রায় ১০০০ বছর বাঁকুড়া জেলার ইতিহাস মল্লভূম রাজ্যের উত্থানপতনের সঙ্গে অঙ্গাঙ্গীভাবে জড়িত। বিপত্তারিণী দেবীর কিংবদন্তিটি এই মল্লরাজাদের সঙ্গে যুক্ত। == পাদটীকা == জেলা ইতিহাস
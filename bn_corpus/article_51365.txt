'''রেজাউদ্দিন স্টালিন''' (জন্ম ২২শে নভেম্বর, ১৯৬২) হলেন একজন বাংলাদেশী কবি, লেখক টেলিভিশন ব্যক্তিত্ব। তিনি আশির দশকের অগ্রগণ্য কবি হিসেবে বিবেচিত। তার রচিত কাব্যগ্রন্থের সংখ্যা ৪৫টি। কবিতায় অবদানের জন্য তিনি ২০০৬ সালে বাংলা একাডেমি সাহিত্য পুরস্কার লাভ করেন। ==প্রারম্ভিক জীবন== স্টালিন ১৯৬২ সালের ২২শে নভেম্বর তৎকালীন পূর্ব পাকিস্তানের (বর্তমান বাংলাদেশ বৃহত্তর যশোরের ঝিনাইদহ জেলার কালিগঞ্জ উপজেলার নলভাঙ্গা গ্রামে জন্মগ্রহণ করেন। তার পিতা শেখ বোরহানউদ্দিন আহমেদ ছিলেন মাধ্যমিক বিদ্যালয়ের প্রধান শিক্ষক এবং মাতা রেবেকা সুলতানা একজন স্কুল শিক্ষিকা ছিলেন। তিনি অবসরে গিয়েছেন। তার দুই বোন রয়েছে। তারা হলেন সুহিতা সুলতানা সেতারা এলিন। স্টালিনের শৈশব কাটে নলভাঙ্গা গ্রামে। পরবর্তীতে তারা সপরিবারে কালিগঞ্জ শহরে চলে যান। ১৯৬৯ সাল থেকে তারা কালিগঞ্জ থেকে যশোর নতুন উপশহরে চলে যান এবং সেখানে উপশহরের ডি ব্লকের ২২৩ নম্বর বাসাতে স্থায়ীভাবে বসবাস শুরু করেন। শৈশব থেকে তিনি কবিতা লিখতেন। আট বছর বয়সে তার প্রথম কবিতা ''শপথ'' ১৯৭০ সালে শতদল পত্রিকায় প্রকাশিত হয়। ==কর্মজীবন== স্টালিন রচিত প্রথম কাব্যগ্রন্থ ''ফিরিনি অবাধ্য আমি''। পরবর্তীতে তিনি আরও ৪৫টি কাব্যগ্রন্থ রচনা করেন। তার রচিত উল্লেখযোগ্য কাব্যগ্রন্থসমূহ হল ''আর্শীবাদ করি আমার দুঃসময়কে'', ''আঙ্গুলের জন্য দ্বৈরথ'', ''হিংস্র নৈশ্য ভোজ'', ''সব জন্মে শত্রু ছিল যে''। তার সর্বশেষ কাব্যগ্রন্থ ''তদন্ত রিপোর্ট''। তিনি ''রবীন্দ্রনাথ আরোগ্য'' নামে একটি প্রবন্ধ গ্রন্থ রচনা করেছেন। তার রচিত ছড়া গ্রন্থ ''হাঁটতে থাকো''। স্টালিন রচিত একমাত্র উপন্যাস ''সম্পর্কেরা ভাঙ্গে''। তার কবিতার একটি একক সিডি "আবার একদিন বৃষ্টি হবে", এটি আবৃত্তি করেন প্রদীপ ঘোষ। অনুবাদক জাকারিয়া সিরাজী ''সিলেক্টটেড পয়েমস অব রেজাউদ্দিন স্টালিন'' নামে একটি গ্রন্থ ইংরেজিতে অনুবাদ করেন। রেজাউদ্দিন স্টালিনের কবিতা ইংরেজি, হিন্দি, উর্দু, উড়িয়া, রুশ, জার্মান, চীনা, জাপানী ফরাসী ভাষায় অনূদিত হয়েছে। ==পুরস্কার সম্মাননা== ২০০৬: কবিতায় অবদানের জন্য "বাংলা একাডেমি সাহিত্য পুরস্কার ২০০৫" ==তথ্যসূত্র== ==বহিঃসংযোগ== এনটিভি অনলাইনে 'রেজাউদ্দিন স্টালিনের পাঁচটি কবিতা' জাগো নিউজে 'রেজাউদ্দিন স্টালিনের ৩টি কবিতা' দৈনিক ভোরের কাগজে 'রেজাউদ্দিন স্টালিন-এর কবিতা' জন্ম ব্যক্তি প্রাক্তন শিক্ষার্থী পুরুষ কবি ভাষার লেখক একাডেমি সাহিত্য পুরস্কার বিজয়ী
''পুয়েন্তে রোমানো দে ভাদোইয়ানো'', লিনারেস, খায়েন। '''পুয়েন্তে দে ভাদোইয়ানো''' বা '''ভাদোইয়ানোর রোমান সেতু''' (স্পেনীয় ''Puente de Vadollano'') হল স্পেনের দক্ষিণে আন্দালুসিয়া স্বায়ত্তশাসিত অঞ্চলের অন্তর্ভুক্ত খায়েন প্রদেশের একটি প্রাচীন প্রস্তর নির্মিত পায়ে চলা সেতু। হাইওয়ে এ-৩১২'র নিকটে অবস্থিত খ্রিস্টপূর্ব তৃতীয় শতাব্দীতে রোমানদের নির্মিত এই সেতুটি ১০ মিটার লম্বা এর অর্ধবৃত্তাকার খিলানটির উচ্চতা (ব্যাসার্ধ) প্রায় ৩.৫ মিটার। গুয়ারিথাস নদীর উপর স্থাপিত এই ঐতিহাসিক সেতুটি বর্তমানে একর জায়গাবিশিষ্ট একটি জাতীয় প্রাকৃতিক উদ্যান ''এল পিয়েলাগোর'' (''el Piélago'') মধ্যে অবস্থিত। ভিলচেস পৌর অঞ্চল থেকে লিনারেস শহরের দিকে যেতে পথিমধ্যে এই সেতুটি দেখতে পাওয়া যায়। বর্তমানে এটি স্পেনে ঐতিহাসিক স্থাপত্য (''Monumento histórico'') হিসেবে স্বীকৃতি লাভ করেছে। ==ইতিহাস== ''পুয়েন্তে রোমানো দে ভাদোইয়ানো'', পাশ থেকে তোলা ছবি। খ্রিস্টপূর্ব ৩য় শতাব্দীতে তৈরি এই সেতুটি আন্দালুসিয়ার প্রাচীনতম সেতু এবং আন্দালুসিয়ার প্রাচীনতম মনুষ্যনির্মিত যেসব স্থাপত্য এখনও টিকে আছে, তার অন্যতম। এইকারণেই স্পেনের ''সাংস্কৃতিক ঐতিহ্যবাহী বিষয়ের'' (''Bien de Interés Cultural'') যে তালিকা রয়েছে, ঐতিহাসিক স্থাপত্য (''Monumento histórico'') হিসেব এই সেতু তার মধ্যে স্থান পেয়েছে। এই সেতু রোমান আমলের স্পেনের অন্যতম গুরুত্বপূর্ণ রাজপথ ভিয়া আউগুস্তার অংশ ছিল। সম্রাট অগাস্টাসের নির্দেশে খ্রিস্টপূর্ব অব্দের মধ্যে নির্মিত প্রায় ১৫০০ কিলোমিটার লম্বা এই সুবিখ্যাত পথটি দক্ষিণপশ্চিম স্পেনের অতলান্ত মহাসাগর উপকূলের ''গাদেস'' (বর্তমান ''কাদিথ'') থেকে ভূমধ্যসাগর উপকূলের বিভিন্ন গুরুত্বপূর্ণ শহর, বন্দর জনপদ ছুঁয়ে পিরেনিজ পর্বতমালা পেরিয়ে রোম পর্যন্ত বিস্তৃত ছিল। ==তথ্যসূত্র== সেতু সাংস্কৃতিক ঐতিহ্য পুরনো সেতু
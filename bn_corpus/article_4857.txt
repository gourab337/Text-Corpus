'''ত্বক''' বা '''চামড়া''' হচ্ছে মেরুদন্ডী প্রাণীর বহিরাঙ্গিক একটি অংশ যা প্রকৃতপক্ষে একটি নরম আবরণ এবং দেহকে আবৃত করে রাখে। এটি প্রাণিদের ভিতরের অংশগুলোকে রক্ষা করে। স্তন্যপায়ীদের ত্বকে লোম বা ছোট চুল থাকে। ত্বক পারিপার্শ্বিক পরিবেশের সাথে সংযোগ স্থাপন করে এবং বাহ্যিক প্রভাবের বিরুদ্ধে এটি দেহের প্রাথমিক রক্ষক। রোগ সৃষ্টিকারী জীবাণুর বিরুদ্ধে শরীর থেকে অতিরিক্ত পানি অপসারণ প্রতিরোধে ত্বক গুরুত্বপূর্ণ ভূমিকা রাখে। এছাড়া অন্তরক, তাপমাত্রা নিয়ন্ত্রক, ইন্দ্রিয় ভিটামিন ডি উৎপাদক হিসেবে ত্বক কাজ করে। ত্বকের পুরুত্ব প্রাণীভেদে এবং একই প্রাণীতে অবস্থানভেদে পরিবর্তিত হয়। মানুষের চোখের পাতার ত্বক সবচেয়ে পাতলা আর হাত-পায়ের তালুর ত্বক সবচেয়ে পুরু।
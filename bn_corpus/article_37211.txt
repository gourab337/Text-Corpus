'''কুলপি বন্দর''' ভারতের পশ্চিমবঙ্গ রাজ্যের একটি নদী বন্দর। হুগলি নদীর পূর্ব তীরে কুলপিতে বন্দরটি অবস্থিত। এখানে প্রতি বছর লক্ষ টনের বেশি পণ্য খালাস হয়। বন্দরটি হুগলি নদীর মহনা থেকে ৪০ মাইল ভিতরে অবস্থিত। ==ইতিহাস== কুলপি বন্দর দক্ষিণ ২৪ পরগণা জেলার একটি ছোট বন্দর। ১৯৯৪ সালে পরিকল্পনা করা বন্দরটি চালু করার। বিশ্বব্যাপী বন্দর পরিচালনাকারী সংস্থা '''ডিপি ওয়ার্ল্ড''' প্রকল্পের অংশীদার। প্রস্তাবিত কুলপি বন্দরের পরিচালনা সংস্থায় '''বেঙ্গল পোর্ট'''-এর ৪৪.৫% অংশিদারিত্ব রয়েছে। বাকিটা কিভেন্টার গ্রুপ এবং ডব্লিউবিআইডি সি এর সাথে অংশিদারিত্ব। কুলপিতে মোট বিনিয়োগ ₹১২০০ কোটি টাকা হবে বলে ধরা হয়েছিল এবং ৭০০ একর জমির প্রয়োজন হবে বলে পরিকল্পনা করা হয়েছিল। বন্দরটিতে মোট ১২ টি জেটি নির্মানের কথা ছিল। কুলপি বন্দরের জন্য চুক্তি ২০০৪ সালের আগস্টে স্বাক্ষরিত হয়, তবে কলকাতা পোর্ট ট্রাস্টের কাছ থেকে বেশ কিছু আপত্তি থাকার কারণে এটি বিলম্বিত হয়। কুলপি বন্দরের জন্য খসড়া চুক্তি ২০০৮ খ্রিষ্টাব্দের মে মাসে জাহাজ মন্ত্রকের সচিবের উপস্থিতিতে চূড়ান্ত করা হয়। এর পর কেভেন্টার গ্রুপ অভিযোগ করেছে যে কেওপিটি কুলপি বন্দর প্রকল্পকে সামনে রেখে চলেছে কিন্তু কেন্দ্রীয় জাহাজ-মন্ত্রক এই প্রকল্পে গতিশীলতা দেখাচ্ছে না। কেভেন্টারের চেয়ারম্যান এম.কে জালান বলেন যে, ''প্রকল্পটি দ্রুত বাস্তবায়নের জন্য কেন্দ্রীয় মন্ত্রীর মুকুল রায়ের কাছে তারা পৌঁছেছে, কিন্তু তিনি মনোযোগ দিচ্ছেন না। গত বছরের ৩০ নভেম্বর চূড়ান্ত উপস্থাপনার জন্য আমরা রায়ের সাথে একটি বৈঠক স্থির করেছিলাম। ডিপি ওয়ার্ল্ডের শীর্ষ নির্বাহীরা পরিকল্পনা উপস্থাপনার জন্য দুবাই থেকে এসেছেন, কিন্তু বৈঠক স্থগিত করা হয়। তারপর থেকে আমরা মন্ত্রীকে পরিকল্পনাটি দেখাতে পারিনি। এটা দুর্ভাগ্যজনক যে মন্ত্রীর কাছো একটি গুরুত্বপূর্ণ প্রকল্পের জন্য সময় নেই।'' বর্তমানে আদানি গোষ্ঠিও কুলপি বন্দর নির্মানে আগ্রহ দেখিয়েছে। ==পোতাশ্রয়== এটি একটি নদী বন্দর। এর পোতাশ্রয়টি কৃত্রিম এবং বন্দরের জলের গভীরতা ৮.৫ মিটার। বন্দরটি কন্টেইনার টার্মিনাল হিসাবে নির্মান করা হবে। ==পরিবহন== বন্দরটি ১২ নং জাতীয় সড়ক (পুরাতন "১১৭ নং জাতীয় সড়ক") দ্বারা কলকাতার সঙ্গে যুক্ত। বর্তমান সময়ে ১২ নং তাজীয় সড়ককে লানের দ্বিমুখী যানচলাচলের উপযুক্ত করে তোলার পরিকল্পনা করা হয়েছে। এছাড়া বন্দরটি শিয়ালদা দক্ষিণ শাখার রেলপথের সঙ্গে যুক্ত রয়েছে। রেলমন্ত্র সাগর বন্দর থেকে একটি নতুন রেল পথ ডানকুনি পর্যন্ত নির্মান প্রস্তাব করেছে। এই রেল পথে কুলপি বন্দরকে যুক্ত করা হবে। ==আরও== সাগর বন্দর কলকাতা বন্দর সাগর মালা প্রকল্প রসুলপুর বন্দর ==তথ্যসূত্র== port project to see green light soon. Business Standard জুলাই ২০১১ ==বহিঃসংযোগ== বন্দর বন্দর
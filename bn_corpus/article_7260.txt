বলতে কোন চলচ্চিত্রের পরিকল্পনার পাণ্ডুলিপিকে বোঝায়। এটি কোন গল্প বা উপন্যাস অনুসরণে তৈরি হতে পারে, কিংবা মৌলিক-ও হতে পারে। মূলত ক্যামেরার সঙ্গে কাজ করার জন্য চিত্রনাট্য লেখা হয়। তাই ক্যামেরায় ছবি বা শট গ্রহণ করার কথা মাথায় রেখে চিত্রনাট্য তৈরি করা হয়। সে জন্য চিত্রনাট্যে দৃশ্য বিভাজন থাকে। থাকে সংলাপ বিভিন্ন বর্ণনা। তাছাড়া স্থান, সময়, চরিত্র ঘরের বাইরে বা ভিতরে কিনা সেটাও উল্লেখ থাকে। এছাড়া চিত্রনাট্যে চরিত্রের আচরণ, অভিব্যক্তি, সংলাপ চলাফেরা সম্পর্কে লেখা হয়। চিত্রনাট্যের প্রথমে একটা গল্প সংক্ষেপ থাকতেও পারে, আবার নাও থাকতে পারে। তবে বেশির ভাগ সময় পরিচালকরা গল্প সংক্ষেপ চান। চিত্রনাট্য সাধারণত চলচ্চিত্র, ভিডিও গেম বা টেলিভিশন অনুষ্ঠানের জন্য লেখা হয়। পূর্ণদৈর্ঘ্য চলচ্চিত্র সাধারণত ১২০ পৃষ্ঠার হয় এবং এতে গড়পড়তা দৃশ্য থাকে ৮০টি। একটি পূর্ণদৈর্ঘ্য চলচ্চিত্র সাধারণ ঘণ্টা থেকে আড়াই ঘণ্টা দৈর্ঘ্যের হয়ে থাকে।
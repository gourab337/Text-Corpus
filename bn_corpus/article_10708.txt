হারম্যান হলারিথ '''হারম্যান হলারিথ''' (ইংরেজি ভাষায়: Herman Hollerith) (২৯শে ফেব্রুয়ারি, ১৮৬০ ১৭ই নভেম্বর, ১৯২৯) একজন মার্কিন পরিসংখ্যানবিদ যিনি যান্ত্রিক ট্যাবুলেটর উদ্ভাবন করেন যা দিয়ে কোটি কোটি উপাত্ত থেকে পরিসংখ্যান দ্রুত ট্যাবুলেট করা যেত। == ব্যক্তিগত জীবন == হলারিথ নিউ ইয়র্ক অঙ্গরাজ্যের বাফেলো শহরে জার্মান পিতা-মাতার ঘরে জন্ম নেন। সিটি কলেজ অফ নিউ ইয়র্ক এবং কলাম্বিয়া ইউনিভার্সিটি স্কুল অফ মাইন্‌স-এ পড়াশোনা করেন মাইনিং বা খনন প্রকৌশলী হিসেবে স্নাতক হন। ১৮৯০-এ কলাম্বিয়া বিশ্ববিদ্যালয় থেকে পিএইচডি লাভ করেন। ১৯২৯ সালে হার্ট অ্যাটাকে মারা যান। == কর্মজীবন == পড়াশোনা শেষ করে তিনি মার্কিন আদম শুমারি দফতরে চাকরি পান। পরবর্তীকালে ম্যাসাচুসেটস ইন্সটিটিউট অফ টেকনলজিতে শিক্ষক হিসেবে যোগ দেন। তার শ্যালক রেশম-বোনার ব্যবসায় জড়িত ছিলেন এবং তার কাছ থেকেই তিনি জাকার তাঁত (Jacquard loom)-এর কথা শোনেন। তাঁতটিতে কার্ডের ভেতরে ফুটো করে রেশম বুননের জটিল নকশাগুলি প্রোগ্রাম করা হত। এর থেকেই পরে ট্রেন টিকেটের পাঞ্চ ছবির চলন শুরু হয়, যাতে যাত্রীর বিভিন্ন বৈশিষ্ট্য (যেমন উচ্চতা চুলের রঙ) কন্ডাকটর টিকেটের কোণায় পাঞ্চ করে রাখতে পারতেন। এইসব উদাহরণ দেখে হলারিথ ঠিক করলেন যে আদমশুমারির তথ্য সংগ্রহকারীরাও একই পদ্ধতি প্রয়োগ করতে পারেন। তারা পাঞ্চ কার্ডে তথ্য সংগ্রহ করবেন এবং পরে এই কার্ডগুলি পরে জাকার তাঁতের অনুসরণে তৈরি করা একটি যন্ত্র দিয়ে সুবিন্যস্ত করে নেয়া হবে। এই উদ্ভাবনটির নতুনত্ব ছিল এই যে এক কার্ডেই কোন ব্যক্তির সমস্ত তথ্য পাওয়া যেত এবং কার্ডের ফুটোগুলি যান্ত্রিকভাবে নয়, বরং বৈদ্যুতিকভাবে অনুধাবন করা হত। == ইন্টারন্যাশনাল বিজনেস মেশিন্‌স == ১৯১১ সালে হলারিথের প্রতিষ্ঠান আরও দুটি কোম্পানির সাথে মিলে কম্পিউটিং ট্যাবুলেটিং রেকর্ডিং কর্পোরেশন গঠন করে। পরে ১৯২৪ সালে টমাস জে ওয়াটসনের সভাপতিত্বে কোম্পানিটির নাম বদল করে রাখা হয় আইবিএম। == তথ্যসূত্র == == গ্রন্থপঞ্জি == == বহিঃসংযোগ == Hollerith's patents from 1889: Computer History Museum: Hollerith 1889 patent IBM Archives: Herman Hollerith IBM Archives: Tabulating Machine Co. plant Early Office Museum: Punched Card Tabulating Machines Hollerith page at the National Hall of Fame Map to his gravesite Columbia University Computing History: Herman Hollerith "Inventor of the Week" biography at Lemelson-MIT Program site পরিসংখ্যানবিদ উদ্ভাবক অগ্রদূত বংশোদ্ভূত মার্কিন ব্যক্তি জন্ম মৃত্যু
২০০৭ সালের রুমি উৎসবে দরবেশ ঘূর্ণি '''দরবেশ ঘূর্ণি বা সুফি ঘূর্ণি''' ছেমার একটি প্রকারভেদ বা এক প্রকারের শারীরিকভাবে সক্রিয় ধ্যান যা সুফিদের মধ্যে জন্ম নেয় এবং যা এখনো মৌলাবিয়া তরিকা এবং রিফাই-মারুফি মত অনেক তরিকার সুফিরা এই নৃত্যের অনুশীলন করে থাকেন। এটি একটি প্রথাগত ধ্যান অনুশীলন যা ছেমায় (সুফিদের ইবাদতের বিশেষ নৃত্য) বা ওরছ শরীফে (সাধারণত সুফিদের ওফাত দিবস উপলক্ষে পালন করা হয়) পালন করা হয়ে থাকে যাতে দরবেশ বা সুফিরা পরিপূর্ণ মানব বা ইনসানে কামেলের মর্যাদা অর্জন করতে পারেন। ==উৎপত্তি== দ্বাদশ শতাব্দিতে, সুফি সম্প্রদায় প্রথমবারের মতো এমন একটি ত্বরীকা গঠনের চেষ্টা করেন যার মাধ্যমে একজন শিষ্য বা মুরীদ একটি নির্দেশিত পথ অনুসরণ করে আপন মুর্শিদ বা পীরের সেবা করার মাধ্যমে মুর্শিদ বা পীরের সাথে নিজের একটি আত্মিক সর্ম্পক প্রতিষ্ঠিত হয়। এই সম্প্রদায়ের এমন সদস্যকে পারসি ভাষায় দরবেশ হিসেবে বলা হয়ে থাকে।
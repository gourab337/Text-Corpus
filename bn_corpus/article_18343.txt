'''হিমঝুরি''' বা '''কর্ক গাছ''' () গণের একমাত্র প্রজাতি। এটি দক্ষিণ-পূর্ব এশিয়া অঞ্চলের স্থানীয় গাছ। হিন্দিতে এটি আকাশনিম বা আকাশমল্লি নামেও পরিচিত। রবীন্দ্রনাথ ঠাকুর এর বাংলা নাম দেন হিমঝুরি। == বর্ণনা == হিমঝুরি সুউচ্চ চিরসবুজ বৃক্ষ। খাড়া ডালপালায় নোয়ানো আগা, ছোটখাটো ডালের মতো সরু পত্রিকাবহুল পক্ষাকার যৌগপত্র। ফুল মধুগন্ধী, ফোটে রাতে, ভোরের আগেই ঝরে পড়ে, শাখান্তের বড়সড় যৌগিক মঞ্জরিতে, ছাড়াছাড়া ভাবে। ফুলগুলো সাদা নলাকার। নলমুখে বসানো থাকে পাঁচটি খুদে পাপড়ির একটি তারা। ফাঁকে ফাঁকে আছে পাঁচটি পরাগধনী, যেন সযত্নে বসানো রত্নপাথর, সাদা বা হলুদ; গর্ভকেশরযুক্ত। ফলগুলো সরু, লম্বা, আগা গোড়া ছুঁচালো, সরু সরু পক্ষল বীজে ভরাট, এক ফুট বা ততোধিক দীর্ঘ। বীজগুলো ঈষৎ স্বচ্ছ পাখনাঘেরা এবং সে কারণেই উড়ুক্কু দূরগামী। এই গাছ ছায়াঘন নয় এবং শিকড় অগভীর হওয়ায় ঝড়ে উপড়ে পড়ার সম্ভাবনা থাকে, তাই পথতরুর অনুপযোগী। বীজ ছাড়াও গাছের শিকড় থেকে গজানো চারা থেকেই বংশবিস্তার। == ব্যবহার == হিমঝুরির কাঠ নরম, হালকা, হলুদ, মসৃণ এবং আসবাব সজ্জাকার্যের উপযোগী। ইন্দোনেশিয়ায় বাকলের তেতো রস থেকে জ্বরের ওষুধ বানানো হয়। == আলোকচিত্র == hortensis (Akash Neem) in Hyderabad, AP IMG ভারতে hortensis (Akash Neem) pod in Hyderabad IMG ভারতে hortensis (Akash Neem) pod in Hyderabad W2 IMG ভারতে hortensis (Akash Neem) in Hyderabad, AP IMG ভারতে hortensis (Akash Neem) in Hyderabad, AP IMG ভারতে hortensis (Akash Neem) pod in Hyderabad IMG ভারতে == আরও দেখুন == Bignoniaceae == তথ্যসূত্র == বৃক্ষ বৃক্ষ বৃক্ষ উদ্ভিদ উদ্ভিদকুল উদ্ভিদ উদ্ভিদ উদ্ভিদ উদ্ভিদ
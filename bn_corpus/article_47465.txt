'''রিং আইডি''' (ইংরেজি: RingID) কানাডার মন্ট্রিয়েল সিটিতে অবস্থিত ‘‌রিং ইনকর্পোরেশন’ দ্বারা পরিচালিত একটি সামাজিক যোগাযোগ মাধ্যম। কানাডা প্রবাসী বাংলাদেশি বংশোদ্ভূত আইরিন ইসলাম শরিফ ইসলামের যৌথ উদ্যোগে যার যাত্রা শুরু। ব্যবহারকরীগণ তাদের আইডি ব্যবহার করে বিশ্বব্যাপী যোগাযোগ রক্ষা করতে পারেন। রিং আইডি এমন একটি প্লাটফর্ম, যার মাধ্যমে ব্যবহারকারী বিনামূল্যে কল, মেসেজ, স্টিকার, গোপন চ্যাট (সিক্রেট চ্যাট)সহ নানা সেবা পান। রিং আইডি ডটকম অ্যাপটি ওয়েব, ডেক্সটপ, উইন্ডোজ, অ্যানড্রয়েড এবং আইফোনেও ব্যবহার করার উপযুক্ত। ২০১৫ সালের জুলাইয়ে রিং আইডি প্রথম প্রকাশ হয়। এটির সিক্রেট চ্যাট বৈশিষ্ট্যটি ব্যবহারকারীদের নিকট সর্বাধিক জনপ্রিয়তা পায়। এতে গোপন চ্যাটে তার বার্তা কতক্ষণ প্রদর্শিত হবে তা নির্ধারণ করা যায় এবং নির্দিষ্ট সময় পর প্রেরকের বার্তা অদৃশ্য হয়ে যায়। রিং আইডিতে ব্যবহারকারী সময় নির্ধারন করে গোপন ছবি পাঠাতে পারেন। যা নির্দিষ্ট সময় পর অদৃশ্য হয়ে যায়। এছাড়াও গোপন অডিও এবং ভিডিও পাঠানো যায়, যা পাঠক শুধুমাত্র একবার দেখতে পারবেন। ব্যবহারকারীরা সরাসরি চ্যাট বন্ধ করে দিতে পারেন এবং পরে একই চ্যাট উইন্ডোতে স্বাভাবিকভাবে চালিয়ে যেতে পারেন। == বৈশিষ্ট্য == রিং আইডি একটি সর্বজনীন সামাজিক নেটওয়ার্কিং প্ল্যাটফর্ম। যা ব্যবহারকারীরা তাদের প্রয়োজনীয় সামাজিক কার্যক্রম পরিচালনা করতে পারবেন। এটি ফোন কল, টেক্সট মেসেজিং এর মধ্যে সীমাবদ্ধ নয় বরং তারা তাৎক্ষণিক বার্তা, ভয়েস এবং ভিডিও কল, নিউজফিড ইত্যাদিকে সেবা দিয়ে থাকে। এছাড়াও রিং আইডিতে অডিও-ভিডিও কল, বার্তা, স্টিকার, চিত্র, মাল্টিমিডিয়া বিষয়বস্তু শেয়ার করা যায় এবং মিডিয়া ক্লাউড থেকে অডিও ভিডিও স্ট্রিম করা যায়। শেয়ার করা বিষয় তাদের বন্ধুরা তাৎক্ষণিক নিউজফিডে আপডেট পাবেন। যা কম ব্যান্ডউইথ ইন্টারনেটেও ব্রাউজ করা যায়। == তথ্যসূত্র == যোগাযোগের ওয়েবসাইট (অপারেটিং সিস্টেম) সফটওয়্যার
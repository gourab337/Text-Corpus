'''মহম্মদ হান্‌নান''' (১৪ ডিসেম্বর ১৯৪৯ ২১ জানুয়ারি ২০১৪) ছিলেন একজন বাংলাদেশী চলচ্চিত্র পরিচালক প্রযোজক। তিনি বেবী ইসলামের সহকারী হিসেবে চলচ্চিত্রে আগমন করেন। তার পরিচালিত প্রথম চলচ্চিত্র ''রাই বিনোদিনী'' (১৯৮৫)। তার পরিচালিত উল্লেখযোগ্য চলচ্চিত্র হল ''বিক্ষোভ'' (১৯৯৪), ''প্রাণের চেয়ে প্রিয়'' (১৯৯৭), ''বিদ্রোহ চারিদিকে'' (২০০০), ''সাহসী মানুষ চাই'' (২০০৩)। ''বিদ্রোহ চারিদিকে'' চলচ্চিত্রের সংলাপ রচনার জন্য তিনি শ্রেষ্ঠ সংলাপ রচয়িতা বিভাগে বাচসাস পুরস্কার অর্জন করেন। তার পরিচালিত সর্বশেষ চলচ্চিত্র ''শিখন্ডী কথা'' (২০১৩), যার জন্য তিনি শ্রেষ্ঠ চলচ্চিত্র পরিচালক বিভাগে মেরিল-প্রথম আলো পুরস্কার অর্জন করেন। তার প্রযোজনা সংস্থার নাম মাস মিডিয়া লিমিটেড। ==জীবনী== মহম্মদ হান্‌নান ১৯৪৯ সালের ১৪ই ডিসেম্বর তদানীন্তন পূর্ব পাকিস্তানের বরিশাল জেলায় জন্মগ্রহণ করেন। তিনি চিত্রগ্রাহক পরিচালক বেবী ইসলামের সহকারী হিসেবে চলচ্চিত্রে আগমন করেন। তার পরিচালিত প্রথম চলচ্চিত্র ''রাই বিনোদিনী'' ১৯৮৫ সালে মুক্তি পায়। পরবর্তী কালে তিনি ''মালা বদল'', ''মাইয়ার নাম ময়না'', ''অবরোধ'', ''বিচ্ছেদ'' চলচ্চিত্র পরিচালনা করেন। ১৯৯৪ সালে তিনি সালমান শাহ শাবনূরকে নিয়ে নির্মাণ করে শিক্ষাঙ্গনে সন্ত্রাস বিষয়ক ''বিক্ষোভ''। তিনি পুনরায় এই জুটিকে নিয়ে ''প্রাণের চেয়ে প্রিয়'' (১৯৯৭) চলচ্চিত্র নির্মাণ করতে চেয়েছিলেন, কিন্তু সালমান শাহের অকাল মৃত্যুতে রিয়াজ তার স্থলাভিষিক্ত হন। পরের বছর তিনি নির্মাণ করেন ''ভালবাসি তোমাকে'' (১৯৯৮)। তিনি ''বিদ্রোহ চারিদিকে'' (২০০০) চলচ্চিত্রের সংলাপ রচনার জন্য শ্রেষ্ঠ সংলাপ রচয়িতা বিভাগে বাচসাস পুরস্কার লাভ করেন। ২০০০-এর দশকের শুরুতে তিনি ''সাবধান'', ''খবরদার'', ''দলপতি'', ''পড়ে না চোখের পলক'' চলচ্চিত্র পরিচালনা করেন। তার পরিচালিত ''সাহসী মানুষ চাই'' (২০০৩) চলচ্চিত্রটি ২৮তম জাতীয় চলচ্চিত্র পুরস্কারে তিনটি পুরস্কার লাভ করে। এছাড়া এই দশকে তিনি ''নয়ন ভরা জল'', ''জীবন এক সংঘর্ষ'', ''ভালবাসা ভালবাসা'', ''টিপটিপ বৃষ্টি'' চলচ্চিত্র নির্মাণ করেন। তার পরিচালিত সর্বশেষ চলচ্চিত্র ''শিখণ্ডী কথা'' (২০১৩)। এই চলচ্চিত্র পরিচালনার জন্য তিনি শ্রেষ্ঠ চলচ্চিত্র পরিচালক বিভাগে মেরিল-প্রথম আলো সমালোচক পুরস্কার অর্জন করেন। হান্‌নান ২০১০ সালে বাংলাদেশ চলচ্চিত্র পরিচালক সমিতির সভাপতি নির্বাচিত হন। ২০১৪ সালের ২১শে জানুয়ারি লঞ্চযোগে ঢাকা থেকে বরিশাল যাওয়ার পথে হৃদরোগে আক্রান্ত হয়ে মৃত্যুবরণ করেন। বিএফডিসিতে জানাজা শেষে তাকে বরিশালের কড়াপুরে সমাহিত করা হয়। ==চলচ্চিত্রের তালিকা== বছর চলচ্চিত্রের শিরোনাম ভূমিকা টীকা পরিচালক লেখক প্রযোজক ১৯৮৫ ''রাই বিনোদিনী'' ''মালাবদল'' ''মাইয়ার নাম ময়না'' ''অবরোধ'' ''বিচ্ছেদ'' ১৯৯৪ ''বিক্ষোভ'' ১৯৯৭ ''প্রাণের চেয়ে প্রিয়'' ১৯৯৮ ''ভালবাসি তোমাকে'' ২০০০ ''বিদ্রোহ চারিদিকে'' বিজয়ী: শ্রেষ্ঠ সংলাপ রচয়িতা বিভাগে বাচসাস পুরস্কার ''সাবধান'' ২০০৩ ''সাহসী মানুষ চাই'' তিনটি জাতীয় চলচ্চিত্র পুরস্কার লাভ করে ''দলপতি'' ২০০৮ ''টিপ টিপ বৃষ্টি'' ২০১৩ ''শিখন্ডী কথা'' বিজয়ী: শ্রেষ্ঠ চলচ্চিত্র পরিচালক বিভাগে মেরিল-প্রথম আলো পুরস্কার ==তথ্যসূত্র== ==গ্রন্থপঞ্জি== ==বহিঃসংযোগ== জন্ম মৃত্যু জেলার ব্যক্তি চলচ্চিত্র পরিচালক চলচ্চিত্র প্রযোজক চিত্রনাট্যকার হৃদরোগে মৃত্যু পুরস্কার বিজয়ী আলো পুরস্কার বিজয়ী
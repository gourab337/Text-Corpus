'''খাদিম হুসেইন রিজভী''' () হচ্ছেন পাকিস্তানী বারেলভি ধর্মপ্রচারক এবং পাকিস্তান নামক রাজনৈতিক দলের সভাপতি। এই দলটির স্থান পাকিস্তানের রাজনীতিতে খুব দ্রুতই পোক্ত হচ্ছে। == প্রাথমিক জীবন== খাদিম রিজভী ১৯৬৬ সালে পাঞ্জাবের আট্টক জেলার পিন্ডিঘেব এলাকায় জন্মগ্রহণ করেন। তিনি শুক্রবারে জুম্মার নামাজের খুতবা পাঠ করতেন। ২০০৬ সালে রাওয়ালপিণ্ডি থেকে লাহোর যাওয়ার সময় গুজরানওয়ালার কাছাকাছি তার গাড়ি চালক ঘুমিয়ে পড়ায় একটি দুর্ঘটনা ঘটে, সেসময় থেকে তিনি হুইলচেয়ারে বন্দী। ২০১৫ সালে তেহেরিক লাব্বাইক পাকিস্তান (টিএলপি) নামে তিনি একটি রাজনৈতিক দল প্রতিষ্ঠা করেন। পাঞ্জাবের প্রাক্তন গভর্নর সালমান তাসিরকে হত্যাকারী মুমতাজ কাদরীকে আদালতের রায়ে ফাঁসিকাষ্ঠে ঝুলানোর পর তার প্রতিবাদে টিএলপি প্রকাশ্যে আসে। ব্ল্যাসফেমী আইনের বিরোধিতা করাই ছিল সালমানকে হত্যার কারণ। পাঞ্জাবের রাজ্যপালকে হত্যার সময় রিজভী পাঞ্জাব সরকারের ওয়াকফ হিসেবে দায়িত্বরত ছিলেন। যেহেতু তাসিরের ধর্ম অবমাননা আইনকে রিজভী "কালো আইন" বলেছিলেন; এই যুক্তির উপর ভিত্তি করে তিনি তাসিরের এই হত্যাকে সমর্থন করেন। তাকে এভাবে বিদ্বেষ না ছড়ানোর জন্য সতর্ক করা হয়েছিল, কিন্তু তা না মানায় রিজভীকে তার চাকরি থেকে বরখাস্ত করা হয়। কর্ম থেকে অব্যাহতি পাওয়ার পর রিজভী তার দৃষ্টিভঙ্গি প্রচার করার জন্য প্রচুর সময় পুর্ণ স্বাধীনতা পান। তিনি পুরো দেশজুড়ে ঘুরতে থাকেন এবং পাকিস্তানের মানুষ থেকে পেনাল কোডের ধর্ম অবমাননা প্রসঙ্গ নিয়ে আলোচনা করা সেকশন ২৯৫-সি আইনের সমর্থন আদায় করতে শুরু করেন। একইসাথে তিনি, মুমতাজ কাদরীকে ছেড়ে দেওয়ার জন্য উচ্চকিত হয়ে উঠতে শুরু করেন। ==বিতর্ক== === ফয়েজবাদ আন্দোলন === ২০১৭ সালের নভেম্বর, রিজভী লাহোর থেকে ইসলামাবাদ পর্যন্ত পাকিস্তানের আইনমন্ত্রীর পদত্যাগের জন্য একটি লং মার্চ পরিচালনা করেন। তার দাবী ছিল, ২০১৭ সালের নির্বাচনী আইনে মুহম্মদ সংক্রান্ত একটি ভাষাগত শব্দ পরিবর্তনে আইনমন্ত্রী জড়িত ছিলেন। তখন একটি অসহনীয় পরিস্থিতি তৈরীর জন্য রিজভী সর্বত্র সমালোচিত হন। ধর্মীয় নেতাদের কাছ থেকে নিষ্ঠুর, নিবর্তনমূলক শব্দ প্রয়োগ শুনে সাধারণ জনগণ বিষ্মিত হয়ে গিয়েছিল। সরকার বলপূর্বক সমস্ত টেলিভিশন চ্যানেল বন্ধ করে দেয়, গুজব ছড়ানোকে ঠেকাতে বন্ধ করে দেয় সামাজিক যোগাযোগ মাধ্যম। এই পরিস্থিতি লাহোর, পাঞ্জাব, ইসলামাবাদের রাওয়ালপিণ্ডি শহরে জনমনে আতঙ্ক এবং ভীতির সঞ্চার করে। পরবর্তীতে সেনাবাহিনীর প্রধান এসে দুপক্ষকেই সমঝোতার মাধ্যমে পরিস্থিতির সমাধান করতে আহ্বান করে। === ২০১৮ খ্রিষ্ঠাব্দে আসিয়া বিবি বিদ্রোহ=== ২০১৮ সালের ৩১ অক্টোবর, আট বছর কারারুদ্ধ থাকার পর সুপ্রিম কোর্টের ঐতিহাসিক রায়ে পাকিস্তানী খ্রিষ্ঠান নারী আসিয়া বিবি ধর্ম অবমাননার মামলায় নিরপরাধ গণ্য হন এবং বেকসুর খালাস পান। বিচারক আসিফ সাইদ খোসা বলেন, যে দুইজন নারী আসিয়া বিবির বিরুদ্ধে অভিযোগ এনেছিল “তারা তার সত্যতার পক্ষে কোনো বৈধ যুক্তি" দিতে পারেনি বরং এই অভিযোগটি এক ধরনের দূরভিসন্ধিমূলক অভিযোগ ছিল। আদালত তার রায়ে বলে, "অভিযোগকারীদের ঘরোয়া ঝগড়া এবং অসংলগ্ন কথাবার্তা এই পুরো ঘটনাকে পরিস্কারভাবে উপস্থাপন করতে ব্যর্থ হয়েছে। পুরো ঘটনা জুড়েই অস্পষ্টতার ছাপ ছিল।” রিজভীর নেতৃত্বাধীন টিএলপি করাচি, লাহোর, পেশোয়ার এবং মুলতানে তীব্র বিক্ষোভ শুরু করে। পুলিশের সাথে তাদের ধাওয়া পালটা ধাওয়া চলেছিল বলে গণমাধ্যমে উঠে এসেছিল। টিএলপির এক নেতা মুহম্মদ আফজাল কাদরী বলেন, সুপ্রিম কোর্টের তিনজন বিচারককেই হত্যা করা উচিত। রাজধানী ইসলামাবাদের সুপ্রীম কোর্ট পাড়ায় কড়া নিরাপত্তা জোরদার করা হয়েছিল। জনগণের সম্মুখে রিজভী বলেন, এই পাঁচ সন্তানের জননীকে পাকিস্তানের ধর্ম অবমাননামূলক আইন অনুযায়ী হত্যা করতে হবে। তিনি বলেন, "যতক্ষণ না সরকার আমাদের দাবী মেনে নিচ্ছে, আমাদের নিরবিচ্ছিন্ন আন্দোলন চলতেই থাকবে।" == দুর্নীতি == খাদিম রিজভীকে অর্থনীতি প্রসঙ্গে চরম দুর্নীতিবাজ বলে সেখানে উল্লেখ করে পাকিস্তানের ইন্টার সার্ভিস ইন্টেলিজেন্স একটি বিস্তৃত প্রতিবেদন উচ্চ আদালতে দায়ের করে। প্রতিবেদনে উল্লেখ করা হয়, রিজভী তার ক্ষমতার অপব্যবহার করেছেন। ==তথ্যসূত্র== জন্ম
'''ওগ্যুস্ত কঁৎ''' (; ১৯শে জানুয়ারি ১৭৯৮ ৫ই সেপ্টেম্বর ১৮৫৭) ছিলেন একজন ফরাসি সমাজবিজ্ঞানী লেখক। তিনিই প্রথম ''সোসিওলজি'' শব্দটি ব্যবহার করেছিলেন। তাকে সমাজবিজ্ঞানের জনক গণ্য করা হয়। সমাজবিজ্ঞানে প্রথম ''বৈজ্ঞানিক পদ্ধতি'' ব্যবহারের জন্য তিনি চিরস্মরনীয় হয়ে আছেন। তিনি ''দৃষ্টবাদ'' বা ''পজিটিভিজম'' দর্শনের উন্নয়নে অসামান্য অবদান রাখেন। তার কাজ কার্ল মার্ক্স, জন স্টুয়ার্ড মিল, জর্জ ইলিয়টসহ অগুনতি সমাজচিন্তকদের উদ্ভুদ্ধ করেছে। তাছাড়া তিনিই প্রথম ফাংশনালিজম বা ক্রিয়াবাদের ধারণা দেন। ওগ্যুস্ত কঁৎ ১৭৯৮ সালের ১৯ জানুয়ারি ফ্রান্সের মঁৎপেলিয়েতে জন্মগ্রহণ করেন। তিনি তার শিক্ষাজীবন লিস জোফেখে শুরু করেন। এরপর তিনি মঁৎপেলিয়ে বিশ্ববিদ্যালয় তারপর একল পলিতেকনিকে অধ্যয়ন, যা তৎকালীন ফ্রান্সে শ্রেষ্ঠ প্রকৌশল হিসেবে খ্যাত। ১৮১৬ সালে পুনর্নির্মানের জন্য একল পলিতেকনিক বন্ধ হয়ে গেলে তিনি মঁৎপেলিয়েতে চলে আসেন এবং অঁরি দ্য সাঁ-সিমঁর ছাত্র সহযোগী হিসেবে নিযুক্ত হন, যার জন্য কঁৎ বিভিন্ন মুক্তমনা বুদ্ধিজীবীদের সান্নিধ্যে আসেন। ১৮২২ সালে কঁৎ তার প্রথম বই ''প্লঁ দ্য ত্রাভো সিয়ঁতিফিক নেসেসের পু রেয়র্গানিজে লা সোসিয়েতে'' (Plan de travaux scientifiques nécessaires pour réorganiser la société) প্রকাশ করেন, তবে এ্যকাডেমিক কোন পদ লাভ করেননি। কঁৎ ক্যারোলা মাস্যি-কে ১৮২৫ সালে বিয়ে করেন এবং ১৮৪২ সালে তাদের বিচ্ছেদ হয়। ১৮২৬ সালে তাকে মানসিক হাসপাতালে নিয়ে যাওয়া হয় এবং আরোগ্য লাভ না করেই তিনি সেখান থেকে চলে আসেন। == তথ্যসূত্র == == বহিঃসংযোগ == Auguste Comte: Stanford Encyclopaedia of Philosophy Review materials for studying Auguste Comte J.H. Bridges, ''The Seven New Thoughts of the Positive Polity'' 1915 Auguste Comte quotes সমাজবিজ্ঞানী জন্ম মৃত্যু
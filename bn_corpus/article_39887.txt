টুরিং পরীক্ষার "মান ব্যাখ্যা"য়, যেখানে খেলুড়ে 'সি', প্রশ্নকর্তা, কে খেলুড়ে 'এ' অথবা 'বি' এর মধ্য থেকে কোনটি কম্পিউটার কোনটি মানুষ খুঁজে বের করতে দেওয়া হয়। প্রশ্নকর্তাকে শুধু লিখিত প্রশ্ন ব্যবহার করে প্রতিক্রিয়া বুঝে সিদ্ধান্ত নিতে হয়। '''টুরিং পরীক্ষা''', বা, '''টুরিং টেস্ট''' হলো এক প্রকার পরীক্ষণ, যা অ্যালান টুরিং ১৯৫০ সালে বিকশিত করেন। এই পরীক্ষায় একটি যন্ত্রের সক্ষমতা মানুষের কতটুকু সমতুল্য বা কতটুকু আলাদা তা জানা যায়। টুরিং প্রস্তাব করেন যে, একজন মনুষ্য বিচারক, একজন মানুষ একটি যন্ত্র (যা মানুষের মত সাড়া প্রদান করতে সক্ষম)-এর সাথে প্রাকৃতিক ভাষা কথোপকথন-এর সক্ষমতা যাচাই করবেন। বিচারককে সচেতন থাকতে হবে যে, এই দুই অংশীদারদের মধ্যে একটি মেশিন, এবং সমস্ত অংশগ্রহণকারীদের একে অন্যের কাছ থেকে পৃথক থাকতে হবে। কথোপকথন শুধুমাত্র লেখার মধ্যেই সীমাবদ্ধ থাকবে যা কেবল কম্পিউটার কীবোর্ড এবং পর্দা দ্বারা লেখা দেখা যাবে, যার ফলে ফলাফল যন্ত্রের শব্দ থেকে বকৃতা উত্পন্ন করার দক্ষতার উপর নির্ভর করবেনা। যদি বিচারক নির্ভরযোগ্যভাবে যন্ত্র থেকে মানুষকে আলাদা করতে না পারে (টুরিং মূলত প্রস্তাব করেন যে, পরীক্ষাটি শুরু হওয়ার পাঁচ মিনিটের কথোপকথনের পর যন্ত্র মানুষকে ৭০ ভাগ নিশ্চিত করতে পারবে), তাহলে যন্ত্র পরীক্ষাটি পাশ করেছে বলে ধরা হবে। কোন প্রশ্নের সঠিক উত্তর দেওয়ার সক্ষমতা যাচাই করা পরীক্ষাটির উদ্দেশ্য নয়, কিভাবে এর উত্তর প্রায় একজন মানুষের মত হবে শুধুমাত্র সেটা পরীক্ষা করে। ম্যানচেস্টার কাজ করার সময় "গণনীয় যন্ত্রপাতি বুদ্ধিমত্তা" শীর্ষক অনুচ্ছেদে টুরিং পরীক্ষাটি পরিচিত করান (টুরিং, ১৯৫০; পৃ. ৪৬০)। এটি একটি উক্তি খুলে দেয়: "আমি প্রশ্নটি বিবেচনা করার প্রস্তাব করছি, 'যন্ত্র কী চিন্তা করতে পারে?'"। কারণ, "চিন্তা"-কে সংজ্ঞায়িত করা কঠিন, টুরিং "প্রশ্নটি প্রতিস্থাপন করে দ্ব্যর্থহীন শব্দের মাধ্যমে অন্য একটি অপেক্ষাকৃত কাছাকাছি প্রশ্ন প্রকাশ করেন"। টুরিং এর নতুন প্রশ্ন হল: "এমন কি কোন চিন্তনীয় সংখ্যাগত গণনাকারী যন্ত্র আছে যা ''অনুকরণ খেলা''য় ভাল করবে?" টুরিং বিশ্বাস করেন যে, এই প্রশ্নের উত্তর দেওয়া আসলেই সম্ভব। বাকি অনুচ্ছেদে সকল মূল বাধার বিরুদ্ধে তিনি আপত্তি তুলে যুক্তি দেখান যে, "যন্ত্র চিন্তা করতে পারে"। টুরিং তার প্রথম পরীক্ষা চালু করার পর এটা অত্যন্ত প্রভাবশালী বহুল সমালোচিত হয়েছে এবং প্রমাণিত হতে সক্ষম হয়েছে যে, এটি দর্শনের কৃত্রিম বুদ্ধিমত্তার একটি গুরুত্বপূর্ণ ধারণা। == আরো দেখুন == == তথ্যসূত্র ==
'''আহসানুল ইসলাম টিটু''' একজন বাংলাদেশি পুঁজিবাজার বিশেষজ্ঞ, রাজনীতিবিদ এবং একাদশ জাতীয় সংসদ সদস্য। তিনি টাঙ্গাইল-৬ আসন থেকে ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে সংসদ সদস্য নির্বাচিত হন। তিনি ২০১৩-১৪ মেয়াদে ঢাকা স্টক এক্সচেঞ্জের সভাপতি হিসেবে দায়িত্ব পালন করেন। ==প্রারম্ভিক জীবন== টিটু ১১ ডিসেম্বর ১৯৬৯ সালে টাঙ্গাইল জেলার নাগরপুর উপজেলার নয়াপারা গ্রামে জন্মগ্রহণ করেন। তার পিতার নাম মকবুল হোসেন মাতার নাম গোলাম ফাতেমা তাহেরা খানম। তিনি ঢাকা রেসিডেনসিয়াল মডেল থেকে মাধ্যমিক ঢাকা কলেজ থেকে উচ্চ মাধ্যমিক সম্পন্ন করে ব্যাংককের অ্যাজাম্পসন বিশ্ববিদ্যালয় থেকে বিবিএ যুক্তরাষ্ট্রের পিটসবার্গ স্টেট বিশ্ববিদ্যালয় থেকে এমবিএ ডিগ্রি অর্জন করেন। ==কর্মজীবন== টিটু শিক্ষাজীবন শেষ করে ব্যবসাতে যুক্ত হন। ১৯৯৩ সালে ঢাকা স্টক এক্সচেঞ্জের (ডিএসই) সদস্যপদ পান। ১৯৯৫ সালে তিনি মনা ফিন্যান্সিয়াল কনসালটেন্সি এন্ড সিকিউরিটিজের ব্যবস্থাপনা পরিচালকের দায়িত্ব গ্রহণ করেন। এছাড়াও তিনি সন্ধানী লাইফ ইন্সুরেন্স কোম্পানির ব্যবস্থাপনা পরিচালকের দায়িত্ব পালন করছেন। ১৮ ডিসেম্বর ১৯৯৭ থেকে ৩০ মার্চ ২০০০ সাল পর্যন্ত তিনি ঢাকা স্টক এক্সচেঞ্জের কাউন্সিলর, ২৯ মার্চ ২০০১ পর্যন্ত ১৬ মার্চ ২০১১ পর্যন্ত পরিচালক, ১৫ মার্চ ২০১২ পর্যন্ত সিনিয়র সহ-সভাপতি এবং ২০১৩ সালের ১৫ জুন তিনি ঢাকা স্টক এক্সচেঞ্জের সভাপতি নির্বাচিত হন এবং ২০১৪ পর্যন্ত দায়িত্ব পালন করেন। এছাড়ও তিনি বাংলাদেশ বীমা সমিতির সহ-সভাপতির দায়িত্ব পালন করেন। ==রাজনৈতিক জীবন== টিটু বাংলাদেশ আওয়ামী লীগের টাঙ্গাইল জেলা শাখার শিল্প বাণিজ্য বিষয়ক সম্পাদক হিসেবে দায়িত্ব পালন করছেন। তিনি টাঙ্গাইল-৬ আসন থেকে ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে সংসদ সদস্য নির্বাচিত হন। তবে ২০০৮ সালে নবম জাতীয় সংসদ নির্বাচনে তিনি একই আসন থেকে করে সতন্ত্র প্রার্থী খন্দকার আবদুল বাতেনের কাছে পরাজিত হন। ==ব্যক্তিগত পারিবারিক জীবন== টিটু ব্যক্তিগত জীবনে আরিয়া ইসলামের সাথে বিবাহ বন্ধনে আবদ্ধ হন। তার পিতা মকবুল হোসেন ১৯৯৬ এর নির্বাচনে ঢাকা-৯ আসন থেকে নির্বাচিত হন। ==তথ্যসূত্র== জন্ম ব্যক্তি আওয়ামী লীগের রাজনীতিবিদ জাতীয় সংসদ সদস্য জেলার রাজনীতিবিদ
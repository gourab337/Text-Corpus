'''রোনাল্ড কেভেন অক্সেনহাম''' (; জন্ম: ২৮ জুলাই, ১৮৯১ মৃত্যু: ১৬ আগস্ট, ১৯৩৯) কুইন্সল্যান্ডের নানদাহ এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯২৮ থেকে ১৯৩১ সময়কালে অস্ট্রেলিয়া দলের পক্ষে আন্তর্জাতিক ক্রিকেটে অংশ নিয়েছেন। ঘরোয়া প্রথম-শ্রেণীর অস্ট্রেলীয় ক্রিকেটে কুইন্সল্যান্ডের প্রতিনিধিত্ব করেছেন তিনি। দলে তিনি মূলতঃ ডানহাতি মিডিয়াম বোলার হিসেবে খেলতেন। এছাড়াও, ডানহাতে নিচেরসারিতে ব্যাটিং করতেন '''রন অক্সেনহাম'''। == প্রথম-শ্রেণীর ক্রিকেট == ১৯১১-১২ মৌসুমে কুইন্সল্যান্ডের পক্ষে প্রথম-শ্রেণীর ক্রিকেটে অভিষেক ঘটে তার। ১৯২৬-২৭ মৌসুমে শেফিল্ড শিল্ডের অন্তর্ভূক্তির ফলে কুইন্সল্যান্ডকে তেমন সহায়তা করতে পারেননি। তবে, ১৯২৮-২৯ মৌসুমের পূর্ব-পর্যন্ত জাতীয় দলের পক্ষে খেলার সুযোগ পাননি। সমগ্র খেলোয়াড়ী জীবনে টেস্টে অংশগ্রহণের সুযোগ হয় তার। ২৯ ডিসেম্বর, ১৯২৮ তারিখে ইংল্যান্ডের বিপক্ষে ৩৭ বছর বয়সী রন অক্সেনহামের টেস্ট অভিষেক পর্ব সম্পন্ন হয়। ১৯৩০ সালে ইংল্যান্ড সফরের সমূহ সম্ভাবনার ক্ষেত্র থাকলেও টেড এ’বেকেটের কারণে তাকে দলের বাইরে রাখা হয়। দক্ষিণ আফ্রিকা ওয়েস্ট ইন্ডিজের বিপক্ষে খেলার জন্য ১৯৩২-৩৩ মৌসুমে দুইবার অস্ট্রেলিয়া দলে রাখা হয়। কিন্তু, উভয় ক্ষেত্রেই প্রথম একাদশে ঠাঁই হয়নি রন অক্সেনহামের। == খেলার ধরন == তুলনামূলকভাবে বেশ দেরীতে প্রথম-শ্রেণীর ক্রিকেটে অংশগ্রহণ ঘটে তার। তাস্বত্ত্বেও কুইন্সল্যান্ডের অন্যতম সেরা অল-রাউন্ডারের মর্যাদা লাভে স্বীয় সক্ষমতা দেখিয়েছেন রন অক্সেনহাম। ডানহাতি মিডিয়াম পেস বোলার হিসেবে ফ্লাইটে দিক-নিশানা দক্ষতার সাথে বোলিং করতেন। বল ধীরগতির হলেও পরবর্তীতে তা বেশ বেগবান হতো। তবে, তার বোলিংয়ের দূর্বলতা ধরা পড়লে পাল্টা আক্রমণের শিকার হতেন তিনি। বেশ মারমুখীভাবে ব্যাটিংয়ে অগ্রসর হতেন। এছাড়াও, স্লিপ অঞ্চলে অত্যন্ত নিপুণতা দক্ষতার সাথে ফিল্ডিং করতেন। == ব্যক্তিগত জীবন == ১৯৩৭ সালে গাড়ী দূর্ঘটনার কবলে পড়ে গুরুতরভাবে আঘাতপ্রাপ্ত হন। এরপর তিনি আর পুরোপুরি সুস্থ হতে পারেননি। ফলে, প্রথম-শ্রেণীর ক্রিকেটে তাকে আর খেলতে দেখা যায়নি। ১৬ আগস্ট, ১৯৩৯ তারিখে ৪৮ বছর বয়সে কুইন্সল্যান্ডের নানদাহ এলাকায় রন অক্সেনহামের দেহাবসান ঘটে। নাজি সিমেট্রিতে তাকে সমাহিত করা হয়। == তথ্যসূত্র == == আরও দেখুন == আর্থার মেইলি টেড অ’বেকেট ভিক্টোরিয়া ক্রিকেট দল অ্যাশেজ সিরিজের তালিকা অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার থেকে আগত ক্রিকেটার
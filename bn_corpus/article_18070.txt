'''মার্সিয়ান এডওয়ার্ড টেড হফ''' (জন্ম অক্টোবর ২৮, ১৯৩৭) উদ্ভাবক। তিনি পেশায় একজন প্রকৌশলী। হফ ১৯৬৭ সালে ইন্টেলে যোগদান করেন। তিনি অনেকগুলো বর্তনীর পরিবর্তে একটি সর্বজনীন প্রসেসর ব্যবহারের চিন্তা করেন। তার প্রচেষ্টা ১৯৭০ এর প্রথমার্ধে বিপ্লব সূচনা করে। ১৯৭১ সালে তিনি বিশ্বের প্রথম মাইক্রোপ্রসেসর ইন্টেল-৪০০৪ উদ্ভাবন করেন। হফ ইন্টেলের প্রথম ফেলো, যা ইন্টেলের সর্বোচ্চ কারিগরী পদ। ১৯৮৮ পর্যন্ত তিনি পদে বহাল থাকেন। == শিক্ষা কর্মজীবন == মার্সিয়ান হফ রেনসেলার পলিটেকনিক ইন্সটিটিউট থেকে ১৯৫৮ সালে তড়িৎ প্রকৌশলের উপর স্নাতক ডিগ্রী অর্জন করেন। স্নাতক করার সময় নিউ ইয়র্কের জেনারেল রেলওয়ে সিগন্যাল কর্পোরেশনের কাজ করতে গিয়ে তিনি দুইটি পেটেন্ত লাভ করেন। এরপরে তিনি ন্যাশনাল সাইন্স ফাউন্ডেশন থেকে স্ট্যানফোর্ড ভর্তির জন্য ফেলোশিপ লাভ করেন। এখান থেকে ১৯৫৯ সালে তিনি স্নাতকত্তোর ডিগ্রী এবং ১৯৬২ সালে পিএইচডি ডিগ্রী লাভ করেন। তার পিএইচডি ডিসার্টেশনের অংশ হিসেবে তিনি অধ্যাপক বার্নার্ড উইড্রো এর সাথে লিস্ট মিন স্কয়ার ফিল্টার আবিষ্কার করেন। == পুরস্কার প্রাপ্তি == ১৯৫৪ সালে হফ ওয়েস্টিঙ্ঘাউস সাইন্স ট্যালেন্ট সার্চ পুরস্কার (বর্তমানে ইন্টেল সাইন্স ট্যালেন্ট সার্চ) লাভ করেন। ১৯৭৯ সালে স্টুয়ার্ট ব্যালেন্টাইন মেডেল এবং ১৯৯৬ সালে দ্য ফ্র্যাঙ্কলিন ইন্সটিটিউট’স সার্টিফিকেট অফ মেরিট লাভ করেন। ১৯৯৬ সালে তিনি ইনভেন্টরস হল অফ ফেইম-এ অন্তর্ভুক্ত হন এবং ২০০৯ সালে প্রেসিডেন্ট বারাক ওবামার নিকট থেকে ন্যাশনাল মেডেল অফ টেকনোলোজি এন্ড ইনোভেশন লাভ করেন। == তথ্যসূত্র == উদ্ভাবক প্রকৌশলী জন্ম ব্যক্তি প্রাক্তন শিক্ষার্থী
'''ভামতী''' হল অদ্বৈত বেদান্তের একটি উপশাখা। এই উপশাখার নামটি আদি শঙ্করের লেখা ব্রহ্মসূত্র ভাষ্যের উপর বাচস্পতি মিশ্রের টীকার নাম থেকে উদ্ভূত। মৈথিলি লোককথা থেকে জানা যায়, ভামতী হল বাচস্পতি মিশ্রের স্ত্রীর নাম। বাচস্পতি মিশ্র যখন এই টীকাটি রচনা করছিলেন, তখন তার স্ত্রী কোনো দাবি না রেখেই নিরন্তর তার সেবা করেছিলেন। বাচস্পতি মিশ্র এতই ব্যস্ত ছিলেন যে, ভুলেই গেছিলেন তার স্ত্রী আছে। টীকা রচনার কাজ শেষ করার পর তিনি ভামতীকে জিজ্ঞাসা করেন, "তুমি কে?" ভামতী উত্তর দেন, "আমি আপনার স্ত্রী।" বাচস্পতি মিশ্র নিজের স্ত্রীকে কতটা অবহেলা করেছেন দেখে দুঃখিত হন। তাই তিনি তার টীকাটি নিজের স্ত্রীর নামে নামাঙ্কিত করেন। বাচস্পতি মিশ্র শঙ্করের চিন্তাধারার সঙ্গে মণ্ডন মিশ্রের মতের মিলন ঘটাতে চেয়েছিলেন। ভামতী শাখাটি তাত্ত্বিক মতবাদের উপর প্রতিষ্ঠিত। এই মতে জীব হল অবিদ্যার উৎস। == পাদটীকা == === ই-সূত্র === == বহিঃসংযোগ == Brahmasutra Bhashya, with Bhamati of Vachaspati Misra, Kalpataru of Amalananda and Parimala of Appaya Dikshita বেদান্ত
'''জন "জ্যাকি" কুপার জুনিয়র''' (ইংরেজি: John Cooper, Jr.; ১৫ই সেপ্টেম্বর ১৯২২ ৩রা মে ২০১১) ছিলেন একজন মার্কিন অভিনেতা, টেলিভিশন পরিচালক, প্রযোজক নির্বাহী। তিনি শিশু অভিনেতা হিসেবে তার কর্মজীবন শুরু করেন। তিনি প্রথম শিশুশিল্পী যিনি একাডেমি পুরস্কারের মনোনয়ন লাভ করেন। নয় বছর বয়সে ''স্কিপি'' (১৯৩১) চলচ্চিত্রে অভিনয় করে সর্বকনিষ্ঠ অভিনয়শিল্পী হিসেবে শ্রেষ্ঠ অভিনেতা বিভাগে একাডেমি পুরস্কারে মনোনীত হন। প্রায় ৫০ বছর তিনি যেকোন বিভাগে সর্বকনিষ্ঠ মনোনীত ছিলেন, পরবর্তীতে ১৯৭৯ সালে ''ক্রেমার ভার্সাস ক্রেমার'' চলচ্চিত্রের জন্য আট বছর বয়সী জাস্টিন হেনরি শ্রেষ্ঠ অভিনেতা বিভাগে একাডেমি পুরস্কারে মনোনীত হয়ে তাকে ছাড়িয়ে যান। ==প্রারম্ভিক জীবন== জন কুপার জুনিয়র ১৯২২ সালের ১৫ই সেপ্টেম্বর লস অ্যাঞ্জলেসে জন্মগ্রহণ করেন। তার যখন দুই বছর বয়স তার পিতা জন কুপার পরিবার ছেড়ে চলে যান। তার মাতা ম্যাবেল লিওনার্ড বিগলো (প্রদত্ত নাম: পোলিতো) ছিলেন মঞ্চের পিয়ানোবাদক। কুপারের মামা জ্যাক লিওনার্ড ছিলেন চিত্রনাট্যকার। তার খালা জুলি লিওনার্ড ছিলেন একজন অভিনেত্রী, তিনি পরিচালক নরমান তরগকে বিয়ে করেন। তার সৎপিতা সি.জে. বিগলো ছিলেন স্টুডিও প্রযোজনা ব্যবস্থাপক। তার মাতা ছিলেন ইতালীয় মার্কিন এবং তার বংশনাম "পোলিতো" থেকে পরিবর্তিত হয়ে "লিওনার্ড" রাখা হয়। পরিবার থেকে কুপারকে বলা হয় তার পিতা ইহুদি ছিলেন। তার পিতা পরিবার ছেড়ে যাওয়ার পর আর তাদের সাক্ষাৎ হয়নি। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি বিষয়শ্রেণী:লস অ্যাঞ্জেলেসের অভিনেতা রোগে মৃত্যু বিশ্বযুদ্ধে মার্কিন নৌ কর্মকর্তা চলচ্চিত্র অভিনেতা টেলিভিশন অভিনেতা টেলিভিশন পরিচালক টেলিভিশন প্রযোজক যুক্তরাষ্ট্রের নৌবাহিনী ক্যাপ্টেন এমি পুরস্কার বিজয়ী
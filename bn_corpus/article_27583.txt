'''জারদান শাকিরি''' (; জন্ম: ১০ অক্টোবর, ১৯৯১) সাবেক যুগোস্লাভিয়া সমাজতান্ত্রিক প্রজাতন্ত্রের জিলানে জন্মগ্রহণকারী সুইস ফুটবলার। সুইজারল্যান্ড জাতীয় ফুটবল দলে খেলার পাশাপাশি জার্মানির বুন্দেসলিগায় বায়ার্ন মিউনিখের মধ্যমাঠের খেলোয়াড় হিসেবে অংশ নিচ্ছেন। বাসেলের প্রথম একাদশে খেলার মাধ্যমে ঘরোয়া ফুটবলে অভিষেক ঘটে। ক্ষিপ্রগতিতে মাঠের সর্বত্র প্রভাববিস্তার করে বলকে নিয়ন্ত্রণের মাধ্যমে বৈশ্বিক পরিচিতি পেয়েছেন। ফিফা’র প্রাতিষ্ঠানিক ওয়েবসাইটে শাকিরিকে বলের উপর নিয়ন্ত্রণ, উভয় পায়ে সমান প্রভাব, গোল করতে পারঙ্গমতা পরিচিত ঘটানো হয়েছে। ''আলপাইন মেসি'' ম্যাজিক ডোয়ার্ফ ডাকনামে পরিচিতি পেয়েছেন তিনি। == ব্যক্তিগত জীবন == তৎকালীন যুগোস্লাভিয়া সমাজতান্ত্রিক প্রজাতন্ত্রের জিলেনে শাকিরি জন্মগ্রহণ করেন। এরপর ১৯৯২ সালে পিতা-মাতা তিন ভাইয়ের সাথে সুইজারল্যান্ডে অভিবাসিত হন তিনি। সুইস আলবেনীয় উভয় দেশের জন্য দ্বৈত নাগরিকত্ব লাভ করেন শাকিরি। মুসলিম ধর্মাবলম্বী হয়েও শাকিরি ক্রিসমাস উদযাপন করেন। কখনো কখনো তাকে খেলার মাঝেও প্রার্থনা করতে দেখা যায়। == আন্তর্জাতিক ফুটবল == ১১ নভেম্বর, ২০০৯ তারিখে অনূর্ধ্ব-২১ দলের মাধ্যমে শাকিরি’র আন্তর্জাতিক ফুটবলে অভিষেক ঘটে। ২০১১ সালের উয়েফা ইউরোপীয় অনূর্ধ্ব-২১ ফুটবল বাছাইপর্বের ২নং গ্রুপে তুরস্কের বিপক্ষে অনুষ্ঠিত খেলায় তার দল ৩-১ ব্যবধানে জয়ী হয়। তবে তিনি তার প্রথম গোল করেন ১১ জুন, ২০১১ তারিখে উয়েফা অনূর্ধ্ব-২১ চ্যাম্পিয়নশীপে ডেনমার্কের বিপক্ষে। ২০১০ সালে সুইজারল্যান্ডের বড়দের দলে স্থান পান। মার্চ, ২০১০ তারিখে উরুগুয়ের বিপক্ষে তার দল এক প্রীতি খেলায় ১-৩ ব্যবধানে পরাভূত হয়। ২০১০ সালের ফিফা বিশ্বকাপে দলীয় ম্যানেজার ওটমার হিটজফেল্ডের তরফ থেকে সুইজারল্যান্ড দলে ডাক পান। ২০১২ সালের গ্রীষ্মকালীন অলিম্পিকের ফুটবলে দলে তিনি অন্তর্ভুক্ত হলেও ক্লাবের প্রাক-মৌসুমী প্রশিক্ষণে ব্যস্ত থাকায় অংশ নেননি। জুন, ২০১৪ সালে শাকিরিকে বিশ্বকাপে অংশগ্রহণের জন্য দলে অন্তর্ভুক্ত করা হয়। দলের উদ্বোধনী খেলায় ইকুয়েডরের বিপক্ষে শাকিরি ফিফা কর্তৃক ম্যান অব দ্য ম্যাচের পুরস্কারে ভূষিত হন। দশদিন পর ২৫ জুন, ২০১৪ তারিখে দলের তৃতীয় গ্রুপ পর্বের চূড়ান্ত খেলায় পুণরায় একই পুরস্কার লাভ করেন। হন্ডুরাসের বিপক্ষে তিনি হ্যাট্রিক করেন দলকে ১৬-দলীয় রাউন্ডে নিয়ে যান। == তথ্যসূত্র == == বহিঃসংযোগ == ফুটবলার জন্ম ব্যক্তি আন্তর্জাতিক ফুটবলার খেলোয়াড় মধ্যমাঠের খেলোয়াড় ফিফা বিশ্বকাপের খেলোয়াড় ফিফা বিশ্বকাপের খেলোয়াড় ফিফা বিশ্বকাপের খেলোয়াড়
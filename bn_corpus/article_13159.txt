'''আঙ্গারা নদী''' () রাশিয়ার সাইবেরিয়ার দক্ষিণাংশের একটি নদী। এটি বৈকাল হ্রদের দক্ষিণ-পশ্চিম অংশে উৎপত্তি লাভ করেছে। এটি উত্তর দিকে ইর্কুট্‌স্ক শহরের পাশ দিয়ে প্রবাহিত হয়ে কেজমা পর্যন্ত গিয়ে পশ্চিম দিকে বাঁক নিয়েছে এবং ইয়েনিসেইস্কের কাছে ইয়েনিসেই নদীর সাথে মিলিত হয়েছে। আঙ্গারা নদীটি প্রায় ১,৭৭৯ কিলোমিটার দীর্ঘ। এর প্রস্থ ৪৮৫ থেকে ২৭৪০ মিটার পর্যন্ত হতে পারে। এর প্রায় পুরোটাই নৌপরিবহনের উপযোগী। নদীটির উপরে অনেকগুলি জলবিদ্যুৎ প্রকল্প স্থাপন করা হয়েছে, যেগুলি থেকে ইর্কুটস্ক শিল্প এলাকাতে বিদ্যুৎশক্তি সরবরাহ করা হয়। নদী
'''অমর গোপাল বসু''' (ইংরেজি: '''Amar Gopal Bose'''; জন্ম ২রা নভেম্বর, ১৯২৯) একজন বাঙ্গালী ইলেক্ট্রিক্যাল ইঞ্জিনিয়ার, সাউন্ড ইঞ্জিনিয়ার এবং বিলিয়নিয়ার উদ্যোক্তা। '''অমর বোস''' ('''Amar Bose''') নামেই তিনি অধিক পরিচিত। বিশ্বখ্যাত অডিও ইকু্ইপমেন্ট বোস কর্পোরেশন এর তিনি প্রতিষ্ঠাতা চেয়াম্যান। ২০০৭ সালে তিনি বিশ্বের ২৭১তম ধনী ব্যক্তি হিসাবে ফোর্বস এর ৪০০ শীর্ষ ধনী ব্যক্তির তালিকায় স্থান করে নেন। সময় তার নীট সম্পদের পরিমাণ ছিল ১.৮ বিলিয়ন মার্কিন ডলার। ২০০৯ সালে তিনি এই তালিকা থেকে ছিটকে পড়েন এবং ২০১১ সালে আবার এই তালিকায় ফিরে আসেন; এবার তার নীট সম্পদের পরিমাণ ছিল ১.০ বিলিয়ন মার্কিন ডলার। == পরিবার এবং শিক্ষা == অমর গোপাল বসুর জন্ম বেড়ে ওঠা মার্কিন যুক্তরাষ্ট্রের পেনসিলভানিয়া অঙ্গরাজ্যের ফিলাডেলফিয়ায়। তার বাবা একজন বাঙ্গালী এবং মা শ্বেতাঙ্গ আমেরিকান। তার বাবা ননী গোপাল বসু ছিলেন একজন বিট্রিশ বিরোধী বাঙ্গালী বিপ্লবী। তিনি তার রাজনৈতিক কর্মকান্ডের জন্য কয়েকবার কারাবন্দীও হন। তাই বিট্রিশ উপনিবেশ পুলিশের হাতে গ্রেপ্তার এড়াতে ১৯২০ সালে তিনি কলকাতা থেকে পালিয়ে যুক্তরাষ্ট্র চলে আসেন। অমর বসু মাত্র তের বছর বয়সেই তার উদ্যোক্তা প্রতিভার পরিচয় দেন। দ্বিতীয় বিশ্বযুদ্ধ চলাকালীন সময়ে পরিবারের জন্য বাড়তি আয়ের যোগান দিতে তিনি তার স্কুলের বন্ধুদের নিয়ে মডেল ট্রেন হোম রেডিও মেরামতের একটি ছোট পারিবারিক ব্যবসা প্রতিষ্ঠা করেন। পেনসিলভানিয়ার অ্যাবিংটনে অবস্থিত অ্যাবিংটন সিনিয়র হাইস্কুল থেকে স্নাতক সম্পন্ন করার পর বোস ম্যাসাচুসেটস ইন্সটিটিউট অব টেকনোলজিতে ভর্তি হন এবং ১৯৫০ এর শুরুর দিকে সেখান থেকে ইলেক্ট্রিক্যাল ইঞ্জিনিয়ারিং বিএসসি ডিগ্রি অর্জন করেন। এরপর বোস নেদারল্যান্ডের এইডোভেন এনভি ফিলিপস ইলেক্ট্রনিকস এর গবেষণা ল্যাবে এক বছর কাজ করেন। পরবর্তীতে তিনি ফুলব্রাইট রিসার্চ স্টুডেন্ট হিসাবে দিল্লিতে এক বছর কাটান এবং এখানেই তার হবু স্ত্রী প্রেমার সাথে পরিচয় হয় (বর্তমানে তার সাথে বিচ্ছেদ হয়ে গেছে)। তিনি এমআইটি থেকে ইলেক্ট্রিক্যাল ইঞ্জিনিয়ারিং পিএইচডি সম্পন্ন করেন; তার অভিসন্দর্ভের বিষয়বস্তু ছিল নন-লিনিয়ার সিস্টেমস। তার ছেলে ভানু বসু Vanu, Inc. এর প্রতিষ্ঠাতা এবং প্রধান নির্বাহী কর্মকর্তা। প্রতিষ্ঠানটি সফটওয়্যার ভিত্তিক রেডিও টেকনোলজি সরবরাহ করে যার মাধ্যমে একটি বেজ স্টেশন একই সাথে GSM, CDMA, এবং iDEN পরিচালনা করতে পারে। অমর বসুর মেয়ে, মায়া বসু একজন পেশাদার কিরোপ্রাকটর। == কর্মজীবন == স্নাতক সম্পন্ন করার পর অমর বসু এমআইটিতে সহকারী অধ্যাপক হিসাবে যোগদেন। তিনি একুইস্টিকস তার গবেষণা নিবদ্ধ করেন এবং ফলশ্রুতিতে তিনি এমন একটি স্টেরিও লাউড স্পীকার আবিষ্কার করেন যা ঘরের ভেতর কনসার্ট হলের মত জোরালো প্রতিধ্বনিত শব্দক্ষেত্র তৈরি করতে পারে। == সম্মাননা এবং পুরস্কার == লাউড স্পীকার ডিজাইন, টু-স্টেট এবং নন-লিনিয়ার সিস্টেমস অবদানের জন্য ১৯৭২ সালে IEEE এর ফেলো নির্বাচিত হন। == তথ্যসূত্র == == বহি:সংযোগ == Bose at MIT Doctoral Thesis Bose Breakthrough: Electromagnetic Auto Suspension History of Bose Discover Dialogue: Amar G. Bose Bose Founder Discusses Audio Perfection and Digital Music উদ্যোক্তা জন্ম ব্যক্তি প্রকৌশলী প্রকৌশলী
'''নগর সমবায়''' বা '''অবিচ্ছিন্ন নগরসমষ্টি''' বলতে এমন একটি নগরায়িত এলাকা বোঝায় যেটি একাধিক মহানগর, নগর, বড় শহর অন্যান্য নগরায়িত এলাকা নিয়ে গঠিত, যেগুলি জনসংখ্যা বৃদ্ধি ভৌগলিক সম্প্রসারণের কারণে একীভূত হয়ে একটিমাত্র অবিচ্ছিন্ন নগরায়িত এলাকা বা শিল্পোন্নত এলাকা গঠন করেছে। বেশির ভাগ ক্ষেত্রেই একটি নগর সমবায় একটি বহুকেন্দ্রিক নগরায়িত এলাকা, যেখানে পরিবহন ব্যবস্থার উন্নতির কারণে বিভিন্ন এলাকাগুলির মধ্যে সংযোগ স্থাপিত হয়ে একটিমাত্র নগরভিত্তিক শ্রমবাজার বা কর্মস্থলে যাতায়াতের এলাকা গঠন করেছে। নগর সমবায়ের ইংরেজি প্রতিশব্দটি হল "কনার্বেশন" (conurbation)। ১৯১৫ সালে স্কটিশ ভূগোলবিদ প্যাট্রিক গেডেস তার রচিত ''সিটিজ ইন এভোলিউশন'' নামক গ্রন্থে প্রথমবারের মত পরিভাষাটির প্রচলন করেন। তিনি নব্য বৈদ্যুতিক শক্তি মোটরচালিত পরিবহন ব্যবহারের সুবাদে শহরগুলির সম্প্রসারণ এবং একে অপরের সাথে একীভূত হবার ক্ষমতার ব্যাপারে দৃষ্টি আকর্ষণ করেন। তিনি প্রসঙ্গে ইংল্যান্ডের মিডল্যান্ডটন তথা ওয়েস্ট মিডল্যান্ডস নগর সমবায়, জার্মানির রুর এলাকা, নেদারল্যান্ডসের রান্ডস্টাড এবং মার্কিন যুক্তরাষ্ট্রের উত্তর জার্সি এলাকাগুলিকে উদাহরণ হিসেবে উল্লেখ করেন। নগর সমবায় মহানগর-শৃঙ্খল থেকে ভিন্ন। মহানগর-শৃঙ্খলে নগর এলাকাগুলি একে অপরের সন্নিকটস্থ হলেও ভৌগোলিকভাবে বিচ্ছিন্ন থাকে এবং এগুলিতে শ্রমবাজারের একীভবন সম্পূর্ণ নয়। ==তথ্যসূত্র== বিষয়শ্রেণী:নগর গবেষণা পরিকল্পনা পরিভাষা নগরায়িত এলাকা স্থানের ধরন
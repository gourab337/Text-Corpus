'''নরম্যান জোসেফ উডল্যান্ড''' (; জন্ম: সেপ্টেম্বর, ১৯২১ মৃত্যু: ডিসেম্বর, ২০১২) মার্কিন যুক্তরাষ্ট্রের নিউ জার্সি রাজ্যে জন্মগ্রহণকারী আমেরিকান বিজ্ঞানী। তিনি বারকোড নামীয় যন্ত্র আবিষ্কারে অংশগ্রহণ করে স্মরণীয় হয়ে আছেন। অক্টোবর, ১৯৫২ সালে তিনি মার্কিন মেধাসত্ত্ব ২,৬১২,৯৯৪ আইনে যন্ত্রটির নিবন্ধন করেছেন। ''এন. জোসেফ উডল্যান্ড'' এবং ''এন. জে. উডল্যান্ড'' নামেও তিনি বিশ্বব্যাপী পরিচিতি পেয়েছেন। == প্রারম্ভিক জীবন == ইহুদী পরিবারের জ্যেষ্ঠ সন্তানরূপে সেপ্টেম্বর, ১৯২১ সালে নিউ জার্সির আটলান্টিক সিটিতে জন্মগ্রহণ করেন। আটলান্টিক সিটি হাইস্কুল থেকে স্নাতক ডিগ্রী সম্পন্ন করেন। এরপর ১৯৪৭ সালে ড্রেক্সেল বিশ্ববিদ্যালয় থেকে যান্ত্রিক প্রকৌশলবিদ্যায় বিজ্ঞানে স্নাতক ডিগ্রী অর্জন করেন। ড্রেক্সেল বিশ্ববিদ্যালয় তখন ড্রেক্সেল ইনস্টিটিউট অব টেকনোলজি নামে পরিচিতি ছিল। দ্বিতীয় বিশ্বযুদ্ধে তিনি সামরিক বাহিনীতে কর্মরত ছিলেন। তখন তিনি কারিগরী সহকারী হিসেবে ম্যানহাটন প্রকল্পে কাজ করেন। ১৯৪৮-১৯৪৯ সাল পর্যন্ত ড্রেক্সেলে যান্ত্রিক প্রকৌশলবিদ্যা বিষয়ের প্রভাষকরূপে কর্মরত ছিলেন উডল্যান্ড। ডিসেম্বর, ২০১২ সালে নিউ জার্সির এজওয়াটার এলাকায় মৃত্যুবরণ করেন। == বারকোড == ১৯৪৮ সালে উডল্যান্ডের সাথে বানার্র্ড সিলভার নামীয় ড্রেক্সেল অধ্যয়নরত ছাত্র সুপারমার্কেটের এক নির্বাহীকে ডিনের কার্যালয়ে তার সমস্যার কথা তুলে ধরতে শুনতে পান। সমস্যাটি ছিল কিভাবে পণ্যের তথ্যাবলী পরীক্ষণ করা সম্ভব হতে পারে। ডিন সমস্যাটি এড়িয়ে যান। কিন্তু সিলভার উডল্যান্ডের সাথে সমস্যাটি নিয়ে আলোচনা করেন। কিছু প্রাথমিক পরিকল্পনা গ্রহণ করে উডল্যান্ড তাকে আশ্বস্ত করেন যে তারা পণ্যের বিপণনজনিত সমস্যাটির সমাধানের লক্ষ্যে কাজ করে যাবেন। এরপর তিনি বাজার থেকে কিছু তথ্য সংগ্রহ করেন। শিক্ষকতার চাকুরী ত্যাগ করে দাদার বাড়ীতে চলে যান। সমুদ্র সৈকতে অবস্থানকালীন উডল্যান্ড পুণরায় সমস্যায় পড়েন। তিনি মোর্স কোডের বিন্দু এবং ড্যাশের মাধ্যমে বৈদ্যুতিকভাবে তথ্য প্রেরণ বিষয়ে অবগত হন। তিনিও বিন্দু এবং ড্যাশের মাধ্যমে মোর্স কোডের ন্যায় রেখা ব্যবহার করে তথ্য প্রেরণের জন্যে কাজ করতে থাকেন। হাতের আঙ্গুল প্রয়োগ করে সরু রেখা তৈরী করে বিন্দু এবং ড্যাশের মাধ্যমে দ্বি-মাত্রিক ধারণার সন্ধান পান যা পরবর্তীতে বারকোড নির্মাণে সহায়তা করে। == সম্মাননা == ১৯৭৩ সালে আইবিএম কর্তৃপক্ষ উডল্যান্ডকে প্রতিষ্ঠানের সাফল্যের সাথে তার অসাধারণ অংশগ্রহণের স্বীকৃতিস্বরূপ পুরস্কৃত করে। বারকোড প্রযুক্তিতে তার অংশগ্রহণের ফলে প্রেসিডেন্ট জর্জ এইচ. ডব্লিউ. বুশ কর্তৃক প্রযুক্তিতে জাতীয় পদক প্রাপক হন। ২০১১ সালে নরম্যান যোসেফ উডল্যান্ডকে ন্যাশনাল ইনভেন্টরস হল অব ফেমে অন্তর্ভুক্ত করা হয়। == তথ্যসূত্র == জন্ম মৃত্যু উদ্ভাবক প্রাক্তন শিক্ষার্থী শিক্ষক কর্মচারী প্রজেক্টের মানুষ Inventors Hall of Fame inductees জাতীয় পদক প্রাপক সিটি, নিউ জার্সি থেকে মানুষ
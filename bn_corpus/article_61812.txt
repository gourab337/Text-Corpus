'''''টু হ্যাভ অ্যান্ড হ্যাভ নট''''' () হল আর্নেস্ট হেমিংওয়ে রচিত মার্কিন উপন্যাস। এটি ১৯৩৭ সালে চার্লস স্ক্রিবনার্স সন্স থেকে প্রকাশিত হয়। বইটির কেন্দ্রীয় চরিত্রে রয়েছেন হ্যারি মরগান, যিনি একটি মাছ ধরার নৌকার ক্যাপ্টেন। তিনি সুহৃদ কিন্তু তার আর্থিক অবস্থা তাকে কিউবা ফ্লোরিডায় চলমান কালোবাজারিতে যুক্ত হতে বাধ্য করে। ''দ্য টরেন্টস অব স্প্রিং''-এর পর ''টু হ্যাভ অর হ্যাভ নট'' হেমিংওয়ের দ্বিতীয় উপন্যাস, যেটি মার্কিন যুক্তরাষ্ট্রের পটভূমিতে রচিত হয়েছে। এটি ১৯৩৫ থেকে ১৯৩৭ সালের মধ্যে বিক্ষিপ্তভাবে রচিত হয়েছে এবং হেমিংওয়ে বইটি স্পেনের গৃহযুদ্ধ চলাকালীন স্পেনে যাতায়াতের পথে সংশোধন করেন। এতে ১৯৩০-এর দশকের কি ওয়েস্ট কিউবার চিত্রায়ন ঘটেছে এবং সেই সময়ের স্থানের সামাজিক ঘটনাবলি তুলে ধরা হয়েছে। হেমিংওয়ের জীবনীকার জেফ্রি মেয়ার্স বলেন উপন্যাসটিতে হেমিংওয়ের মার্ক্সবাদী মতবাদের প্রভাব রয়েছে। বইটি মিশ্র প্রতিক্রিয়া লাভ করে। ==প্রকাশনার ইতিহাস== ''টু হ্যাভ অ্যান্ড হ্যাভ নট'' শুরুতে ছোটগল্প হিসেবে লেখা হয়েছিল এবং ১৯৩৪ সালে "ওয়ান ট্রিপ অ্যাক্রস" নামে প্রকাশিত হয়েছিল, যেখানে হ্যারি মরগান চরিত্রটিকে পাঠকের সাথে পরিচয় করিয়ে দেওয়া হয়। দ্বিতীয় গল্পটি ১৯৩৬ সালে রচিত এবং ''এস্কোয়ার''-এ "দ্য ট্রেডসম্যান্‌স রিটার্ন" নামে প্রকাশিত হয়; এবং এই সময়ে হেমিংওয়ে হ্যারি মরগানকে নিয়ে একটি উপন্যাস লেখার সিদ্ধান্ত নেন। দুর্ভাগ্যবশত উপন্যাসের লেখনী স্পেনের গৃহযুদ্ধের শুরুর সাথে কাকতালীয়ভাবে মিলে যায়। ''টু হ্যাভ অর হ্যাভ নট'' ১৯৩৭ সালের ১৫ অক্টোবর চার্লস স্ক্রিবনার্স সন্স থেকে প্রকাশিত হয়। প্রথম সংস্করণের প্রায় ১০,০০০ কপি বিক্রি হয়। ==উপযোগকরণ== উপন্যাসটি ১৯৪৪ সালে ''চলচ্চিত্রে'' উপযোগ করা হয়, এতে শ্রেষ্ঠাংশে অভিনয় করেন হামফ্রি বোগার্ট লরেন বাকল। পরিচালক হাওয়ার্ড হক্‌স গল্পের পটভূমিত কি ওয়েস্ট থেকে পরিবর্তন ভিচি অঞ্চলের অধীন মার্তিনিকে নিয়ে যান এবং মূল গল্পে বিশাল পরিবর্তন নিয়ে আসেন, তন্মধ্যে রয়েছে হেমিংওয়ে মার্ক্সবাদী ভাবধারা বাতিল গল্পটিকে হ্যারি মরগান ম্যারি ব্রাউনিং-য়ের মধ্যে প্রণয়ধর্মী থ্রিলারে পরিণত করা। ==তথ্যসূত্র== ==বহিঃসংযোগ== জন এফ. কেনেডি লাইব্রেরিতে হেমিংওয়ে আর্কাইভ মার্কিন উপন্যাস হেমিংওয়ের উপন্যাস অপরাধমূলক উপন্যাস স্ক্রিবনার্স সন্সের বই গৃহীত মার্কিন উপন্যাস
'''এলিয়ট গোল্ড''' (; জন্ম: '''এলিয়ট গোল্ডস্টাইন''', ২৯ আগস্ট ১৯৩৮) হলেন একজন মার্কিন অভিনেতা। তিনি ১৯৬০-এর দশকে হলিউডের চলচ্চিত্রে অভিনয় শুরু করেন। হাস্যরসাত্মক চলচ্চিত্র ''বব অ্যান্ড ক্যারল অ্যান্ড টেড অ্যান্ড অ্যালিস'' (১৯৬৯)-এ তার কাজের জন্য তিনি শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। গোল্ড রবার্ট আল্টম্যানের ''ম্যাশ'' (১৯৭০), ''দ্য লং গুডবাই'' (১৯৭৩) স্প্লিট'' (১৯৭৪) চলচ্চিত্রে শ্রেষ্ঠাংশে অভিনয়ের জন্য খ্যাতি অর্জন করেন। তিনি ''ফ্রেন্ডস'' (১৯৯৪-২০০৪) ধারাবাহিকে জ্যাক গেলার চরিত্রে, ''ওশান্‌স ত্রয়ী'' চলচ্চিত্রে রুবেল তিশকভ এবং ''রে ডোনোভান'' (২০১৩-২০১৫) ধারাবাহিকে এজরা গোল্ডম্যান চরিত্রে অভিনয় করেন। তিনি ২০১৭ সালে টেলিভিশন ধারাবাহিক ''ডাউট'' পরিত্যক্ত হওয়ার পূর্ব পর্যন্ত প্রধান চরিত্রে অভিনয় করেন। ==প্রারম্ভিক জীবন== গোল্ড ১৯৩৮ সালের ২৯শে আগস্ট নিউ ইয়র্ক সিটির ব্রুকলিনে জন্মগ্রহণ করেন। তার পিতা বার্নার্ড গোল্ডস্টাইন টেক্সটাইল ক্রেতা হিসেবে একটি গার্মেন্টস ব্যবসায়ের সাথে জড়িত ছিলেন। তার মাতা লুসিল (প্রদত্ত নাম: রাভের) বিউটি শপে কৃত্রিম ফুল বিক্রি করতেন। তার পরিবার ইহুদি ধর্মাবলম্বী। তার পিতামহ-মাতামহরা ইউক্রেন, পোল্যান্ড রাশিয়া থেকে মার্কিন যুক্তরাষ্ট্রে আসেন। তিনি প্রফেশনা চিলড্রেন্‌স স্কুলে পড়াশোনা করেন। ==কর্মজীবন== ===ব্রডওয়ে মঞ্চ=== গোল্ড ১৯৫০-এর দশকের শেষের দিকে ব্রডওয়ে মঞ্চে কাজ শুরু করেন। ব্রডওয়েতে তার প্রথম মঞ্চনাটক ''রাম্পল'' (১৯৫৭)। তিনি সফল গীতিনাট্য ''ইর্মা লা দুশ'' (১৯৬০-৬১) ''সে, ডার্লিং''-এ ছোট চরিত্রে অভিনয় করেন। ১৯৬২ সালে তিনি ''আই ক্যান গেট ইট ফর ইউ হোলসেল''-এ শ্রেষ্ঠাংশে অভিনয় করেন। এই নাটকের মঞ্চায়নে তিনি তার ভবিষ্যৎ স্ত্রী বারবারা সাথে পরিচিত হন। নাটকটি ৩০০ বার মঞ্চস্থ হয়। পরবর্তীতে তিনি ''ড্র্যাট! দ্য ক্যাট!'' (১৯৬৫) ''লিটল মার্ডারস'' (১৯৬৭) নাটকে বিশিষ্ট চরিত্রে অভিনয় করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা বিষয়শ্রেণী:নিউ ইয়র্ক সিটির অভিনেতা ইহুদি অভিনেতা কণ্ঠ অভিনেতা চলচ্চিত্র অভিনেতা টেলিভিশন অভিনেতা বিষয়শ্রেণী:রুশ ইহুদি বংশোদ্ভূত মার্কিন ব্যক্তি
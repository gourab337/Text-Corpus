উগ্রতারা দেবালয় '''উগ্রতারা দেবালয়''' গুয়াহাটির লতাশিল অঞ্চলে অবস্থিত দশমহাবিদ্যার দ্বিতীয় ''দেবী তারা''র উগ্র স্বরূপ ''উগ্রতারা''র নামে উৎসর্গিত মন্দির। এই মন্দিরের পিছনে জোড়পুখুরী নামে একটা পুষ্করেণী আছে। গুয়াহাটির পঞ্চতীর্থর অন্যতম উগ্রতারা দেবালয় গুরুত্বপূর্ণ শক্তিপীঠ। লোকবিশ্বাস মতে, এখানে ভগবান শিব-এর পত্নী দেবী সতীর নাভি পড়েছিল। তিব্বতীয় বৌদ্ধ বিশ্বাস মতে, আসামের উগ্রতারাকে তীক্ষ্ণকণ্ঠ, একজঁটা হিসাবেগণ্য করা হয়। তারা শব্দটি সংস্কৃতের "তার্" মূল থেকে এসেছে, এর অর্থ "পার করানো" এবং উগ্র মানে ভয়ানক। বর্তমান উগ্রতারা দেবালয় আহোম স্বর্গদেউ শিব সিংহ ১৭২৫ খ্রীষ্টাব্দে নির্মান করেয়েছিলেন। এর পূর্ব দিকে অবস্থিত জোড়পুখুরী তিনি মন্দির নির্মাণের তিনবছর আগে খুড়িয়েছিলেন। এখানে বিভিন্ন প্রজাতির কাচকে সংরক্ষিত অবস্থায় রাখা হয়েছে। ভূমিকম্পের ফলে মন্দিরের বিস্তর ক্ষতি হয়েছিল যদিও পরে নাগরিকগণ পুনরায় নির্মাণ করে। কালিকা পুরাণে উল্লিখিত মতে, দিক্করা বাসিনী নামক একটি শক্তিপীঠ ছিল। দিক্করা বাসিনীর দুটি রূপ বিদ্যমান, তীক্ষ্ণ কণ্ঠ এবং ললিত কণ্ঠ। তীক্ষ্ণ কণ্ঠের দেহের বরণ কালো এবং পেট ঘটির মতো। এইরূপকে উগ্রতারা বা একজঁটা বলে। ললিত কণ্ঠ ধুনীয়া এবং আকর্ষণীয় এবং তাঁকে তাম্রেশ্বরী বলা হয়। উগ্রতারা দেবালয়ের গর্ভগৃহে দেবী উগ্রতারার কোনো মূর্তি বা আকৃতি নেই। জলে পূর্ণ কুণ্ডটাকে দেবী হিসাবে গণ্য করা হয়। এর সঙ্গে এখানে পাল বংশর সময়ের অষ্টধাতুর উগ্রতারার মূর্তি আছে। মন্দিরের কাছে শিবের মন্দির শিবালয় অবস্থিত। দুটি মন্দিরের পিছনে জোড়পুখুরী অবস্থিত। ==ধর্মীয় আখ্যান== স্থল পুরাণের মতে, একসময় মৃত্যুর দেবতা যমরাজ ব্রহ্মার কাছে অভিযোগ দাখিল করেন যে কামরূপ অঞ্চল থেকে কেউ নরকে যাচ্ছে না। পবিত্র কামরূপ অঞ্চলের পাপীগণ নরকে যাবার থেকে বিরত ছিল। ব্রহ্মা তখন এই অভিযোগ বিষ্ণুকে এবং শেষে বিষ্ণু শিবকে জানান। তখন ভগবান শিব দেবী উগ্রতারাকে কামাখ্যা অঞ্চলে বাস করা লোকগণকে বেঁধে পাঠাতে আদেশ দেন। দেবী নিজের সেনার সঙ্গে কামরূপ আসেন। সেইসময়ে ঋষি বশিষ্ঠ সন্ধ্যাঞ্চল পাহাড়ে শিবের দর্শনের জন্য তপস্যা করছিলেন। দেবীর উগ্র অগ্রসনের জন্য বশিষ্ঠ মুনির তপস্যা ভঙ্গ হয়। এর জন্য তিনি ক্রোধে দেবী উগ্রতারা এবং শিবকে অভিশাপ দেন। তখন থেকে কামরূপে সকল বৈদিক সাধনা ত্যাগ করা হয় এবং দেবী উগ্রতারা বামাচারী সাধনার দেবীতে পরিণত হন। এর সঙ্গে দেবীর সেনাগণ ম্লেচ্ছে পরিগণিত হন। ==তারা দেবী== উগ্রতারা তারা দশমহাবিদ্যার দ্বিতীয় দেবী। কালীর মতো তারা ভীষণ উগ্র এবং রুদ্র স্বরূপ। তাঁর বিভিন্ন রূপান্তর যেমন: উগ্রতারা, এক জঁটা, নীল সরস্বতী বিদ্যমান। উগ্রতারা দেবী তারার অত্যন্ত উগ্র রূপ। তন্ত্র সাধনার জন্য তান্ত্রিকগণ দেবী তারার পূজা করেন। ==সাধনা== উগ্রতারা দেবীকে কামাখ্যার মতোই পূজা করা হয়। ধূপ-দীপ, নৈবেদ্যর সঙ্গে এখানে বলি বিধানেরও আয়োজন করা হয়। তান্ত্রিক সাধনায় দেবীর মদ, মাংস, মোদক, নারিকল এবং কুঁহিয়ার প্রিয়। ==তথ্যসূত্র== ধর্মীয় স্থান মঠ-মন্দির
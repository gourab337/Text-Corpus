'''আলী রজা''' ১৮শ শতকের বাঙালি কবি। তিনি পদাবলী এবং সুফি ভাবধারায় কাব্য রচনা করেন। সুফি সাধনায় সিদ্ধ হবার কারনে আলী রজা সাধারণের নিকট '''কানু ফকির''' হিসেবে পরিচিত ছিলেন। == সংক্ষিপ্ত জীবনী == তার জন্ম চট্টগ্রাম জেলার আনোয়ারা উপজেলার ওশখাইন গ্রামে। তার পিতার নাম মোহাম্মদ সাছি,মাতার নাম পরাণ বিবি। গণ্দ্রব্য জোয়ার বা ওসখাইন গ্রামে আলী রজার সময়ে উচ্চ শিক্ষা লাভ করার মতো কোন শিক্ষা প্রতিষ্ঠান বা ব্যবস্থা ছিল না। ফলে প্রাথমিক ধর্মীয় শিক্ষাদি প্রদানের পর আলী রজাকে তার পিতা-মাতা বর্তমান চাঁদপুর জেলার হাজীগঞ্জের শাহ্ আলীউদ্দিন-এর পুত্র শাহ্ কেয়ামুদ্দিন-এর কাছে উপযুক্ত শিক্ষা অর্জনের জন্য দিয়ে দেন। আলী রজা নিজের কুড়ি বৎসর বয়স পূর্ণ হওয়া পর্যস্ত তার কাছে নানা বিষয়ে জ্ঞান আহরণ করেন। বাংলা, আরবি, ফারসি, দেবনাগরী উত্তমভাবে তিনি আয়ত্ত করেছিলেন তার কাছেই। আলী রজা ১৭৯১ খ্রিষ্টাব্দে প্রথম স্ত্রীর মৃত্যুর পরে দ্বিতীয় স্ত্রী আকিম বিবিকে গ্রহণ করেন। তার সন্তানদের নাম এর্সাদউল্লা, আমিনউল্লা, শুকুরা বিবি, সর্ফতউল্লা, মনিরউল্লা আবদুল খালেক। এঁদের মধ্যে এর্সাদউল্লা সর্ফতউল্লা ছিলেন কবি সঙ্গীতজ্ঞ। == সাহিত্য কর্ম == ''সিরাজ কুলুব'', ''জ্ঞানসাগর'', ''আগম'', ''ধ্যানমালা'', ''যোগকালন্দর'' এবং ''ষট্‌চক্রভেদ'' তার উল্লেখযোগ্য সাহিত্য কর্ম। আলী রজা অনেক পদ রচনা করেছিলেন। ড. আহমদ শরীফ কর্তৃক সম্পাদিত ''মুসলিম কবির পদসাহিত্য'' গ্রন্থে তার বত্রিশটি পদ সংকলিত হয়েছে। == বহি:সংযোগ == বাংলাপিডিয়া == তথ্যসূত্র == জেলার ব্যক্তিত্ব কবি কবি কবি সাহিত্য
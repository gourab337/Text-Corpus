'''ঝিলিমিলি''' পশ্চিমবঙ্গের বাঁকুড়া জেলার খাতড়া মহকুমার একটি পর্যটন কেন্দ্র। ঝিলিমিলির গড় উচ্চতা ২২৮ মিটার (৭৪৮ ফুট)। কংসাবতী নদীর তীরে মুকুটমণিপুর থেকে ১৫ কিলোমিটার (৯.৩ মাইল), বাঁকড়া থেকে ৭০ কিলোমিটার (৪৩ মাইল), খাতড়া থেকে ৩০ কিলোমিটার (১৯ মাইল) এবং রানিবাঁধ থেকে ১২ কিলোমিটার (৭.৫ মাইল) দূরে অবস্থিত। রানিবাঁধ থেকে ঝিলিমিলি যাওয়ার পথের দুধারে অরণ্যের নয়নাভিরাম দৃশ্য দেখা যায়। এই বনের মধ্য দিয়ে কংসাবতী নদী প্রবাহিত। নদীর দুই তীর আদর্শ চড়ুইভাতি কেন্দ্র। ঝিলিমিলির ওয়াচ টাওয়ার থেকে আশেপাশের অঞ্চলের মনোরম দৃশ্য দেখা যায়। ঝিলিমিলি শান্ত নির্জন জায়গা বলে, শহরবাসীরা এখানে নির্জনতার সন্ধানে আসেন। জানুয়ারি মাসের মাঝামাঝি সময় এই অঞ্চলে টুসু পরব অনুষ্ঠিত হয়। এই উৎসবে টুসুর পূজা করা হয়। মকর সংক্রান্তির দিন সাঁওতালদের মেলা হয়। == পাদটীকা == জেলার পর্যটন
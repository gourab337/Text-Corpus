'''দ্রাস''' ভারতের কেন্দ্রশাসিত অঞ্চল লাদাখের কার্গিল জেলার অন্তর্গত একটি শহর। এই শহরকে লাদাখের প্রবেশদ্বার বলা হয়। == ভূগোল == দ্রাস শহর স্থানাঙ্কে অবস্থিত। এই শহরের গড় উচ্চতা ৩,২৮০ মিটার বা ১০,৭৬৪ ফুট। এই শহর কার্গিল শহর থেকে ৫৬ কিলোমিটার দূরে শ্রীনগর লেহ শহরের সংযোগরক্ষাকারী ১ডি নং জাতীয় সড়কের ওপর দ্রাস উপত্যকার মাঝে অবস্থিত। == জনসংখ্যাতত্ত্ব == গিলগিটের বেশিরভাগ মানুষের মতো দ্রাসের মানুষ মধ্য এশিয়া থেকে লাদাখে আগত দর্দ জাতির। তাঁরা শিনা ভাষায় কথা বলে থাকেন। এই শহরে বেশিরভাগ মানুষ ইসলাম ধর্মাবলম্বী এবং বাকিরা বৌদ্ধ ধর্মাবলম্বী। ২০১১ খ্রিষ্টাব্দের জনগণনা অনুযায়ী দ্রাসের মোট জনসংখ্যা ১,২০১। এদের মধ্যে ৬৪% পুরুষ ৩৬% স্ত্রী। == আবহাওয়া == দ্রাস শহরে অক্টোবর থেকে মের মধ্যভাগ পর্যন্ত প্রচন্ড কষ্টদায়ক শীতকাল অবস্থান করে। শীতে গড় সর্বনিম্ন তাপমাত্রা -২২° সেন্টিগ্রেড। জুন মাস থেকে সেপ্টেম্বরের শুরু পর্যন্ত দ্রাসে গ্রীষ্মকাল অবস্থান করে। এই সময় গড় তাপমাত্রা ১৫° সেন্টিগ্রেডের কাছাকাছি এবং বৃষ্টিপাত হয় না বললেই চলে। ডিসেম্বর থেকে মে মাসে পর্যন্ত প্রায় ৩৬০ মিলিমিটার বা ১৪ ইঞ্চি তুষারপাত হয়। == কার্গিল যুদ্ধ == ১৯৯৯ খ্রিষ্টাব্দের ১০ই মের মধ্যে পাকিস্তানি হানাদারেরা দ্রাসের মার্পো গিরিবর্ত্ম তার সংলগ্ন শৈলশিরাগুলিতে ঘাঁটি তৈরী করে দ্রাস তাঁর নিকটবর্তী অঞ্চলগুলি অধিকার করে নেয়। কার্গিল যুদ্ধ শুরু হলে বছরের ১৩ই জুন ভারতীয় সেনাবাহিনী দ্রাসের নিকটবর্তী টোলোলিং এবং ৫ই জুলাই সমস্ত দ্রাস অঞ্চল পাকিস্তানের দখল থেকে মুক্ত করে। == তথ্যসূত্র == জেলার শহর নগর
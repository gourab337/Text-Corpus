ক্যাপ্টেন '''আর্থার ওয়েলেসলি ডুলি ব্রিস্কো''', এমসি (; জন্ম: ফেব্রুয়ারি, ১৯১১ মৃত্যু: ২২ এপ্রিল, ১৯৪১) ট্রান্সভাল প্রদেশের জোহেন্সবার্গে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯৩৫ থেকে ১৯৩৮ সময়কালে দক্ষিণ আফ্রিকা দলের পক্ষে আন্তর্জাতিক ক্রিকেটে অংশগ্রহণ করেছেন '''ডুলি ব্রিস্কো'''। ঘরোয়া প্রথম-শ্রেণীর দক্ষিণ আফ্রিকান ক্রিকেটে গটেংয়ের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। == খেলোয়াড়ী জীবন == ট্রান্সভালের জোহেন্সবার্গে জন্মগ্রহণকারী ডুলি ব্রিস্কো কিং সপ্তম এডওয়ার্ড স্কুলে পড়াশোনা করেছেন। ডানহাতি ব্যাটসম্যান ব্রিস্কো ঘরোয়া প্রথম-শ্রেণীর ক্রিকেটে ট্রান্সভালের পক্ষে ১৯৩১- ৩২ মৌসুম থেকে ১৯৩৯-৪০ মৌসুম পর্যন্ত খেলেন। সময়ে তিনি ছয়টি সেঞ্চুরি করেছিলেন। সমগ্র খেলোয়াড়ী জীবনে দুইটিমাত্র টেস্টে অংশগ্রহণের সুযোগ ঘটে তার। এর একটি ১৯৩৫-৩৬ মৌসুমে অপরটি ১৯৩৮-৩৯ মৌসুমে। ২৪ ডিসেম্বর, ১৯৩৫ তারিখে টেস্ট ক্রিকেটে অভিষেক ঘটে ডুলি ব্রিস্কো’র। ১৯৩৫-৩৬ মৌসুমে অস্ট্রেলিয়া দল দক্ষিণ আফ্রিকা সফরে আসে। ডিসেম্বর, ১৯৩৫ সালে জোহেন্সবার্গের ওল্ড ওয়ান্ডারার্সে অনুষ্ঠিত সিরিজের দ্বিতীয় টেস্টে অভিষেক ঘটে তার। ঘরোয়া ক্রিকেটে বেশ সফলতার স্বাক্ষর রাখলেও টেস্টে তিনি মাত্র ১৫ ১৬ রান তুলেছিলেন। ফলে পাঁচ খেলার সিরিজ থেকে তাকে বাদ দেয়া হয়। এরপর ডিসেম্বর, ১৯৩৮ সালে কেপ টাউনের নিউল্যান্ডসে ড্র হওয়া খেলায় দ্বিতীয়বারের মতো টেস্টে অংশ নেন। এবার তিনি মাত্র দুই রান তুলেন পুণরায় দলের বাইরে চলে যেতে বাধ্য হন। জানুয়ারি, ১৯৪০ সালে সর্বশেষ প্রথম-শ্রেণীর খেলায় অংশ নেন ডুলি ব্রিস্কো। == বিশ্বযুদ্ধে অংশগ্রহণ == দ্বিতীয় বিশ্বযুদ্ধ শুরু হলে ট্রান্সভাল স্কটিশ রেজিমেন্টের ১ম ব্যাটলিয়নে যোগ দেন। দলীয় সঙ্গী ব্রুস মিচেল রনি গ্রিভসনের সাথে পূর্ব আফ্রিকায় যুদ্ধে নামেন এবং সোমালিল্যান্ড আবিসিনিয়ায় ইতালীয়দের বিপক্ষে যুদ্ধ করেন। মিলিটারি ক্রস উপাধিতে ভূষিত হন। ইতালীয় সোমালিল্যান্ডের হুবার্তা ইওন্তি এলাকায় সম্মুখ সমরে অংশ নেন। ২২ এপ্রিল, ১৯৪১ তারিখে ইথিওপিয়ার ডেসির কাছাকাছি এলাকায় মাত্র ৩০ বছর বয়সে ডুলি ব্রিস্কো’র জীবনাবসান ঘটে। == তথ্যসূত্র == == আরও দেখুন == কেন ফার্নেস দক্ষিণ আফ্রিকান টেস্ট ক্রিকেটারদের তালিকা সামরিকবাহিনীতে অবস্থানকালীন নিহত ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার আফ্রিকান ক্রিকেটার আফ্রিকার টেস্ট ক্রিকেটার বিশ্বযুদ্ধে নিহত দক্ষিণ আফ্রিকান সামরিক কর্মকর্তা
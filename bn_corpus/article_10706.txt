চিত্র:KZuse হের্সফেল্ডে ৎসুজে-র মূর্তি '''কনরাড ৎসুজে''' () (২২শে জুন, ১৯১০ ১৮ই ডিসেম্বর, ১৯৯৫) ছিলেন একজন জার্মান প্রকৌশলী কম্পিউটিং অগ্রদূত। তার সেরা অবদান হল ১৯৪১ সালে নির্মিত জেড৩ (Z3), বিশ্বের সর্বপ্রথম কার্যকরী নিয়ন্ত্রিত কম্পিউটার। ১৯৯৮ সালে প্রমাণিত হয় যে জেডথ্রি টুরিং-সম্পূর্ণ। জেড৩-কে প্রথম কম্পিউটার হিসেবে দাবী করা হয়, যদিও এটি পরবর্তীকালের যন্ত্রগুলির মত সাধারণ উদ্দেশ্যে ব্যবহারের উপযোগী ছিল না। এছাড়াও ৎসুজে ইতিহাসের সর্বপ্রথম উচ্চস্তরের প্রোগ্রামিং ভাষা লেখেন, যা প্লানকালক্যুল নামে ১৯৪৮ সালে প্রকাশিত হয়। তবে এটি ছিল একটি তাত্ত্বিক অবদান, ভাষাটি কখনোই তার জীবদ্দশায় বাস্তবায়িত হয়নি, এবং প্রথমদিককার প্রোগ্রামিং ভাষাগুলির ওপর এর প্রভাবও নগণ্য ছিল। ১৯৪৬ সালে প্রথম কম্পিউটার স্টার্ট-আপ কোম্পানি চালু করার কৃতিত্বও ৎসুজের। এই কোম্পানিটি বিশ্বের প্রথম বাণিজ্যিক কম্পিউটার তৈরি করে, যার নাম ছিল জেড৪ এবং ১৯৫০ সালে জুরিখের সুইস সরকারী প্রযুক্তি বিশ্ববিদ্যালয় এটি লিজ নেয়। দ্বিতীয় বিশ্বযুদ্ধের কারণে ৎসুজের কাজ যুক্তরাজ্য যুক্তরাষ্ট্রে তেমন পরিচিত ছিল না। ১৯৪৬ সালে এসে আইবিএম প্রথম তার প্যাটেন্টের ওপর আগ্রহ প্রকাশ করে। মিউনিখের ডয়েচ যাদুঘরে জেড৩ এবং জেড৪-এর প্রতিকৃতি আছে। বার্লিনের ডয়েচ বের্লিন ৎসুজের কাজের ওপর বিশেষ প্রদর্শনীর আয়োজন করে থাকে, যেখানে তার ডিজাইন করা ১২টি যন্ত্র, এ-সংক্রান্ত আসল ডকুমেন্ট, প্লানকালক্যুল এবং ৎসুজের আঁকা একাধিক চিত্র প্রদর্শিত হয়। == আরও দেখুন == জন ভিনসেন্ট আটানসফ == তথ্যসূত্র == == বহিঃসংযোগ == Konrad Zuse Internet Archive The Life and Work of Konrad Zuse By Prof. Horst Zuse (K. Zuse's son); an extensive and well-written historical account MacTutor biography Technical University of Berlin Free University of Berlin Konrad Zuse and his computers, from Technische Universität Berlin Konrad Zuse Konrad Zuse, inventor of first working programmable computer Zuse's thesis of digital physics and the computable universe Deutsches Technikmuseum Berlin Konrad Zuse Museum Hoyerswerda Konrad Zuse and The Invention of the Computer জন্ম মৃত্যু প্রকৌশলী কম্পিউটার বিজ্ঞানী অগ্রদূত
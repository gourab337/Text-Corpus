'''ক্র্যাব নেবুলা''' বা ''কাঁকড়া নীহারিকা'' (ক্যাটালগভুক্ত নাম এম১, এনজিসি১৯৫২, টরাস এ) হল বৃষ তারকামণ্ডলে অবস্থিত একটি সুপারনোভার অবশিষ্টাংশ। উইলিয়াম পারসনস, রস-এর ৩য় আর্ল, ১৮৪০ সালে একটি ৩৬-ইঞ্চি টেলিস্কোপে মহাজাগতিক বস্তুটি পর্যবেক্ষণ করে একটি চিত্র এঁকেছিলেন, যা একটি কাঁকড়ার মত আকৃতিসম্পন্ন; এভাবেই এটি বর্তমান নাম পেয়েছে। নীহারিকাটি ১০৫৪ সালে চীনা পর্যবেক্ষণকৃত একটি উজ্জ্বল সুপারনোভার উৎসস্থল। এটিই ছিল প্রথম আবিষ্কৃত মহাজাগতিক বস্তু যার সঙ্গে ঐতিহাসিক কোন পর্যবেক্ষণের সম্পর্ক রয়েছে। নীহারিকাটির আপাত ব্যাস ৮.৪, (শনি গ্রহের চাঁদ টাইটানের সমতুল্য) যা খালি চোখে দেখা যায় না, তবে উপযুক্ত পরিবেশে দূরবীক্ষণে দেখা যেতে পারে। নীহারিকাটি আকাশগঙ্গা ছায়াপথের পার্সিয়াস বাহুতে অবস্থিত, এবং পৃথিবী থেকে দূরত্ব প্রায় এর ব্যাস প্রায় এবং আদি সুপারনোবার বর্জিত শক্তির ফলে বর্তমানে বেগে ক্রমবর্ধমান রয়েছে। নেবুলারটির কেন্দ্রে ক্র্যাব পালসার অবস্থিত, যার ব্যাস এবং ৩০.২ বার প্রতি সেকেন্ড হারে ঘুর্ণায়মান। নিউট্রন তারাটি নিয়মিত গামা রশ্মি থেকে শুরু করে বেতার পর্যন্ত বিকিরণ প্রদান করে। ৩০ keV এর অধিক এক্স-রশ্মি এবং গামা রশ্মি শক্তির পর্যবেক্ষণে সাধারণত ক্র্যাব নেবুলাই আকাশের সবচেয়ে উজ্জ্বল উৎস, এবং ১০ TeV এরও বেশি ফ্লাক্স পরিমাপ করা হয়েছে। নেবুলাটির বিকিরণের মাধ্যমে এর আলোকে বাধাদানকারী মহাজাগতিক বস্তুসমূহের পর্যবেক্ষণ করাও সম্ভব হয়েছে। ১৯৫০ এবং ১৯৬০ দশকে সুর্যের করোনা (সৌরমুকুট) পর্যবেক্ষণে ওই স্থান দিয়ে আগত ক্র্যাব নেবুলার বেতার বিকিরণ ব্যবহার করা হয়েছিল। ২০০৩ সালে শনির টাইটান উপগ্রহের বায়ুমণ্ডলের পুরুত্ব পরিমাপ করা হয়েছিল ক্র্যাব নেবুলার এক্স-রশ্মিকে এর বাধাদানের পরিমাণ থেকে। == তথ্যসূত্র == == বহি:সংযোগ == কেমব্রিজ ''গ্যালাক্টিক সুপারনোবা রেমন্যান্টস'' ক্যাটালগে ক্র্যাব নেবুলা এসইডিএস মেসিয়ার তালিকায় ক্র্যাব নেবুলা চন্দ্র এক্স-রশ্মি মানমন্দিরের "ফিল্ড গাইড" তালিকায় ক্র্যাব নেবুলা হাবল স্পেস টেলিস্কোপে ধারণ করা ক্র্যাব নেবুলার চিত্রসমূহ ২০০৮-২০১৭ সময়কালে ক্র্যাব নেবুলার বর্ধনের এনিমেশন, ডেটলেফ হার্টম্যানের তৈরি ক্লিপযুক্ত নিবন্ধ বস্তু বস্তু অবশেষ বিষয়শ্রেণী:বৃষ (তারকামণ্ডল)
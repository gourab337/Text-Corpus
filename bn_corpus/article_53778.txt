'''ম্যারি অ্যাস্টর''' (ইংরেজি: Mary Astor; জন্ম: '''লুসিল ভাস্কনসেলোস ল্যাংহ্যাঙ্ক''' ৩রা মে ১৯০৬ ২৫ সেপ্টেম্বর ১৯৮৭) ছিলেন একজন মার্কিন অভিনেত্রী লেখিকা। তিনি ''দ্য মাল্টিজ ফ্যালকন'' (১৯৪১) চলচ্চিত্রের ব্রিগিড ওশঘনেসি চরিত্রের জন্য সর্বাধিক পরিচিত। অভিনয়ের স্বীকৃতি হিসেবে তিনি একটি একাডেমি পুরস্কার অর্জন করেছেন। ১৯২০-এর দশকের শুরুতে কিশোরী বয়সে নির্বাক চলচ্চিত্রে অভিনয়ের মধ্য দিয়ে অ্যাস্টরের অভিনয় কর্মজীবন শুরু হয়। কালের পরিক্রমায় তিনি সবাক চলচ্চিত্রে কাজ শুরু করেন। শুরুর দিকে তার কণ্ঠ পুরুষালী বলে বিবেচিত হওয়ায় তাকে পর্দায় দেখা যায়নি। তিনি তার বন্ধু ফ্লোরেন্স এলরিজের সাথে একটি মঞ্চনাটকে কাজ করেন এবং চলচ্চিত্রের প্রস্তাব পেতে থাকেন, ফলে তিনি সবাক চলচ্চিত্রে পুনরায় কাজ শুরু করেন। চার বছর পর এক কুৎসায় জড়িয়ে পরে তার কর্মজীবনে ধস নামে। ১৯৩৬ সালে তার প্রাক্তন স্বামী তাকে পরকীয়ায় আসক্ত বলে অভিযোগ আনে এবং তার কন্যাকে নিয়ে মামলা করে। ব্যক্তিগত জীবনের এই ঝামেলা মিটিয়ে তিনি পর্দায় সফলতা অর্জন করেন এবং ''দ্য গ্রেট লাই'' (১৯৪১) চলচ্চিত্রে তার অভিনয়ের জন্য শ্রেষ্ঠ পার্শ্ব অভিনেত্রী বিভাগে একাডেমি পুরস্কার লাভ করেন। ১৯৪০-এর দশকের পুরো সময় তিনি স্টুডিওর সাথে চুক্তিবদ্ধ ছিলেন এবং ১৯৬৪ সালে অবসর নেওয়ার পূর্ব পর্যন্ত চলচ্চিত্র, টেলিভিশন মঞ্চে কাজ করে যান। পরিচালক লিন্ডসে অ্যান্ডারসন ১৯৯০ সালে তার সম্পর্কে লিখেন, "যখন চলচ্চিত্রপ্রেমী দুই বা তিনজন একসাথে হতো, ম্যারি অ্যাস্টরের নাম ওঠে আসতো, এবং সকলে সম্মত ছিলেন যে তিনি বিশেষ মনোযোগ আকর্ষণকারী অভিনেত্রী ছিলেন, যার গভীরতা বাস্তবতার গুণাবলী সবসময় তিনি যেসব চরিত্রে কাজ করতেন সেখানে প্রতিফলিত হতো।" তিনি পাঁচটি উপন্যাস রচনা করেছেন। তার আত্মজীবনী সর্বাধিক বিক্রিত বইয়ের তালিকায় ছিল এবং তার পরবর্তী বই ''আ লাইফ অন ফিল্ম'' ছিল তার কর্মজীবন সম্পর্কিত। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২০শ শতাব্দীর মার্কিন ঔপন্যাসিক বংশোদ্ভূত মার্কিন ব্যক্তি অভিনেত্রী রোগে মৃত্যু বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি চলচ্চিত্র অভিনেত্রী টেলিভিশন অভিনেত্রী নারী ঔপন্যাসিক নির্বাক চলচ্চিত্র অভিনেত্রী মঞ্চ অভিনেত্রী পার্শ্ব অভিনেত্রী বিভাগে একাডেমি পুরস্কার বিজয়ী
'''উইকিমিডিয়া বাংলাদেশ''' ('''উইকিমিডিয়া বাংলাদেশ ফাউন্ডেশন''' বা নামেও পরিচিত) হলো বাংলাদেশে নিবন্ধিত একটি অলাভজনক সংস্থা যা উইকিমিডিয়া প্রকল্পে তথা মুক্ত বিশ্বকোষ উইকিপিডিয়ায় যুক্ত বাংলাদেশী স্বেচ্ছাসেবকদের সহায়তার জন্য প্রতিষ্ঠিত হয়েছে। এটি উইকিমিডিয়া ফাউন্ডেশনের বিভিন্ন শিক্ষামূলক মুক্ত প্রকল্পের প্রচার এবং প্রসারের লক্ষ্যে সমগ্র বাংলাদেশ জুড়ে প্রতিষ্ঠানের সাথে কাজ করে। উইকিমিডিয়া ফাউন্ডেশন মার্কিন একটি অলাভজনক প্রতিষ্ঠান, যারা বিশ্বজুড়ে ওয়েবভিত্তিক বেশকিছু সহযোগিতামূলক শিক্ষামূলক প্রকল্প পরিচালনা করে। উইকিপিডিয়া তার মধ্যে অন্যতম। ২০১১ সালে উইকিমিডিয়া বাংলাদেশ দক্ষিণ এশিয়ার দ্বিতীয় অধ্যায় বা চ্যাপ্টার হিসেবে উইকিমিডিয়া ফাউন্ডেশনের অনুমোদন লাভ করে এবং এটি ফাউন্ডেশন অনুমোদিত ৩৭টি আঞ্চলিক চ্যাপ্টারের একটি। ==ইতিহাস == ২০০৪ সালে ২৭শে জানুয়ারি বাংলা উইকিপিডিয়া চালু হয়। পরবর্তীতে বাংলাদেশে উইকিমিডিয়া প্রকল্পের প্রসারের লক্ষ্যে স্থানীয় চ্যাপ্টার গঠনের আলোচনা শুরু হয়। ২০০৯ সালে বাংলাদেশী উইকিপিডিয়া স্বেচ্ছাসেবকগণ বাংলাদেশে উইকিমিডিয়া ফাউন্ডেশনের অফিসিয়াল চ্যাপ্টার গঠনের জন্য কাজ শুরু করেন। সে অনুসারে ২০১১ সালের এপ্রিলে সংগঠনের গঠনতন্ত্র প্রণয়ন করে উইকিমিডিয়া ফাউন্ডেশনের কাছে উইকিমিডিয়া বাংলাদেশ চ্যাপ্টারের অনুমোদনের জন্য আবেদন করা হয়। ২০১১ সালের ৩রা অক্টোবর উইকিমিডিয়া ফাউন্ডেশনের বোর্ড অব ট্রাস্টিগণ উইকিমিডিয়া বাংলাদেশকে ফাউন্ডেশনের অফিসিয়াল চ্যাপ্টার হিসেবে অনুমোদন দেয়। ২০১২ সালের মে মাসে সংস্থাটি বাংলাদেশে স্থানীয় অনুমোদনের জন্য যৌথমূলধন কোম্পানি ফার্মসমূহের পরিদপ্তরে আবেদন করে। ২০১৪ সালের ৯ই জুন সমিতিসমূহের নিবন্ধন আইন ১৮৬০-এর অধীনে বাংলাদেশী নিবন্ধিত অলাভজনক সংস্থা হিসেবে বাংলাদেশ সরকারে অনুমোদন লাভ করে। ২০১৫ সালে প্রথমবারেরমত সংস্থাটি নিবন্ধিত সদস্য গ্রহণ শুরু করে। ভাষাগত দিক থেকে উইকিমিডিয়ার বাংলা প্রকল্পগুলো উইকিমিডিয়া বাংলাদেশের মূল ফোকাস হলেও, বাংলার পাশাপাশি অন্যান্য আঞ্চলিক ভাষার প্রকল্প যেমন সাঁওতালি উইকিপিডিয়া, বিষ্ণুপ্রিয়া মণিপুরী উইকিপিডিয়া ইংরেজি প্রকল্পগুলোর প্রসার সমৃদ্ধিতে সংস্থাটি কাজ করে থাকে। == প্রকল্পসমূহ== যদিও উইকিমিডিয়া বাংলাদেশ উইকিমিডিয়ার সব প্রকল্প নিয়েই কাজ করে তথাপি গুরুত্বপূর্ণ প্রকল্পসমূহ হচ্ছে: বাংলা উইকিপিডিয়ার লোগো '''নাম:''' বাংলা অনলাইন সাঁওতালি উইকিপিডিয়ার লোগো '''নাম:''' সাঁওতালি অনলাইন বিষ্ণুপ্রিয়া মণিপুরী উইকিপিডিয়ার লোগো '''নাম:''' বিষ্ণুপ্রিয়া মণিপুরী অনলাইন Wikisource logo '''নাম:''' ডিজিটাল Bengali Wikivoyage logo '''নাম:''' অনলাইন ভ্রমণ Wiktionary logo '''নাম:''' অনলাইন অভিধান Wikibooks logo '''নাম:''' পাঠ্যপুস্তকের 50px '''নাম:''' উইকিমিডিয়া মুক্ত ছবি, অডিও, ভিডিও এবং সাধারণ মিডিয়া 50px '''নাম:''' জ্ঞনভিত্তিক ==নির্বাহী পরিষদের সদস্যবৃন্দ== বিশ্বসাহিত্য কেন্দ্রে অনুষ্ঠিত ১ম বার্ষিক সাধারণ সভায় মোস্তফা সরয়ার ফারুকীর সাথে নির্বাহী পরিষদের সদস্যবৃন্দ নিবন্ধিত সদস্যদের ভোটে উইকিমিডিয়া বাংলাদেশের সর্বোচ্চ বোর্ড বা নির্বাহী পরিষদের সদস্যগণ দুই বছর মেয়াদে নির্বাচিত হন। নিচের সদস্যবৃন্দ উইকিমিডিয়া বাংলাদেশের বর্তমান মেয়াদে (২০১৮-২০) নির্বাহী পরিষদের সদস্য হিসেবে দায়িত্বরত রয়েছেন। ==কার্যক্রম== উইকিমিডিয়া ফাউন্ডেশন প্রকল্পসমূহের প্রসারের লক্ষ্যে উইকিমিডিয়া বাংলাদেশ বিভিন্ন স্বেচ্ছাসেবী কার্যক্রম পরিচালনা করে থাকে। বাংলাদেশের বিভিন্ন স্থানে উইকিপিডিয়া সচেতনতা অবদান বিষয়ক কর্মশালা, উইকিপিডিয়ানদের মিটআপের আয়োজন, উইকিমিডিয়া প্রকল্পে বাংলাদেশী ছবি সমৃদ্ধির জন্য ছবি প্রতিযোগিতা, বাংলা উইকিপিডিয়ার নিবন্ধের মান সংখ্যা বৃদ্ধির জন্য নিবন্ধ প্রতিযোগিতা এবং উইকিপিডিয়া সম্মেলন এর মধ্যে উল্লেখযোগ্য। অন্যান্য কার্যক্রমের মধ্যে রয়েছে উইকিমিডিয়া প্রকল্পে নারীদের সম্পৃক্ততা বৃদ্ধির জন্য বিভিন্ন ধরনের সচেতনতা কর্মসূচি। বাংলা ছাড়াও সাঁওতালি উইকিপিডিয়া বিষ্ণুপ্রিয়া মণিপুরী উইকিপিডিয়া চালুর জন্য সংস্থাটি কাজ করেছে। ২০১৬ সাল থেকে বিশ্বের সবচেয়ে বড় বাৎসরিক ছবি প্রতিযোগিতা উইকি লাভস মনুমেন্টস ২০১৭ থেকে সংরক্ষিত স্থাপনার ছবি প্রতিযোগিতা উইকি লাভস আর্থ আয়োজন করে আসছে। যার মধ্যে ২০১৭ সালে বাংলাদেশের দুটি ছবি উইকি লাভস মনুমেন্টসে বৈশ্বিকভাবে তৃতীয় সপ্তম স্থান অর্জন করে। ২০১৬ সালে ইতালিতে অনুষ্ঠিত উইকিম্যানিয়া সম্মেলনে উইকিমিডিয়া বাংলাদেশের ‘উইকিপিডিয়া স্কুল প্রোগ্রাম’ শীর্ষক প্রকল্পটি শিক্ষামূলক তিনটি সেরা প্রকল্পের মধ্যে একটি বলে বিবেচিত হয়েছিল। সংস্থাটি অন্যান্য প্রতিষ্ঠানের সাথে যৌথভাবেও উইকিপিডিয়া প্রকল্পের সমৃদ্ধির জন্য কাজ করেছে তার মধ্যে উল্লেখযোগ্য হলো, বাংলাদেশ জাতীয় জাদুঘর, সুইডেনের দূতাবাস, ঢাকা, গ্রামীনফোনসহ অন্যান্য। ২০১৬ সালের শুরুতে উইকিমিডিয়া প্রকল্পে উইকিপিডিয়া জিরো ব্যবহারের মাধ্যমে ভিডিও পাইরেসি শুরু হলে সংস্থাটি উইকিমিডিয়া ফাউন্ডেশনের সাথে যৌথভাবে সচেতনতা বৃদ্ধির জন্য কাজ করে। ==আরও দেখুন== বাংলা উইকিপিডিয়া উইকিমিডিয়া ফাউন্ডেশন বাংলাদেশ এশিয়াটিক সোসাইটি ==তথ্যসূত্র== ==বহিঃসংযোগ== উইকি ওয়েবসাইট মেটা-উইকিতে উইকিমিডিয়া বাংলাদেশ উইকিমিডিয়া বাংলাদেশের গঠনতন্ত্র ফ্রিনোডে উইকিমিডিয়া বাংলাদেশ: বাংলাদেশ সংগঠন প্রতিষ্ঠিত প্রতিষ্ঠান স্বেচ্ছাসেবী সংগঠন
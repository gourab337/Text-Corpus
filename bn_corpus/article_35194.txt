চিত্র:Dynamic Science Fiction December ১৯৫২ সংখ্যার প্রচ্ছদ; এ. লেসলি রস কর্তৃক অঙ্কিত '''''ডায়নামিক সায়েন্স ফিকশন''''' হল একটি পাল্প ম্যাগাজিন যার ছয়টি সংখ্যা ডিসেম্বর ১৯৫২ থেকে জানুয়ারি ১৯৫৪ সাল পর্যন্ত প্রকাশিত হয়েছিল। ''ফিউচার সায়েন্স ফিকশনের'' সহযোগি প্রকাশনা হিসেবে, এটিও রবার্ট ডব্লিউ. লাউনডেস কর্তৃক সম্পাদিত এবং লুইস সিলবারক্লেইট কর্তৃক প্রকাশিত হয়ছিল। এতে বেশকিছু সংখ্যক উল্লেখযোগ্য সাহিত্যিকদের লেখা প্রকাশিত হয়। এদের মধ্যে লাউনডেস এবং জেমস ব্লিসের "দ্য ডুপ্লিকেট ম্যান" এবং আর্থার সি. ক্লার্কের "দ্য পজেসড্" উল্লেখযোগ্য। পাল্প যুগের শেষ দিকে এই ম্যাগাজিনের যাত্রা শুরু হয়। পরবর্তীতে সিলবারক্লেইট ১৯৫৪ সালে ''ফিউচার''কে একটি সংকলন আকারে রূপান্তরের কথা চিন্তা করেন। লাউনডেস ''ডায়নামিকের'' সাথেও এরকম করতে চান নি, তাই তিনি ম্যাগাজিনটির কাজই বন্ধ করে দেন। == প্রকাশনার ইতিহাস বিষয়বস্তু == যদিও ১৯২০-এর আগেও বৈজ্ঞানিক কল্পকাহিনী প্রকাশিত হত, কিন্তু ১৯২৬ সালে হুগো জার্নসব্যাক কর্তৃক প্রকাশিত পাল্প ম্যাগাজিন ''আমেজিং স্টোরিজ'' প্রকাশের আগ পর্যন্ত এই ধরনের লেখাগুলো একত্রে কখনও প্রকাশিত হয়নি। ১৯৩০-এর দিকে এই ক্ষেত্রটি রীতিমত জনপ্রিয় হয়ে ওঠে। ১৯৩৯ এবং ১৯৪০ সালের মধ্যভাগ পর্যন্ত প্রকাশক লুইস সিলবারক্লেইট তিনটি বৈজ্ঞানিক কল্পকাহিনীর ম্যাগাজিন বের করেনঃ ''সায়েন্স ফিকশন'', ''ফিউচার ফিকশন'' এবং ''সায়েন্স ফিকশন কোয়ার্টলি''। এর সবক'টির প্রকাশনাই কাগজের অভাব এবং বিক্রি কমে যাওয়ার ফলে দ্বিতীয় বিশ্বযুদ্ধের সময় বন্ধ হয়ে যায়। ১৯৫০ এবং ১৯৫১ সালে সিলবারক্লেইট ''ফিউচার ফিকশন'' এবং ''সায়েন্স ফিকশন কোয়ার্টলি'' ম্যাগাজিন দুটিকে পুনরুজ্জ্বীবিত করেন এবং বছরেই শুরু হয় ''ডায়নামিক সায়েন্স ফিকশন''-এর প্রকাশনা। এর প্রথম সংখ্যা প্রকাশিত হয় ১৯৫২ সালের নভেম্বর মাসে। এই তিনটি ম্যাগাজিনেরই সম্পাদক ছিলেন রবার্ট ডব্লিউ. লাউনডেস, যিনি সিলবারক্লেইটের পূর্বের ম্যাগাজিনগুলোরও সম্পাদক ছিলেন। ১৯৫৩-এর মাঝামাঝি সময়ে ম্যাগাজিনটির সার্কুলেশন কমে যাওয়ায় সিলবারক্লেইট ম্যাগাজিনের অবদানকারীদের বেতন কমিয়ে দেন এবং বেতন দিতেও দেরি করেন। এই সময়ে তিনি ''সায়েন্স ফিকশন স্টোরিজ'' ম্যাগাজিনের সংকলন ধরন নিয়ে নিরীক্ষায় ব্যস্ত ছিলেন এবং এর পরপরেই তিনি ''ডায়নামিক সায়েন্স ফিকশন'' এর কাজ বাতিল করে শুধুমাত্র ''সায়েন্স ফিকশন কোয়ার্টলি''কে পাল্প ধরনে প্রকাশ করতে থাকেন। সিলবারক্লেইট প্রথমদিকে পর্যাপ্ত পরিমাণে খরচ করায় লাউনডেস ম্যাগাজিনের ভালোমান বজায় রাখতে সক্ষম হয়েছিলেন। এর কিছু বিখ্যাত গল্পগুলোর মধ্যে রয়েছে আর্থার সি. ক্লার্কের "দ্য পজেসড্" (মার্চ, ১৯৫৩); লেস্টার ডেল রে'র "আই এম টুমরো" (ডিসেম্বর, ১৯৫২) এবং জেমস ব্লিস লাউনডেসের উপন্যাস "দ্য ডুপ্লিকেটেড ম্যান" (আগস্ট, ১৯৫৩)। এই উপন্যাসে লাউনডেস "মাইকেল শেরমন" ছদ্মনাম ব্যবহার করেন। লাউনডেস বেশকিছু ভালোমানের নন-ফিকশন লেখাও প্রকাশ করেন; যার মধ্যে জেমস ই. গুনের "দ্য ফিলোসোফি অব সায়েন্স ফিকশন" (মার্চ জুন, ১৯৫৩-এর সংখ্যায় ধারাবাহিকভাবে প্রকাশিত হয়েছিল), এবং "দ্য প্লট ফর্মস অব সায়েন্স ফিকশন" (অক্টোবর, ১৯৫৩ এবং জানুয়ারি, ১৯৫৪ সংখ্যায় ধারাবাহিকভাবে প্রকাশিত হয়েছিল) উল্লেখযোগ্য। এই চারটি নিবন্ধ গুনের মাস্টার অব আর্টস থিসিসকে বিনির্মাণ করে।; এর পরপরই গুন একজন নামকরা বৈজ্ঞানিক কল্পকাহিনী সমালোচক হন। == গ্রন্থাবলীর বিবরণ == জানুয়ারি ফেব্রুয়ারি মার্চ এপ্রিল মে জুন জুলাই আগস্ট সেপ্টেম্বর অক্টোবর নভেম্বর ডিসেম্বর ১৯৫২ ১/১ ১৯৫৩ ১/২ ১/৩ ১/৪ ১/৫ ১৯৫৪ ১/৬ ১৯৫২ থেকে ১৯৫৪ সাল পর্যন্ত ''ডায়নামিক সায়েন্স ফিকশন'' ম্যাগাজিনের সংখ্যাসমূহের ভলিউম নং এবং সংখ্যা নং প্রদর্শিত হচ্ছে। লাউনডেস পুরোটা সময় ধরেই এর সম্পাদক ছিলেন রবার্ট ডব্লিউ. লাউনডেস ''ডায়নামিক সায়েন্স ফিকশন'' ম্যাগাজিনের ছয়টি সংখ্যারই সম্পাদক ছিলেন। ম্যাগাজিনটি প্রথম থেকেই পাল্প ধরনে প্রকাশিত হত। এর সবক'টি সংখ্যারই মূল্য ছিল ২৫ সেন্ট; প্রথম চারটি সংখ্যার মোট পৃষ্ঠাসংখ্যা ছিল ১২৮, এবং শেষ দুটির পৃষ্ঠাসংখ্যা ছিল ৯৬। এর মধ্যের বেশকিছু সংখ্যা যুক্তরাজ্যের লেইচেস্টারের থ্রোপ এন্ড পোর্টার কর্তৃক পুনঃমুদ্রিত হয়। এগুলো ছিল জানুয়ারি, জুন এবং নভেম্বর ১৯৫৪-এর সংখ্যা, এবং ধরন ছিল পাল্প। এর মূল্য ছিল ডলার এবং প্রতিটির পৃষ্ঠাসংখ্যা ছিল ৯৬। এর পরে যুক্তরাষ্ট্রে ডিসেম্বর ১৯৫২, জুন ১৯৫৩ এবং জানুয়ারি ১৯৫৪ এর সংখ্যাগুলো প্রকাশিত হয়। ''ডায়নামিক সায়েন্স ফিকশনে'' প্রকাশিত গল্পগুলোর কোনো সম্পূর্ণ সংকলন নেই, তবে ১৯৬০ সালের দিকে ইভান হাওয়ার্ড বেলমন্ট বুকস্ থেকে সিলবারক্লেইটের বেশকিছু প্রকাশনার সংকলন বের করেন, যার মধ্যে সিলবারক্লেইটের ম্যাগাজিনগুলোর বিষয়বস্তু সরাসরি অন্তর্ভুক্ত ছিল। এর মধ্যে ছিলঃ প্রকাশিত সাতটি গল্পের ছয়টিই ''ডায়নামিক সায়েন্স ফিকশন'' থেকে, বিশেষত এর প্রথম সংখ্যা হতে সংকলিত। প্রকাশিত আটটি গল্পের মধ্যে চারটিই ''ডায়নামিক সায়েন্স ফিকশন'' হতে সংকলিত। == টীকা == == তথ্যসূত্র == ;উদ্ধৃতি প্রতিষ্ঠিত ম্যাগাজিন বন্ধ হওয়া ম্যাগাজিন দশকে প্রতিষ্ঠিত বিজ্ঞান কল্পকাহিনী ম্যাগাজিন যুক্তরাষ্ট্রে বিলুপ্ত বিজ্ঞান কল্পকাহিনী ম্যাগাজিন ম্যাগাজিন ফিকশন ম্যাগাজিন
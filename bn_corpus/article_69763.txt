'''রামব্রহ্ম সান্যাল''' (১৮৫৮ ১৩ই অক্টোবর ১৯০৮) কলকাতার আলিপুর চিড়িয়াখানার প্রথম সুপারিনটেনডেন্ট ছিলেন। তিনি নিয়ন্ত্রিত পরিবেশ পশুর প্রজননে একজন অগ্রগামী ছিলেন এবং জীববিজ্ঞানী হিসাবে প্রশিক্ষিত প্রথম চিড়িয়াখানা রক্ষকদের মধ্যে একজন ছিলেন। তিনি জুলজিক্যাল সোসাইটি অফ লন্ডনের সংশ্লিষ্ট সদস্য ছিলেন এবং নিয়ন্ত্রিত পরিবেশ পশুর প্রজনন সম্পর্কিত একটি পুস্তক লিখেছিলেন ''এ হ্যান্ডবুক অফব দ্য ম্যানেজমেন্ট অফ অ্যানিম্যালস ইন ক্যাপটিভিটি ইন লোয়ার বেঙ্গল'' (১৮৯২)। নেচার জার্নালে এটির পর্যালোচনা করা হয়েছিল (৪ঠা আগস্ট ১৮৯২)। এটি ৫০ বছরেরও বেশি সময় ধরে চিড়িয়াখানা রক্ষকদের জন্য মানক পুস্তিকা ছিল, লি ক্র্যান্ডল ১৯৬৪ সালে '' দ্য ম্যানেজমেন্ট অফ ওয়াইল্ড ম্যামালস ইন ক্যাপটিভিটি '' প্রকাশ না করা পর্যন্ত। তাঁর বৈজ্ঞানিক পদ্ধতিগুলির কারণে ১৮৮৯ সালে একটি জীবিত সুমাত্রান গণ্ডারের জন্ম হয়েছিল, এটি এমন একটি বিরল ঘটনা যা ২০০১ অবধি নিয়ন্ত্রিত পরিবেশে আবদ্ধ পশুদের মধ্যে দেখা যায় নি। ==জীবনী== আর. বি. সান্যাল ১৮৫৮ সালে বর্তমান পশ্চিমবঙ্গের মুর্শিদাবাদ জেলার মহুলা গ্রামে জন্মগ্রহণ করেছিলেন। তাঁর পিতার নাম ছিল বৈদ্যনাথ সান্যাল। তিনি বহরমপুর কলেজ থেকে প্রবেশিকা পাস করেছিলেন। তিনি পড়াশোনার জন্য কলকাতায় এসেছিলেন এবং সম্ভবত ১৮৭০ সালে, কলকাতা মেডিকেল কলেজে ভর্তি হয়েছিলেন। চোখের সমস্যা হওয়ায় তিনি চিকিৎসকদের পরামর্শে পড়াশোনা ছেড়ে দিয়েছিলেন। তাঁর জীবনে যাঁদের প্রভাব ছিল তাঁদের মধ্যে আছেন শিবপুর এর আচার্য জগদীশচন্দ্র বসু ভারতীয় উদ্ভিদ উদ্যানের (তখন '' রয়েল বোটানিক গার্ডেন '') উল্লেখযোগ্য উদ্ভিদবিজ্ঞানী, ডঃ জর্জ কিং), যিনি কলকাতা মেডিকেল কলেজের অনুষদ ছিলেন। প্রাথমিক বছরগুলি=== সানিয়াল ১৮৭৫ ১৮৭৬ সালের শীতকালে, সম্ভবত জর্জ কিং এর সুপারিশে, একজন অনিয়মিত কর্মী হিসাবে আলিপুর চিড়িয়াখানায় যোগদান করেছিলেন। জর্জ কিং ম্যানেজিং কমিটির একজন সাম্মানিক সদস্য ছিলেন। প্রথম কয়েকমাসে, তিনি পশুদের যত্ন চিড়িয়াখানায় দর্শনার্থীদের প্রয়োজন দেখাশোনা উভয় কাজই করতেন। তাঁর কঠোর পরিশ্রমের ফল তিনি পান এবং ১৮৭৬ সালের সেপ্টেম্বরের মধ্যে তাঁকে "প্রধান বাবু" (প্রধান সহকারী) করা হয়, চল্লিশ টাকা বেতনে (সেই সময় এটি একটি উল্লেখযোগ্য পরিমাণ)। ১৮৭৭ সালের জানুয়ারিতে ম্যানেজিং কমিটি চিড়িয়াখানায় একটি লগ বই চালুর সিদ্ধান্ত নেয়। প্রতিদিন প্রাণীর অভ্যাস এবং আচরণ লক্ষ্য করে, তা সেই লগ বইতে দৈনিক লিপিবদ্ধ করার সিদ্ধান্ত নেওয়া হয়েছিল। সান্যালকে বেছে নেওয়া হয়েছিল, কার্ল লুই শোয়ান্ডার সহ তিনজন ইউরোপীয়কে সহায়তা করার জন্য। শোয়ান্ডার একজন সম্মানিত গভর্নর ছিলেন, যিনি চিড়িয়াখানার মূল ভিত গঠনের জন্য তাঁর নিজের সংগ্রহ থেকে প্রাণী দান করেছিলেন। সান্যাল প্রচুর তথ্য সংগ্রহ করেছিলেন এবং সে সময়ের বিদ্যমান সাহিত্য, মূলত টি. সি. জেরডনের '' ভারতের প্রাণী '' এবং '' ভারতের পাখি ''র উল্লেখ করেছিলেন। এই সময়ের একজন অতিরিক্ত মালী নিয়োগ করা হলে সান্যালের দায়িত্ব কিছুটা হালকা হয়েছিল। ==তথ্যসূত্র== ==বহিঃসংযোগ== Sanyal, Ram Bramha. (1892). ''A hand-book of the management of animals in captivity in Lower Bengal''. (scanned book on Archive.org) Sanyal, Ram Bramha (1896) ''Hours with nature''. (scanned book on Archive.org) Kisling, V. N. (2001) Zoo and Aquarium History: Ancient Animal Collections to Zoological. CRC Press. Google books জন্ম মৃত্যু জেলার ব্যক্তি প্রাক্তন শিক্ষার্থী
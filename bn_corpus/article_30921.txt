'''উত্তর ভারতের পশ্চিমবঙ্গ রাজ্যের দক্ষিণ চব্বিশ পরগণা জেলার পাথরপ্রতিমা থানার অন্তর্গত একটি প্রত্নস্থল। == আবিষ্কৃত মুদ্রা == উত্তর সুরেন্দ্রগঞ্জের পশ্চিমে অবস্থিত কার্জন ক্রিকের পাড় থেকে তিনটি স্বর্ণমুদ্রা দুইটি রৌপ্যমুদ্রা আবিষ্কৃত হয়। কলকাতা শহরের আশুতোষ সংগ্রহালয়ে দ্বিতীয় চন্দ্রগুপ্তের স্বর্ণমুদ্রাটি সংরক্ষিত হয়েছে। অপর মুদ্রাগুলি স্থানীয় জি-প্লট বিবেকানন্দ বিদ্যামন্দিরে রাখা হয়েছে। এই বিদ্যালয়ে রক্ষিত মধ্যে একটি শশাঙ্কের স্বর্ণমুদ্রা যেখানে একপিঠে বৃষের পিঠে শিবের চিত্র ‘শ্রী শ’ কথাটি উৎকীর্ণ অপর পিঠে পদ্মাসনে উপবিষ্টা দেবী চিত্রের ওপরে শ্রী শশাঙ্কঃ কথাটি উৎকীর্ণ রয়েছে। অপর একটি স্বর্ণমুদ্রা শশাঙ্কের পরবর্তী যুগের মুদ্রা হিসেবে চিহ্নিত করা গেলেও প্রচলনকর্তা শাসককে চিহ্নিত করা যায়নি। এই মুদ্রার এক পিঠে বাম হাতে ধনুক ডান হাতে তীরধারী রাজার চিত্রের নীচে অশ্বের চিত্র উৎকীর্ণ অপর পিঠে অষ্টভূজা দন্ডায়মানা দেবীর চিত্র অঙ্কিত রয়েছে। আবিষ্কৃত রৌপ্য মুদ্রাগুলি শশাঙ্কের প্রচলিত। == অন্যান্য প্রত্নসামগ্রী == উত্তর সুরেন্দ্রগঞ্জে ৩০০ ফুট লম্বা ২০০ ফুট চওড়া একটি ঢিবি রয়েছে, যা খনন করে ৭.৪ ইঞ্চি ৬.৬ ইঞ্চি ২.৩ ইঞ্চি মাপের ইট নির্মিত দেওয়াল কালোপাথরের কয়েকটি স্তম্ভ দ্বারবাজু আবিষ্কৃত হয়েছে। দ্বারবাজুতে গরুড়, দ্বারী, বীণাপাণি ধ্যানী বুধের মূর্তি অলঙ্কৃত রয়েছে। এই গ্রামে কমন্ডলু, মাছ, বরাহ, ময়ূর, ঘোড়া, ড্রাগন, হাতি ইত্যাদি চিত্র দ্বারা অলঙ্কৃত একটি পোড়ামাটির কলসি আবিষ্কৃত হয়েছে, যা জি-প্লট বিবেকানন্দ বিদ্যামন্দিরে সংরক্ষিত হয়েছে। এছাড়া ৩.৯ ইঞ্চি ২.৭ ইঞ্চি ১.১ ইঞ্চি মাপের কালোপাথরের প্রাচীন একটি বীণাবাদনরতা সরস্বতী মূর্তি এই স্থান থেকে উদ্ধার করা হয়েছে। == তথ্যসূত্র == চব্বিশ পরগণা জেলার প্রত্নস্থল
'''''সুজন সখী''''' ১৯৭৫ সালে মুক্তিপ্রাপ্ত বাংলাদেশী বাংলা ভাষার রোমান্টিক চলচ্চিত্র। '''প্রমোদ কর''' ছদ্মনামে ছায়াছবিটি পরিচালনা করেছেন প্রখ্যাত চলচ্চিত্রকার খান আতাউর রহমান। জনতা চিত্র প্রকল্প প্রযোজিত এই ছায়াছবিটির কাহিনী সংলাপ লিখেছেন আমজাদ হোসেন এবং চিত্রনাট্য লিখেছেন পরিচালক খান আতা নিজেই। পারিবারিক দ্বন্দ্বের কারণে দুই ভাইয়ের আলাদা হয়ে যাওয়া তাদের মিলনের গল্প তুলে ধরা হয়েছে এই চলচ্চিত্রে। এতে নাম চরিত্রে অভিনয় করেছেন ফারুক কবরী সারোয়ার। এছাড়াও অন্যান্য ভূমিকায় রয়েছেন খান আতাউর রহমান, ইনাম আহমেদ, রওশন জামিল, সুমিতা দেবী। চলচ্চিত্রটি জাতীয় চলচ্চিত্র পুরস্কারের প্রথম আয়োজনে তিনটি বিভাগে পুরস্কার অর্জন করে। ১০ অক্টোবর, ১৯৭৫ তারিখে ৩৫ মিমি ফরম্যাটের এই সাদাকালো চলচ্চিত্রটি বাংলাদেশের বিভিন্ন প্রেক্ষাগৃহে মুক্তি পায়। ১৯৯৪ সালে চলচ্চিত্রকার শাহ আলম কিরণ অকাল প্রয়াত অভিনেতা সালমান শাহ শাবনূর জুটিকে নিয়ে ''সুজন সখি'' নামে চলচ্চিত্রটির পুনঃনির্মাণ করেন। এই চলচ্চিত্রের একটিমাত্র কপি বর্তমানে বাংলাদেশ ফিল্ম আরকাইভের সংগ্রহে রয়েছে। == কাহিনী সংক্ষেপ == পারিবারিক দ্বন্দ্বের কারণে আলাদা হয়ে যায় দুই ভাই সুলেমান লোকমান। সুলেমান যাওয়ার সময় তার সব সম্পত্তি তার ভাতিজা সুজনকে দিয়ে যায়। সুলেমানের স্ত্রী কন্যা সন্তানের জন্ম দিয়ে মারা যায়। সুলেমানের মেয়ে সখী তার দাদীর আদরে-যত্নে বড় হতে থাকে। একদিন সুজনের সাথে তার পরিচয় হয়। কিন্তু তারা দুজনের কেউ কারো আসল পরিচয় জানে না। সখী একদিন তার দাদীর সাথে সুজনের পরিচয় করিয়ে দিলে তারা তাদের আসল সম্পর্ক জানতে পারে। এখন তারা কি পারবে দুই ভাইয়ের মধ্যে সুসম্পর্ক স্থাপন করতে! == শ্রেষ্ঠাংশে == ফারুক সুজন কবরী সারোয়ার সখী খান আতাউর রহমান সুলেমান ইনাম আহমেদ লোকমান রওশন জামিল সুজন সখীর দাদী সুমিতা দেবী লোকমানের স্ত্রী মিনু রহমান সুলেমানের স্ত্রী টেলি সামাদ বগা শর্বরী কুসুম সুষমা আলম কুসুমের মা শিপলু ছোট সুজন আরতি কেয়া == সঙ্গীত == ছায়াছবিটির সঙ্গীত পরিচালনা করেছেন খান আতাউর রহমান। গীত রচনা করেছেন খান আতাউর রহমান মমতাজ আলী খান। গানে কণ্ঠ দিয়েছেন আব্দুল আলীম, সাবিনা ইয়াসমিন, নীলুফার ইয়াসমিন, ইন্দ্রমোহন রাজবংশী, রথীন্দ্রনাথ রায়, গোলাম আম্বিয়া, ইয়ামিন চৌধুরী, মুস্তাফিজুর রহমান। === গানের তালিকা === সব সখীরে পার করিতে নেব আনা আনা আব্দুল আলীম সাবিনা ইয়াসমিন == পুরস্কার == '''জাতীয় চলচ্চিত্র পুরস্কার''' শ্রেষ্ঠ চিত্রনাট্যকার খান আতাউর রহমান শ্রেষ্ঠ পুরুষ কণ্ঠশিল্পী আব্দুল আলীম শ্রেষ্ঠ নারী কণ্ঠশিল্পী সাবিনা ইয়াসমিন '''বাচসাস পুরস্কার''' সেরা অভিনেত্রী কবরী সারোয়ার == তথ্যসূত্র == == বহিঃসংযোগ == চলচ্চিত্র চলচ্চিত্র ভাষার চলচ্চিত্র প্রণয়ধর্মী চলচ্চিত্র বিষয়শ্রেণী:খান আতাউর রহমান পরিচালিত চলচ্চিত্র বিষয়শ্রেণী:খান আতাউর রহমান সুরারোপিত চলচ্চিত্র
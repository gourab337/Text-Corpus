'''''আমার বডিগার্ড''''' হল ২০১৩ সালে মুক্তিপ্রাপ্ত একটি বাংলা চলচ্চিত্র। যোশী ফিল্মসের ব্যানারে প্রযোজিত এই ছবিটি পরিচালনা করেন হরনাথ চক্রবর্তী। ছবির মুখ্য ভূমিকায় অভিনয় করেন প্রতীক ঋদ্ধিমা। ২০০৯ সালে ছবিটি নির্মাণের কাজ শেষ হয়ে গেলেও এটি মুক্তি পায় ২০১৩ সালের ২৯ মার্চ। প্রথম দিকে মনে করা হয়েছিল, এই ছবিটিই হবে প্রতীক ঋদ্ধিমা অভিনীত প্রথম ছবি। কিন্তু ছবিটি দেরিতে মুক্তি পাওয়ায় তার মধ্যেই দু’জনে বেশ কয়েকটি ছবিতে অভিনয় করেন। মানবদরদী যুব অনল (প্রতীক) সবার উপকার করতে সবার দিকে সাহায্যের হাত বাড়িয়ে দিয়ে ভালোবাসে। একদিন তার সঙ্গে দেখা হয় আঁখির (ঋদ্ধিমা ঘোষ)। আঁখি একটি বখে যাওয়া মেয়ে। সে সবসময় টাকাপয়সা নিয়েই মাথা ঘামায়। কিন্তু প্রথম দিন থেকেই দু’জনের মধ্যে একটি সুসম্পর্ক গড়ে ওঠে। সব জায়গায় দু’জনে একসঙ্গে যাতায়াত শুরু করে। অনল আঁখির প্রেমে পড়ে যায়। কিন্তু আঁখিকে প্রেম নিবেদন করলে আঁখি জানায়, সে অনলকে ভালোবাসে না। আসলে অনলের সঙ্গে সে ছলনা করেছে। অনলকে সে নিজের নিরাপত্তার জন্য নিজের দেহরক্ষী হিসেবেই ব্যবহার করেছে। যদিও অনলের ভালোবাসা তারপর আঁখির মনে পরিবর্তন আনতে সক্ষম হয়। এদিকে আঁখির প্রেমিক জয়ন্ত (কাঞ্চন মল্লিক) গুন্ডা পাঠিয়ে অনলকে খুন করার চেষ্টা করে। কিন্তু তাতে ব্যর্থ হয়ে সে মিথ্যে অভিযোগে ফাঁসিয়ে দেয় অনলকে। গ্রেফতার হয় অনল। কিন্তু আস্তে আস্তে মামলার গতিমুখ অন্য দিকে ঘুরে যায়। জানা যায়, জয়ন্তই আসল অপরাধী। ছবির শেষে দেখা যায়, গ্রেফতার হয় জয়ন্ত এবং আঁখি ফিরে আসে অনলের কাছে। অনলের সাহায্যে সে নিজের ভুলত্রুটিগুলিও সংশোধন করে নেয়। ==কলাকুশলী== প্রতীক অনল তাপস পাল পুলিশ অফিসার কাঞ্চন মল্লিক জয়ন্ত ঋদ্ধিমা ঘোষ আঁখি *সুমিত গঙ্গোপাধ্যায় সাব-ইন্সপেক্টর *গৌতম চক্রবর্তী কোরিওগ্রাফার অঞ্জন মাহাতো পুলিশ কনস্টেবল ==তথ্যসূত্র== ভাষার চলচ্চিত্র চলচ্চিত্র চলচ্চিত্র
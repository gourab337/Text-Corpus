ইউরোপে ফ্রাঙ্ক সাম্রাজ্যের উত্থান '''ফ্রাঙ্ক জাতি''' ছিল কতগুলি জার্মান গোত্রের সমষ্টি। এরা ৩য় শতকের মধ্যভাগে রাইন নদীর মধ্য নিম্ন অববাহিকায় বসবাস করত। ২৫৩ সালের দিকে ফ্রাংকেরা রোমান প্রদেশগুলিতে প্রবেশ করা শুরু করে এবং এরপর দুইটি প্রধান দলে ভাগ হয়ে যায়- সালীয় ফ্রাঙ্ক রিপুয়ারীয় ফ্রাঙ্ক। সালীয় ফ্রাঙ্কেরা রাইনের নিম্ন অববাহিকার অঞ্চল এবং রিপুয়ারীয় ফ্রাঙ্কেরা নদীটির মধ্য অববাহিকা অঞ্চলে বাস করত। ৩৫৮ সালে রোমান সম্রাট ইউলিয়ান সালীয় ফ্রাঙ্কদের পরাজিত করলে তারা রোমের সাথে মিত্রতা স্থাপন করে। ৫ম শতকের শুরুতে রোমানরা রাইন অববাহিকা থেকে সরে গেলে সালীয় ফ্রাংকেরা লোয়ার নদীর উত্তরের বেশির ভাগ অঞ্চলে নিজেদের আধিপত্য বিস্তার করে। সালীয় ফ্রাঙ্ক রাজা ১ম ক্লোভিসের অধীনে মেরোভিংগীয় রাজবংশের পত্তন ঘটে। এরপর থেকে ফ্রাঙ্করাজ্যের ক্ষমতা বিস্তার ক্রমে বৃদ্ধি পেতে থাকে। ৪৮৬ সালে রাজা ক্লোভিস গল রাজ্যে রোমের নিযুক্ত শেষ প্রশাসক সিয়াগ্রিউসের পতন ঘটান। এরপর তিনি আলামান্নি, বুর্গুন্ডীয়, আকিতানিয়া ভিসিগথ এবং রিপুয়ারীয় ফ্রাংকদের দমন করেন। শেষ পর্যন্ত তার রাজ্যের সীমানা দক্ষিণে পিরেনেস পর্বতমালা থেকে শুরু হয়ে উত্তরে ফ্রিসলান্ড পর্যন্ত এবং পশ্চিমে আটলান্টিক মহাসাগর থেকে পূর্বে মাইন নদী পর্যন্ত বিস্তার লাভ করে। ৪৯৬ সালে ক্লোভিস খ্রিস্টধর্মে ধর্মান্তরিত হন এবং এর ফলে ফ্রাংকীয় রাজতন্ত্র রোমের পোপের মধ্যে ঘনিষ্ঠ সম্পর্কের সূচনা হয়। ক্লোভিসের মৃত্যুর পর রাজ্যটি তার চার ছেলের মধ্যে ভাগ করে দেওয়া হয়। এর পরের শতাব্দীতে রাজ্যটি বেশ কয়েকবার ভাঙ্গা হয় পুনরায় একত্রিত করা হয়। শেষ পর্যন্ত ৬১৩ খ্রিষ্টাব্দে ২য় ক্লোতের দেশটি পুনর্গঠিত করে। কিন্তু ক্লোতের-এর মৃত্যুর পর রাজাদের ক্ষমতা খর্ব হয় এবং রাজপ্রাসাদের মেয়র অন্যান্য ঊর্ধ্বতন কর্মকর্তারা প্রকৃত ক্ষমতার অধিকারী হন। তবে রাজ্যের পূর্বাংশে অস্ট্রেশিয়াতে ক্যারোলিঙ্গীয় নামের একটি শক্তিশালী রাজপরিবারের উত্থান ঘটে। তারা প্রায় ১০০ বছর ধরে ফ্রাঙ্করাজ্য শাসন করেন। ৬৮৭ সালে হের্স্টালের পেপিন, যিনি পূর্বাঞ্চলীয় অস্ট্রেশিয়ার রাজকীয় মেয়র ছিলেন, পশ্চিমের নয়স্ত্রিয়া বুর্গুন্ডির শক্তিগুলিকে পরাজিত করেন এবং একত্রিত ফ্রাঙ্কীয় রাজ্যের প্রধানরূপে আবির্ভূত হন। তার ছেলে শার্ল মার্তেল পূর্বদিকে রাজ্যের বিস্তার সাধন করেন এবং ৭৩২ সালে তুর পোয়াতিয়ে শহরের মধ্যবর্তী এক স্থানে মুরদের প্রতিহত করেন। ফ্রাঙ্কীয় রাজ্যের সর্বোচ্চ উন্নতি ঘটে শার্ল মার্তেলের পৌত্র শার্লমাইনের আমলে। শার্লমাইন ছিলেন তার সময়ে ইউরোপের সবচেয়ে শক্তিশালী রাজা। ৮০০ খ্রিষ্টাব্দের ২৫শে ডিসেম্বর পোপ লেও তাকে কারোলুস আউগুস্তুস, রোমানদের সম্রাট, উপাধি দেন। শার্লমাইনের এই উপাধি পরে পবিত্র রোমান সাম্রাজ্যের সম্রাটেরা ১৯শ শতক পর্যন্ত ধারণ করেন। শার্লমাইনের অধীনস্থ ফ্রাঙ্কীয় রাজ্যটি পরে ফ্রান্স রাজ্যে পরিণত হয়। জার্মানীয় জাতি জাতি জাতিদের ইতিহাস মধ্যযুগ ইতিহাস
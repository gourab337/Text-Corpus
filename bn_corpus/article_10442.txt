'''ক্রিয়াবাদী ভাষাবিজ্ঞান''' () ভাষা গবেষণার একটি ধারা যেখানে যোগাযোগের মাধ্যম হিসেবে ভাষার ব্যবহার বা কাজকে (function) কেন্দ্রীয় স্থান দেয়া হয়, এবং সে অনুসারে ভাষাকে বিশ্লেষণ করা হয়। যারা এই মতবাদের অনুসারী, তাদেরকে ক্রিয়াবাদী ভাষাবিজ্ঞানী বলা হয়। ক্রিয়াবাদীরা ভাষাবিজ্ঞানের মূল ধারার বিধিবাদীদের (formalists) বিরোধী। ঘোর বিধিবাদীরা ভাষাকে মানুষের মনের একটি সহজাত বৈশিষ্ট্য হিসেবে গণ্য করেন। অন্যদিকে ক্রিয়াবাদীরা মনে করেন ভাষার যোগাযোগমূলক ক্রিয়া বা ভূমিকা অগ্রাহ্য করে ভাষা গবেষণা সম্ভব নয়।
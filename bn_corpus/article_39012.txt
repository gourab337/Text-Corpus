'''নাসিরুল ইসলাম নাসির''' ইন্দো-বাংলা দক্ষিণ এশিয়া গেমসে বাংলাদেশের অন্যতম সেরা ফুটবল খেলোয়াড় এবং বাংলাদেশ জাতীয় ফুটবল দলের সাবেক সহ-অধিনায়ক। ==প্রাথমিক জীবন== নাসিরুল ইসলাম নাসির ১৯৮৮ সালের ১০ আগষ্ট চাঁপাইনবাবগঞ্জ শহরের রামকৃষ্ণপুর মহল্লায় জন্মগ্রহণ করেন। তিনি নবাবগঞ্জ উচ্চ বিদ্যালয় (টাউন হাই স্কুল) থেকে কৃতিত্বের সাথে এস.এস.সি পাশ করেন এবং এই স্কুল থেকে ইন্টার স্কুল গেমস অংশগ্রহণের মাধ্যমে ফুটবল খেলা শুরু করেন। ==ফুটবল ক্যারিয়ার== চাঁপাইনবাবগঞ্জ জেলা ক্রীড়া সংস্থার হয়ে জেলা-বিভাগীয় পর্যায়ে এবং ২০০২ সালে অনূর্ধ্ব ১৪ জাতীয় দলের মধ্য দিয়ে ফুটবল ক্যারিয়ার শুরু করেন। এরপর অনূর্ধ্ব ১৭, অনূর্ধ্ব ১৯, অনূর্ধ্ব ২০, অনূর্ধ্ব ২৩ এবং ২০০৭ সালে মূল জাতীয় দলে তাজিকিস্তান এর বিপক্ষে খেলার মাধ্যমে তিনি ফুটবলার হিসেবে দেশব্যাপি খ্যাতি অর্জন করেন। ২০০৬ সালে ইন্দো-বাংলা গেমস এবং ২০১০ সালে দক্ষিণ এশিয়া এস.এ গেমসে স্বর্ণপদক অর্জন করে আন্তর্জাতিক পর্যায়ে খ্যাতি লাভ করেন। ২০০৮ সালে তিনি বাংলাদেশ জাতীয় ফুটবল দলের সহ-অধিনায়কের দায়িত্বও পালন করেন। জাতীয় ফুটবল দলের হয়ে ১৭ টি দেশে বাংলাদেশের প্রতিনিধিত্ব করেছেন। বিভিন্ন ক্লাব এর পক্ষে পর্যন্ত মোট ৯টি শিরোপা এবং বাংলাদেশ প্রিমিয়ার লিগ ফুটবল ২০১০, ২০১১, ২০১২ সালে তিন দলের (শেখ জামাল, আবাহনী, শেখ রাসেল) হয়ে হ্যাট্রিক শিরোপা জয় করেন তিনি। সর্বশেষ ২০১২ সালে এক বছরে শেখ রাসেল ক্লাব এর পক্ষে প্রিমিয়ার লীগ, ফেডারেশন কাপ স্বাধীনতা কাপসহ ট্রিপল চ্যাম্পিয়ন হয়ে বাংলাদেশ ফুটবলে এক অনন্য রেকর্ড গড়েন। ==তথ্যসূত্র== == বহিঃসংযোগ == ব্যক্তি জন্ম আন্তর্জাতিক ফুটবলার ফুটবলার
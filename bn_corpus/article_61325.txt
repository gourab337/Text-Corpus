'''তামিল ঈলাম''' () একটি প্রস্তাবিত স্বাধীন সার্বভৌম রাষ্ট্র যা শ্রীলঙ্কার উত্তর পূর্বাঞ্চলের তামিল জাতি অধ্যুষিত অঞ্চল নিয়ে গঠিত৷ তামিল ঈলাম মুলত শ্রীলঙ্কার তামিল জাতির লোকের আদিনিবাস৷ এই অঞ্চলের বৈশ্বিক রাষ্ট্রসমূহে কোনো কূটনৈতিক মান্যতা নেই৷ বস্তুত শ্রীলঙ্কার ঈলাম গোষ্ঠী ২০০০ খ্রিষ্টাব্দ থেকে লিবারেশন টাইগার্স অব তামিল ইলম-এর আয়ত্তাধীন৷ '''তামিল ঈলাম''' নামটি শ্রীলঙ্কার তামিল ভাষাতে পুরানো নাম ঈলম থেকে গৃহীত৷ ==ইতিহাস== ভারতের তামিলনাড়ু রাজ্যের মতো মৃৃতদেহ সমাধিস্থ করার রীতির প্রমাণ পাওয়া যায় শ্রীলঙ্কার এই অঞ্চলগুলিতেও৷ পশ্চিম উপকুলের পোম্পারিপ্পু এবং পূর্ব উপকুলের কাটিরাভেলিতে খননকার্যের মাধ্যমে মেগালিথ থেকে এই সকল প্রমাণ পাওয়া যায়৷ এগুলি খ্রিস্টপূর্ব দ্বিতীয় শতাব্দী থেকে খ্রিস্টীয় দ্বিতীয় শতাব্দী পর্যন্ত সময়কালীন বলে অনুমান করা হয়৷ যদিও শ্রীলঙ্কায় তামিল জাতির বসতি ঠিক কোন সময় থেকে রয়েছে তার সঠিক প্রামাণ্য কিছু এখনো অবধি পাওয়া যায়নি৷ তামিল মণিমেকলাই কাব্য অনুযায়ী শ্রীলঙ্কার উত্তরপ্রান্তের জাফনা উপদ্বীপ ছিলো নাগ জনগোষ্ঠীদের আদিবাসস্থান এবং সেখানে স্থানটিকে নাগনাড়ু বলে উল্লেখ করা হয়েছে৷ এরাই পরবর্তীকালে তামিল জাতি হিসাবে অভিযোজিত হয়েছিলো, তাদেরকেই শ্রীলঙ্কার তামিলদের আদিপুরুষ এবং তামিল সংস্কৃতির বাহক হিসাবে উল্লেখ করা হয়েছে৷ দক্ষিণ ভারতের বিক্রমশীল পল্লব সাম্রাজ্য ছিলো তামিল নাড়ুর চোল সাম্রাজ্য এবং নাগনাড়ুর নাগ জনগোষ্ঠীর শাসকদের বৈবাহিক সম্পর্কের ফলে সৃষ্ট৷ ইতিহাস মতে চোলরাজ কিলিবলবন এবং নাগরাজকুমারী পিল্লিবলাইয়ের বিবাহের ফলে পল্লববংশের সৃৃষ্টি৷ এইসময়ে এখানকার মিল রাজপরিবারগুলি তামিল শৈব ধর্মের পৃষ্টপোষক ছিলো বলে প্রমাণ পাওয়া যায়৷ উপকুল বরাবর পূর্বদিকে এর বিস্তৃতি ঘটে এবং খ্রিস্টীয় ষষ্ঠ শতাব্দীর দিকে কোনেশ্বরম মন্দির থেকে বাট্টিকালোয়ার তিরুকোভিল মন্দির অবধি নৌপরিহনের ব্যবস্থা থাকার কাব্যিক বাস্তবিক বহু প্রমাণ পাওয়া গেছে৷ ===মধ্যযুগ=== খ্রিস্টীয় দ্বাদশ শতাব্দীতে জাফনা উপদ্বীপের জাফনা সাম্রাজ্যের সাথে তামিল হিন্দুদের সার্বিক উন্নয়ন সামাজিক সংঘবদ্ধকরণ ব্যপকহারে শুরু হয়৷ শ্রীলঙ্কার উত্তর উত্তরপূর্ব এবং পশ্চিমাঞ্চলে সাম্রাজ্য বিস্তার করে শক্তিশালী রাজবংশ গঠনের পর এটি ১২৫৮ খ্রিষ্টাব্দ নাগাদ বর্তমান দক্ষিণ ভারতের পান্ড্য রাজবংশ|পান্ড্য সাম্রাজ্যের একটি জায়গীরে পরিণত হয়৷ আবার ১৩২৩ খ্রিষ্টাব্দের মধ্যে পান্ড্য সাম্রাজ্যের বিভাগীকরণের মাধ্যমে এটি স্বাধীনতা পায়৷ খ্রিস্টীয় একাদশ থেকে দ্বাদশ শতাব্দীর মধ্যে পূর্বাঞ্চলীয় প্রদেশের উত্তরাংশে তামিল জাতিরা সংখ্যাগরিষ্ঠতা পায়, যা ছিলো মূলত তাদের দ্বারাই পূর্বাঞ্চলীয় তামিলদের মধ্যে "উর পোডিয়ার"কে কেন্দ্র করে সামন্তপ্রথা প্রবর্তিত হয়৷ এবং "কুড়ি ব্যবস্থা" এই সংক্রান্ত সমস্ত সামাজিক যোগাযোগ স্থাপন করতো৷ তারা বন্নিমৈ প্রধানদের মাধ্যমে রাজনৈতিকভাবে সংঘবদ্ধ হয়, যা ছিলো ক্যান্ডি সাম্রাজ্যের অংশ৷ তৎকালীন সিংহলী কাব্যসাহিত্য "মুক্কর হতন" এবং "কোকিলসন্দেশ" থেকে জানা যায় দক্ষিণ ভারত থেকে একাধিকবার ব্যপক হারে তামিলরা শ্রীলঙ্কাতে অনুপ্রবেশ করে৷ এই অনুপ্রবেশকারীরা তখন শ্রীলঙ্কার তামিল সমাজে নিজেদের বেশ ভালো পদে প্রতিষ্ঠিত করতে সক্ষম হয়, তাদের "মুক্কুবার" বলে অভিহিত করা হতো৷ পূর্ব শ্রীলঙ্কাতে স্থানীয় পদ্ধতিতে ভূসম্পত্তি পরিমাপ পুণর্বাসন বিষয়ক প্রচুর তথ্য মাট্ডকলপ্পু মানমিয়ম () গ্রন্থে পাওয়া যায় যা মূলত বাট্টিকালোয়ার ইতিহাস নিয়ে রচিত৷ মধ্যযুগে বন্নি সর্দারদের তৎপরতায় জাফনার উত্তরাংশের মুল্লিয়াবলৈ, করুণাবলপাত্তু, কারিকট্টুমুলৈ এবং তেন্নামারবাড়ী প্রভৃৃতি দ্বীপাঞ্চলও জাফনা সাম্রাজ্যের অন্তর্ভুক্ত হয়৷ শুধু তাই নয় সময়ের সাথে সাথে গোষ্ঠীপতিও উত্তরা জাফনা সাম্রাজ্যের অন্তর্ভুক্ত হয়েছিলো৷ এভাবে জাফনা উপদ্বীপের দক্ষিণাংশ এবং পূর্বে ত্রিঙ্কোমালাই জেলা তাদের করদ রাজ্যে পরিণত হয় বার্ষিক রাজস্ব দেয়৷ রাজস্ব মূলত দেওয়া হতো নগদ, ফসল, মধু, হাতি এবং অলংকারের মাধ্যমে৷ মূল জাফনার সাথে অধিক দূরত্ব থাকার জন্য বার্ষিক করসংগ্রহর ওপর অধিক জোর দেওয়া হতো৷ ==তথ্যসূত্র==
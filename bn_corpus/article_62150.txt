'''গীতাঞ্জলি থাপা''' একজন ভারতীয় চলচ্চিত্র অভিনেত্রী, যিনি ''লায়ার্স ডাইস'' চলচ্চিত্রে অভিনয়ের জন্য ২০১৩ সালে সেরা অভিনেত্রী বিভাগে জাতীয় চলচ্চিত্র পুরস্কার জিতেছিলেন। ==প্রারম্ভিক জীবন== তিনি জন্মেছিলেন সিকিমে। তিনি সিকিমের তাশি নামগিয়েল একাডেমিতে পড়াশোনা করেছেন। এরপর স্নাতক ডিগ্রি অর্জনের জন্য তিনি কলকাতায় আসেন। চলচ্চিত্রে যোগ দেওয়ার আগে ২০০৭ সালে অসমের গুয়াহাটিতে তিনি 'মিস নর্থ ইস্ট' খেতাব জিতেন। স্কুলে থাকাকালীন সময়ে তিনি ''মিথ'' শিরোনামের একটি ইংরেজি ভাষার স্বল্পদৈর্ঘ্য চলচ্চিত্রে অভিনয় করেছিলেন। ==কর্মজীবন== চলচ্চিত্র জগতে আসার পূর্বে মডেল হিসেবে কাজ করতেন গীতাঞ্জলি থাপা। ''টিনা কি চাবি'' (২০১০) চলচ্চিত্রে অভিনয়ের মাধ্যমে তার অভিষেক ঘটে এর পর তিনি ''আই.ডি.'' শিরোনামের একটি চলচ্চিত্রে অভিনয় করেন, যা তাকে ২০১৩ সালে লস অ্যাঞ্জেলস চলচ্চিত্র উৎসব মাদ্রিদের সেরা অভিনেত্রীর পুরস্কার এনে দেয়। চলচ্চিত্রটির প্রিমিয়ার হয়েছিল বুসান আন্তর্জাতিক চলচ্চিত্র উৎসবে এবং চলচ্চিত্রটি বিভিন্ন আন্তর্জাতিক চলচ্চিত্র উৎসবে প্রদর্শিত হয়েছিল। এরপর তিনি অমিত কুমারের ''মনসুন শুটআউট'' চলচ্চিত্রে অভিনয় করেন, যেটি ২০১৩ সালের কান চলচ্চিত্র উৎসবে প্রদর্শিত হয়েছিল। তারপর তিনি অনুরাগ কশ্যপের স্বল্পদৈর্ঘ্য চলচ্চিত্র ''দ্যাট ডে আফটার এভ্রিডে''তে অভিনয় করেন। গীতু মোহানদাসের ''লায়ার্স ডাইস'' চলচ্চিত্রে মুখ্য নারী চরিত্রে অভিনয়ের জন্য ২০১৪ সালে তিনি সেরা অভিনেত্রী বিভাগে জাতীয় চলচ্চিত্র পুরস্কার জিতেন। চলচ্চিত্রটির প্রিমিয়ার হয়েছিল ২০১৩ সালের মুম্বাই চলচ্চিত্র উৎসবে এবং চলচ্চিত্রটি রটারডাম আন্তর্জাতিক চলচ্চিত্র উৎসব সুডান্স চলচ্চিত্র উৎসবে প্রদর্শিত হয়েছিল। চলচ্চিত্রটি অস্কারে ভারতের প্রতিনিধিত্ব করেছিল। তিনি ২০১৪ সালে অস্কার বিজয়ী পরিচালক ডেনিস তানোভিচের পরিচালনায় ''টাইগার্স'' চলচ্চিত্রে ইমরান হাশমির সাথে অভিনয় করেন। এটি টরন্টো আন্তর্জাতিক চলচ্চিত্র উৎসবে প্রদর্শিত হয়েছিল। ২০১৭ সালে তিনি রাজকুমার রাওয়ের বিপরীতে ''ট্রাপড'' চলচ্চিত্রে অভিনয় করেন। চলচ্চিত্রটি সমালোচকদের কাছ থেকে প্রশংসা কুড়ায়। ২০১৮ সালে তার অভিনীত চলচ্চিত্র ''কুচ ভিগি আলফাজ'', ''পেইন্টং লাইফ'' মুক্তি পায়। এছাড়াও সে বছর নেটফ্লিক্সে তার অভিনীত ''স্যাক্রেড গেমস'' মুক্তি পায়। ===চলচ্চিত্র=== বছর চলচ্চিত্র চরিত্র ভাষা টীকা ২০১২ ''আইডি'' চারু হিন্দি সেরা অভিনেত্রী, লস অ্যাঞ্জেলস চলচ্চিত্র উৎসব ২০১৩ সেরা অভিনেত্রী, ইমাজিনইন্ডিয়া পুরস্কার ২০১৩, মাদ্রিদ ২০১৩ ''মনসুন শুটআউট'' আনু হিন্দি ''দ্যাট ডে আফটার এভ্রিডে'' বাসে গুণ্ডাকে মারা নারী হিন্দি স্বল্পদৈর্ঘ্য চলচ্চিত্র ''লায়ার্স ডাইস'' কমলা হিন্দি সেরা অভিনেত্রী, জাতীয় চলচ্চিত্র পুরস্কার ২০১৩ সেরা অভিনেত্রী, ১৪শ নিউইয়র্ক ভারতীয় চলচ্চিত্র উৎসব ২০১৪ ''টাইগার্স'' জয়নব হিন্দি ইংরেজিজার্মান ২০১৭ ''ট্রাপড'' নুরি হিন্দি ২০১৮ ''কুচ ভিগি আলফাজ'' অর্চনা প্রধান হিন্দি ''পেইন্টিং লাইফ'' গেস্ট হাউসের নারী ইংরেজি মিনি বসু হিন্দি ===টেলিভিশন=== বছর শিরোনাম চরিত্র নেটওয়ার্ক টীকা ২০১৮ ''স্যাক্রেড গেমস'' নয়নিকা সেহগাল নেটফ্লিক্স ==তথ্যসূত্র== ==বহিঃসংযোগ== ব্যক্তি চলচ্চিত্র অভিনেত্রী বংশোদ্ভূত ভারতীয় অভিনেত্রী বিভাগে জাতীয় চলচ্চিত্র পুরস্কার (ভারত) বিজয়ী বিষয়শ্রেণী:২১শ শতাব্দীর ভারতীয় অভিনেত্রী
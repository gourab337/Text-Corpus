'''মুম্বই ট্রান্স হার্বার লিংক''' (, সংক্ষেপে MTHL, অর্থাৎ “মুম্বই আন্তঃপোতাশ্রয় সংযোগসেতু”), যা '''শিওড়ী-নব সেবা ট্রান্স হার্বার লিংক''' নামেও পরিচিত, একটি নির্মাণাধীন ২১.৮ কিলোমিটার দীর্ঘ মহাসড়ক মানের সড়ক সেতু যা ভারতের মুম্বই শহরকে এর উপশহর নাভি মুম্বইয়ের সাথে সংযুক্ত করবে। নির্মাণকাজ সমাপ্ত হলে এটি ভারতের দীর্ঘতম সমুদ্র সেতুর উপাধি অর্জন করবে। সেতুটির কাজ শুরু হবে দক্ষিণ মুম্বইয়ের শিওড়ী এলাকাতে। এটি এলিফ্যান্টা দ্বীপের উত্তর দিক দিয়ে থানে খাঁড়িটিকে অতিক্রম করবে এবং নব সেবা শহরের কাছে চিরলে গ্রামে গিয়ে শেষ হবে। সেতুটি এর পূর্ব প্রান্তে মুম্বই-পুণে মহাসড়কের সাথে সংযুক্ত হবে। পশ্চিম প্রান্তে এটি প্রস্তাবিত পশ্চিমা মুম্বই মহাসড়কের সাথে সংযুক্ত হবে। সমুদ্র সেতুটিতে ৬টি লেন বা উপপথ থাকবে, যাদের সামগ্রিক প্রস্থ হবে ২৭ মিটার। এছাড়াও এটিতে জরুরী অবস্থায় ব্যবহারের জন্য দুইটি প্রস্থান লেন থাকবে। আরও থাকবে প্রান্তীয় চিলতে রাস্তা এবং সংঘর্ষ রোধক। সেতুটির নির্মাণ প্রকল্পের ব্যয় প্রাক্কলন করা হয়েছে মুম্বই মেট্রোপলিটান রিজিয়ন ডেভেলপমেন্ট অথরিটি অর্থাৎ মুম্বই মহানগর অঞ্চল উন্নয়ন কর্তৃপক্ষ ২০১৭ সালের নভেম্বর মাসে প্রকল্পটির জন্য চুক্তি প্রদান করে। ২০১৮ সালের এপ্রিল মাসে নির্মাণকাজ শুরু হয়। শুরুর সাড়ে চার বছরের মধ্যে, অর্থাৎ ২০২২ সালের শেষার্ধে, নির্মাণকাজটি সমাপ্ত করার সময়সীমা নির্ধারণ করা হয়েছে। ==তথ্যসূত্র== পরিবহন সেতু
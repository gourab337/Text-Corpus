'''বিভাগীয় সরকারি চট্টগ্রামের হাজারি লেইন সংলগ্ন এলাকায় আবস্থিত চট্টগ্রাম জেলার বিভাগীয় গ্রন্থাগার। ==ইতিহাস== ''চট্টগ্রাম মুসলিম ইনস্টিটিউট ১৯৫৯'' অধ্যাদেশ অনুযায়ী ১৯৬৩ সালের ২০ ডিসেম্বর স্বল্প পরিসরে এই গ্রন্থাগারের কার্যক্রম শুরু হয়। সরকারি হিসাব অনুযায়ী সে-সময়ে এই গ্রন্থাগারে গ্রন্থসংখ্যা ছিল প্রায় তিন হাজার, আর দৈনিক পাঠকসংখ্যা ছিল প্রায় গড়ে একশত জন। পরবর্তীকালে ১৯৮০ থেকে ১৯৮৮ সালে বাংলাদেশ সরকার ২৩৮৮.৪৫ লক্ষ টাকা ব্যয়ে ৪৬ হাজার বর্গফুট জমিতে এই গ্রন্থাগারের চারতলা ভবন নির্মাণ করে। পরবর্তী বছর ১৯৮৯ সালের ফেব্রুয়ারি মাসে ভবনটি জনসাধারণের জন্য উন্মুক্ত করা হয়। ==সংগ্রহ== বর্তমান গ্রন্থাগারে চারটি পাঠকক্ষ রয়েছে এবং নিচ তলায় এর প্রশাসনিক এলাকা। দ্বিতীয় তলায় রয়েছে শিশু-কিশোরদের আলাদা পাঠকক্ষ এবং সে উপযোগী বিভিন্ন দেশী-বিদেশী বই। তৃতীয় তলায় রয়েছে বিজ্ঞান এবং বাণিজ্য বিষয়ক দেশী-বিদেশী বই পত্র পত্রিকা এবং রেফারেন্স। চতুর্থ তলায় রয়েছে সাধারণ পাঠকক্ষ, যেখানে রয়েছে ইতিহাস, সংস্কৃতি, সাহিত্য, ক্রিড়া, ধর্ম ইত্যাদি বিষয়ক বিভিন্ন বই। গ্রন্থাগারে প্রায় পঞ্চাশ হাজারের অধিক দেশী-বিদেশী বইয়ের সংগ্রহ রয়েছে। ==তথ্যসূত্র== ==বহিঃসংযোগ== চট্টগ্রামের সংস্থাপনা গ্রন্থাগার
'''''দ্যা হে ওয়েইন''''' () প্রখ্যাত বৃটিশ চিত্রকর জন কন্সটেবল অঙ্কিত তার সর্বাপেক্ষা জনপ্রিয় একটি তৈলচিত্র। চিত্রটিতে ইংল্যান্ডের সাফোকে স্টোর নদীর তীরের এক শান্ত গ্রামীণ পরিবেশ ফুটে উঠেছে। কনস্টেবল ১৮২১ সালে এই চিত্রকর্মটি সমাপ্ত করেন। বর্তমানে চিত্রটি লন্ডনের ন্যাশনাল গ্যালারিতে শোভা পাচ্ছে। ''দ্যা হে ওয়েইন'' বৃটেনের অন্যতম শ্রেষ্ঠ চিত্রকর্ম হিসেবে পরিগণিত হয়ে আসছে। == বর্ণনা == ''দ্যা হে ওয়েইন'' ক্যানভাসের ওপর তেলরঙে আঁকা। তৈলচিত্রটির মূল বক্তব্য খুব সাধারণ-দু'টি ঘোড়া একটি হে ওয়েইন বা বড় খড় টানার গাড়ি নদীর এপারে টেনে নিয়ে আসছে। এপারে ছোট একটি কুকুর। নদীর পাড়ে উইলোর ঝাড়। দূরে প্রান্তর পেঁজা তুলোর মত মেঘবহুল আকাশের সাথে মিশে গেছে। নদীর পাড়ে ছোট একটি কটেজ। কটেজটি আবার কন্সটেবলের আরেকটি চিত্রকর্ম '''উইলি লটস কটেজ''' এর বিষয়বস্তু। বাড়িটি সাফোকে ফ্ল্যাটফোর্ড মিল নামক স্থানে অবস্থিত। নদীটি আবার দু'টি কাউন্টির সীমারেখা হিসেবে চিন্হিত। নদীর বাম পাশ হচ্ছে সাফোক, আর ডান পাশে এসেক্স। == তথ্যসূত্র == == বহিঃসংযোগ == The Hay Wain, The National Gallery. চিত্রকর্ম বিষয়শ্রেণী:জন কনস্টেবলের চিত্রকর্ম গ্যালারির সংগ্রহ, লন্ডন
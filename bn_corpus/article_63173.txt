'''জেমস আলেকজান্ডার ম্যাককলাম''' (; জন্ম: আগস্ট, ১৯৯৫) প্রথিতযশা আইরিশ আন্তর্জাতিক ক্রিকেটার। আয়ারল্যান্ড ক্রিকেট দলের অন্যতম সদস্য তিনি। ফেব্রুয়ারি, ২০১৯ সালে আয়ারল্যান্ডের পক্ষে আন্তর্জাতিক ক্রিকেটে অভিষেক ঘটে তার। ঘরোয়া প্রথম-শ্রেণীর আইরিশ ক্রিকেটে নর্দার্ন নাইটস দলের প্রতিনিধিত্ব করছেন। দলে তিনি মূলতঃ ডানহাতি উদ্বোধনী ব্যাটসম্যান হিসেবে খেলে থাকেন। এছাড়াও, ডানহাতে মিডিয়াম বোলিংয়ে পারদর্শী '''জেমস ম্যাককলাম'''। == ঘরোয়া ক্রিকেট == বেলফাস্টের মেথডিস্ট কলেজে অধ্যয়ন করেছেন জেমস ম্যাককলাম। ২৮মার্চ, ২০১৭ তারিখে ডারহাম এমসিসিইউর সদস্যরূপে প্রথম-শ্রেণীর ক্রিকেটে অভিষেক ঘটে তার। ২০১৭ সালের মেরিলেবোন ক্রিকেট ক্লাবের খেলার সময়সূচীর অংশ হিসেবে বিপক্ষে অভিষেক পর্বটি সম্পন্ন হয়। প্রথম-শ্রেণীর খেলায় অভিষেকের পূর্বে ২০১৬ সালে আয়ারল্যান্ডে অনুষ্ঠিত আন্তঃ-প্রাদেশিক চ্যাম্পিয়নশীপে নর্দার্ন নাইটসের পক্ষে খেলেছিলেন তিনি। ২৩ জুন, ২০১৭ তারিখে আন্তঃ-প্রাদেশিক ট্রফি প্রতিযোগিতায় নর্দার্ন নাইটসের সদস্যরূপে টুয়েন্টি২০ ক্রিকেটে অভিষেক ঘটে জেমস ম্যাককলামের। আগস্ট, ২০১৭ তারিখে আন্তঃ-প্রাদেশিক কাপে নর্দার্ন নাইটসের পক্ষে লিস্ট খেলায় প্রথম খেলতে নামেন। ২০১৮ সালের আন্তঃ-প্রাদেশিক চ্যাম্পিয়নশীপে নর্দার্ন নাইটসের পক্ষে শীর্ষস্থানীয় রান সংগ্রাহকের ভূমিকায় অবতীর্ণ হয়েছিলেন তিনি। চার খেলায় মোট ৪৪২ রান তুলেছিলেন তিনি। == আন্তর্জাতিক ক্রিকেট == ডিসেম্বর, ২০১৮ সালে ক্রিকেট আয়ারল্যান্ড কর্তৃক ২০১৯ মৌসুমের জন্যে কেন্দ্রীয় পর্যায়ে চুক্তিবদ্ধ উনিশজন খেলোয়াড়ের অন্যতম ছিলেন তিনি। জানুয়ারি, ২০১৯ সালে আয়ারল্যান্ডের টেস্ট ওডিআই দলের সদস্যরূপে জেমস ম্যাককলামকে অন্তর্ভূক্ত করা হয়। ২০১৮-১৯ মৌসুমে ভারতের মাটিতে আফগানিস্তানের বিপক্ষে খেলার লক্ষ্যে তাকে মনোনয়ন দেয়া হয়েছিল। ২৮ ফেব্রুয়ারি, ২০১৯ তারিখে আফগানিস্তানের বিপক্ষে একদিনের আন্তর্জাতিকে তার অভিষেক পর্ব সম্পন্ন হয়। ১৫ মার্চ, ২০১৯ তারিখে একই দলের বিপক্ষে টেস্ট ক্রিকেটে অভিষেক ঘটে তার। == তথ্যসূত্র == == আরও দেখুন == গ্যারি উইলসন (ক্রিকেটার) ক্রিকেট আয়ারল্যান্ড ২০১৯ আয়ারল্যান্ড ত্রি-দেশীয় সিরিজ আইরিশ টেস্ট ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেটার নাইটসের ক্রিকেটার
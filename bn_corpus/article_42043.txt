'''সিডনি ফ্রাঙ্ক বার্ক''' (; জন্ম: ১১ মার্চ, ১৯৩৪) ট্রান্সভাল প্রদেশের প্রিটোরিয়ায় জন্মগ্রহণকারী সাবেক দক্ষিণ আফ্রিকান ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন। ১৯৬২ থেকে ১৯৬৫ সময়কালে দলের পক্ষে দুই টেস্টে প্রতিনিধিত্ব করেন তিনি। ঘরোয়া ক্রিকেটে নর্থ ইস্টার্ন ট্রান্সভাল অরেঞ্জ ফ্রি স্টেটে খেলেছেন তিনি। দলে তিনি মূলতঃ অল-রাউন্ডারের ভূমিকায় অবতীর্ণ হতেন। ডানহাতে ব্যাটিংয়ের পাশাপাশি ডানহাতে ফাস্ট-মিডিয়াম বোলিংয়ে পারদর্শিতা দেখিয়েছেন '''সিডনি বার্ক'''। == প্রারম্ভিক জীবন == প্রিটোরিয়ায় জন্মগ্রহণকারী বার্ক মাঝারি কিংবা নিচের সারিতে ডানহাতি ব্যাটসম্যান হিসেবে খেলতেন। এছাড়াও ডানহাতে ফাস্ট-মিডিয়াম বোলার ছিলেন। ১৯৫৪ থেকে ১৯৬৮ সময়কালে ঘরোয়া প্রথম-শ্রেণীর ক্রিকেটে নর্থ ইস্টার্ন ট্রান্সভাল অরেঞ্জ ফ্রি স্টেটের সদস্য ছিলেন। উভয় দলই জাতীয় পর্যায়ের কারি কাপ প্রতিযোগিতায় দূর্বল অবস্থানে ছিল। বার্কের ব্যাটিং কিংবা বোলিং তেমন প্রভাববিস্তার করেনি। কিন্তু, ১৯৬১-৬২ মৌসুমে বেশ কয়েকজন বোলারের আঘাতের কারণে দল নির্বাচকমণ্ডলীর সদিচ্ছায় নতুন খেলোয়াড়দেরকে জাতীয় দলে অন্তর্ভূক্ত করা হয়। == টেস্ট ক্রিকেট == নিউজিল্যান্ডের বিপক্ষে পাঁচ টেস্ট সিরিজের তৃতীয় টেস্টে তার অভিষেক ঘটে। অভিষেক টেস্টে ব্যক্তিগত সাফল্য অর্জিত হলেও দক্ষিণ আফ্রিকা পরাজয়বরণ করে। প্রথম ইনিংসে ৬/১২৮ পান দ্বিতীয় ইনিংসে ৫/৬৮ লাভ করেন। টেস্টে তিনি ১১/১৯৬ পেয়েছিলেন। তার সাফল্যটি ১৯২২-২৩ মৌসুমে ইংল্যান্ডের বিপক্ষে আল্ফ হলের ১১/১১২-এর পর দক্ষিণ আফ্রিকানদের মধ্যে দ্বিতীয় সেরা ছিল। মার্চ, ২০১৭ সাল পর্যন্ত সিডনি বার্ক আল্ফ হল অভিষেকে ১০ বা ততোধিক উইকেট লাভের কৃতিত্ব দেখান। এছাড়াও সতীর্থ ফাস্ট বোলার গডফ্রে লরেন্সের আঘাতের কারণে বার্ককে ৮১ ওভার বোলিং করতে হয়েছিল। উইজডেন প্রসঙ্গে মন্তব্য করে যে, প্রথম ইনিংসে নিউজিল্যান্ড ৩৮৫ রান তুলে খেলার নিয়ন্ত্রণ নিলেও দ্বিতীয় ইনিংসে সম্মুখসারির ব্যাটসম্যানেরা বার্কের ইন-সুইঙ্গারে ব্যতিব্যস্ত ছিলেন। দৃশ্যতঃ তিনি বোলিং করে স্থির মূর্তিমান ছিলেন। তার এই অবিস্মরণীয় বোলিং করা স্বত্ত্বেও তাকে পরের টেস্টে বাদ দেয়া হয় তিন বছর ধরে টেস্ট ক্রিকেট থেকে দূরে থাকা পিটার হেইনকে অন্তর্ভূক্ত করা হয়। কিন্তু সাফল্য না পাওয়ায় নির্বাচকমণ্ডলী নিল এডকক পিটার পোলককে সিরিজের চূড়ান্ত টেস্টে অন্তর্ভূক্ত করান। ১৯৬৩-৬৪ মৌসুমে অস্ট্রেলিয়া সফরের জন্য মনোনীত হননি। কিন্তু, নর্থ ইস্টার্ন ট্রান্সভাল দলের অধিনায়কের দায়িত্ব পালন করেন। ঘরোয়া ক্রিকেট মৌসুমে মাত্র ৮.৪৫ গড়ে ৩৫ উইকেট নেন নিজস্ব সেরা বোলিং মৌসুম অতিবাহিত করেন। প্রসঙ্গে উইজডেন মন্তব্য করেন যে, অস্ট্রেলিয়া সফরের জন্য বেশ কয়েকজন খেলোয়াড় দল থেকে বাদ পড়লেও তারা তাদের অন্তর্ভূক্তির জন্য দৃঢ়ভাবে প্রত্যয়ী ছিল। ফলশ্রুতিতে দল নির্বাচকমণ্ডলী ১৯৬৪-৬৫ মৌসুমে টেস্ট প্রস্তুতিমূলক খেলায় তাকে মনোনীত করেন। সফরকারী ইংল্যান্ডের বিপক্ষে একপেশে খেলায় তিনি কোন উইকেট লাভে ব্যর্থ হন। == অবসর == টেস্টে প্রথম অংশগ্রহণের ঠিক তিন বছর পর বার্ককে একই দলের বিপক্ষে সিরিজের তৃতীয় টেস্টে নেয়া হয়। এবার তিনি কোন উইকেট না পেলেও ড্র হওয়া টেস্টে ব্যাট হাতে দৃঢ়তা দেখান। এরপর তাকে দল থেকে বাদ দেয়া হয় যার আর কোন পুণরাবৃত্তি ঘটেনি। ১৯৬৭ সালে দক্ষিণ আফ্রিকান ইউনিভার্সিটিজ দলকে নিয়ে সফলভাবে ইংল্যান্ড সফর করেন। উইজডেনের প্রতিবেদনে তাকে ব্যবস্থাপকের দায়িত্ব পালনসহ কোচের দায়িত্ব নেয়ার কথা উল্লেখ করে। == তথ্যসূত্র == == আরও দেখুন == বব ম্যাকলিওড দক্ষিণ আফ্রিকা জাতীয় ক্রিকেট দল টেস্ট ক্রিকেট অভিষেকে দুইবার উইকেট লাভকারী ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট অভিষেকে উইকেট লাভকারী ক্রিকেটার আফ্রিকান ক্রিকেটার আফ্রিকার টেস্ট ক্রিকেটার ক্রিকেটার স্টেটের ক্রিকেটার
'''ভারতীয় সেনা দিবস''' প্রতি বছর ১৫ জানুয়ারি তারিখে পালন করা হয়। ১৯৪৯ সালের ১৫ জানুয়ারি তারিখে ভারতীয় সেনার প্রথম কমান্ডার ইন চীফ কন্দনডেরা এম. কারীয়াপ্পা (তখনকার লেফটেনেন্ট জেনারেল) অন্তিম ব্রিটিশ কমান্ডার ইন চীফ জেনারেল স্যার ফ্রান্সিস বুটচারের থেকে কার্য্যভার গ্রহণ করেছিলেন। পরে তিনি ভারতের ফিল্ড মার্শাল পদে উন্নীত হয়েছিলেন। এই দিবস বিভিন্ন সেনার কার্য্যালয়ের সঙ্গে জাতীয় রাজধানী দিল্লীতে বিভিন্ন অনুষ্ঠান এবং প্যারেড অনুষ্ঠিত করে পালন করা হয়। সেনা দিবস কেন্দ্রীয় ভাবে ইন্ডিয়া গেট-এর কাছে থাকা অমর জওয়ান জ্যোতিতে কেন্দ্রীয় ভাবে উদযাপন করা হয়। এই দিবস দেশের জন্য নিজের প্রাণ আহুতি দেয়া সকল শহিদ সেনাদের শ্রদ্ধা নিবেদন করতে অনুষ্ঠিত করা হয়। কে. এম. কারীয়াপ্পা ১৯৪২ সালে ইউনিত এটাক কমান্ড দিতে যোগ্য বলে বিবেচিত হওয়া প্রথম ভারতীয় সেনার কর্মচারী ছিলেন। == ইতিহাস== ১৯৪৭ সালের ১৫ আগষ্ট তারিখে ভারত স্বাধীনতা লাভ করার পরে সমগ্র দেশে দেশ বিভাজন এবং শরণার্থীর আগমনের জন্য এক উত্তপ্ত পরিস্থিতির সৃষ্টি হয়েছিল। এর ফলে ভারতের বিভিন্ন প্রশাসনিক সমস্যা মাথাচাড়া দিয়ে ওঠায় ভারতীয় সেনা এগিয়ে আসে। এরপর দেশ বিভাজনের পর শান্তি শৃঙ্খলা বজায় রাখতে এক বিশেষ কমান্ডের গঠন করা হয়। কিন্তু সেইসময় ভারতীয় সেনার অধ্যক্ষ ব্রিটিশ ছিল। ১৯৪৯ সালের ১৫ জানুয়ারি তারিখে প্রথমবার কে. এম. কারীয়াপ্পা স্বাধীন ভারতের প্রথম ভারতীয় সেনা অধ্যক্ষ হন। সেই সময়ে ভারতীয় সেনায় প্রায় দুই লাখ সৈন্য ছিল। তার আগে এই পদের কমান্ডার জেনারেল রয় ফ্রান্সিস বুটচার ছিলেন। তখন থেকে প্রতি বছর ১৫ জানুয়ারি তারিখে সেনা দিবস পালন করা হয়। ==তথ্যসূত্র==
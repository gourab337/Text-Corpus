'''মুন জে ইন''' (; জন্ম ২৪শে জানুয়ারি ১৯৫৩) দক্ষিণ কোরিয়ার বর্তমান রাষ্ট্রপতি হিসেবে নিয়োজিত আছেন। ২০১৭ সালে পূর্ববর্তী রাষ্ট্রপতি পার্ক গুন হে'র পতনের পর মুন জে ইন রাষ্ট্রপতি নির্বাচনে জয় লাভ করেন। মুন জে ইন শিক্ষার্থী থাকাকালীন অবস্থা থেকেই রাজনীতির সাথে সম্পৃক্ত। মানবাধিকার বিষয়ক এই আইনজ্ঞ এক সময়ের রাষ্ট্রপতি রো মুন হিয়নের জ্যেষ্ঠ্য কর্মকর্তা হিসেবেও দায়িত্ব পালন করেছেন। কোরিয়ার মিনজু দলের নেতা হিসেবে (২০১৫-২০১৬) এবং ১৯তম জাতীয় পার্লামেন্টে (২০১২-২০১৬) দায়িত্ব পালন করেছেন। প্রাক্তন গণতান্ত্রিক একতা দলের হয়ে ২০১২ সালের রাষ্ট্রপতি নির্বাচনে তিনি প্রাক্তন রাষ্ট্রপতি পার্ক গুন হে'র বিরুদ্ধে লড়ে হেরে যান। == প্রাথমিক জীবন, শিক্ষা সামরিক প্রশিক্ষণ == দক্ষিণ কোরিয়ার গজে শহরে কোরীয় যুদ্ধের শেষ বছরে মুন জে ইনের জন্ম। পিতা মুন ইয়ং হিউং এবং মাতা কাং হান ওকের ঘরে পাঁচ সন্তানের মধ্যে মুন জে ইন দ্বিতীয়। মুন জে ইনের পিতা মাতা উত্তর কোরিয়া থেকে পালিয়ে আসা শরণার্থী ছিলেন। মুন কিয়ংনাম উচ্চ বিদ্যালয়ের শীর্ষ সারির শিক্ষার্থী ছিলেন। কিয়ংহি বিশ্ববিদ্যালয়ে পূর্ণবৃত্তি নিয়ে আইন বিষয়ে পড়ার সময় তার বর্তমান স্ত্রী কিম জং সুকের সাথে প্রথম সাক্ষাৎ হয়। ইউশিন সংবিধানের বিরুদ্ধে শিক্ষার্থীদের আন্দোলন করার দায়ে তাকে গ্রেফতার বিশ্ববিদ্যালয় থেকে বহিষ্কার করা হয়। পরবর্তীতে, সামরিক বাহিনীতে যোগদানের পর পানমুনজমে এক্স হত্যা ঘটনায় অপারেশন পল বুনইয়ানে তিনি অংশ নেন। সামরিক বাহিনীতে দায়িত্ব পালনের পর বাবার মৃত্যু তাকে বার পরীক্ষার জন্য উদ্বুদ্ধ করে। তিনি দেহুংসাতে বৌদ্ধ মন্দিরে পড়ালেখা করে পরীক্ষা দেন এবং প্রথম দুই রাউন্ডে উত্তীর্ণ হন। এরপর তিনি নিজের বিশ্ববিদ্যালয়ে পড়ালেখা শেষ করতে ফিরে যান। তিনি নিজের ক্লাসে দ্বিতীয় হয়ে স্নাতক উত্তীর্ণ হলেও শিক্ষার্থী থাকা কালীন অবস্থায় তৎকালীন রাষ্ট্রপতি পার্ক চুন হির বিরুদ্ধে আন্দোলন করায় বিচারক কিংবা সরকারী পদে কোন চাকরি লাভ করতে পারেন নি। মুন তখন বেসরকারীভাবে আইনজ্ঞ হিসেবে কাজ শুরু করেন। == ২০১৭ রাষ্ট্রপতি নির্বাচন == ২০১৭ সালের ১৯তম কোরীয় রাষ্ট্রপতি নির্বাচনে মুন জে ইন শুরু থেকেই এগিয়ে ছিলেন। তিনি নিজের দল ডেমোক্রেটিক পার্টিতে ৫৭% ভোটে মনোনয়ন পান। ২০১৭ সালের ১০ই মে মুন জে ইনের অভিষেক ২০১৭ সালের ১০ই মে মুন ৪১.১ শতাংশ ভোট পেয়ে জয়যুক্ত হন। যেহেতু পূর্ববর্তী রাষ্ট্রপতি অপসারণের পর বিশেষ নির্বাচনে মুন জে ইন নির্বাচিত হয়েছিলেন, তাই তিনি ৬০ দিনের বিশেষ সময় পার না করেই পরের দিনই তিনি রাষ্ট্রপতি হিসেবে অভিসিক্ত হন। === ধর্ম === মুন রোমান ক্যাথলিক ধর্মে বিশ্বাসী। == আরো দেখুন == পার্ক গুন হে কিম দে জং == তথ্যসূত্র == টেমপ্লেট ইংরেজি প্যারামিটার ব্যবহার করেছে শৈলীতে ইংরেজি ভাষার উৎস (en) জন্ম ব্যক্তি কোরিয়ার রাষ্ট্রপতি
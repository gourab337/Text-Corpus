'''ওয়াং জি-পিং''' (জন্মঃ১৮৮১ মৃত্যুঃ১৯৭৩) একজন বিখ্যাত চীনা-মুসলমান মার্শাল আর্ট শিল্পী। তিনি একজন বিশ্ববরেণ্য উশু তিনি ১৯২৮ সালে মার্শাল আর্টস ইনস্টিটিউটের শাওলিন কুং ফু বিভাগের প্রধান এবং চাইনিজ উশু অ্যাসোসিয়েশনের সহ-সভাপতি হিসেবে দায়িত্ব পালন করেন। == কর্মজীবন == চীনের মার্শাল আর্টের কিংবদন্তি ওয়াং জি-পিং ১৮৮১ সালে হেবেই প্রদেশের একটি মার্শাল আর্ট পরিবারে জন্মগ্রহণ করেন। তিনি ১৯২৮ সালে মার্শাল আর্ট ইনস্টিটিউটের শাওলিন কুংফু বিভাগের প্রধান হিসেবে দায়িত্ব পান। এছাড়া তিনি চীনা উশু (Wushu) অ্যাসোসিয়েশনের ভাইস চেয়ারম্যান ছিলেন। মার্কিন, রুশ, জার্মান, জাপানিজ মার্শাল আর্টিস্টদের তিনি পরাজিত করেছেন। ওয়াং এর ছাত্র লিউ জীন শেং "Chin Na Methods" রচনা করেন ঝাও জিয়াং-এর সঙ্গে। চিকিৎসাবিদ্যাতে তার অবদান উল্লেখযোগ্য। তিনি চীনা মেডিসিন এসোসিয়েশন দায়িত্ব পালন করেন। এছাড়া তিনি চীনের অনেকগুলো হাসপাতালের উপদেষ্টা ছিলেন। তাই তিনি ডাক্তার ওয়াং নামেও পরিচিত ছিলেন। এছাড়া তার ধর্মবোধের কারণে তাকে শাইখ মুহাম্মদ ওয়াংও বলা হয়ে থাকে। দীর্ঘ জীবনের জন্য তিনি একটি বিশেষ ব্যায়ামের নিয়ম কানুন পদ্ধতির উন্নতি ঘটান। মার্শাল আর্ট ব্যায়ামের উপর তার কাজগুলো প্রকাশিত হয়েছে। ওয়াং ষষ্ঠ জাতীয় গেমসে মার্শাল আর্ট এবং কুস্তির জন্য বিচারক হিসেবে দায়িত্ব পালন করেন। গণপ্রজাতন্ত্রী চীনের প্রথম প্রধানমন্ত্রী চৌ এন-লাই যখন বার্মা সফরে যান, ওয়াং জি-পিং সাথে যান এবং সেখানে পরিদর্শনের সময় মার্শাল আর্টে অংশগ্রহণ করেন, অথচ তিনি তখন ৮০ বছরের বৃদ্ধ। তিনি ১৯৭৩ সালে ৯৩ বছর বয়সে মৃত্যুবরণ করেন। == পরিবার == তার একমাত্র কন্যা ওয়াং জুরং। তার দৌহিত্রী হেলেন বর্তমান কালের বিখ্যাত নারী মার্শাল আর্ট শিল্পী। == তথ্যসূত্র == জন্ম মৃত্যু মুসলমান সুফি ক্রীড়াব্যক্তি বিষয়শ্রেণী:হুই জাতি
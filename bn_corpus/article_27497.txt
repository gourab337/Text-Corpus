উদ্বোধনী অনুষ্ঠান '''২০১৪ ফিফা বিশ্বকাপের উদ্বোধনী অনুষ্ঠান''' ১২ জুন ২০১৪ সালে অ্যারেনা করিন্থিয়ান্স সাও পাওলো, ব্রাজিলে অনুষ্ঠিত হয়। এটি শুরু হয় স্থানীয় সময় ১৫:১৫ প্রতিযোগিতার প্রথম খেলা শুরু হওয়ার ১.৩০ ঘণ্টা আগে। ==অনুষ্ঠানের পূর্বে== উদ্বোধনী অনুষ্ঠানের কয়েক ঘণ্টা আগ থেকেই হাজার হাজার ব্রাজিলীয় সমর্থক রাস্তায় নেমে আসে এবং তারা নেচে গেঁয়ে তাদের দলের প্রতি পূর্ণ সমর্থন জ্ঞাপন করে। যদিও ব্রাজিলিয়ানদের আরেকটি অংশ প্রতিযোগিতার নিমিত্তে করা আনুমানিক ১৬ বিলিয়ন ডলার খরচের ইতিহাসের সবচেয়ে ব্যয়বহুল বিশ্বকাপ আয়োজনের জন্য তাদের প্রতিবাদ অব্যহত রাখে। সাও পাওলোর রাস্তায় পুলিশকে বিক্ষোভকারীদের ঠেকাতে কাঁদানে গ্যাস ব্যবহার করতে হয়। == উদ্বোধন == উদ্বোধনী অনুষ্ঠানে গান গাচ্ছেন ক্লাউদিয়া লেইতে, জেনিফার লোপেজ এবং পিটবুল উদ্বোধনী অনুষ্ঠান ছিল প্রায় ৩০ মিনিটের, শুরুতে বিশেষ পোশাক পরে একজন প্রতিবন্ধী হুইল চেয়ারের পরিবর্তে পায়ে হেঁটে মঞ্চে হাজির হয়ে কিক অফ করেন। মাঠের মাঝখানে অবস্থিত একটি "জীবন্ত বল"-এর সঙ্গে, ৬৬০ জন নৃত্যশিল্পী ব্রাজিলের প্রকৃতি, মানুষ এবং ফুটবলের একটি যোগসূত্রের প্রতিফলন ঘটায়। অংশগ্রহণকারীরা বিভিন্ন ধরনের গাছ ফুলের পোষকে পরিহিত ছিল। এরপর বিশ্বকাপের অফিশিয়াল থিম সং "উই আর ওয়ান (ওলে ওলে)" পরিবেশন করেন ক্লাউদিয়া লেইতে, জেনিফার লোপেজ এবং পিটবুল। বিশ্বকাপ উদ্বোধনী অনুষ্ঠান আয়োজন করতে আনুমানিক প্রায় ১৮ মিলিয়ন BRL খরচ হয়। ==তথ্যসূত্র== উদ্বোধনী অনুষ্ঠান বিশ্বকাপ উদ্বোধনী অনুষ্ঠান
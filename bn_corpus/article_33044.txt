'''রংপুর সরকারি বালিকা উচ্চ বিদ্যালয়''' ১৮৭৬ সালে আধুনিক রংপুর এর প্রাণ কেন্দ্রে বিদ্যালয়টি স্থাপিত হয়। অনেকের মতে রাজা রামমোহন ক্লাবে প্রথমে রংপুর বালিকা বিদ্যালয়টি এ.ই স্কুল পর্যন্ত ছিল। পরে বিংশ শতাব্দীর আগে বর্তমান অবস্থানে (যা ছিল ডিমলার রাজা জানকী বল্লভ সেনের বাগানবাড়ি) স্কুলটি স্থানান্তরিত হয়। স্কুল বর্তমান স্থানান্তরিত হবার আগে যা ছিল রংপুরের পুলিশ সুপারিনটেন্ট এর বাসভবন। তাই স্কুলের মূল ভবনটি অনেকটাই আবাসিক ভবনের মতো। ১৯১৬ সালে স্কুলটি হাই স্কুলে উন্নীত হয়। ১৯৬১ সালে স্কুলটি সরকারীকরণ করা হয়। ==ইতিহাস== ব্রিটিশ আমলে বিদ্যালয়টির নাম ছিল রংপুর বালিকা উচ্চ ইংরেজি বিদ্যালয়। ঐতিহ্যবাহী এই শিক্ষা প্রতিষ্ঠানটি ১৮৭৬ সালে প্রতিষ্ঠিত হয়। প্রায় এক শতাব্দীর বেশি সময় আগে এই প্রতিষ্ঠানের যাত্রা শুরু হয়। বাংলার নারী জাগরণের অগ্রদূত পথিকৃৎ মহীয়সী নারী বেগম রোকেয়ার নারী শিক্ষা বিস্তার কার্যক্রমের আগেই এই বিদ্যালয়টি স্থাপিত হয়েছিল। সম্ভবত রংপুর সদরে এটাই মেয়েদের জন্য স্থাপিত প্রথম বালিকা বিদ্যালয়। পূর্বে এই বিদ্যালয়টি একটি ছোট মাইনর স্কুল ছিল। ডিমলার জমিদার জানকীবল্লভ স্ত্রী শিক্ষার প্রসারতার কথা চিন্তা করেই বিদ্যালয়টি নির্মাণ করেছিলেন। বিদ্যোৎসাহী ব্যক্তি দেওয়ানবাড়ির জমিদার জনাব রাধারমণ দেওয়ানজীর অম্লান পরিশ্রম অক্লান্ত প্রচেষ্টায় ১৮৭৬ সালে বিদ্যালয়টির প্রাথমিক স্তর প্রতিষ্ঠিত হয়। ডিমলার জমিদার জানকীবল্লভ ১৮৮৬ সালে বিদ্যালয়টিকে প্রাথমিক স্তর থেকে মাধ্যমিক পর্যায়ে উন্নীত করেন। মোট ৩.৬৪ একর জমির ওপর এই ঐতিহ্যবাহী বিদ্যালয়টি প্রতিষ্ঠিত। ১৮৭৬ সালে প্রতিষ্ঠার পর থেকেই ইংরেজি বালিকা বিদ্যালয় হিসেবে বেসরকারিভাবে কার্যক্রম পরিচালিত হয়ে আসছিল। পরবর্তী সময়ে সারা দেশের জেলা সদরের প্রাচীনতম স্কুল কলেজ সরকারীকরণ কার্যক্রমের আওতায় ১৯৬১ সালে বিদ্যালয়টি সরকারীকরণ করা হয়। ==অবকাঠামো== ১৮৯৪ সালে স্মৃতি শশাঙ্ক প্রভা দেবী নামে এক ছাত্রী উক্ত স্কুল থেকে উচ্চ প্রাইমারী বৃত্তি লাভ করে। স্কুলের মূল ভবনের সামনে একটি কৃত্রিম "পদ্ম পুকুর" রয়েছে। যা নির্মিত হয়েছে ১৯৬৪ সালে। জানা যায়, স্কুলের সময়ের প্রধান শিক্ষিকা মিস এতিমুন্নেছা খাতুন ছিলেন কোলকাতার লেডি ব্রাবোর্ন কলেজের ছাত্রী। সেখানকার পদ্ম পুকুরের অনুকরণে প্রধান শিক্ষিকার দায়িত্ব পালন কালে তিনি এটি নির্মাণ করেন। ==তথ্যসূত্র== জেলার বিদ্যালয়
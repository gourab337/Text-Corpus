দ্বিতীয় মহম্মদ জামিয়াত খানজী '''দ্বিতীয় মহম্মদ জামিয়াত খানজী''' (১০ই নভেম্বর ১৮৯৪- ২রা ফেব্রুয়ারি, ১৯৪৫) বালাসিনোর রাজ্যের অষ্টম নবাব ছিলেন। == সংক্ষিপ্ত জীবনী == দ্বিতীয় মহম্মদ জামিয়াত খানজী বালাসিনোর রাজ্যের সপ্তম নবাব মহম্মদ মনওয়ার খানজীর একমাত্র পুত্র ছিলেন। ১৮৯৯ খ্রিষ্টাব্দে ২৪শে মার্চ পিতার মৃত্যু হলে তিনি রাজ্যের নবাব হিসেবে সিংহাসনে আরোহণ করেন। ১৮৯৯ খ্রিষ্টাব্দ থেকে নাবালক অবস্থায় রাজপ্রতিনিধিদের তত্ত্বাবধানে রাজত্ব করার পর তিনি ১৯১৫ খ্রিষ্টাব্দের ৯ই নভেম্বর পূর্ণ শাসনক্ষমতা লাভ করেন। তিনি রাজকোট শহরে অবস্থিত রাজকুমার কলেজে শিক্ষালাভ করেন দেরাদুন শহরে সামরিক প্রশিক্ষণ লাভ করেন। ১৯৩৩ খ্রিষ্টাব্দের ৩০শে আগস্ট আর্থিক গোলযোগের কারণে ব্রিটিশ ভারত সরকারের তরফে তার প্রশাসনিক ক্ষমতা কেড়ে নেওয়া হয় এবং রাজ্যকে ব্রিটিশ সরকারের একজন প্রতিনিধির শাসনাধীনে রাখা হয়। ১৯৩৮ খ্রিষ্টাব্দের ফেব্রুয়ারি মাসে তাকে রাজ্যের বাইরে বাস করার নির্দেশ দেওয়া হয়। == পরিবার == তিনি ১৯১৫ খ্রিষ্টাব্দের ৩১শে অক্টোবর শুভন বখতে সাহিবা, ১৯১৮ খ্রিষ্টাব্দে সর্দার বা সাহিবা, ১৯২৯ খ্রিষ্টাব্দের ফেব্রুয়ারি মাসে খুরশীদ বেগম সাহিবা এবং ১৯৩০ খ্রিষ্টাব্দের ২৫শে ডিসেম্বর জোহরা বেগম সাহিবা নামক চারজন মহিলাকে বিবাহ করেন। তার দ্বিতীয় মহম্মদ সলাবত খানজী নামক এক পুত্র এবং শাহ জাহান বখতে সাহিবা, নূর জাহান বখতে সাহিবা, কমর জাহান বখতে সাহিবা, বদর জাহান বখতে সাহিবা, আখতার জাহান বখতে সাহিবা জোহরা জাহান বখতে সাহিবা নামক ছয় কন্যা ছিল। == তথ্যসূত্র == নবাব জন্ম মৃত্যু
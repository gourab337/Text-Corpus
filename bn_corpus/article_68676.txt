থাইল্যান্ডে অবস্থিত একটি বৌদ্ধমঠ "ওয়াট অরুণ" নামটি অরুণদেবের নাম থেকেই এসেছে '''অরুণ''' (সংস্কৃত ভাষার দেবনাগরী লিপিতে अरुण) শব্দটির আক্ষরিক অর্থ "লালবর্ণ", "রক্তাভ" বা "কপিশবর্ণ" এবং এটি ছিলো হিন্দু ধর্মাবলম্বীদের সূর্যদেবের অশ্বচালকের নাম৷ আদতে সূর্যের গাঢ় রক্তিম আভাকেই হিন্দু পুরাণে অরুণ নামে মানবীকরণ করা হয়৷ বৌদ্ধ ধর্ম জৈন ধর্মের শিল্প সাহিত্যকর্মেও অরুণের উল্লেখ রয়েছে৷ অরুণ ছিলেন পৌরাণিক অর্ধপ্রাণী অর্ধপক্ষী গরুড়ের জ্যেষ্ঠভ্রাতা তথা অগ্রজ৷ তারা উভয়ই ছিলেন বৈদিক ঋষি কশ্যপ এবং তার স্ত্রী বিনতার পুত্র৷ অরুণদেবের উদ্দেশ্যে উৎসর্গীকৃৃত মূর্তি এবং মন্দিরটি ওয়াট অরুণ নামে পরিচিত যা থাইল্যান্ডে অবস্থিত৷ হিন্দু মহাকাব্য রামায়ণে উল্লেখ রয়েছে যে, তিনি অরুণী নামে এক স্ত্রীয়ের অবতার গ্রহণ করেন এবং বৃক্ষরাজের সহিত বিবাহ পরবর্তী কালে তাদের সুগ্রীব বালী নামক দুই বানর সন্তানের জন্মও দেন৷ মহাভারত অনুসারে সূর্যদেব মহাভারতের যুদ্ধের উদ্দেশ্যে তার পুত্র কর্ণকে তার দিব্য অশ্বরথ এবং তার সারথি অরুণকে যুদ্ধ শেষ হওয়া অবধি আশীর্বাদ হিসাবে দিতে চান৷ কিন্তু কর্ণ যুদ্ধে কৃৃষ্ণের সাহায্য প্রাপ্ত অর্জুনের সাথে কোনো দিব্যঅস্ত্র বা দিব্যবস্তু ছাড়া একার পতিপক্ষ হতে চেয়েছিলেন৷ আবার উপনিষদ সংক্রান্ত সাহিত্য তথা বৃৃহদারণ্যক উপনিষদে অরুণ নামে এক মুনির উল্লেখ রয়েছে যার পুত্র আরুণি উদ্দালকও ছিলেন একজন বৈদিক মুনি৷ হিন্দু রীতি অনুসারে যেসকল ঋষিগণ আত্ম মনোনিবেশের মাধ্যমে মুক্তির পথ খুঁজে পেতেন তারাও আরুণি উপাধিতে ভূষিত হতেন৷ ==পুরাকথা== ভারতীয় পৌরাণিক কাহিনীগুলিতে একে অপরের সাথে সম্বন্ধ্যযুক্ত নয় এমন কিছু বিক্ষিপ্ত ঘটনায় বিভিন্ন আঙ্গিকে অরুণের উল্লেখ পাওয়া যায়৷ একটি কাহিনী অনুসারে তার উৎপত্তি অকালে এবং অসম্পূর্ণভাবে এবং আংশিকভাবে কুসুমে বিকশিত৷ একই কাহিনী অনুসারে, কশ্যপ মুনির দুই স্ত্রী বিনতা এবং কদ্রু একসাথে সন্তান কামনা করেন৷ ফলে ঋষি কশ্যপ তাদের সেই ইচ্ছাপুরণের বরদান করেন৷ কদ্রু সহস্র নাগরূপী সন্তান কামনা করেন আর বিনতা কামনা করেন দুই পুত্রের জন্য৷ কশ্যপ মুনি তাদের আশীর্বাদ করেন এবং তার কুটীর থেকে দূরের বনে নিয়ে যান৷ পরবর্তীকালে যথা সময়ে কদ্রু এক সহস্র অন্ড জন্ম দেন এবং বিনতা জন্ম দেন দুটি অন্ডের৷ এগুলি পাঁচ শত বছর যাবৎ ডিমৈর মধ্যেই বিকশিত হতে থাকে৷ এই সময়ের মধ্যেই কদ্রু তার সহস্র অণ্ড ভাঙলে তার সহস্র নাগ সন্তান তা থেকে নির্গত হয়ে আসে৷ বিনতা তার সন্তানদের জন্য অধীর আগ্রহে অপেক্ষা করতে করতে হঠাৎ একদিন তার একটি ডিম ফোটাতে উদ্যত হলে সেখান থেকে অসম্পূর্ণ আকৃৃতি প্রাপ্ত অরুণ জন্ম নেয়৷ ডিম ফোটার সাথে সাথে আলোর জ্যোতি নির্গত হয় এবং অরুণ উচ্চৈঃস্বরে বেরিয়ে আসে৷ তিনি প্রভাতের সূর্যের মতো বিচ্ছুরিত রক্তিম আভাযুক্ত ছিলেন৷ কিন্তু অকালে জন্মগ্রহণ করার দরুণ মধ্যাহ্নের সূর্যের তেজের মতো তার জ্যোতি ছিলো না৷ এর পরে বিনতা আরো কিছু বছর অপেক্ষা করলে অরুণের পূর্ণ বিকশিত ভ্রাতা বিষ্ণুবাহন গরুড়ের জন্ম হয়৷ ওয়াট অরুণ ==ওয়াট অরুণ== ওয়াট অরুণ ("প্রভাতের সাধনালয়") হলো একটি বৌদ্ধমঠ বা উপাসনালয়, যা থাইল্যাণ্ডের ব্যাংকক অঞ্চলের ইয়াই জেলাতে অবস্থিত৷ মন্দিরটির পূর্বধার দিয়ে চাও ফ্রয়া নদী বয়ে গেছে৷ মন্দিরটির নাম হিন্দু দেবতা তথা সূর্যদেবের অশ্বচালক অরুণের নামানুসারে রাখা হয়৷ এটি থাইল্যাণ্ডের অন্যতম জনপ্রিয় সূচকগুলির মধ্যে একটি৷ ভোরের প্রথম আলো মন্দিরটির ওপর পড়লে তা মুক্তোর ছটার মতো আলোকিত হয় আলোক বিচ্ছুরন করে৷ থাই ভাষাতে অরুণ সোয়াৎ মানে সুপ্রভাত৷ খ্‌মের ভাষাতে অরুণ সুএসদেয় মানে সুপ্রভাত৷ ==তথ্যসূত্র== দেবতা পুরাণ
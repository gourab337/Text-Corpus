'''জোমেল আন্দ্রেল ওয়ারিকান''' (জন্ম: ২০ মে, ১৯৯২) সেন্ট ভিনসেন্টে জন্মগ্রহণকারী ওয়েস্ট ইন্ডিজের উদীয়মান ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য তিনি। দলে তিনি মূলতঃ বামহাতি স্লো অর্থোডক্স বোলার হিসেবে ভূমিকা রাখছেন। পাশাপাশি ডানহাতে নীচের সারিতে ব্যাটসম্যানের দায়িত্ব পালন করছেন '''জোমেল ওয়ারিকান'''। == প্রারম্ভিক জীবন == সেন্ট ভিনসেন্টে জন্মগ্রহণ করলেও পরবর্তীকালে তিনি বার্বাডোসে স্থানান্তরিত হন। সেখানে তিনি কম্বারমেয়ার স্কুলে ভর্তি হন এম্পায়ার ক্রিকেট ক্লাবে যোগ দেন। ২০০৯ সালে জেসন হোল্ডারের সাথে বার্বাডোসের উদীয়মান তরুণ ক্রিকেটার হিসেবে তিনি লর্ড গ্যাভরন পুরস্কার লাভ করেন। এরপর ২০১০ সালে আইসিসি অনূর্ধ্ব-১৯ ক্রিকেট বিশ্বকাপে ওয়েস্ট ইন্ডিজের প্রতিনিধিত্ব করেন। ২০১১ সালে লিভারপুল ডিস্ট্রিক্ট ক্রিকেট প্রতিযোগিতায় দ্বিতীয়বারের মতো গ্যাভরন পুরস্কার বিজয়ী হিসেবে পুরো মৌসুম সেফটন পার্কের পক্ষে খেলেন। প্রতিযোগিতায় তিনি ৫১ উইকেট ৩৭৩ রান সংগ্রাহক ছিলেন। ক্যারিবিয় দ্বীপপুঞ্জে ফিরে মার্চ, ২০১২ সালে বার্বাডোসের পক্ষে প্রথম-শ্রেণীর ক্রিকেটে অংশ নেন। ২০১৪ মৌসুমের পূর্বে দলে তিনি নিয়মিত সদস্য ছিলেন না। বিসিএ এলিট ক্রিকেট লীগে সর্বোচ্চ উইকট সংগ্রহকারী হন ধীরগতির বোলার হিসেবে তিন দিনের চ্যাম্পিয়নশীপে রেকর্ড গড়েন এম্পায়ার দলকে শিরোপা জয়ে সহায়তা করেন। ধারাবাহিকতা রক্ষা করে আঞ্চলিক চার দিনের প্রতিযোগিতায় দুইবার আট উইকেটসহ ৪৯ উইকেট পান। == খেলোয়াড়ী জীবন == সেপ্টেম্বর, ২০১৫ সালে শ্রীলঙ্কা সফরের জন্য ওয়েস্ট ইন্ডিজের টেস্ট দলের সদস্য মনোনীত হন তিনি। ২২ অক্টোবর, ২০১৫ তারিখে শ্রীলঙ্কার বিপক্ষে তার টেস্ট অভিষেক ঘটে। প্রথমদিনেই তিনি ৬৭ রানে উইকেট দখল করেন। == তথ্যসূত্র == == আরও দেখুন == শ্যানন গ্যাব্রিয়েল ওয়েস্ট ইন্ডিজ ক্রিকেট দল ২০১৫-১৬ ওয়েস্ট ইন্ডিজ ক্রিকেট দলের অস্ট্রেলিয়া সফর == বহিঃসংযোগ == ইন্ডিয়ান ক্রিকেটার জন্ম ব্যক্তি ইন্ডিজের টেস্ট ক্রিকেটার ক্রিকেটার
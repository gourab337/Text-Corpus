দুশান্‌বের জাদুঘর '''দুশান্‌বে''' বা '''দোশাম্বে''' (, তাজিকিস্তানের রাজধানী প্রধান শহর। এর জনসংখ্যা ২০০০ সালের হিসাবে ৫৬২,০০০ জন। এর নামটি এসেছে ফার্সি ভাষায় সোমবারের প্রতিশব্দ হতে (দো দুই, শাম্বে দিন, অর্থাৎ সপ্তাহের ২য় দিন তথা সোমবার)। এর তাৎপর্য হল, এখানে প্রাচীনকালে সোমবারে বাজার বসতো। দুশান্‌বের অবস্থান হল ৩৮°৩৩' উত্তর, ৬৮°৪৮' পূর্ব। শহরটি সোভিয়েত আমলে স্তালিনাবাদ নামে পরিচিত ছিল। শহরটি হিসর উপত্যকাতে অবস্থিত। এটি একটি ভারী শিল্প পরিবহন কেন্দ্র। এখানে টেক্সটাইল, ইলেকট্রনিক সরঞ্জাম, মেশিনারি, চামড়া প্রক্রিয়াকরণ এবং খাদ্য প্রক্রিয়াকরণের কারখানা আছে। এখানে ১৯৪৮ সালে প্রতিষ্ঠিত তাজিক সরকারী বিশ্ববিদ্যালয় এবং তাজিক বিজ্ঞান অ্যাকাডেমিও অবস্থিত। দুশান্‌বে একটি সুপ্রাচীন লোকালয়। ১৯২৯ সাল পর্যন্ত এটি মূলত একটি গ্রাম ছিল। বছর এটিকে নব্য-প্রতিষ্ঠিত তাজিক সোভিয়েত সাম্যবাদী প্রজাতন্ত্রের রাজধানী বানানো হয় এবং এর নাম দেওয়া হয় স্তালিনাবাদ। একই বছরে প্রধান রেলসড়কের সাথে শহরটিকে সংযুক্ত করা হয়। এরপর শহরটির দ্রুত প্রবৃদ্ধি ঘটে। ১৯৬১ সালের এর নাম বদলে দুশান্‌বে রাখা হয় এবং ১৯৯১ সালে সোভিয়েত ইউনিয়নের পতনের পর শহরটি স্বাধীন তাজিকিস্তানের রাজধানীতে পরিণত হয়। ১৯৯২ সালে ইসলামী গণতন্ত্রী এবং ক্ষমতাসীন সাম্যবাদপন্থী দলের মধ্যকার সংঘর্ষে দুশান্‌বে উত্তপ্ত হয়ে ওঠে। বছর ইসলামপন্থী শক্তি কিছু সময়ের জন্য শহরটি নিয়ন্ত্রণে নিলেও বছর ঘোরার আগেই তাদের উৎখাত করা হয়। == আরও দেখুন == শহর রাজধানী
'''আলিপুরদুয়ার জংশন রেল স্টেশন''' হল ভারতের পশ্চিমবঙ্গ রাজ্যের আলিপুরদুয়ার জেলার সদর আলিপুরদুয়ার শহরকে রেল-পরিষেবা প্রদানকারী চারটি রেল স্টেশনের অন্যতম। এই স্টেশনের কোড হল এপিডিজে। এই স্টেশনের পার্শ্ববর্তী স্টেশনটি হল নিউ আলিপুরদুয়ার জংশন (স্টেশন কোড এনওকিউ)। ==ইতিহাস== ১৯০১ সালে কোচবিহার স্টেট রেলওয়ে ইস্টার্ন বেঙ্গল রেলওয়ের গীতলদহ থেকে একটি ন্যারো গেজ লাইন নির্মাণ করে। এই লাইনটি আলিপুরদুয়ারের উপর দিয়ে প্রসারিত ছিল। ১৯১০ সালে লাইনটিকে মিটার গেজে পরিবর্তন করা হয়। ১৯৪৭ সালে ভারত বিভাজনের পর অসমের সঙ্গে ভারতের উত্তরবঙ্গ অঞ্চলের রেল যোগাযোগ সম্পূর্ণ বিচ্ছিন্ন হয়ে পড়ে। কারণ রেলপথটি সম্পূর্ণই পূর্ব পাকিস্তানের ভাগে পড়ে। ১৯৪৮ সালের ২৬ জানুয়ারি অসম রেল লিঙ্ক প্রকল্পটি গৃহীত হয়। এই প্রকল্পে একটি মিটার গেজ রেলপথ ফকিরাগ্রামকে আলিপুরদুয়ার হয়ে বিহারের কিশানগঞ্জের সঙ্গে যুক্ত করে। এই পথে প্রথম ট্রেন চলেছিল ১৯৫০ সালের ২৬ জানুয়ারি। ২০০৩-২০০৬ সালে লাইনটিকে ব্রড গেজে রূপান্তরিত করা হয়। বর্তমানে আলিপুরদুয়ার শহরের সব কটি রেল ট্র্যাকই ব্রড গেজ। ==অন্যান্য পার্শ্ববর্তী স্টেশন== এই স্টেশনের পার্শ্ববর্তী দুটি স্থানীয় রেল স্টেশন হল আলিপুরদুয়ার (স্টেশন কোড এপিডি) আলিপুরদুয়ার কোর্ট (স্টেশন কোড এপিডিসি)। দূরপাল্লার ট্রেনগুলি এই স্টেশনগুলিতে দাঁড়ায় না। অধিকাংশ দূরপাল্লার ট্রেন নিউ আলিপুরদুয়ার জংশনের (স্টেশন কোড এনওকিউ) উপর দিয়ে যায় সেই স্টেশনে দাঁড়ায়। ১৯৫০-এর দশনে নির্মিত ওই স্টেশনটি ডাবল ট্র্যাকের মাধ্যমে অসম পশ্চিমবঙ্গের অন্যান্য অঞ্চলের মধ্যে যোগাযোগ রক্ষা করছে। পুরনো আলিপুরদুয়ার স্টেশনটি মিটার গেজ ট্র্যাকের উপর ছিল। অনেক পরে ২০০৬ সালে এটিকে ব্রড গেজে রূপান্তরিত করা হয়। অল্প কয়েকটি ট্রেনই এই স্টেশনের উপর দিয়ে যায়। দুটি জংশন আলাদা লাইনের উপর অবস্থিত। ইন্টারসিটি এক্সপ্রেস (ট্রেন নং ১৫৪৭১) নামে একটি স্বল্পপাল্লার ট্রেনই এই দুটি জংশনের মধ্যে চলে। ২০০৭ সালে উত্তরপূর্ব সীমান্ত রেল ব্রাঞ্চ লাইনটিকে ব্রড গেজে রূপান্তরিত করে। == তথ্যসূত্র == ==বহিঃসংযোগ== Trains at Alipurduar Junction জংশন রেলওয়ে স্টেশন রেল বিভাগ জেলার রেল স্টেশন
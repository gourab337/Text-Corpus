ট্রসিঙেন'এ কোম্পানির সদর দফতর "ক্রোমাটিকা" '''হোনার গেএমবেহা উন্ড কো কেজি''' হল একটি জার্মান কোম্পানি যা বিভিন্ন ধরনের বাদ্যযন্ত্র তৈরী করে থাকে। দক্ষিণ জার্মানির ট্রসিঙেন'এ এই কোম্পানিটির সদর দফতর অবস্থিত। মাটিয়াস হোনার (১৮৩৩-১৯০২) ১৮৫৭ সালে কোম্পানিটির প্রতিষ্ঠা করেন। কোম্পানিটি সারা বিশ্বে হারমোনিকা একর্ডিয়ন নির্মাতা হিসেবে বিখ্যাত। কোম্পানিটি গত দেড়শ বছর ধরে বিভিন্ন ধরনের হারমোনিকা উদ্ভবন নির্মাণ করে আসছে যা পেশাদার বাজিয়েদের কাছে অত্যন্ত জনপ্রিয়। বছরে প্রায় দশ লক্ষ হারমোনিকা তৈরীর পাশাপাশি কোম্পানিটি একর্ডিয়ন, ক্যাজু, বাঁশি, মেলোডিকা, ব্যাঞ্জো, গিটার, বেস গিটার এবং উঁকুলেলেও প্রস্তুত করে থাকে। এর মধ্যে মেলোডিকা বাদ্যযন্ত্রটি ১৯৫৭ সালে হোনার কোম্পানিরই উদ্ভাবন। ১৯৬৮-১৯৭৬ সালের মধ্যে এরা কম্পিউটারও তৈরি করে। ==ইতিহাস== মাটিয়াস হোনার প্রারম্ভিক জীবনে একজন ঘড়ি মেরামতকারী (''উয়রমাখার'') হলেও ১৮৫৭ সালে তার স্ত্রী একজন কর্মচারীর সহায়তায় নিজহাতে হারমোনিকা প্রস্তুত করা শুরু করেন। প্রথম বছর তিনি মাত্র ৬৫০ টি হারমোনিকা তৈরী করেন। খুব শীঘ্রই তার হারমোনিকা জনপ্রিয় হয়ে ওঠে এবং তার জীবদ্দশাতেই তিনি পৃথিবীর সবচেয়ে বড় হারমোনিকা তৈরির কারখানা স্থাপন করেন। আমেরিকার গৃহযুদ্ধের সময় মাটিয়াস হোনার আমেরিকায় তার পরিবারের সদস্যদের মাধ্যমে যুদ্ধরত সৈনিকদের কাছে হারমোনিকা সরবরাহ করেন। শুরুর দিকে শুধুমাত্র ডায়াটোনিক হারমোনিকা তৈরী করলেও ১৯২০ সালের দিকে কোম্পানিটি ক্রোমাটিক হারমোনিকা প্রস্তুত করা শুরু করে যা যেকোনো সুরেই বাজানো যায়। অবশ্য তৎকালীন বিখ্যাত হারমোনিকা বাদক বোরহ মিনোভিচ দাবী করেন যে তিনিই হোনারের কাছে ক্রোমাটিক হারমোনিকার নকশা বিক্রি করেছিলেন। ==তথ্যসূত্র== ==বহিঃসংযোগ== Hohner USA Hohner নির্মাতা প্রতিষ্ঠান প্রতিষ্ঠিত
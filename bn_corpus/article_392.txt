'''দৈনিক প্রথম আলো''' বাংলাদেশ থেকে বাংলা ভাষায় প্রকাশিত একটি দৈনিক সংবাদপত্র। ১৯৯৮ সালের নভেম্বর এটি প্রথম প্রকাশিত হয়। এটি বর্তমানে বাংলাদেশের দ্বিতীয় সর্বাধিক প্রচারিত দৈনিক সংবাদপত্র। == পত্রিকার বিবরণ == ''প্রথম আলো'' 'ব্রডশিট' আকারে মুদ্রিত হয়। এতে বাদামি নিউজপ্রিন্ট কাগজ ব্যবহার করা হয়। বর্তমানে কলাম সংখ্যা (পূর্বে ছিল ৮)। পত্রিকাটি ছয় রঙে মুদ্রিত। নিয়মিত সংখ্যা ২৪ পৃষ্ঠা। সপ্তাহে চার দিন মূল ব্রডশিট পত্রিকার সঙ্গে ম্যাগাজিন প্রকাশিত হয়। ১৯৯৮ সালের নভেম্বর পত্রিকাটি প্রথম প্রকাশিত হয়। ২০০৫ খ্রিষ্টাব্দে রেমন ম্যাগসেসাই পুরস্কারপ্রাপ্ত সাংবাদিক রাজনীতিবিদ মতিউর রহমান পত্রিকার প্রতিষ্ঠাতা সম্পাদক। ২০০৮ খ্রিষ্টাব্দ থেকে তিনি পত্রিকাটির প্রকাশক হিসাবেও দায়িত্ব পালন করছেন। পত্রিকাটি সামাজিক আন্দোলনের সংকেত হিসাবে প্রথমে যে শ্লোগানটি আপ্ত করে তা হলো ''''যা কিছু ভালো তার সঙ্গে প্রথম আলো''''। ২০০৮ খ্রিষ্টাব্দে তা পরিবর্তন করে ''''বদলে যাও, বদলে দাও'''' শ্লোগানটি গ্রহণ করা হয়। ২০১৩ সালে প্রথম আলোর ১৫তম উপলক্ষে নতুন স্লোগান করা হয় ''''পথ হারাবে না বাংলাদেশ''''। ২০১৮ সালে ২০তম স্লোগান হয় ''''ভালোর সাথে আলোর পথে''''। == নিয়মিত আয়োজন == প্রথম আলোর নিয়মিত আয়োজনে থাকে- সংবাদ, সম্পাদকীয়, খবর, বিনোদন, পড়াশোনা, মতামত, বার্তা। ফিচারপাতা হিসাবে আছে- শনিবারে "প্র-ছুটির দিনে", রোববারে "প্র-স্বপ্ন নিয়ে" "বন্ধুসভা", সোমবারে "প্র-স্মার্ট সময়" মূল পাতায় "গোল্লাছুট", মঙ্গলবারে "প্র-নকশা", বুধবারে "প্র-অধুনা", বৃহস্পতিবারে "প্র-আনন্দ" এবং শুক্রবারে "প্র-অন্য আলো"। এছাড়া শুধুমাত্র চট্টগ্রাম অঞ্চলের পাঠকদের জন্য সপ্তাহে তিনদিন প্রকাশ হয় "আমার চট্টগ্রাম"। প্রতিদিনই মূল কাগজে থাকে উত্তরাঞ্চলের পাঠকদের জন্য এবং "রাজশাহী" নামে বিভিন্ন আঞ্চলিক আয়োজন। প্রথম আলো'র অনেক পাঠক প্রিয় ফিচার পাতা বন্ধ হয়ে গেছে। যেমন: "রস+আলো", ঢাকার পাঠকদের জন্য "ঢাকায় থাকি" ইত্যাদি। == সামাজিক প্রকল্পসমূহ == সংবাদ পরিবেশনের পাশাপাশি বিভিন্ন সামাজিক কর্মকাণ্ডেও ''প্রথম আলো'' জড়িত আছে। এর মধ্যে রয়েছে এসিড সন্ত্রাস রোধ, মাদকবিরোধী আন্দোলনসহ নানা আয়োজন। পাশাপাশি কৃতি শিক্ষার্থী সংবর্ধনা। এছাড়াও বিভিন্ন অলিম্পিয়াড আয়োজনেও এই প্রতিষ্ঠান সহায়ক ভূমিকা পালন করে। তরুনদের সমাজসেবায় উৎসাহ দিতে আছে "বন্ধুসভা" নামের তরুনদের জন্য সংগঠন। এছাড়া জরুরি জাতীয় আপৎকালীন সময়ে ''প্রথম আলো'' ত্রাণ কার্যক্রম পরিচালনা করে থাকে। সকল অর্থ আসে পাঠক-পাঠিকাদের আর্থিক অবদান থেকে। জন্য স্থাপন করা হয়েছে প্রথম আলো ট্রাস্ট। ===গণিত অলিম্পিয়াড=== প্রথম আলোর নানা ধরনের সামাজিক কাজের মধ্যে গণিত অলিম্পিয়াড অন্যতম। প্রতি বছর নির্দিষ্ট সময়ে বাংলাদেশের বিভিন্ন অঞ্চলে শিক্ষার্থীদের অংশগ্রহণে গণিত অলিম্পিয়াড অনুষ্ঠিত হয়। জাতীয় পর্যায়ে গণিত অলিম্পিয়াড শেষে সেরা নির্বাচিতরা অংশ নেন আন্তর্জাতিক গণিত অলিম্পিয়াডে (আইএমও)। === ভাষা প্রতিযোগ === ভাষা প্রতিযোগ ২০০৫ সাল থেকে অনুষ্ঠিত হয়ে আসা একটি ভাষা বিষয়ক প্রতিযোগিতা যেখানে চতুর্থ থেকে দ্বাদশ শ্রেণীর শিক্ষার্থীদের স্বতঃস্ফুর্ত অংশগ্রহণের সুযোগ রয়েছে। প্রথম আলো-এইচএসবিসি ব্যাংকের যৌথ ব্যবস্থাপনায় এই প্রতিযোগে এক ঘন্টার পরীক্ষা অনুষ্ঠিত হয়। এই উৎসবের সভাপতি আনিসুজ্জামান। এখন পর্যন্ত প্রায় ৯০০ স্কুলের ৬০,০০০+ শিক্ষার্থী এতে অংশ নিয়েছে। সাধারণত প্রতি বছর মার্চ-এপ্রিল মাসে প্রতিযোগের আঞ্চলিক পর্যায়ের আয়োজন করা হয়। এরপর মে-জুন মাসে জাতীয় পর্যায়ের আয়োজন হয়। == অন্যান্য উদ্যোগ == *প্রথম আলো জবস ডট কম *প্রথম আলো ব্লগ == সাময়িকী == === কিশোর আলো === কিশোর আলোর লোগো '''কিশোর আলো''' বাংলাদেশের একটি শিশু কিশোর প্রধান ম্যাগাজিন। ২০১২ সালে ''প্রথম আলো কিশোর নববর্ষ সংখ্যা ১৪১৯'' প্রথম প্রকাশিত হয়। এরপর ২০১৩ সালের এপ্রিল মাসে প্রকাশিত হয় ''প্রথম আলো কিশোর নববর্ষ সংখ্যা ১৪২০।'' এরপর ২০১৩ সালের অক্টোবর থেকে এটি নিয়মিত প্রকাশিত শিশু-কিশোর দের জন্য শিশুতোষ বিভিন্ন বিষয় ছাপিয়ে থাকে। প্রতিমাসের তারিখে ম্যাগাজিনটি প্রকাশিত হয়। === বিজ্ঞানচিন্তা === ''দৈনিক প্রথম আলো'' কর্তৃক প্রকাশিত একটি বিজ্ঞান সাময়িকী। দেশের মানুষকে বিজ্ঞানমনষ্ক করার উদ্দেশ্যে ১৫ই অক্টোবর ২০১৬ থেকে "বিজ্ঞানচিন্তা" যাত্রা শুরু করে। বর্তমানে প্রতি মাসের ১৫ তারিখ এটি প্রকাশিত হয়। == সমালোচনা == ===কার্টুন বিতর্ক=== পত্রিকাটির প্রকাশনা বন্ধ হয়ে যাওয়া সাপ্তাহিক রম্য ম্যাগাজিন আলপিন ২০০৭ সালের ১৭ সেপ্টেম্বর সংখ্যায় বিড়ালের নামের আগে ইসলামিক নাম ''মোহাম্মদ'' ব্যবহার নিয়ে একটি কার্টুন ছাপে। বাংলাদেশী মুসলিম সংগঠনগুলি আন্দোলন রাজনৈতিক চাপ তৈরি করে। পরিস্থিতি স্থিতিশীল করতে তত্ত্বাবধায় সরকার আলপিনের ৪৩১তম সংখ্যাটির বিক্রয় নিষিদ্ধ ঘোষণা করে কার্টুনিস্টকে গ্রেফতার করে। প্রথম আলোর সম্পাদক জাতীয় মসজিদ বায়তুল মোকাররমের তৎকালিন খতিব উবায়দুল হক এর কাছে ক্ষমা দুঃখ প্রকাশ করেন। পরবর্তীতে আলপিনের আদলে রস+আলো নামক আরেকটি ম্যাগাজিন প্রকাশ করা হয়। == তথ্যসূত্র == == বহিঃসংযোগ == প্রথম আলোর ওয়েবসাইট প্রথম আলোর মুদ্রণ কপি ওয়েবসাইট দৃষ্টি প্রতিবন্দীদের জন্য রয়েছে বিশেষ সংস্করণ শ্রুতি যার তথ্যতীর্থের ইউআরএল প্রতিষ্ঠিত সংবাদপত্র সংস্থা মিডিয়া
'''উমা নারায়ণ''' (জন্ম: ১৬ এপ্রিল ১৯৫৮) একজন নারীবাদী পণ্ডিত যিনি মার্কিন যুক্তরাষ্ট্রের নিউইয়র্ক শহরের ভাসার কলেজএ দর্শন শাস্ত্রে অধ্যাপনা করে থাকেন। ==কর্মজীবন== তিনি তার ''ডিজলোকেটিং কালচার্স: আইডেন্টিটিজ, ট্র‍্যাডিশন্স অ্যান্ড থার্ড ওয়ার্ল্ড ফেমিনিজম'' বইয়ে ভারতীয় নারীবাদীদের সমালোচনা করেন এবং উল্লেখ করেন যে ভারতীয় নারীবাদ পশ্চিমা নারীবাদের হুবহু অনুকরণ করে থাকে। তিনি বইটিতে ''সতীদাহ'', পণ মৃত্যু ভারতীয় খাদ্যাভ্যাস এর সমালোচনা করেন। বইটির পর তাকে চন্দ্র মোহান্তি গায়ত্রী স্পিভাকের মত মনীষীদের কাতারে স্থান দেওয়া হয়। তিনি ''ডিজলোকেটিং কালচার্স: আইডেন্টিটিজ, ট্র‍্যাডিশন্স অ্যান্ড থার্ড ওয়ার্ল্ড ফেমিনিজম'' বইয়ে পশ্চিমা নারীবাদ প্রাচ্য নারীবাদের মধ্যে পার্থক্য তুলে ধরেন। তার মতে সমাজ সংস্কৃতির ঐতিহাসিক দৃষ্টিভঙ্গিতে বদল আনা দরকার। তিনি ভারতীয় আইন নিয়েও কাজ করেছেন। ভারতীয় আইন বিষয়ক তার রচনা প্রকাশিত হয়েছে বিভিন্ন বই পুস্তকে, পত্রপত্রিকায়। তিনি বিভিন্ন বইয়ের মুখবন্ধও লিখে থাকেন। তিনি ভারতীয় সংবিধানের বিধি বিধানে বেঙ্গল নরসিং রাওয়ের প্রভাব নিয়েও লেখনী প্রকাশ করেছেন। তিনি মেরি এল. শ্যানলির সাথে পলিটিকাল থিওরি: ফেমিনিস্ট পার্সপেকটিভ'' শিরোনামের একটি লেখনী যৌথভাবে সম্পাদনা করেছেন। জুলিয়া বার্টকোইয়াকের সাথে ''হ্যাভিং অ্যান্ড রাইজিং চিলড্রেন'' সান্দ্রা হার্ডিং এর সাথে ''ডিসেন্টারিং দ্য সেন্টার: ফিলোসফি ফর মাল্টিকালচারাল, পোস্ট কলোনিয়াল, অ্যান্ড ফেমিনিস্ট ওয়ার্ল্ড'' যৌথভাবে সম্পাদনা করেছেন। তিনি বর্তমানে মার্কিন যুক্তরাষ্ট্রের নিউইয়র্ক শহরের ভাশশার কলেজে দর্শন বিভাগে অধ্যাপনায় নিয়োজিত আছেন। ==শিক্ষা== তিনি বোম্বে বিশ্ববিদ্যালয় থেকে দর্শন শাস্ত্রে বিএ পাস করেন। পুনে বিশ্ববিদ্যালয় থেকে দর্শন শাস্ত্রে এমএ ডিগ্রি লাভ করেছেন তিনি। এরপর মার্কিন যুক্তরাষ্ট্রের নিউজার্সি প্রদেশের রাটগার্স বিশ্ববিদ্যালয় থেকে ১৯৯০ সালে ডক্টরেট ডিগ্রি লাভ করেন। তার গবেষণামূলক প্রবন্ধের শিরোনাম ছিল ''অফেনসিভ কন্ডাক্ট: হোয়াট ইজ ইট অ্যান্ড হোয়েন মে উই লিগালি রেগুলেট ইট?''। ==উল্লেখযোগ্য লেখনী== তার লেখা ''সাইনস'', ''দ্য জার্নালস অব সোশাল ফিলোসফি'', ''উইমেন অ্যান্ড ল্যাংগুয়েজ'', ''হার্ভার্ড ব্ল্যাকলেটার রিভিউ'' সহ বিভিন্ন নামজাদা জার্নালে প্রকাশিত হয়েছে। তার উল্লেখযোগ্য লেখনীগুলো হল: ''ডিজলোকেটিং কালচার্স: আইডেন্টিটিজ, ট্র‍্যাডিশন্স অ্যান্ড থার্ড ওয়ার্ল্ড ফেমিনিজম'', ১৯৯৭ ''দ্য সেকেন্ড ওয়েভ রিডার অব ফেমিনিস্ট হিস্ট্রি'' ''এসেন্স অব কালচার অ্যান্ড সেন্স অব হিস্ট্রি: ফেমিনিস্ট ক্রিটিক অব কালচারাল ১৯৯৮ ''দ্য ফেমিনিস্ট থিওরি রিডার: ইন্টালেকচুয়াল অ্যান্ড পলিটিকাল ২০০৪ ''ওয়ার্কিং টুগেদার এক্রস ডিফারেন্স: সাম কনসিডারেশন্স অব ইমোশন্স অ্যান্ড পলিটিকাল প্র‍্যাকটিস'', ১৯৮৮ ''ইটিং কালচার্স: ইনকর্পোরেশন আইডেন্টিটি অ্যান্ড ইন্ডিয়ান ফুড'', ১৯৯৫ ''মেল অর্ডার ব্রাইডস: ইমিগ্র‍্যান্ট উইমেন ডমেস্টিক ভায়োলেন্স অ্যান্ড ইমিগ্রেশন ল'', ১৯৯৫ ''কলোনিয়ালিজম অ্যান্ড ইটস আদার্স: কনসিডারেন্স অন রাইটস অ্যান্ড কেয়ার ডিসকোর্সেস'', ১৯৯৫ ==পুরস্কার== ১৯৯৭ সালে তার বই ''ডিজলোকেটিং কালচার্স: আইডেন্টিটিজ, ট্র‍্যাডিশন্স অ্যান্ড থার্ড ওয়ার্ল্ড ফেমিনিজম'' এর জন্য মার্কিন যুক্তরাষ্ট্র রাষ্ট্রবিজ্ঞান সমিতি কর্তৃক তিনি ভিক্টোরিয়া শাক পুরস্কার লাভ করেন। ==তথ্যসূত্র== ব্যক্তি জন্ম ব্যক্তি নারীবাদী লাভস ওমেন ২০১৯ অনলাইন এডিটাথনে তৈরিকৃত নিবন্ধ
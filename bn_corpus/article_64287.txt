'''ম্যাথু স্টুয়ার্ট সিনক্লেয়ার''' (; জন্ম: নভেম্বর, ১৯৭৫) নর্দার্ন টেরিটরির ক্যাথরিন এলাকায় জন্মগ্রহণকারী অস্ট্রেলীয় বংশোদ্ভূত নিউজিল্যান্ডীয় প্রথিতযশা সাবেক আন্তর্জাতিক ক্রিকেটার। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৯৯ থেকে ২০১০ সময়কালে নিউজিল্যান্ডের পক্ষে আন্তর্জাতিক ক্রিকেটে অংশ নিয়েছেন। ঘরোয়া প্রথম-শ্রেণীর নিউজিল্যান্ডীয় ক্রিকেটে সেন্ট্রাল ডিস্ট্রিক্টস দক্ষিণ আফ্রিকান ক্রিকেটে ইস্টার্ন প্রভিন্স দলের প্রতিনিধিত্ব করেছেন। দলে তিনি মূলতঃ ডানহাতি মাঝারিসারির ব্যাটসম্যান হিসেবে খেলতেন। এছাড়াও, মাঝে-মধ্যে উইকেট-রক্ষকের দায়িত্ব পালন করতেন '''ম্যাথু সিনক্লেয়ার'''। == প্রথম-শ্রেণীর ক্রিকেট == নর্দার্ন টেরিটরি’র ক্যাথরিনে ম্যাথু সিনক্লেয়ারের জন্ম। পাঁচ বছর বয়সে গাড়ী দূর্ঘটনায় পিতার মৃত্যুর পর মায়ের সাথে নিউজিল্যান্ডে চলে যান। ১৯৯৫-৯৬ মৌসুম থেকে সেন্ট্রাল ডিস্ট্রিক্টসের পক্ষে খেলতে শুরু করেন। টেস্ট ক্রিকেটে অভিষেকের পূর্বে একাডেমি এ-দলের পক্ষে খেলেন। == আন্তর্জাতিক ক্রিকেট == সমগ্র খেলোয়াড়ী জীবনে ৩৩টি টেস্ট ৫৪টি একদিনের আন্তর্জাতিকে অংশগ্রহণ করেছিলেন ম্যাথু সিনক্লেয়ার। ২৬ ডিসেম্বর, ১৯৯৯ তারিখে ওয়েলিংটনে সফরকারী ওয়েস্ট ইন্ডিজের বিপক্ষে টেস্ট ক্রিকেটে অভিষেক ঘটে ম্যাথু সিনক্লেয়ারের। ২৭ মার্চ, ২০১০ তারিখে হ্যামিল্টনে সফরকারী অস্ট্রেলিয়ার বিপক্ষে সর্বশেষ টেস্টে অংশ নেন। মাঝারিসারিতে ব্যাটিংয়ের পাশাপাশি ইনিংস উদ্বোধনেও নামতেন তিনি। টেস্ট ক্রিকেট অভিষেকে তিন নম্বরে ব্যাটিং করে ২১৪ রান তুলে সর্বোচ্চ রানের বিশ্বরেকর্ডের সমকক্ষ হন। ১৯৯৯ সালে বক্সিং ডে টেস্টে আন্তর্জাতিক ক্রিকেট জীবন শুরু করা নিউজিল্যান্ড দলের প্রতিপক্ষ ছিল ওয়েস্ট ইন্ডিজ দল। আন্তর্জাতিক ক্রিকেটে প্রথম বারো টেস্টের মধ্যে দুইটি দ্বি-শতরানের ইনিংস খেলেছেন ম্যাথু সিনক্লেয়ার। ১৯৯৯ সালে ওয়েলিংটনে ওয়েস্ট ইন্ডিজের বিপক্ষে ২১৪ রানের ইনিংস খেলার পর পরবর্তী গ্রীষ্মে পাকিস্তানের বিপক্ষে অপরাজিত ২০৪ রান তুলেন। দূর্দান্ত স্বাক্ষর রাখা সত্ত্বেও নিউজিল্যান্ডের টেস্ট কিংবা একদিনের আন্তর্জাতিক দলে নিয়মিতভাবে খেলতে ব্যর্থ হন। ফলশ্রুতিতে, আন্তর্জাতিকে অঙ্গনে তাকে খুব কমই অংশগ্রহণ করতে দেখা যায়। মার্চ, ২০০৪ সালে ওয়েলিংটনে দক্ষিণ আফ্রিকার বিপক্ষে সিরিজের তৃতীয় টেস্ট খেলার জন্যে মনোনীত হন। প্রথম ইনিংসে ৭৪ রানের আশাপ্রদ ইনিংস খেলা সত্ত্বেও ২০০৪ সালে ইংল্যান্ড গমনের জন্য দলে অন্তর্ভূক্ত করা হয়নি। তবে, বিপক্ষে প্রস্তুতিমূলক খেলায় ক্রেইগ ম্যাকমিলান আঙ্গুল ভেঙ্গে ফেললে ইস্ট অ্যাংলিয়ায় লীগ ক্রিকেটে অংশগ্রহণকারী সিনক্লেয়ারকে জরুরী তলব করা হয়। == বাংলাদেশ গমন, ২০০৪-০৫ == ২০০৪-০৫ মৌসুমে মাইকেল পাপসের আঘাতগ্রস্ততার কারণে পরিবর্তিত উদ্বোধনী ব্যাটসম্যান হিসেবে বাংলাদেশ গমন করেন। সময়ে শীর্ষে মাঝারিসারিতে ব্যাটিং করার অবস্থা ছিল না। প্রথম টেস্টে ৭৬ রান তুলেন। ২০০৪-০৫ মৌসুমে অস্ট্রেলিয়ায় ব্যর্থ সফরের পর স্থানচ্যুত হন জাতীয় পর্যায়ের চুক্তি থেকে বাদ পড়েন। অস্ট্রেলিয়া সফরের জন্যে মনোনয়ন পেলে সেখানে তিনি মিশ্র ফলাফল করেন। অস্ট্রেলিয়ায় ওডিআইয়ে সুন্দর ফলাফলের স্বীকৃতিস্বরূপ পরবর্তী সিরিজে তাকে রাখা হয়। কিন্তু প্রথমে তিন খেলায় ১৫ গড়ে রান তুলে আবারও স্থানচ্যুত হন। আবারও ২০০৬ সালে তাকে চুক্তিতে উপনীত করা হয়। ডিসেম্বরে শ্রীলঙ্কার বিপক্ষে নিজদেশে খেলেন। ২০০৭ সালে বিস্ময়করভাবে চুক্তি থেকে বাদ দেয়া হয়। এরফলে নিউজিল্যান্ডের পক্ষে খেলার আশা ক্ষীণ হয়ে পড়লে বিদেশে খেলোয়াড়ী জীবন গড়ে তুলেন। কিন্তু, হামিশ মার্শালকে বাদ দিয়ে তাকে পুণরায় চুক্তিতে নিয়ে আসা হয়। == অবসর == জুলাই, ২০১৩ সালে ৩৭ বছর বয়সে সকল স্তরের ক্রিকেট খেলা থেকে অবসর গ্রহণের কথা ঘোষণা করেন ম্যাথু সিনক্লেয়ার। সেন্ট্রাল ডিস্ট্রিক্টসের পক্ষে আঠারো মৌসুম খেলেন। পর্যায়ে পনেরো হাজারের অধিক রান তুলে দলের সর্বোচ্চ রান সংগ্রহকারীর ভূমিকায় অবতীর্ণ হয়েছিলেন তিনি। তন্মধ্যে ২০১২-১৩ মৌসুমে সর্বশেষ অংশ নিয়ে ৪০ ঊর্ধ্ব গড়ে রান তুলেন। == তথ্যসূত্র == == আরও দেখুন == ড্যারিল টাফি ইসুরু উদানা টেস্ট ক্রিকেটে হ্যাট্রিকের তালিকা ২০০৩ ক্রিকেট বিশ্বকাপ দলসমূহ নিউজিল্যান্ডীয় টেস্ট ক্রিকেটারদের তালিকা টেস্ট ক্রিকেট অভিষেকে শতরান করার তালিকা নিউজিল্যান্ডীয় একদিনের আন্তর্জাতিক ক্রিকেটারদের তালিকা টেস্ট ক্রিকেট অভিষেকে উইকেট লাভকারী পাকিস্তানী ক্রিকেটারদের তালিকা == বহিঃসংযোগ == ম্যাথু সিনক্লেয়ার জন্ম ব্যক্তি ক্রিকেট বিশ্বকাপের ক্রিকেটার প্রভিন্সের ক্রিকেটার ক্রিকেট অভিষেকে সেঞ্চুরি করা ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার টেরিটরি থেকে আগত ক্রিকেটার ডিস্ট্রিক্টসের ক্রিকেটার অস্ট্রেলীয় অভিবাসনকারী টেরিটরির ক্রীড়াবিদ
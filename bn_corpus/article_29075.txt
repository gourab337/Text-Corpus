পাল সাম্রাজ্যের চতুর্থ সম্রাট ছিলেন। == জগজ্জীবনপুরের তাম্রশাসন == পাল যুগের বিভিন্ন সূত্র থেকে মহেন্দ্রপালের নাম পাওয়া গেলেও ঐতিহাসিকেরা বহুকাল ধরে এই মহেন্দ্রপাল বলতে প্রতিহার বংশের প্রথম মহেন্দ্রপালের কথাই মনে করতেন। তারা দেবপালের পরবর্তী পাল সম্রাট হিসেবে প্রথম বিগ্রহপালের উল্লেখ করতেন। কিন্তু ১৯৮৭ খ্রিষ্টাব্দের ১৩ই মার্চ জগজ্জীবনপুর নামক স্থানে প্রাপ্ত মহেন্দ্রপালের একটি তাম্রশাসন থেকে জানা যায়, দেবপালের পুত্র উত্তরাধিকারী হিসেবে মহেন্দ্রপাল পরবর্তী সম্রাট হিসেবে সিংহাসনে আরোহণ করেন। মহেন্দ্রপালের রাজত্বের সপ্তম বছরে উৎকীর্ণ এই তাম্রশাসন থেকে আরো জানা যায় যে, মহেন্দ্রপালের মহাসেনাপতি বজ্রদেব নন্দদীর্ঘিকা উদ্রঙ্গ নামক স্থানে একটি বৌদ্ধবিহার স্থাপন করেছিলেন। তাম্রশাসনটিতে মহেন্দ্রপালের কনিষ্ঠ ভ্রাতা হিসেবে প্রথম শূরপালের নাম রয়েছে, যিনি মহেন্দ্রপালের পরবর্তী সম্রাট হিসেবে সিংহাসনে আরোহণ করেন। == তথ্যসূত্র == বিষয়শ্রেণী:পাল রাজবংশ
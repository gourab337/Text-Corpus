টেনিস গার্ল '''টেনিস গার্ল''' একটি জনপ্রিয় পোস্টার। পোস্টারে পেছন থেকে একজন যুবতী মহিলাকে দেখানো হয়েছে যিনি টেনিস কোর্টের দিকে হেঁটে যাচ্ছেন এবং যুবতী তার ডান হাতে টেনিস র‌্যাকেট বাম হাত দিয়ে তিনি তার নিতম্বের টেনিস শর্টস টেনে ধরে রেখেছেন; এতে দেখা যায় তিনি কোন আন্ডারওয়্যার পরিধান করেননি। ১৯৭৬ সালের সেপ্টেম্বরে মার্টিন এলিয়ট আলোকচিত্রটি ধারণ করেন। আলোকচিত্রটিতে মডেল হয়েছেন ১৮ বছর বয়স্কা আলোকচিত্রীর সেসময়কার মেয়েবন্ধু ফিয়োনা বাটলার (বর্তমান ওয়াকার)। আলোকচিত্রটি ইংল্যান্ডের বার্মিংহাম বিশ্ববিদ্যালয়, এজবাস্টনে একটি ধার করা পোশাক, র‌্যাকেট বলের সাহায্যে ধারণ করা হয়েছিল। == ইতিহাস == পোস্টারটি সর্বপ্রথম পোস্টারের দোকান এথিনা দ্বারা প্রকাশ করা হয়েছিল একটি পঞ্জিকার অংশ হিসেবে ১৯৭৭ সিলভার জুবিলির জন্য। একই বছর ভার্জিনিয়া উড উইম্বলেডন নারী এককের মর্যাদা অর্জন করেন। পোস্টারটির স্বত্ব এথিনা পাওয়ার পর এটি খুব দ্রুতই বিশ্বব্যপী ছড়িয়ে পরে। ১৯৭৮ সালে এটি £২ মূল্যে বিক্রি করা হতো। পোস্টার হিসেবে তখন আলোকচিত্রটি প্রায় মিলিয়ন কপি বিক্রি হয়েছিল। বাটলার বলেন, তিনি ছবিটির মডেল হয়ে মোটেও লজ্জিত নন এবং ছবিটির বিক্রিত অর্থ থেকে তিনি কোন অর্থও পাননি। ২৪শে মার্চ ২০১০ সালে এলিয়ট মৃত্যুবরণ করেন। বাটলার বর্তমানে ড্রোইটউইচ স্পাতে বসবাস করেন। == অনুকরণ == আলোকচিত্রটি বছরের পর বছর ধরে অনেকেই অনুকরণ করেছেন তাদের মধ্যে উল্লেখযোগ্য এলেন কার ক্যালি মিনোগুই। আলোকচিত্রটি ''ডেভিস কাপ ওয়ার্ল্ড ট্যুর'' নামে একটি ভিডিও গেমের বিজ্ঞাপন হিসেবেও ব্যবহার করা হয়। কেইথ লিমনও ২০১২ সালে তার পঞ্জিকায় এর মত করে নিজের পোস্টার তৈরি করেছিলেন। ২০১২ সালের বেলজীয় নির্বাচনে ২২ বছরের একজন বেলজীয় মহিলা নির্বাচনে ১,০০০ ভোট অর্জন করতে পারলে তিনি তার উলঙ্গ ছবি প্রকাশ করবেন বলে কথা দেন। তিনি নির্বাচনের আগে আগে টেনিস গার্ল আলোকচিত্রটির অনুকরণে নিজের একটি ছবি প্রকাশ করেন। == তথ্যসূত্র == আলোকচিত্র পোশাক বিশ্ববিদ্যালয় টেনিস
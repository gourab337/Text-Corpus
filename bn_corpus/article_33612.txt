'''রাম জন্মভূমি ন্যাস''' হল ভারতের উত্তরপ্রদেশ রাজ্যের অযোধ্যা শহরে রাম জন্মভূমি চত্বরে একটি হিন্দু মন্দির গঠনের কাজে উৎসাহ দান পর্যবেক্ষণের জন্য গঠিত একটি অছি সংগঠন। হিন্দুরা বিশ্বাস করেন, হিন্দু দেবতা বিষ্ণুর সপ্তম অবতার রাম উক্ত রাম জন্মভূমিতে জন্মগ্রহণ করেছিলেন। বিশ্ব হিন্দু পরিষদের সদস্যরা এই সংগঠনটি প্রতিষ্ঠা করেন। ==অযোধ্যা বিবাদ== একাধিক হিন্দু ধর্মীয় সংগঠন রাজনৈতিক দল রাম জন্মভূমি চত্বরে রাম মন্দির নির্মাণের দাবি তুলেছিলেন। উক্ত চত্বরে বাবরি মসজিদ নামে একটি মসজিদ ছিল। হিন্দু সংগঠনগুলির দাবি অনুসারে, মুঘল সম্রাট বাবর রাম জন্মভূমিতে রামের আদি মন্দিরটি ধ্বংস করে বাবরি মসজিদ নির্মাণ করেছিলেন। হিন্দু ধর্মীয় সংগঠন বিশ্ব হিন্দু পরিষদ (ভিএইচপি) রাষ্ট্রীয় স্বয়ংসেবক সংঘ (আরএসএস) এবং দেশের প্রধান হিন্দু জাতীয়তাবাদী রাজনৈতিক দল ভারতীয় জনতা পার্টি (বিজেপি) এই ইস্যুটি উত্থাপন করে। ১৯৯২ সালে ভিএইচপি বাবরি মসজিদের কাছে একটি মিছিল বের করেছিল। মিছিলে অংশগ্রহণকারীরা মসজিদটি ধ্বংস করে দেয়। এর ফলে ভারতে হিন্দু মুসলমানের মধ্যে দাঙ্গা বেধে যায়। ==প্রতিষ্ঠা== ১৯৯৩ সালের ২৫ জানুয়ারি বিশ্ব হিন্দু পরিষদের সদস্যরা রাম জন্মভূমি ন্যাস (আরজেএন) নামে একটি স্বাধীন অছি সংগঠন প্রতিষ্ঠা করেন। এই সংগঠন প্রতিষ্ঠার উদ্দেশ্য ছিল রাম জন্মভূমি ন্যাস দখল করা এবং প্রস্তাবিত রাম মন্দির নির্মাণের কাজ দেখাশোনা করা। রামচন্দ্র দাস পরমহংস (১৯১৩-২০০৩) ছিলেন রাম জন্মভূমি ন্যাসের প্রধান। সংগঠনের সদস্যরা বলেন, এই সংগঠন প্রতিষ্ঠার উদ্দেশ্য ধর্মনিরপেক্ষ ভারত সরকার যাতে রাম জন্মভূমি চত্বর দখল না করতে পারে এবং রাম মন্দির তৈরির কাজে অংশ না নিতে পারে, তা দেখা। রাম জন্মভূমি ন্যাস অযোধ্যার বাইরে ‘করসেবকপুরম’ নামক এক জায়গায় ‘করসেবক’ নামে পরিচিত স্বেচ্ছাসেবকদের কর্মশালা পরিচালনা করে। এই কর্মশালা মন্দির নির্মাণের প্রস্তুতির কাজের সঙ্গে যুক্ত। ==২০১০ অযোধ্যা রায়== এলাহাবাদ হাইকোর্ট বিতর্কিত রাম জন্মভূমি চত্বরকে তিন ভাগে বিভক্ত করে এক-তৃতীয়াংশ মুসলিম সুন্নি ওয়াকফ বোর্ডকে অবশিষ্ঠাংশ নির্মোহী আখাড়া হিন্দু সংগঠনকে দান করে। রাম জন্মভূমি ন্যাস এই রায়কে স্বাগত জানিয়েছিল। যদিও রাম জন্মভূমি ন্যাস জানায়, চত্বরটি যোগ্য ব্যক্তির হাতে তুলে দেওয়া উচিত এবং সমগ্র চত্বরের দাবি জানিয়ে তারা ভারতের সুপ্রিম কোর্টে মামলা করবে। ==পাদটীকা== আন্দোলন সংগঠন বিষয়শ্রেণী:সংঘ পরিবার বিবাদ
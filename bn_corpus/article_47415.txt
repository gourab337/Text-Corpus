'''জাইগোসিটি''' (Zygosity) হচ্ছে একটি অর্গানিজমের ক্ষেত্রে একটি ট্রেইট বা বৈশিষ্ট্যের জন্য অ্যালিলদের অনুরূপ হবার মাত্রা। বেশিরভাগ ইউক্যারিয়টদের মধ্যে ক্রোমোজোমের দুটো অনুরূপ সেট থাকে, অর্থাৎ তারা হচ্ছে ডিপ্লয়েড। ডিপ্লয়েড জীবদের ক্ষেত্রে তাদের হোমোলোগাস ক্রোমোজোমের উভয় সেটেই একই লোকাস থাকে, যদিও ক্রোমোজোম জোড়ের লোকাসগুলোয় ক্রম ভিন্ন হতে পারে, এবং ক্রোমোজোমীয় লিঙ্গ নির্ধারণ ব্যবস্থার একটি অংশে কিছু ক্রোমোজোম নাও মিলতে পারে। যদি ডিপ্লয়েড প্রাণীটির উভয় অ্যালিল একই হয় তাহলে সেই লোকাসের জন্য প্রাণীটি হোমোজাইগাস। যদি তারা ভিন্ন হয়, তাহলে প্রাণীটি সেই লোকাসে হেটেরোজাইগাস। যদি একটি অ্যালিল অনুপস্থিত থাকে, তাহলে এটি হেমিজাইগাস, আর যদি দুটো অ্যালিলই অনুপস্থিত থাকে, তাহলে এটি হবে নালিজাইগাস। একটি জিনের ডিএনএস সিকুয়েন্স প্রায়ই একই প্রজাতির বিভিন্ন প্রাণীর ক্ষেত্রে বিভিন্ন হয়। এই ভিন্নতাকে বলা হয় অ্যালিল। কিছু কিছু জিনের বেলায় মাত্র একটি অ্যালিল থাকে, কারণ জিনটির ভিন্নতা বা ভেরিয়েশন খুব কম, জিনের একটি মাত্র অ্যালিল থাকার আরও একটি কারণ হচ্ছে জিনটির সেই অ্যালিল ছাড়া অন্য কোন অ্যালিল তৈরি হওয়াটা প্রাণীটির ক্ষেত্রে ক্ষতিকর বা মারাত্মক হয়। কিন্তু বেশিরভাগ জিনেরই দুই বা ততোধিক অ্যালিল থাকে। বিভিন্ন অ্যালিলের ফ্রিকুয়েন্সি প্রজাতির সমগ্র পপুলেশন জুড়েই বিভিন্ন হয়, অর্থাৎ একটি জিনের বিভিন্ন অ্যালিল প্রজাতির জীবগুলোতে বিভিন্ন মাত্রায় বণ্টিত থাকতে পারে। কিছু জিনের ক্ষেত্রে এর দুটো অ্যালিল প্রজাতির জীবগুলোতে সমানভাবে বণ্টিত থাকে। অন্যান্য জিনের ক্ষেত্রে, একটি অ্যালিল অন্যগুলোর তুলনায় অনেক বেশি দেখা যায়, আর বাদ বাকি অ্যালিলগুলো বিরল হয়ে থাকে। কখনও কখনও একটি অ্যালিল রোগের কারণ হতে পারে, যেখানে অন্য অ্যালিলটি স্বাস্ত্যকর হয়। কখনও কখনও জীবটিতে একই জিনের ভিন্ন ভিন্ন অ্যালিল থাকা সত্ত্বেও তাদের কার্যকারিতায় কোন ভিন্নতা দেখা যায় না। ডিপ্লয়েড জীবে, একটি অ্যালিল পিতার থেকে আরেকটি অ্যালিল মাতার থেকে আসে। জাইগোসিটি হচ্ছে সেই বর্ণনা যা বলে যে সেই দুটো অ্যালিলের একই না ভিন্ন ডিএনএ সিকুয়েন্স রয়েছে। কোন কোন ক্ষেত্রে "জাইগোসিটি" শব্দটি একটি একক ক্রোমোজোমের প্রসঙ্গে ব্যবহৃত হয়। == আরও দেখুন == অ্যালিল হোমোলোগাস ক্রোমোজোম লিঙ্গ নির্ধারণ ব্যবস্থা == তথ্যসূত্র ==
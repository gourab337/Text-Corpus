'''হাইনান''' (ম্যান্ডারিন চীনা 海南省) গণপ্রজাতন্ত্রী চীনের সবচেয়ে দক্ষিণের এবং সবচেয়ে ক্ষুদ্র প্রদেশ। এটি দক্ষিণ চীন সাগরে অবস্থিত বেশ কিছু দ্বীপ নিয়ে গঠিত। প্রদেশটি মূল অংশটি হল হাইনান দ্বীপ, যা চীনের মূল ভূখন্ডের কুয়াংতুং প্রদেশের লেইচৌ উপদ্বীপ থেকে ছিয়োংচৌ প্রণালী দ্বারা বিচ্ছিন্ন। এটি গণপ্রজাতন্ত্রী চীনের সবচেয়ে বড় দ্বীপ (যদিও চীনের দাবীকৃত তাইওয়ান দ্বীপটি এর চেয়ে বড়, কিন্তু সেটি গণচীন সরকারের নিয়ন্ত্রণে নেই)। প্রদেশটির আয়তন যার মধ্যে হাইনান দ্বীপের আয়তন (৯৭%)। এর বাইরে তিনটি দ্বীপপুঞ্জে আরও প্রায় ২০০টি দ্বীপ ছড়িয়ে ছিটিয়ে আছে। ১৯৮৮ সাল পর্যন্ত দ্বীপটি কুয়াংতুং প্রদেশের শাসনাধীন ছিল। সে বছর এটিকে একটি প্রদেশে পরিণত করা হয়। প্রায় একই সময়ে তেং শিয়াওফিং চীনের উন্মুক্তকরণ নীতির অংশ হিসেবে দ্বীপটিকে চীনের বৃহত্তম বিশেষ অর্থনৈতিক অঞ্চল হিসেবে প্রতিষ্ঠা করেন। প্রদেশটিতে মোট দশটি প্রধান শহর এবং দশটি উপজেলা আছে। দ্বীপের উত্তর উপকূলে রাজধানী হাইখৌ অবস্থিত। অন্যদিকে দক্ষিণ উপকূলের সানিয়া পর্যটকদের একটি সুবিদিত গন্তব্যস্থল। ==টীকা== ==তথ্যসূত্র== প্রদেশ
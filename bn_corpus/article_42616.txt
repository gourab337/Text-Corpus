'''পাথুরে মার্টিন''' (রক মার্টিন), দ্বিপদ নাম Ptyonoprogne fuligula হচ্ছে সোয়ালো পরিবারের ছোট প্যাসারিন পাখি। এরা মধ্য দক্ষিণ আফ্রিকার দেশগুলোতে বাস করে। এরা প্রধানত পার্বত্য এলাকায় বাস করে কিন্তু নিচু এলাকাতেও দেখা যায়। এরা সর্বদা জল থেকে দূরে থাকে। ১৮৪২ সালে জার্মান অভিযাত্রী এবং প্রাণীবিজ্ঞানী মার্টিন লিচটেনস্টেইন রক মার্টিনের নামকরণ করেন হাইরান্ডো ফুলিগুলা। ১৮৫০ সালে জার্মান পক্ষীবিদ হেইনরিখ গুস্তাভ রেইখেনবেখ এদের বর্তমান গণে স্থানান্তরিত করেন। এদের নিকটাত্মীয় এই গণের অন্য তিন সদস্য, পেল ক্রেগ মার্টিন, P. obsoleta ডাস্কি ক্রেগ মার্টিন, P. concolor এবং ইউরেশিয় ক্রেগ মার্টিন, P. rupestris. গণ নামটি এসেছে গ্রীক ptuon (φτυον), "একটি পাখা", এবং Procne (Πρόκνη), (পুরাকাহিনীরর বালিকা যে সোয়ালো পাখিতে রুপান্তরিত হয়) থেকে। প্রজাতি নাম এসেছে লাতিন ভাষা থেকে। ==বর্ণনা== রক মার্টিনের উপপ্রজাতি P. f. fuligula ১২-১৫ সেমি লম্বা। এদের শরীরের উপরের অংশ ধূসর বাদামী এবং খাটো পুচ্ছ। এদের চোখের রঙ বাদামী। এদের খাটো চঞ্চু প্রধানত কালো এবং পা বাদামী-গোলাপী। স্ত্রী পুরুষ পাখি দেখতে একই রকম। ==বাসস্থান== রক মার্টিন আফ্রিকার উত্তর থেকে নাইজেরিয়া, চাদ থেকে ইথিওপিয়ায় উপযোগী পরিবেশ পেলেই এরা বসতি নির্মাণ করে। জনচলাচল নেই এমন পরিবেশে এদের সংখ্যা অনেক বেশী। গ্যাবনে এদেরকে কালেভদ্রে দেখা যায়। কংগোতে এদের অবস্থান সম্পর্কে কোন তথ্য নেই। এরা পাহাড় পর্বত প্রধান অঞ্চলে বাস করে। সমুদ্র পৃষ্ঠ থেকে ৩৭০০ মিটার উঁচু পর্যন্ত পর্বত গুহা, চুড়ায় এরা বাসা বাঁধে। কিন্তু নিম্নভূমিতে পাথর অথবা দালান থাকলে এবং পানির অবস্থান থেকে দূরে হলে সেখানেও এরা বাসা বাধে। ==তথ্য সূত্র== ==বহিঃসংযোগ== Rock Martin Species text in The Atlas of Southern African Birds. পাখি
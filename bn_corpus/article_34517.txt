'''নুসরাত ফারিয়া মাজহার''' (জন্ম: সেপ্টেম্বর, ১৯৯৩) হলেন বাংলাদেশের একজন উপস্থাপক এবং মডেল। বিজ্ঞাপনচিত্রে গ্লামারাস হিসেবে উপস্থিতি এবং ভিন্নধর্মী উপস্থাপনার কারণে তিনি পরিচিত। ২০১৫ সালে বাংলাদেশ-ভারত যৌথ প্রযোজনার ''আশিকী'' চলচ্চিত্র দিয়ে তার বড় পর্দায় অভিষেক হয়। এই কাজের জন্য তিনি শ্রেষ্ঠ নবীন অভিনয়শিল্পী বিভাগে মেরিল-প্রথম আলো পুরস্কার অর্জন করেন। == ব্যক্তিগত জীবন == নুসরাত ফারিয়া মাজহার ১৯৯৩ সালের সেপ্টেম্বর চট্টগ্রামে জন্ম নেন। তার শৈশব কেটেছে ঢাকার আর্মি ক্যান্টনমেন্টে; বর্তমানেও সেখানেই বসবাস করছেন। তার দাদা একজন সেনা কর্মকর্তা হওয়ায় ঢাকা সেনানিবাসে তাদের বসবাস। == কর্মজীবন == নুসরাত ফারিয়া মাজহার স্টাইলিশ হেয়ার অফ দা ক্যাম্পাস ২০১৪ এর গ্রান্ড ফিনালের অনুষ্ঠান উপস্থাপনা করছেন আরজে হিসেবে কাজের মধ্য দিয়ে গণমাধ্যমে আগমন তার। আরটিভির ‘ঠিক বলছেন তো‘ অনুষ্ঠানের মাধ্যমে প্রথম টিভি পর্দায় উপস্থাপনায় আসেন নুসরাত ফারিয়া। ২০১২ সালে এনটিভির ‘থার্টিফাস্ট ধামাকা কক্সবাজার’ অনুষ্ঠানটি ফারিয়া সবার নজর কেড়ে নেন। ২০১৩ সালের জানুয়ারিতে বলিউড প্লেব্যাক শিল্পী সুনিধি চৌহানের ‘সুনিধি লাইভ কনসার্ট’ শিরোনামের অনুষ্ঠান উপস্থাপনা করে দারুণ প্রশংসিত হন তিনি। তার উপস্থাপিত বিভিন্ন জনপ্রিয় অনুষ্ঠানের মধ্যে রয়েছে আরটিভির ‘লেট নাইট কফি উইথ নুসরাত ফারিয়া’, এসএ টিভির ‘ক্লিয়ার এসএ লাইভ স্টুডিও’, এটিএন বাংলার ‘ট্রেন্ড’, জিটিভির ‘লাক্স ওয়ার্ল্ড অব গ্ল্যামার’ এবং এনটিভির ‘স্টাইল অ্যান্ড ট্রেন্ড’, রেডিও ফুর্তিতে ‘নাইট শিফট উইথ ফারিয়া’ ইত্যাদি। এছাড়া নুসরাত ফারিয়া ‘ডোর’ নামে ফ্যাশন হাউসের ব্র্যান্ড মডেল এবং ফেয়ার অ্যান্ড লাভলি, সিম্ফনি, সিটিসেল রিচার্জের বিজ্ঞাপনচিত্রে মডেল হয়ে কাজ করেন। ===চলচ্চিত্র=== নায়িকা মাহিয়া মাহীর সাথে জাজ মাল্টিমিডিয়ার সম্পর্কের অবনতি ঘটলে জাজ মাল্টিমিডিয়া তাদের নতুন নায়িকা হিসেবে নুসরাত ফারিয়াকে সবার সামনে তুলে ধরেন এবং বাংলাদেশ-ভারত যৌথ প্রযোজনার ছবি প্রেমী প্রেমী’র নায়িকা হিসেবে ঘোষনা করেন। তবে প্রেমী প্রেমীই নুসরাত ফারিয়ার প্রথম চলচ্চিত্র নয়। ২০১৪ সালে রেদওয়ান রনি পরিচালিত মরীচিকা চলচ্চিত্রে নায়িকা হিসেবে অভিনয়ের জন্য চুক্তিবদ্ধ হয়েছিলেন নুসরাত ফারিয়া, কিন্তু অজ্ঞাত কারণে চলচ্চিত্রটির কাজ শুরু হয়নি। বরং কিছুদিন পরে চলচ্চিত্রে নাম এবং পাত্র-পাত্রী বদল করে রেদওয়ান রনি নতুন চলচ্চিত্রের কাজ শুরু করেন। ==== চলচ্চিত্রের তালিকা ==== বছর চলচ্চিত্র ভূমিকা পরিচালক টীকা ২০১৫ ''আশিকী'' শ্রুতি অশোক পতি, আবদুল আজিজ ''ভারত বাংলাদেশের যৌথ প্রযোজনায় নির্মিত চলচ্চিত্র'' ২০১৬ ''হিরো ৪২০'' রাই সুজিত মন্ডল ''ভারত বাংলাদেশের যৌথ প্রযোজনায় নির্মিত চলচ্চিত্র'' ২০১৬ ''বাদশা-দ্যা ডন'' শ্রেয়া বাবা যাদব ''ভারত বাংলাদেশের যৌথ প্রযোজনায় নির্মিত চলচ্চিত্র '' ২০১৭ ''প্রেমী প্রেমী'' মারিয়া জাকির হোসেন রাজু ''ভারত বাংলাদেশের যৌথ প্রযোজনায় নির্মিত চলচ্চিত্র ২০১৭ ''ধ্যাততেরিকি'' শান্তি শামীম আহমেদ রনি ২০১৭ ''বস ২'' আয়েশা বাবা যাদব ''ভারত বাংলাদেশের যৌথ প্রযোজনায় নির্মিত চলচ্চিত্র'' ২০১৮ ''ইন্সপেক্টর নটি কে'' সামিরা অশোক পতি ''ভারত বাংলাদেশের যৌথ প্রযোজনায় নির্মিত চলচ্চিত্র'' ২০১৯ ''ডিটেকটিভ'' কণ্ঠ অভিনেত্রী তপন আহমেদ ''পশ্চিম বঙ্গ বাংলাদেশের প্রথম এনিমেশন চলচ্চিত্র'' ২০২০ ''শাহেনশাহ'' লায়লা শামীম আহমেদ রনি শাকিব খানে বিপরীতে প্রথম চলচ্চিত্র === টেলিভিশন === +টীকা এখনো সম্প্রচারিত হচ্ছে। শিরোনাম বছর প্রচারকৃত চ্যানেল টীকা সূত্র ''লাক্স স্টাইল চেক'' ২০১৪ এশিয়ান টিভি ১৩ পর্ব ''ফেয়ার এন্ড হ্যান্ডসাম দ্যা আল্টিমেট ম্যান'' ২০১৪ চ্যানেল আই ১৩ পর্ব ''লেট নাইট কফি'' ২০১৫ চ্যানেল আই চলছে ==পুরস্কার মনোনয়ন== সাল পুরস্কার বিভাগ চলচ্চিত্রের নাম ফলাফল ২০১৫ মেরিল-প্রথম আলো পুরস্কার শ্রেষ্ঠ নবীন অভিনয়শিল্পী (চলচ্চিত্র টেলিভিশন) ''আশিকী'' ২০১৭ টেলি সিনে অ্যাওয়ার্ড শ্রেষ্ঠ অভিনয়শিল্পী (বাংলাদেশ) ''বাদশা-দ্যা ডন'' ==তথ্যসূত্র== ==বহিঃসংযোগ== বাংলা মুভি ডেটাবেজে নুসরাত ফারিয়া মাজহার জন্ম ব্যক্তি বিষয়শ্রেণী:২১শ শতাব্দীর বাংলাদেশী অভিনেত্রী জেলার অভিনেত্রী কণ্ঠ অভিনেত্রী চলচ্চিত্র অভিনেত্রী টেলিভিশন অভিনেত্রী নারী মডেল আলো পুরস্কার বিজয়ী
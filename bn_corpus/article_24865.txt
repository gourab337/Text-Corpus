পাল্লেকেল আন্তর্জাতিক ক্রিকেট স্টেডিয়ামের প্রধান প্যাভিলিয়ন। শ্রীলঙ্কার ক্যান্ডি জেলায় অবস্থিত ক্যান্ডি শহরের নিকটবর্তী একটি এলাকা। ২০০৯ সালে নির্মিত হয়েছে শ্রীলঙ্কার অন্যতম পাল্লেকেলে আন্তর্জাতিক ক্রিকেট স্টেডিয়াম। এছাড়াও, শ্রীলঙ্কা আন্তর্জাতিক বৌদ্ধ একাডেমি (এসআইবিএ) রয়েছে। == পাল্লেকেলে আন্তর্জাতিক ক্রিকেট স্টেডিয়াম == পাল্লেকেলে এলাকাটি পাল্লেকেলে আন্তর্জাতিক ক্রিকেট স্টেডিয়ামের জন্য বিখ্যাত হয়ে আছে যা শ্রীলঙ্কার তৃতীয় বৃহত্তম ক্রিকেট স্টেডিয়াম হিসেবে পরিচিত। নির্মাণের পর থেকেই নিয়মিতভাবে আন্তর্জাতিক ক্রিকেট খেলার আয়োজন করা হচ্ছে। ২০১১ সালের আইসিসি ক্রিকেট বিশ্বকাপের ৩টি খেলা আয়োজনের দায়িত্ব পায়। পাশাপাশি ২০১২ সালের আইসিসি বিশ্ব টুয়েন্টি২০ এবং শ্রীলঙ্কা প্রিমিয়ার লীগের কিছু খেলা এখানে অনুষ্ঠিত হয়েছে। ডিসেম্বর, ২০১০ তারিখে বিশ্বের ৩য় বোলাররূপে শ্রীলঙ্কা ক্রিকেট দলের সুরঙ্গা লকমল নতুন মাঠে অনুষ্ঠিত টেস্ট ক্রিকেট খেলায় ওয়েস্ট ইন্ডিজের ক্রিস গেইলকে প্রথম বলে এলবিডব্লিউ’র মাধ্যমে আউট করে রেকর্ড বহিতে নাম লেখান। এরফলে তিনি ভারতের কপিল দেব এবং পাকিস্তানের ইমরান খানের সমকক্ষ হন। ৩৫,০০০ দর্শকের আসনবিশিষ্ট স্টেডিয়ামে ফ্লাডলাইটের সুবিধাসহ আধুনিক ক্রিকেট উপযোগী সুযোগ-সুবিধা নিয়ে উপমহাদেশের অন্যতম ক্রিকেট স্টেডিয়ামের মর্যাদা লাভ করেছে। == তথ্যসূত্র == == আরও দেখুন == শ্রীলঙ্কা মুত্তিয়া মুরালিধরন শ্রীলঙ্কা জাতীয় ক্রিকেট দল == বহিঃসংযোগ == Sri Lanka International Buddhist Academy জনবহুল এলাকা
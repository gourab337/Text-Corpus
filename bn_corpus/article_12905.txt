আলতাই পর্বতমালার ভূসংস্থানিক মানচিত্র '''আলতাই পর্বতমালা''' () এশিয়া মহাদেশের একটি পর্বতমালা। মধ্য এশিয়াতে অবস্থিত এই পর্বতমালাতে রাশিয়া, চীন, মঙ্গোলিয়া এবং কাজাকিস্তান এসে মিলিত হয়েছে। এখান থেকে ইর্তিশ নদী, ওব নদী এবং ইয়েনিসেই নদীর উৎপত্তি। আলতাই পর্বতমালা রাশিয়ার দক্ষিণ সাইবেরিয়াতে ওব ইর্তিশ নদীর উৎসস্থল থেকে শুরু হয়ে গণচীনের শিঞ্জিয়াং উইগুর স্বায়ত্তশাসিত অঞ্চল হয়ে মঙ্গোলিয়া পর্যন্ত বিস্তৃত। পর্বতমালাটির উত্তর-পশ্চিম প্রান্ত ৫২° উত্তর অক্ষাংশে ৮৪° এবং ৯০° পূর্ব দ্রাঘিমার অভ্যন্তরে অবস্থিত। সেখানে এটি পূর্বে সায়ান পর্বতমালার সাথে মিলে গেছে। সেখান থেকে এটি দক্ষিণ-পূর্বে প্রায় পর্যন্ত বিস্তৃত হয়ে গোবি মরুভূমির উচ্চ মালভূমির সাথে মিশে গেছে। তুর্কি ভাষায় "আলতাই" শব্দের অর্থ স্বর্ণপর্বত। বেলুখা এই পর্বতমালার সর্বোচ্চ পর্বতশৃঙ্গ এবং এর উচ্চতা ৪৬২০ মিটার। ১৮৩০ মিটারের নিচে পর্বতগুলি ঘন পাইন, সিডার, লার্চ, ফার বার্চ অরণ্যে আব্রৃত। পাহাড়ের পাদদেশের এই অরণ্য এবং পাহাড়ের বরফময় ঊর্ধ্বাংশের মধ্যবর্তী অঞ্চলে, ২৪৪০ থেকে ৩০৫০ মিটার উচ্চতায় আল্পীয় চারণভূমি অবস্থিত। এই পর্বতগুলি খনিজে সমৃদ্ধ। বিশেষ করে কয়লা, দস্তা, সীসা এখানে প্রচুর পাওয়া যায়। এছাড়াও এখানে স্বল্প পরিমাণে সোনা, লোহার আকরিক, তামা, রূপা এবং টিন পাওয়া যায়। বিশ্ব ঐতিহ্যবাহী স্থান পর্বত পর্বত পর্বত পর্বত
'''নিকোল এলিজাবেথ বোল্টন''' (; জন্ম: ১৭ জানুয়ারি, ১৯৮৯) পার্থের সুবিয়াকো এলাকায় জন্মগ্রহণকারী প্রথিতযশা অস্ট্রেলীয় প্রমিলা আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য তিনি। ঘরোয়া ক্রিকেটে ওয়েস্টার্ন অস্ট্রেলিয়ার পক্ষে খেলছেন। অস্ট্রেলিয়া এ, ক্রিকেট অস্ট্রেলিয়া চেয়ারম্যান মহিলা একাদশ, ওতাগো মহিলা, পার্থ স্কর্চার্স মহিলা দলের পক্ষেও খেলেছেন তিনি। দলে তিনি মূলতঃ ডানহাতি উদ্বোধনী ব্যাটসম্যান। এছাড়াও ডানহাতে অফ স্পিন বোলিং করে থাকেন '''নিকোল বোল্টন'''। == খেলোয়াড়ী জীবন == ২০১৪-১৫ মৌসুমে ভিকস্পিরিট দলের সাথে যুক্ত হন। ২৩ জানুয়ারি, ২০১৪ তারিখে একদিনের আন্তর্জাতিকে অভিষেক ঘটে তার। উদ্বোধনী খেলাতেই নিজের শ্রেষ্ঠত্ব তুলে ধরেন। ১৫২ বলে ১২৪ রান তুলে যে-কোন অস্ট্রেলীয় প্রমিলা ক্রিকেটারের তুলনায় সর্বাগ্রে নিয়ে যান। জুন, ২০১৫ সালে ইংল্যান্ড সফরে মহিলাদের অ্যাশেজ খেলার জন্য সফরকারী অস্ট্রেলিয়া দলের অন্যতম সদস্য মনোনীত হন। ১১ আগস্ট, ২০১৫ তারিখে ইংল্যান্ডের বিপক্ষে টেস্টে অভিষেক হয়। টেস্ট একদিনের আন্তর্জাতিকে দক্ষতা অর্জন স্বত্ত্বেও টুয়েন্টি২০ আন্তর্জাতিকে খেলার আগ্রহ নেই তার। সেপ্টেম্বর, ২০১৬ সালে শ্রীলঙ্কা সফরে অস্ট্রেলিয়া দলের সদস্যরূপে খেলতে যান। ২৫ সেপ্টেম্বর, ২০১৬ তারিখে কলম্বোর রানাসিংহে প্রেমাদাসা স্টেডিয়ামে অনুষ্ঠিত ৪র্থ ওডিআইয়ে নিজস্ব ২য় সেঞ্চুরি করেন। খেলায় তার দল ১৩৭ রানের বিশাল ব্যবধানে জয়সহ ৪-০ ব্যবধানে শ্রীলঙ্কা দলকে হোয়াইটওয়াশ করে। এছাড়াও ওডিআই সিরিজে সর্বোচ্চ রান সংগ্রাহক হন তিনি। == তথ্যসূত্র == == আরও দেখুন == রেনে ফারেল অস্ট্রেলিয়া জাতীয় মহিলা ক্রিকেট দল ২০১৬-১৭ অস্ট্রেলিয়া মহিলা ক্রিকেট দলের শ্রীলঙ্কা সফর জন্ম মহিলা ক্রিকেটার মহিলা টেস্ট ক্রিকেটার মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার আন্তর্জাতিক ক্রিকেট অভিষেকে সেঞ্চুরি করা প্রমিলা ক্রিকেটার স্পার্কসের ক্রিকেটার ফিওরির ক্রিকেটার ব্যক্তি অস্ট্রেলিয়া থেকে আগত ক্রিকেটার স্কর্চার্সের (ডব্লিউবিবিএল) ক্রিকেটার স্পিরিটের ক্রিকেটার
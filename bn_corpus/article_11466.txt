শব্দের দ্বিগুণ গতিবেগে ধাবমান উড়োজাহাজের স্রৃষ্ট সনিক বুম। যখন ঘাত-তরঙ্গের কোণকের সীমা পর্যবেক্ষককে অতিক্রম করে, তখন তিনি বুমটি শুনতে পান। '''সনিক বুম''' () বলতে সাধারণত শব্দের বেগের কাছাকাছি বা তারও বেশি বেগের আকাশযানের চলনের ফলে সৃষ্ট ঘাত-তরঙ্গ (shock wave) যে বিপুল পরিমাণ শব্দ উৎপাদন করে তাকে বোঝায়। এটি শুনতে অনেকটা বাজ পড়ার শব্দের মত শোনায়। ঘাত-তরঙ্গের প্রতি বর্গমিটারে ১৬৭ মেগাওয়াট ক্ষমতা (শক্তি) নিঃসরণ করতে পারে এবং এর শব্দের তীব্রতা ২০০ ডেসিবেল ছাড়িয়ে যেতে পারে। বজ্রনিনাদ এক ধরনের প্রাকৃতিক সনিক বুম, যা বজ্রপাতের সময় বায়ুর হঠাৎ উত্তপ্ত প্রসারণের ফলে তৈরি হয়।
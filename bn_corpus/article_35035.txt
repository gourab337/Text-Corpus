'''ব্র্যানডন ষ্ট্যানটন ''' (জন্ম মার্চ ১, ১৯৮৪) আমেরিকায় জন্মগ্রহণকারী ফটোগ্রাফার এবং ব্লগার যিনি তার জনপ্রিয় আলোকচিত্র প্রকল্পের জন্য সারা বিশ্বেই সুপরিচিত। আগষ্ট ২০১৫ পর্যন্ত যার ১৫.৭ মিলিয়ন ফেসবুক অনসরণকারী এবং ৩.৭ মিলিয়ন ইনষ্টাগ্রাম অনুসরণকারী রয়েছে। ২০১০ সাল থেকে ষ্ট্যানটন মূলত নিউইয়র্ক শহরে বসবাসকারী কাজ করা সাধারণ মানুষদের শত শত ছবি তুলেছেন রাস্তায়। সাথে ছিলো তাদের দৈনন্দিন জীবন সম্পর্কে আলাপচারিতা। == জীবন কর্ম == ষ্ট্যানটন বড় হয়েছেন আটলান্টা'র উপশহর ম্যারিয়েটা, জর্জিয়াতে, যেখানে তিনি ওয়াকার স্কুল থেকে ২০০২ সালে স্কুল শিক্ষা সমাপ্ত করেন। তিনি জর্জিয়া বিশ্ববিদ্যালয়ে ইতিহাসে অধ্যায়ন করেন। ২০১০ সালে শিকাগো শহরে বন্ড ট্রেডার হিসাবে কাজ করার সময় একটি ক্যামেরা ক্রয় করেন এবং সপ্তাহান্তে মিকাগোর শহরতলীতে ছবি তোলা শুরু করেন। কিছুদিন পরেই যখন তিনি চাকুরিচ্যুত হন তখন পূর্ণকালীন আলোকচিত্রী হিসাবে কাজ করার সিদ্ধান্ত নেন। নিউইয়র্কে চলে এসে তিনি ঠিক করেন নিউইয়র্কবাসির ১০০০০ পোর্ট্রেট ছবি তোলার এবং একটি ম্যাপে সেগুলো বিন্যাস্ত করার। কিন্তু শেষ পর্যন্ত তার ছবিগুলো হিউম্যানস অফ নিউইয়র্ক ফেসবুক পেজে স্থান করে নিতে থাকে যা তিনি আরম্ভ করেছিলেন নভেম্বর ২০১০ থেকে। তিনি ধীরে ধীরে ছবির সাথে শিরোনাম এবং উদ্ধৃতি দেয়া শুরু করেন যা শেষ পর্যন্ত পূরাণ সাক্ষাতকারে রুপ নেয়। তার হিউম্যানস অফ নিউইয়র্ক বইটি অক্টোবর ২০১৩ সালে প্রকাশিত হয়। এটি সমালোচকদের দৃষ্টি আকর্ষণ করে এবং প্রকাশিত হওয়ার পূর্বেই ৩০ হাজার কপি বিক্রি হয়ে যায়। বই প্রকাশের পূর্বেই এবিসি নিউজ নাইটলাইন এর বিল উইয়ার তার সাক্ষাৎকার নেন। বইটি প্রকাশের পর নিউইয়র্ক টাইমস এর নন-ফিকশন বেষ্ট সেলার নভেম্বর ৩, ২০১৩ সালে প্রথম স্থানে চলে আসে এবং পরবর্তী ২৬ সপ্তাহ সে অবস্থান ধরে রাখে। ডিসেম্বর ২১, ২০১৪ সালে বইটি আবার প্রথম স্থানে আসে। ডিসেম্বর ২০১৩ সালে টাইম ম্যাগাজিনের ৩০ আন্ডার ৩০ পিপল চেঞ্জিং দ্য ওয়ার্ল্ড এর একজন হিসাবে ষ্ট্যান্টন এর নাম প্রকাশিত হয়। আগষ্ট ২০১৪ সালে তিনি জাতিসংঘের তত্ত্বাবধানে মধ্যপ্রাচ্যের ১০টি দেশ ভ্রমণ করেন ৫০ দিনের সফরে সেখানকার মানুষদের ছবি তোলার জন্য। জুলাই ২০১৫ সালে তিনি পাকিস্তান এবং পরে ইরান ভ্রমণ করেন একই উদ্দেশ্যে। তার সফরের শেষ সময়ে তিনি ক্রাউড ফান্ডিং এর মাধ্যমে ২.৩ মিলিয়ন ডলার তুলেন পাকিস্তানের শ্রমদাস প্রথা নির্মূলের জন্য। জানুয়ারী ২০১৫ সালে ষ্ট্যানটন'কে ওভাল অফিসে আমন্ত্রণ জানানো হয় প্রেসিডেন্ট বারাক ওবামার সাক্ষাৎকার নেয়ার জন্য। তার এই সফরে হিউম্যানস অফ নিউইয়র্ক এর জন্য ক্রাউড ফান্ডিং এর মাধ্যমে ১.৪ মিলিয়ন ডলার সংগৃহিত হয়। == প্রকাশনা == == পুরস্কার == 2013: People's Voice award, Best Use of Photography category, 2013 Webby Award for ''Humans of New York''. 2013: ''Time'' magazine placed him in its list of "30 Under 30 World Changers". 2014: James Joyce Award from the Literary and Historical Society (L&H) of University College Dublin (UCD). == তথ্যসূত্র == জন্ম ব্লগার ব্যক্তি আলোকচিত্রী
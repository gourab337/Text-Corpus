'''গণেশ চতুর্থী''' (দেবনাগরী: गणेश चतुर्थी, Gaṇeśa Caturthī) বা '''গণেশোৎসব''' হিন্দু দেবতা গণেশের বাৎসরিক পূজা-উৎসব। শিব পার্বতী পুত্র গজানন গণেশ হিন্দুদের বুদ্ধি, সমৃদ্ধি সৌভাগ্যের সর্বোচ্চ দেবতা। হিন্দুরা বিশ্বাস করেন এই দিন গণেশ তার ভক্তদের মনোবাঞ্ছা পূর্ণ করতে মর্ত্যে অবতীর্ণ হন। সংস্কৃত, কন্নড়, তামিল তেলুগু ভাষায় এই উৎসব '''বিনায়ক চতুর্থী''' বা '''বিনায়ক চবিথি''' নামেও পরিচিত। কোঙ্কণি ভাষায় এই উৎসবের নাম '''চবথ''' चवथ)। অন্যদিকে নেপালি ভাষায় এই উৎসবকে বলে '''চথা''' (चथा)। সিদ্ধিদাতা গণেশের জন্মোৎসব রূপে পালিত হয় এই উৎসব। হিন্দু পঞ্জিকা অনুযায়ী ভাদ্র মাসের শুক্লা চতুর্থী তিথিতে গণেশের পূজা বিধেয়। সাধারণত এই দিনটি ২০ অগস্ট থেকে ১৫ সেপ্টেম্বরের মাঝে কোনো এক দিন পড়ে। দশদিনব্যাপী গণেশোৎসবের সমাপ্তি হয় অনন্ত চতুর্দশীর দিন। ''ভাদ্রপদ শুক্লপক্ষ চতুর্থী পূর্বাবিদ্ধ'' এই পূজার প্রশস্ত সময়। চতুর্থী দুই দিনে পড়লে পূর্বদিনে পূজা অনুষ্ঠিত হয়। এমনকি দ্বিতীয় দিন মধ্যাহ্নের সম্পূর্ণ সময়ে চতুর্থী বিদ্যমান হলেও পূর্বদিন মধ্যাহ্নে এক ঘটিকার (২৪ মিনিট) জন্যও যদি চতুর্থী বিদ্যমান থাকে তবে পূর্বদিনেই গণেশ পূজা হয়। গণেশ পূজা ভারতের সর্বত্র অনুষ্ঠিত হলেও এই উৎসব মহারাষ্ট্র, মধ্যপ্রদেশ, গোয়া, গুজরাট, কর্ণাটক, তেলঙ্গানা, তামিলনাড়ু অন্ধ্রপ্রদেশ রাজ্যে বিশেষ উৎসাহ উদ্দীপনার সঙ্গে পালিত হয়। ভারতের বাইরে নেপালে এই উৎসব মহাসমারোহে পালিত হয়। শ্রীলঙ্কায় তামিল হিন্দুরাও এই উৎসব পালন করে থাকেন। == পাদটীকা == == বহিঃসংযোগ == Discovering Ganesh: multi-media cultural project about Ganesh, The Ganesh Festival, and Ganesh in the Indian Diaspora Ganesh Chaturthi on about.com Find out Exact Ganesh Chaturthi date for your city উৎসব উৎসব
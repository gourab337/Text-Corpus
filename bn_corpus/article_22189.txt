'''ফল আউট বয়''' একটি মার্কিন গানের ব্যান্ড। অত্যন্ত জনপ্রিয় রক গানের এই দল গান গেয়ে তাদের জনপ্রিয়তা ধরে রেখেছে। == ইতিহাস == ২০০১ সালে আমেরিকায় ফল আউট বয়ের জন্ম হয়। পিট ওয়েন্টজ জো ট্রোমান ছিলেন দলটির দুই প্রতিষ্ঠাতা সদস্য। তাঁরা আগেও বেশ কিছু হার্ডকোর পাঙ্ক দলে বাজিয়েছেন। পরবর্তী সময়ে ট্রোমান একটি স্থানীয় বইয়ের দোকানে প্যাট্রিক স্টাম্পের সঙ্গে পরিচিত হন। স্টাম্প তাঁদের সঙ্গে ড্রামস বাজানোর আগ্রহ প্রকাশ করেন। তবে পরবর্তী সময়ে স্টাম্পের অসাধারণ গানের গলা শুনে তাঁকে আর ড্রামার হিসেবে না নিয়ে ভোকাল হিসেবেই নেওয়া হয়। ড্রামার হিসেবে প্রথমে বেন রোজ যোগ দেন। তিনি কিছুদিন পর দল ত্যাগ করেন। তাঁর স্থলে অ্যান্ডি হার্লি যোগ দেন। এই চারজন এখন পর্যন্ত একসঙ্গে আছেন। == ফল আউট বয় == দলটি তাদের প্রথম দুটি কনসার্ট করে কোনো নাম ছাড়াই। দ্বিতীয় কনসার্টের শেষে তারা দর্শকদের কাছ থেকে তাদের দলের নাম কী হতে পারে, তা জানতে চায়। তখন দর্শকদের মধ্য থেকে একজন ‘ফল আউট বয়’ নামটি প্রস্তাব করেন। ফল আউট বয় হলো ‘দ্য সিম্পসন্স’ নামক অ্যানিমেশন সিরিজের একটি চরিত্রের নাম। ২০০২ সালে দলটি তাদের প্রথম ডেমো নিজেরাই বের করে। একই বছর ২৮ মে তারা প্রজেক্ট রকেট নামক আরেক দলের সঙ্গে যৌথ ইপি বের করে। আপরাইজিং রেকর্ডস থেকে তা বের হয়। == সাফল্য == ফল আউট বয় তাদের সাফল্য দেখা শুরু করে ২০০৫ সালের অ্যালবাম ফ্রম আন্ডার দ্য কর্ক ট্রি বের হওয়ার পর থেকে। এটা ছিল তাদের দ্বিতীয় অ্যালবাম। ২০০৩ সালে বের হওয়া তাদের প্রথম অ্যালবাম টেক দিস টু ইয়োর গ্রেভ-এর পরবর্তী অংশ হিসেবে দ্বিতীয় অ্যালবামটি বের হয়েছিল। দ্বিতীয় অ্যালবামটি অনেক পুরস্কার জয় করে ডাবল প্লাটিনাম হিসেবে স্বীকৃত হয়। শুধু আমেরিকাতেই ওই অ্যালবাম দশমিক মিলিয়ন কপির বেশি বিক্রি হয়েছিল। এর পর থেকে দলটিকে আর পেছনে ফিরে তাকাতে হয়নি। একে একে পাঁচটি সফল অ্যালবাম বের করে তারা শ্রোতাদের মনে স্থায়ী আসন করে নেয়; যদিও তাদের কার্যক্রম ২০১০-১২ পর্যন্ত স্থগিত ছিল, তারা ২০১৩ সালে নতুন অ্যালবাম নিয়ে প্রত্যাবর্তন করেছে। == সদস্যরা == প্যাট্রিক স্টাম্প—লিড ভোকালস (২০০১-বর্তমান), গিটারস (২০০৩-বর্তমান) পিট ওয়েন্টজ—বেজ, ব্যাকিং ভোকালস (২০০১-বর্তমান) জো ট্রোমান—গিটার, ব্যাকিং ভোকালস (২০০১-বর্তমান) অ্যান্ডি হার্লি—ড্রামস, পারকাশন (২০০৩-বর্তমান) == অ্যালবাম == টেক দিস টু ইয়োর গ্রেভ (২০০৩) ফ্রম আন্ডার দ্য কর্ক ট্রি (২০০৫) ইনফিনিটি অন হাই (২০০৭) ফোলি ডুক্স (২০০৮) সেভ রক অ্যান্ড রোল (২০১৩) == তথ্যসূত্র == == বহিঃসংযোগ == অফিসিয়াল ওয়েবসাইট Patrick Stump official website বিষয়শ্রেণী:ফল আউট বয় ইলিনয় থেকে মিউজিকাল গ্রুপ পপ পাঙ্ক মিউজিকাল গ্রুপ পপ রক মিউজিক গ্রুপ প্রতিষ্ঠিত মিউজিকাল গ্রুপ ইলিনয়ে প্রতিষ্ঠান কোরটেটস
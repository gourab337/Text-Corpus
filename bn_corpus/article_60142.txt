'''অর্চনা শর্মা''', বা '''ঐশিকা শর্মা''', একজন ভারতীয় অভিনেত্রী এবং মডেল। উনি কলিউড (তামিল), টলিউড (তেলগু) মলিউডের (মালায়লম) চলচ্চিত্রে অভিনয় করেন। ২০০৯ সালের ''তোঝি''তে উনি প্রথম অভিনয় করেন। ২০১১ সালের ''শান্তি আপ্পুরাম নিত্য''-তেও উনি কাজ করেন। বর্তমানে আইএসবিআর চেন্নাইতে উনি এমবিএ করছেন। ''শান্তি আপ্পুরাম নিত্য''-তে ওনার আকর্ষণীয় অভিনয়ের জন্য প্রচুর দর্শক ওনার ভক্ত হয়ে পরে। ==পেশা== অর্চনার পরিবার বিহারের বাসিন্দা। বেঙ্গালুরুতে ওনার জন্ম হয় এবং চেন্নাই আসবার পূর্বে উনি মুম্বাইতে বসবাস করেন। অভিনেত্রী হওয়ার পূর্বে উনি মডেলিং করতেন। উনি চল্লিশের অধিক বিজ্ঞাপনে কাজ করেছেন, যেমন চেন্নাই এবং কেরালাতে ফ্রান্সিস আলুক্কাস জুয়েলারি এন্ড টেক্সটাইলস্‌, আরএমকেভি, ইউনিভারসেল মোবাইল, সিটি ইউনিয়ন ব্যাংক এবং পিজিয়ন কুকার। অর্চনা মার্শাল আর্টে প্রশিক্ষিত এবং ব্লাক বেল্ট অর্জন করেছেন। উনি একজন প্রশিক্ষিত ভরতনাট্যম শিল্পী। পরিচালক এলাঙ্গো লক্ষণন এর তামিল ছায়াছবি ''তোঝি'' তে অর্চনা শর্মা প্রথম অভিনেত্রী রূপে আত্মপ্রকাশ করেন। ''শান্তি আপ্পুরাম নিত্য'' চলচ্চিত্রে উনি শারীরিকভাবে আকর্ষণীয় চরিত্রে অভিনয় করেন। পরবর্তীকালে উনি এস. এ. চন্দ্রশেখরের ''ভেলুতু কাট্টু'' জয় আকাশের ''অত্তিগাই'' ছায়াছবিতে অভিনয় করেন। আর. পি. পটনায়িক এর ''ফ্রেন্ডস বুক'' চলচ্চিত্রের মাধ্যমে উনি তেলগু সিনেমাতে পা রাখেন।''সেকন্ড ইনিংস'' ওনার প্রথম মালায়লম ছায়াছবি। উনি পার্বতী মারিয়া কলম্বাস নামক একটি চরিত্রে অভিনয় করেন যে মনু মাধব বলে একজনের প্রেমে পড়ে। মনু মাধবের চরিত্রে অভিনয় করেন রাজীব পিল্লাই। পিরমাদেতে একটি গানের দৃশ্যগ্রহণের সময় উনি এবং ওনার সহশিল্পী রাজীব পিল্লাই পাহাড় থেকে প্রায় পড়ে যাচ্ছিলেন। ==চলচ্চিত্রের তালিকা== সাল চলচ্চিত্র ভূমিকা ভাষা মন্তব্য ২০০৯ ''তোঝি'' সারন্য তামিল দ্বারকা রূপে ২০১০ ''পুঝাল'' রীতা তামিল ''ভেলুতু কাট্টু'' জননী তামিল ২০১১ ''অমসভেনি'' তামিল ''শান্তি আপ্পুরাম নিত্য'' শান্তি তামিল ''ওত্তিগাই'' নাজারাত তামিল ''রামনাথপুরম'' তামিল ২০১২ ''নিশ্চলা'' তেলগু ''ফ্রেন্ডস বুক'' নিত্য তেলগু ''ম্যাঙ্গো'' তেলগু ২০১৩ ''সেকন্ড ইনিংস'' পার্বতী মারিয়া কলম্বাস মালায়লম ==তথ্যসূত্র== অভিনেত্রী
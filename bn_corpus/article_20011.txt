'''প্রাথমিক চিকিৎসা''' বা '''ফার্স্ট এইড''' () নির্দিষ্ট কোন ব্যক্তির শারীরিক অক্ষমতা, ক্ষতিগ্রস্ততা বা আঘাতপ্রাপ্তির প্রেক্ষাপটে সাধারণ জ্ঞানের উপর নির্ভর করে অস্থায়ী চিকিৎসাবিশেষ। দূর্ঘটনাজনিত কোন কারণে আরো গুরুতর ক্ষতিগ্রস্ততা সঙ্কটাপন্ন হবার হাত থেকে রোগীকে বাঁচাতে প্রাথমিক চিকিৎসা অত্যন্ত ফলপ্রসূ ভূমিকা পালন করে থাকে। এর ফলে ভূক্তভোগী ব্যক্তিকে নিরাপত্তা প্রদান করে উন্নত চিকিৎসার জন্যে হাসপাতালে প্রেরণ করা হয়। ফলশ্রুতিতে ডাক্তার বা নার্স প্রয়োজনীয় চিকিৎসা সহযোগিতা করে আঘাতপ্রাপ্ত ব্যক্তিকে নিজ গৃহে প্রত্যাবর্তন কিংবা অন্য কোন বিশেষায়িত হাসপাতালে দ্রুত প্রেরণের সঠিক নির্দেশনা প্রয়োজনীয় পদক্ষেপ নিয়ে থাকেন। প্রাথমিক চিকিৎসা প্রদানের জন্যে তেমন কোন যন্ত্রপাতি বা চিকিৎসা উপকরণের প্রয়োজন পড়ে না। এর প্রধান কারণ হচ্ছে যে-কোন স্থানে সময়ে দূর্ঘটনা ঘটে যেতে পারে। জরুরী চিকিৎসা কর্তৃপক্ষ প্রাথমিক চিকিৎসার উপর আগ্রহী ব্যক্তিদেরকে প্রশিক্ষণ দিয়ে থাকেন। এর ফলে প্রশিক্ষণ গ্রহণকারী ব্যক্তি নির্দিষ্ট স্থানে তথ্য প্রেরণ করেন অ্যাম্বুলেন্স আসার পূর্ব পর্যন্ত রোগীকে প্রাথমিক চিকিৎসা দিয়ে থাকেন। == উদ্দেশ্যাবলী == প্রাথমিক চিকিৎসার মূল উদ্দেশ্য নিম্নবর্ণিত তিনটি বিষয়ের উপর সীমাবদ্ধ বিপদাপন্ন ব্যক্তির জীবনকে সংরক্ষণ করা। তাকে সমূহ মৃত্যুর সম্ভাবনা থেকে দূরে সরিয়ে রাখা। আরো আঘাতপ্রাপ্তি থেকে রক্ষা করা। ভূক্তভোগী ব্যক্তির আঘাত যাতে আরো দ্রুত ছড়িয়ে না পড়ে বা আরো গুরুতর পর্যায়ের দিকে অগ্রসর না হয় সেদিকে নজর রাখা। রক্তপাত বন্ধ করার দ্রুত পদক্ষেপ নেয়া। উদ্দীপনা জাগিয়ে তুলে ব্যক্তিকে অজ্ঞান অবস্থায় হাসপাতালে প্রেরণ না করা। আঘাতপ্রাপ্তি তেমন গুরুতর নয় বিষয়টি ব্যক্তির অন্তঃমনে প্রবেশ করানো। আরোগ্য লাভের জন্যে ব্যান্ডেজ বা প্লাস্টার প্রয়োগের ন্যায় সাধারণ চিকিৎসা সেবাই অনেকাংশে মূল চিকিৎসায় রূপান্তরিত হতে পারে। == প্রশিক্ষণ == আগ্রহী ব্যক্তিকে প্রাথমিক চিকিৎসার উপর খুবই উঁচুমানের প্রশিক্ষণ দেয়া হয়। সাধারণতঃ প্রশিক্ষণ পর্বটি অভিজ্ঞতাসম্পন্ন চিকিৎসক ব্যক্তিত্ব কর্তৃক পরিচালিত হয়ে থাকে। প্রশিক্ষণের মান, সময়সীমা দেশে-দেশে ভিন্ন হতে পারে। যুক্তরাজ্যে একদিনের জন্যে প্রাথমিক চিকিৎসাবিষয়ক প্রশিক্ষণমালা প্রদান করা হয় এবং কার্যস্থলে চার দিনব্যাপী প্রশিক্ষণ চলে। প্রশিক্ষণে আঘাতপ্রাপ্তি থেকে আত্মরক্ষা, প্রয়োজনীয় নিরাপত্তা এবং চিকিৎসা প্রদানের ধাপসমূহ অন্তর্ভুক্ত থাকে। == তথ্যসূত্র == == বহিঃসংযোগ == First Aid Guide at the Mayo Clinic What is CPR First aid from the British Red Cross including first aid tips and first aid training information বিষয়শ্রেণী:নিজ যত্ন
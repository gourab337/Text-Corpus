দূরবীক্ষণ যন্ত্রটি নিক্ষেপের জন্য প্রস্তুত করা হচ্ছে '''বুমেরাং পরীক্ষণ''' () তিনটি উপ-অর্বিটাল উচ্চ উচ্চতার বেলুন উড্ডয়নের মাধ্যমে আকাশের একাংশের মহাবৈশ্বিক মাইক্রোতরঙ্গ পটভূমি বিকিরণ পরিমাপ করে। এটিই ছিল প্রথম পরীক্ষা যাতে বড় আকারের উচ্চ স্পষ্টতাবিশিষ্ট মহাবৈশ্বিক মাইক্রোতরঙ্গ পটভূমির ছবি তৈরি করা সম্ভব হয়। এতে প্রায় ৪২,০০০ মিটার উচ্চতায় স্থাপিত একটি দূরবীক্ষণ যন্ত্র ব্যবহার করা হয় বলে বায়ুমণ্ডলে মাইক্রোতরঙ্গের শোষণ এড়ানো সম্ভব হয়। এর ফলে অর্থেরও প্রচুর সাশ্রয় হয়, তবে আকাশের কেবল ছোট একটি অংশ স্ক্যান করা সম্ভব হয়। তিনটি উড্ডয়নের প্রথমটি ছিল ১৯৯৭ সালে উত্তর আমেরিকার উপর দিয়ে করা একটি পরীক্ষামূলক উড্ডয়ন। ১৯৯৮ ২০০৩ সালে পরবর্তী দুইটি উড্ডয়ন ম্যাকমার্ডো স্টেশন থেকে শুরু করা হয়। এটি মেরুদেশীয় ঘূর্ণন বায়ুপ্রবাহ ব্যবহার করে দক্ষিণ মেরুকে চক্কর দিয়ে ঘুরে আসে এবং সপ্তাহ পরে মাটিতে নেমে আসে। এই ঘটনা থেকেই পরীক্ষণটির নাম বুমেরাং রাখা হয়েছে। বিষয়শ্রেণী:ভৌত বিশ্বতত্ত্ব
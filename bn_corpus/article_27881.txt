'''নাসা ভূ-মানমন্দির''' হল নাসার অধীনস্থ একটি অনলাইন প্রকাশন বিভাগ তথা ওয়েবসাইট। এটি ১৯৯৯ খ্রিষ্টাব্দে প্রতিষ্ঠিত হয়। বর্তমানে এই প্রতিষ্ঠানটির মারফতই নাসা জনসাধারণকে বিভিন্ন উপগ্রহ চিত্র এবং জলবায়ু পরিবেশ সংক্রান্ত বিভিন্ন তথ্য সরবরাহ করছে। মার্কিন কংগ্রেসের অনুমোদন অনুযায়ী এটি জনগণের অর্থে পুষ্ট এবং গোদার স্পেস ফ্লাইট সেন্টারের কাছে অবস্থিত ইওএস প্রকল্পের বিজ্ঞান দপ্তরের একটি অংশ। নাসা ভূ-মানমন্দির তিনবার জনশিক্ষার প্রসারের জন্য ওয়েবি জনমত পুরস্কার লাভ করেছে। ২০০৮ ওয়েবসাইটটি ধারাবাহিকভাবে অনেকগুলো ছবি প্রকাশ করে, যার মধ্যে ছিল কাস্পিয়ান সাগরের উপরে ভাসমান মেঘপুঞ্জ, মরক্কোর উপকূলে ঘূর্ণায়মান ধূলিঝড়, উইল্‌কিন্স আইস শেল্ফ-এর ভাঙন, ঘূর্ণিঝড় বার্থা প্রভৃতি। ==আরও দেখুন== নাসা মহাকাশ অভিযান কৃত্রিম উপগ্রহ ==তথ্যসূত্র== ==বহিঃসংযোগ== নাসা নাসা ভূ-মানমন্দির অধীনস্থ সংস্থা বিজ্ঞান
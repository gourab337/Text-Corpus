'''শ্রুন্স''' হল অস্ট্রিয়ার ফরার্লবের্গ রাজ্যের ব্লুন্ডেনৎস জেলার মন্টাফন উপত্যকায় অবস্থিত একটি পৌর এলাকা। ২০১৯ সালের ১লা জানুয়ারি মোতাবেক, এই এলাকার জনসংখ্যা প্রায় ৩৮৬৮ জন। এর পশ্চিমে ফরার্লবের্গের সবচেয়ে জনপ্রিয় হাইকিং আরোহনযোগ্য পাহাড় জিম্বা অবস্থিত, যাকে "ফরার্লবের্গার মাটারহর্ন" নামে ডাকা হয়। ==ভূগোল== শ্রুন্স অস্ট্রিয়ার সর্ব পশ্চিমের অঞ্চল ফরার্লবের্গে রাজ্যের ব্লুডেনৎস জেলায় অবস্থিত। ইল নদীর শাখা নদী লিৎজের তীরবর্তী মন্টাফন উপত্যকায় অবস্থিত শ্রুন্সের আয়তন ৬৯০ মিটার। এই অঞ্চলের ৪৫.২ শতাংশ অঞ্চলে অরণ্য ১৮.১ শতাংশ অঞ্চলে পাহাড় রয়েছে। এর উত্তরে বার্টোলমাবের্গ, পূর্বে সিলবের্টাল, দক্ষিণে গালেনকির্শ, এবং পশ্চিমে শাগুন্স। নিকটবর্তী শহর ব্লুডেনৎস এর থেকে ১২ কিমি দূরে অবস্থিত। ==ইতিহাস== "শ্রুন্স" নামের উৎপত্তি নিয়ে কয়েকটি প্রচলিত ব্যাখ্যা হল: "শ্রুন্স" নামটি রোমান শব্দ থেকে এসেছে যা "আশেরান" থেকে উদ্ভূত, যার অর্থ "বিশালাকৃতির ম্যাপল"। লাতিন শব্দ "আসেরোনিস" থেকে উদ্ভূত, যার অর্থ "ম্যাপল দিয়ে"। লাতিন শব্দ "সেরুম" থেকে (রোমান "শেরুন"), যার অর্থ "ডেইরি" বা "দুগ্ধ ==অর্থনীতি== শ্রুন্সের অর্থনীতির প্রধান উৎস কৃষি, গবাদিপশু পালন, ব্যবসা-বাণিজ্য। পর্যটন এই অঞ্চলের অর্থনীতিতে গুরুত্বপূর্ণ ভূমিকা পালন করে। ১৯০০ সালের দিকে শ্রুন্সের ঘরবাড়ির সংখ্যা ছিল প্রায় ৩৫০ এবং প্রথম বিশ্বযুদ্ধ পরবর্তী তা বাড়তে থাকে। ১৯১০ সালে শ্রুন্সের জনসংখ্যা দাঁড়ায় ১,৬০০। ২০০৩ সালে শ্রুন্সে ১৩৯টি ব্যবসা প্রতিষ্ঠানে ১৫২৩ জন্য কর্মী ১৯৬ জন শিক্ষানবিশ কাজ করত। কর পরিশোধযোগ্য কর্মীর সংখ্যা ছিল ১৮৬১। ==শিক্ষা== শ্রুন্সে একটি প্লেগ্রুপ চারটি কিন্ডারগার্টেন, দুটি প্রাথমিক বিদ্যালয়, দুটি প্রধান স্কুল এবং একটি সঙ্গীত স্কুল রয়েছে। ==তথ্যসূত্র== ==বহিঃসংযোগ== পরিসংখ্যান অস্ট্রিয়ায় শ্রুন্স জেলা
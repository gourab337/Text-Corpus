'''নিকোলাস "নিক" অ্যাডামস''' (ইংরেজি: '''Nicholas "Nick" Adams'''; জন্ম: ১০ জুন, ১৯৮৩) হলেন একজন মার্কিন মিউজিক্যাল থিয়েটার অভিনেতা, গায়ক নৃত্যশিল্পী। ==কর্মজীবন== ২০০৬ সালে অ্যাডামস বস্টন কনসার্ভেটরি অফ মিউজিক থেকে নৃত্যকলায় মাইনর সহ মিউজিক্যাল থিয়েটারে বিএফএ ডিগ্রি অর্জন করেন। এরপর তিনি যোগ দেন ''শিকাগো'' মিউজিক্যালের আন্তর্জাতিক সফরে। পরে অ্যাডামস যোগ দিয়েছিলেন ব্রডওয়ে শিল্পীগোষ্ঠীতে। ব্রডওয়ের ''দ্য পাইরেট কুইন''-এর মূল শিল্পীদলেরও অন্যতম সদস্য ছিলেন অ্যাডামস। ২০০৭ সালে তিনি ''আ কোরাস লাইন''-এর ব্রডওয়ে পুনর্নির্মাণে মারিও লোপেজের বিপরীতে ল্যারির ভূমিকায় অভিনয় করেন। ২০০৯ সালের জুন মাসে অ্যাডামস যোগ দিয়েছিলেন ''গাইজ অ্যান্ড ডলস''-এর ব্রডওয়ে পুনর্নির্মাণের মূল শিল্পীদলে। ২০১০ সালে লংএকর থিয়েটারে ব্রডওয়ের ''লা কেজ অক্স ফোলেস'' পুনর্নির্মাণ শিল্পীদলে অ্যাডামস "অ্যাঙ্গেলিক" বাজিয়েছিলেন। এই মিউজিক্যালের অন্যতম তারকা ছিলেন কেলসি গ্র্যামার। উল্লেখ্য, মূল মিউজিক্যালটি টনি পুরস্কার পেয়েছিল। অ্যাডামস ''প্রিসিলা, কুইন অফ ডেসার্ট''-এর নৃত্য পরিকল্পনা করেন। এই মিউজিক্যালে নৃত্য পরিবেশনও করেন। ২০১১ সালের ২০ মার্চ প্যালেস থিয়েটারে এই মিউজিক্যালটি শুরু হয়েছিল। পরে টরেন্টোয় প্রিন্সেস অফ ওয়েলস থিয়েটারেও এটি স্বল্পকাল চলেছিল। নিক অ্যাডামস সমকামী। ২০১০ সালে তিনি ''প্রিসিলা, কুইন অফ ডেসার্ট'' শিল্পীদলের সঙ্গে ইট গেটস বেটার প্রচারাভিযানের জন্য একটি পিসিএ-তে অংশ নেন। ''প্রিসিলা, কুইন অফ ডেসার্ট''-এ তার অবদানের জন্য ২০১১ সালে অ্যাডামস দু’টি ব্রডওয়ে.কম অডিয়েন্স চয়েস অ্যাওয়ার্ডস লাভ করেন: "ফেভারিট ব্রেকথ্রু পারফরম্যান্স" "ফেভারিট ডিভা পারফরম্যান্স"। ২০১১ সালে অ্যাডামস ব্রডওয়েতে শ্রেষ্ঠ নৃত্যশিল্পী বিভাগে অ্যাস্টেয়ার অ্যাওয়ার্ডের জন্যও মনোনীত হন এবং ''প্রিসিলা, কুইন অফ দ্য ডেজার্ট''-এ তার ভূমিকার জন্য আমেরিকান থিয়েটার হল অফ ফেম কর্তৃক সম্মানিত হন। ২০১৪ সালের ফেব্রুয়ারি অ্যাডামস ''উইকেড''-এর জাতীয় সফরে যোগ দেন। তিনিই ফিয়েরো চরিত্রে অভিনয়কারী সর্বশেষ অভিনেতা। ২০১৬ সালে অ্যাডামস স্কেচ এলজিবিটি-বিষয়ক কমেডি ওয়েব সিরিজ ''গো-গো বয় ২য় মরসুমে অভিনয় করেন। নিক অ্যাডামস অভিনীত অন্যান্য টেলিভিশন অনুষ্ঠান চলচ্চিত্রগুলি হল: ''সেক্স অ্যান্ড দ্য সিটি ২'', ''অ্যান ইংলিশম্যান ইন নিউ ইয়র্ক'', ''অ্যাজ দ্য ওয়ার্ল্ড টার্নস'', ''গাইডিং লাইট'', ''ড্যান্সিং উইথ দ্য স্টারস'', ''রোজি লাইভ'', ''ইট কুড বি ওয়ার্স'', ''দ্য কেনেডি সেন্টার অনার্স'', ''রেজিস অ্যান্ড কেলি'', ''গুড মর্নিং আমেরিকা'', ''দ্য ভিউ'', ''দ্য মেসি’স থ্যাঙ্কসগিভিং ডে প্যারেড'', ''বেস্ট টাইম এভার উইথ নেইল প্যাট্রিক হ্যারিস'' এবং ''দ্য টনি একাধিক সম্প্রচার। ==টার্টল বে-র ঘটনা== ২০০৯ সালের জুলাই মাসে অ্যাডামস তাঁর প্রেমিক ম্যানহ্যাটনের টার্টল বে নাইটক্লাবে গিয়েছিলেন। সেখানে তাঁদের ঢুকতে দেওয়া হয়নি। বাউন্সার বলেছিলেন যে অ্যাডামস যে সাদা টি-শার্টটি পরে ছিলেন সেটি ছিল নাইটক্লাবের পোষাকবিধি বহির্ভূত। অ্যাডামস জানান, তিনি তাঁর প্রেমিক হাত ধরে ছিলেন এবং বাউন্সার তাঁদের দেখে তাচ্ছিল্যের হাসি হেসে তাঁদের প্রবেশে বাধা দেন। অ্যাডামস দাবি করেন, এরপর তিনি দেখেছিলেন সাদা টি-শার্ট পরা এক দল লোককে নাইটক্লাবে ঢুকতে দেওয়া হয়। অ্যাডামস তাঁদের বিষমকামী হিসেবে বর্ণনা করেন। ঘটনাটির কথা অ্যাডামস তাঁর ব্লগে টুইটারে পোস্ট করেন এবং তাঁর ভক্তেরা "খেপে ওঠেন"। এরপরই বারের ম্যানেজার ক্ষমা চান এবং দাবি করেন ওই সময় একটি ভুল বোঝাবুঝি হয়েছিল। উত্তরে অ্যাডামস বলেন, "আমার বিরুদ্ধে বৈষম্যমূলক আচরণ করা হয়েছে। টার্টল বে-র সঙ্গে আমি আর সম্পর্ক রাখব না আর আমি তোমাদেরও তা-ই করতে সুপারিশ করব। এই মহিলারা যে ভুল বোঝাবুঝির দোহাই দিয়ে ব্যাপারটিতে মলম লাগাতে চাইছে যেটা কপটতার চূড়ান্ত নিদর্শন। শুধু তাই নয় এটি আমাকে আর নিউ ইয়র্ক সিটির সমকামী সমাজের ক্ষেত্রে পীড়াদায়ক আক্রমণাত্মক"। ==তথ্যসূত্র== ==বহিঃসংযোগ== বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা অভিনেতা মিউজিক্যাল থিয়েটার অভিনেতা টেলিভিশন অভিনেতা জন্ম ব্যক্তি পেনসিলভানিয়ার অভিনেতা অভিনেতা যুক্তরাষ্ট্রের এলজিবিটি বিনোদনশিল্পী এলজিবিটি ব্যক্তিত্ব
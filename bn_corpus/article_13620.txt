'''মুরাদপুর''' বাংলাদেশের চট্টগ্রাম জেলার সীতাকুণ্ড উপজেলার অন্তর্গত একটি ইউনিয়ন। == আয়তন == মুরাদপুর ইউনিয়নের আয়তন ৫৩৩৫ একর (২১.৫৯ বর্গ কিলোমিটার)। == জনসংখ্যা == ২০১১ সালের পরিসংখ্যান অনুযায়ী মুরাদপুর ইউনিয়নের লোকসংখ্যা ৪০,৩৬০ জন। এর মধ্যে পুরুষ ১৯,৯৮১ জন এবং মহিলা ২০,৩৭৯ জন। == অবস্থান সীমানা == সীতাকুণ্ড উপজেলার মুরাদপুর ইউনিয়নের অবস্থান। উপজেলা সদর থেকে ইউনিয়নের দূরত্ব প্রায় কিলোমিটার। ইউনিয়নের উত্তরে সৈয়দপুর ইউনিয়ন, পূর্বে সীতাকুণ্ড পৌরসভা, দক্ষিণে বাড়বকুণ্ড ইউনিয়ন এবং পশ্চিমে সন্দ্বীপ চ্যানেল সন্দ্বীপ উপজেলার বাউরিয়া ইউনিয়ন গাছুয়া ইউনিয়ন অবস্থিত। == প্রশাসনিক কাঠামো == মুরাদপুর ইউনিয়ন সীতাকুণ্ড উপজেলার আওতাধীন ৪নং ইউনিয়ন পরিষদ। ইউনিয়নের প্রশাসনিক কার্যক্রম সীতাকুণ্ড মডেল থানার আওতাধীন। এটি জাতীয় সংসদের ২৮১নং নির্বাচনী এলাকা চট্টগ্রাম-৪ এর অংশ। এটি ''ছোট কুমিরা'', ''ভাটেরখীল'', ''মুরাদপুর'' এবং ''গোপ্তাখালী'' ৬টি মৌজায় বিভক্ত। ইউনিয়নের গ্রামগুলো হল: বশরত নগর উত্তর ভাটেরখীল গোলাবাড়িয়া ভাটেরখীল গুলিয়াখালী পশ্চিম মুরাদপুর মুরাদপুর দক্ষিণ মুরাদপুর গোপ্তাখালী হাসনাবাদ দক্ষিণ রহমত নগর ঢালিপাড়া পূর্ব মুরাদপুর দোয়াজীপাড়া পেশকারপাড়া == নামকরণ == প্রাচীন ইতিহাস থেকে জানা যায় ১৫১৫ খ্রিষ্টাব্দে গৌড়ের সোলতান হোসেন শাহ-এর পুত্র নসরত শাহ ত্রিপুরা আক্রমন করে চট্টগ্রাম অধিকার করেন। চট্টগ্রামে তার আধিপত্য বিস্তার লাভ করলে তার অধীনস্থ কর্মকর্তা মুরাদকে নিজামপুর পরগণার দায়িত্বভার দেওয়া হয়। মুরাদ কোন অঞ্চলে তার রাজধানী স্থাপন করেছিল জানা যায়নি। তার নামের উপর ভিত্তি করে 'মুরাদপুর' গ্রাম নাম দেওয়া হয় বলে ঐতিহাসিকগণ মন্তব্য করেন। সন্দ্বীপের ইতিহাস থেকে পাওয়া যায়, ষোলশত শতকের পরে সন্দ্বীপের দীলেল রাজা চট্টগ্রামের বিভিন্ন জায়গায় প্রভাব বিস্তার করেন। নিজামপুর পরগণায় তার ক্ষমতার বহর ছিল। তার অনেকগুলি ছেলের মধ্যে মুরাদ ছিল বিচক্ষণ এবং বুদ্ধিসম্পন্ন, মুরাদ সীতাকুণ্ডের দক্ষিণ-পশ্চিমে বসতি স্থাপন করেন। তার নামানুসারে 'মুরাদপুর' নাম হয় বলে মনে করা হয়। সন্দ্বীপের ইতিহাস থেকে আরো জানা যায়, আনুমানিক ১৭৪৩ থেকে ১৭৫০ সালের মধ্যে আবু তোরাব, মোহাম্মদ মুরাদ, মোহাম্মদ ইব্রাহীম, মোহাম্মদ আকবর সন্দ্বীপের জমিদারী লাভ করেন, মোহাম্মদ মুরাদ নিজামপুর পরগণায় এসে আধিপত্য বিস্তার করেন এবং বসতি স্থাপন করেন। তার নামের উপর 'মুরাদপুর' হয়ে থাকে বলে উল্লেখ করা যেতে পারে। ওয়াহিদুল আলমের চট্টগ্রাম ইতিহাস থেকে জানা যায়, সন্দ্বীপের জমিদার আবু তোরাব মীরসরাই অঞ্চলে বসতি স্থাপন করেন। তার জ্ঞাতি এবং সেনাধ্যক্ষ ছিলেন মুরাদ আহমদ চৌধুরী। ব্রিটিশ বিরোধী আন্দোলনের চক্রান্তের শিকার হন মুরাদ, মুরাদ আবু তোরাবকে হত্যা করেন। মুরাদ আহমদের আধিপত্য বিস্তৃত হয় মীরসরাই এবং সীতাকুণ্ডের বিভিন্ন অঞ্চলে। তিনি নিজেই তার নামে 'মুরাদপুর' গ্রামের নামকরণ করেন বলে ধারনা করা যায়। অবশ্য মীরসরাই-এ মুরাদপুর নামে একটি গ্রামের নামকরণ করেন বলে ধারণা করা যায়। == শিক্ষা ব্যবস্থা == মুরাদপুর ইউনিয়নের সাক্ষরতার হার ৬০.১৭%। ইউনিয়নে ৪টি মাধ্যমিক বিদ্যালয়, ৩টি মাদ্রাসা ১৩টি প্রাথমিক বিদ্যালয় রয়েছে। == শিক্ষা প্রতিষ্ঠান == ;মাধ্যমিক বিদ্যালয় ক্যাপ্টেন শামছুল হুদা উচ্চ বিদ্যালয় ভাটেরখীল উচ্চ বিদ্যালয় হামিদুল্লাহ হাট উচ্চ বিদ্যালয় ;মাদ্রাসা জুবাইদিয়া ইসলামিয়া মহিলা আলিম মাদ্রাসা মুরাদপুর বায়তুন নূর দাখিল মাদ্রাসা হযরত ওমর ফারুখ (রা.) দাখিল মাদ্রাসা ;প্রাথমিক বিদ্যালয় ক্যাপ্টেন শামছুল হুদা সরকারি প্রাথমিক বিদ্যালয় গুলিয়াখালী সরকারি প্রাথমিক বিদ্যালয় গোপ্তাখালী সরকারি প্রাথমিক বিদ্যালয় গোলাবাড়িয়া সরকারি প্রাথমিক বিদ্যালয় দক্ষিণ রহমতনগর সরকারি প্রাথমিক বিদ্যালয় দোয়াজীপাড়া সরকারি প্রাথমিক বিদ্যালয় পশ্চিম ভাটেরখীল সরকারি প্রাথমিক বিদ্যালয় পেশকার পাড়া সরকারি প্রাথমিক বিদ্যালয় বশরত নগর সরকারি প্রাথমিক বিদ্যালয় ভাটেরখীল সরকারি প্রাথমিক বিদ্যালয় মুরাদপুর সরকারি প্রাথমিক বিদ্যালয় সাদেক মাস্তান সরকারি প্রাথমিক বিদ্যালয় হাসনাবাদ সরকারি প্রাথমিক বিদ্যালয় ;কিন্ডারগার্টেন জুয়েল মেমোরিয়াল কিন্ডারগার্টেন বশরত নগর কিন্ডারগার্টেন মাস্টার মনিরুজ্জামান একাডেমী == যোগাযোগ ব্যবস্থা == মুরাদপুর ইউনিয়নে যোগাযোগের প্রধান সড়ক ঢাকা-চট্টগ্রাম মহাসড়ক। এছাড়া উল্লেখযোগ্য সড়কগুলোর মধ্যে রয়েছে সড়ক এবং কুমিরা-সৈয়দপুর সড়ক। প্রধান যোগাযোগ ব্যবস্থা সিএনজি চালিত অটোরিক্সা। == ধর্মীয় উপাসনালয় == মুরাদপুর ইউনিয়নে ৩১টি মসজিদ, ১০টি ঈদগাহ ৭টি মন্দির রয়েছে। == খাল নদী == মুরাদপুর ইউনিয়নের পশ্চিম পাশে সন্দ্বীপ চ্যানেল। এছাড়া ইউনিয়নের উপর দিয়ে প্রবাহিত হচ্ছে ছোট কুমিরা খাল, গুলিয়াখালী খাল, রাজাপুর খাল, বারৈয়াখালী খাল, গোপ্তাখালী খাল এবং ছোট কুমিরা গুলিয়াখালী সংযোগ খাল। == হাট-বাজার == মুরাদপুর ইউনিয়নের প্রধান হাট/বাজার হল মুরাদপুর বাংলাবাজার। == দর্শনীয় স্থান == মুরাদপুর সমুদ্র সৈকত *গুলিয়াখালী সমুদ্র সৈকত == কৃতী ব্যক্তিত্ব == আবুল হোসেন নিজামী –– প্রাক্তন চেয়ারম্যান, পেট্রোবাংলা। এল কে সিদ্দিকী –– রাজনীতিবিদ। কবির আহমদ –– প্রাক্তন এডভোকেট, চট্টগ্রাম জজকোর্ট। ড. রশিদ আল ফারুকী –– প্রাক্তন অধ্যাপক, চট্টগ্রাম বিশ্ববিদ্যালয়। নজীর আহমদ –– প্রাক্তন অধ্যক্ষ, কলকাতা বিশ্ববিদ্যালয়। তিনি বঙ্গবন্ধু শেখ মুজিবুর রহমান এর শিক্ষক ছিলেন। নুরুল আফসার –– প্রাক্তন অধ্যাপক, কলকাতা আলীগড় বিশ্ববিদ্যালয়, ভারত। নুরুল ইসলাম –– প্রাক্তন গভর্নর, অর্থ মন্ত্রণালয়। নুরুল আমিন –– প্রাক্তন অনারারি, ম্যাজিষ্ট্রেট, চট্টগ্রাম। নুরুল হুদা –– প্রাক্তন অধ্যাপক, চট্টগ্রাম সিটি কলেজ। মাহবুব ছোবহান –– প্রাক্তন এডভোকেট, ঢাকা জজকোর্ট। মোস্তাফিজুর রহমান সিদ্দিকী –– রাজনীতিবিদ দেশের প্রথম বাণিজ্যমন্ত্রী। শামছুল হুদা –– ক্যাপ্টেন, বাংলাদেশ সেনা বাহিনী। == জনপ্রতিনিধি == বর্তমান চেয়ারম্যান: মোহাম্মদ জাহেদ হোসেন নিজামী তালিকা ক্রম নং চেয়ারম্যানের নাম সময়কাল ০১ আবদুল বারিক মাস্টার (প্রেসিডেন্ট) ১৯০৫-১৯৩৩ ০২ হাজী সিরাজুল হক ভূঁইয়া (প্রেসিডেন্ট) ১৯৩৩-১৯৫২ ০৩ হাজী ফোরক আহমদ ভূঁইয়া (প্রেসিডেন্ট) ১৯৫২-১৯৫৭ ০৪ আমিনুর রহমান ভূঁইয়া (প্রেসিডেন্ট) ১৯৫৭-১৯৬২ ০৫ হাজী মোহাম্মদ চৌধুরী ১৯৬২-১৯৬৫ ০৬ মোহাম্মদ আবদুল্লাহ ১৯৬৫-১৯৬৯ ০৭ হাজী মিজানুল হক ভূঁইয়া ১৯৬৯-১৯৭১ ০৮ নুরুল আমিন চৌধুরী ১৯৭১-১৯৭৩ ০৯ মোহাম্মদ সামছুল হক ১৯৭৩-১৯৭৪ ১০ শেখ মোহাম্মদ ফয়েজ উল্লাহ ১৯৭৪-১৯৭৭ ১১ নুরুল ইসলাম ভূঁইয়া ১৯৭৭-১৯৭৮ ১২ রুহুল আমিন (ভারপ্রাপ্ত) ১৯৭৮-১৯৮০ ১৩ নুরুল আমিন চৌধুরী ১৯৮০-১৯৮৪ ১৪ আবুল কালাম ১৯৮৪-১৯৮৮ ১৫ রহুল আমিন ১৯৮৮-১৯৯২ ১৬ আবুল কালাম ১৯৯২-১৯৯৭ ১৭ গোফরান বাহার ১৯৯৮-২০০৭ ১৮ দোলোয়ার হোসেন (ভারপ্রাপ্ত) ২০০৭-২০০৯ ১৯ গোফরান বাহার ২০০৯-২০১১ ২০ এস এম রেজাউল করিম ২০১১-২০১৬ ২১ মোহাম্মদ জাহেদ হোসেন নিজামী ২০১৬-বর্তমান == আরও দেখুন == সীতাকুণ্ড উপজেলা সীতাকুণ্ড মডেল থানা চট্টগ্রাম জেলা == তথ্যসূত্র == বাংলাদেশের স্থানীয় সরকার মন্ত্রণালয়ের ওয়েবসাইটে মুরাদপুর ইউনিয়ন == বহিঃসংযোগ == উপজেলার ইউনিয়ন
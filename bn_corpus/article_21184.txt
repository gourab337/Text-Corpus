'''ভালেন্তিনা ভ্লাদিমিরোভনা তেরেশকোভা''' (; জন্ম: মার্চ, ১৯৩৭) অবসরপ্রাপ্ত সোভিয়েত নভোচারীরূপে সুপরিচিত ব্যক্তিত্ব। বিশ্বের প্রথম নারী হিসেবে তিনি মহাশূন্যে পরিভ্রমন করেন। ১৯৬৩ সালের ১৬ জুন তারিখে উৎক্ষেপণকৃত ভস্তক খেয়াযানের ৭১ ঘন্টায় ৪৮ বার কক্ষপথ ঘূর্ণায়মান অবস্থার প্রেক্ষিতে তিনি কীর্তি গড়েন। চার শতাধিক আগ্রহী নারীদের মধ্য থেকে তিনি অন্য চারজন নারী মহাশূন্য অভিযানে অংশগ্রহণের সুযোগ পেয়েছিলেন। নভোচারী দলে যোগদানের ফলে সোভিয়েত বিমানবাহিনীতে একমাত্র সম্মানসূচক প্রথম বেসামরিক ব্যক্তি হিসেবে মহাকাশ গমনের সৌভাগ্য অর্জন করেন। ভস্তক ৬-এর দুই দিন পূর্বে উৎক্ষেপণকারী ভস্তক ৫-এর রুশ নভোচারী ভালেরি এফ. বাইকোভস্কিকে সাথে নিয়ে ১৯ জুন তারিখে পৃথিবীতে অবতরণ করেন। == প্রারম্ভিক জীবন == ভালেন্তিনা তেরেশকোভা মধ্য রাশিয়ার ইয়ারোস্লাভ ওব্লাস্তের অধীনে তুতায়েভস্কি জেলার মাসলেনিকোভো গ্রামে জন্মগ্রহণ করেন। তার বাবা-মা বেলারুশ থেকে অভিবাসিত হয়ে রাশিয়াতে আগমন করেন। বাবা ছিলেন ট্রাক্টরচালক এবং মা বস্ত্রশিল্প কারখানায় কাজ করতেন। দশ বছর বয়সে ১৯৪৫ সালে বিদ্যালয়ে যেতে শুরু করেন। কিন্তু ১৯৫৩ সালে বিদ্যালয় ত্যাগ করেন। এরপর দূরশিক্ষণ পাঠ্যক্রমে ছাত্রজীবন অতিক্রম করেন। শৈশবকালে তিনি প্যারাসুটের মাধ্যমে আকাশে চড়ার স্বপ্ন দেখতেন। স্থানীয় বিমানচালনা ক্লাবে আকাশলম্ফে প্রশিক্ষণ নেন। ২২ বছর বয়সে ২১ মে, ১৯৫৯ সালে তিনি প্রথম আকাশ থেকে লাফ দেন। অভিজ্ঞতালব্ধ জ্ঞানই তাকে নভোচারী হিসেবে যোগ দিতে ব্যাপকভাবে সহযোগিতা করেছিল। ১৯৬১ সালে তিনি স্থানীয় কমসোমল বা যুব কমিউনিস্ট লীগে যোগ দেন। পরবর্তীকালে সোভিয়েত ইউনিয়নের কমিউনিস্ট পার্টিতে যোগ দিয়েছিলেন। == কর্মজীবন == পূর্বে বিমানচালক হিসেবে তার কোনরূপ প্রশিক্ষণ ছিল না। ১৯৬১ সালে সৌখিন প্যারাসুট আরোহী হিসেবে অংশ নিয়েছিলেন, তাই তাকে মহাশূন্য প্রকল্পে অংশগ্রহণের সুযোগ দেয়া হয়েছিল। মহাকাশ পরিভ্রমণ শেষে তিনি প্রকল্প ত্যাগ করেন। এরপর নভেম্বর, ১৯৬৩ তারিখে আন্দ্রিয়ান জি. নিকোলায়েভ নামের একজন নভোচারীকে বিয়ে করেন। ১৯৬৬ সাল থেকে ১৯৯১ সাল পর্যন্ত তিনি সোভিয়েত ইউনিয়নের সুপ্রিম সোভিয়েতের সক্রিয় সদস্য ছিলেন। সোভিয়েত নারী সমিতির পরিচালক নিযুক্ত হন ১৯৬৮ সালে। ১৯৭৪ থেকে ১৯৯১ সাল পর্যন্ত সুপ্রিম সোভিয়েত প্রেসিডিয়ামের সদস্যরূপে দায়িত্ব পালন করেন। ২০০৮ সালে তিনি ইয়ারোস্লাভ প্রদেশের সংসদের ইউনাইটেড রাশিয়া দলের সদস্যরূপে সহ-সভাপতি নিযুক্ত হন। তেরেশকোভা "সোভিয়েত ইউনিয়নের বীর" এবং দুইবার অর্ডার অব লেনিন পুরস্কারে ভূষিত হন। == তথ্যসূত্র == নভোচারী ইউনিয়ন
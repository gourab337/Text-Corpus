'''হাজি দাদাশ অগলু খান্মাম্মাদভ''' () (জুন ১৫,১৯১৮ ডারবেন্ট এপ্রিল ৭, ২০০৫, বাকু) ছিলেন একজন আজারবাইজানি এবং সোভিয়েত সুরকার। তিনি প্রথম আজেরি আঞ্চলিক গানের তারযুক্ত সরঞ্জাম ''টার এবং কামানছেহ'' বিষয়ে রচনার জন্য বিখ্যাত। == প্রাথমিক জীবন == খান্মাম্মাদভ ডারবেন্ট বর্তমান নাম- দাগেস্তান, রাশিয়া) জন্মগ্রহণ করেন এবং ১০ বছর বয়সে টার নিয়ে শিক্ষা গ্রহণ শুরু করেন। ১৯৩২ সালে, তিনি একটি কঠিন অভিজ্ঞতা লাভ করেন; তার বাবা এবং চাচাকে গ্রেট পার্জ এর সময়কালে জমি দখলের অভিযোগে গ্রেফতার করা হয় এবং সাইবেরিয়াতে স্থায়ীভাবে নির্বাসিত করে। খান্মম্মাদভ মাধ্যমিক স্কুলের শিক্ষা লাভ শেষে, তার মা, যিনি ছয় সন্তান লালন পালনের জন্য সংগ্রাম করছিলেন, তাকে বাকুতে উযেয়ির হাজিবেয়ভের খোঁজে পাঠান। উযেইর হাজিবেয়ভ ছিলেন একজন আজারবাইজানি সুরকার যিনি তার শীল্পের পৃষ্ঠপোষকতা'র জন্য বিখ্যাত ছিলেন। প্রকৃতপক্ষে, হাজিবেয়ভ ছেলেটিকে বাসস্থানের যোগান দেন এবং সঙ্গীত প্রণোদিত হওয়ার পর তিনি আসাফ যেয়নালি সংগীত কলেজে নথিভুক্ত করান। == অবদান == খান্মাম্মাদভ তার প্রথম গান ''গোযাল পারি ''("রূপবতী জলদেবী"), ১৯৪২ সালে সুরকরণ করেন। ১৯৪৬ সালে ঐকতান সঙ্গীতের প্রতিষ্ঠার জন্য তাকে তাবরিজ পাঠানো হয় যা তখন সোভিয়েতের আজারবাইজানি সরকার দ্বারা পরিচালিত হতো। কিন্তু আবেদনটি অপসারিত হওয়ার পর তিনি বাকুতে ফিরে আসেন। ১৯৪৭ সালে, খান্মাম্মাদভ আজারবাইজানি স্টেট কনজারভেটরিতে আঞ্চলিক গান এবং সংগীতের গঠনের উপর পড়াশুনা করতে ভর্তি করানো হয়। সেখানে তিনি যথাক্রমে হাজিবেয়ভ এবং গারা গারায়েভ দ্বারা শিক্ষা লাভ করেন। ১৯৫২ সালে তিনি স্নাতক লাভ করেন। গারায়েভ তাকে তার স্নাতকের জন্য টার এবং ঐকতান সঙ্গীতের জন্য গান বিষয়ক রচনা লেখার আহ্বান করেন। খান্মাম্মাদভ দুইটি সফল সঙ্গীত কমেডি রচনা করেন যথাঃ ''বির দাজিগা ''("এক মিনিট", ১৯৬১; মাহারাম আলিযাদেহ লিরিক দেন)। এটি ছিল তেল কর্মীদের জীবন সম্পর্কে। এবং আরেকটি হলো বুতুন আর্লার ইয়াখশিদির ("সব স্বামীই ভাল", ১৯৭১; আলেক্সান্দ্‌র খালদেয়েভ এর লিরিক দেন)। এছাড়াও তিনি প্রায় ১৫০টি গান রচনা করেন, যার বেশিরভাগই যার বেশিরভাগই সোভাকাত আল্কবারভা এর দুঃখপূর্ণ কণ্ঠ কর্তৃক গাওয়ার জন্য নির্দিষ্ট করে রচনা করা হয়। সুরকার হিসেবে কাজ করারা পাশাপাশি, খান্মাম্মাদভ আজারবাইজান মিউজিক্যাল কমেডি থিয়েটারে ১৯৪৪-১৯৪৮ পর্যন্ত পরিচালক, ১৯৫২ থেকে ১৯৫৪ পর্যন্ত আজারবাইজান স্টেট ফোক সং এন্ড ড্যান্স এন্সেম্বল এর শৈল্পিক পরিচালক এবং ১৯৬৬-১৯৬৮ পর্যন্ত আজারবাইজান স্টেট ফিলহারমনিক সোসাইটতে পরিচালক হিসেবে কাজ করেন। == স্বীকৃতি == খান্মাম্মাদভের আজারবাইজান সঙ্গীতে অবদান স্টেট লেভেলে স্বীকৃত। এছাড়াও তিনি কিছু পুরস্কার পান, যথাঃ আজারবাইজানের সম্মানিত কলা কর্মী (১৯৬৭), আজারবাইজানের জনগনের শিল্পী (১৯৮৮), আজারবাইজান স্টেট কনজারভেটরির অধ্যাপক (১৯৯৩), অর্ডার অব অনার (১৯৯৮) এবং ২০০১ সাল থেকে রাষ্ট্রপতীয় মাসিক সুবিধা লাভ করেন। খান্মাম্মদ্ভ ৮৭ বছর বয়সে মৃত্যুবরণ করেন। == তথ্যসূত্র == == বহিঃসংযোগ == Music by Haji Khanmammadov জন্ম মৃত্যু
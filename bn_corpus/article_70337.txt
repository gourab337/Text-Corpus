'''তেহরি গাড়োয়াল''' ভারতের উত্তরাখণ্ড পার্বত্য রাজ্যের একটি জেলা। এর প্রশাসনিক সদর দফতর নতুন তেহরিতে আছে। এই জেলার জনসংখ্যা ৬১৮, ৯৩১ (২০১১ আদমশুমারি), আগের দশকের তুলনায় এটি ২.৩৫% বৃদ্ধি পেয়েছে। এটি পূর্বদিকে রুদ্রপ্রয়াগ জেলা, পশ্চিমে দেরাদুন জেলা, উত্তরে উত্তরকাশি জেলা, এবং দক্ষিণে পৌরি গাড়োয়াল জেলা দ্বারা বেষ্টিত রয়েছে। তেহরি গাড়োয়াল হিমালয়ের একটি অংশ। ==ব্যুৎপত্তি== '' তেহরি '' নামটি '' ত্রিহরি '' থেকে এসেছে, এটি এমন একটি স্থান নির্দেশ করে যা তিন ধরনের পাপকে হরণ করে বা ধুয়ে ফেলে যথাক্রমে মনস, বাচ কর্মণ বা যথাক্রমে চিন্তাধারা, শব্দ কর্মের দ্বারা জন্মগ্রহণকারী পাপগুলি। হিন্দি ভাষায় যা ''গড়'' তার অর্থ দুর্গ। ==ইতিহাস== ===প্রাথমিক=== ৮৮৮ খ্রিস্টাব্দের আগে, এই অঞ্চলটি ৫২টি দুর্গে বিভক্ত ছিল যেগুলি স্বাধীন রাজারা শাসন করতেন। এইসব গড়গুলি মালওয়া রাজপুত্র কনকপাল একটি প্রদেশের অধীনে নিয়ে এসেছিলেন। বদ্রীনাথে সফরের সময় কনকপালের সঙ্গে, তৎকালীন সর্বশক্তিমান রাজা, ভানু প্রতাপের দেখা হয়েছিল যিনি পরে তাঁর একমাত্র মেয়েকে রাজপুত্রের সাথে বিবাহ দিয়েছিলেন এবং তাঁর রাজ্য তাঁর হাতে তুলে দিয়েছিলেন। কনকপাল সিংহ এবং তাঁর বংশধররা ধীরে ধীরে সমস্ত গড়গুলি জয় করেন এবং পরবর্তী ৯১৫ বছর ধরে, ১৮৫৩ সাল পর্যন্ত পুরো গাড়োয়াল রাজ্য শাসন করেন। ===গাড়োয়াল রাজ্য=== তেহরি গড়ওয়ালের রাজপরিবারের পতাকা। তেহরি গাড়োয়াল বা গাড়োয়াল রাজত্ব ছিল একটি স্বশাসিত রাজ্য, পারমার (শাহ) রাজবংশ দ্বারা শাসিত। পরে এটি ব্রিটিশ ভারতের পাঞ্জাব পার্বত্য রাজ্য এজেন্সির একটি অংশে পরিণত হয়েছিল,যা বর্তমানে তেহরি গাড়োয়াল জেলা এবং বেশিরভাগ উত্তরকাশি জেলা নিয়ে গঠিত। ১৯০১সালে, এটি অঞ্চল নিয়ে বিস্তৃত ছিল এবং জনসংখ্যা ছিল ২৬৮,৮৮৫। শাসককে রাজা উপাধি দেওয়া হয়েছিল, তবে ১৯১৩ সালের পরে, তিনি মহারাজা উপাধিতে ভূষিত হয়েছিলেন। শাসক ১১ টি তোপধ্বনি এবং ৩০০,০০০ টাকা নজরানার অধিকারী ছিলেন। এই রাজ্যটি ১৯৪৭ সালের ১লা আগস্ট ভারতের সাথে যুক্ত হয়ে যায়। ==অর্থনীতি== ২০০৬ সালে পঞ্চায়েতি রাজ মন্ত্রক, তেহরি গাড়োয়ালকে দেশের ২৫০ টি সর্বাধিক পশ্চাদপদ জেলার মধ্যে একটি (মোট ৬৪০এর মধ্যে) ঘোষণা করে। এটি বর্তমানে পশ্চাদপদ অঞ্চল অনুদান তহবিল কর্মসূচির (বিআরজিএফ) তহবিল প্রাপ্ত উত্তরাখণ্ডের তিনটি জেলার মধ্যে একটি। ==ফসল== শুকনো মরসুমের ফসলের মধ্যে রয়েছে গম, যব, মসুর, কালো এবং লাল ছোলা, রেপসীড এবং সরিষা এবং মটর। বর্ষার ফসলের মধ্যে রয়েছে চাল, বার্নইয়ার্ড বাজরা, আঙুল বাজরা, কালো ছোলা, তিল এবং সয়াবিন। জেলায় বিভিন্ন ফল মশলার চাষও হয়। ==তথ্যসূত্র== ==বহিঃসংযোগ== Complete Uttarakhand Information Complete Garhwal Information জেলা
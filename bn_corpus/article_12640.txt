ইংরেজি ভাষা নাইজেরিয়ার সরকারি ভাষা। প্রাদেশিক পর্যায়ে তিনটি ভাষা সরকারী ভাষার মর্যাদা পেয়েছে। এগুলি হল উত্তরের হাউসা ভাষা, দক্ষিণ-পূর্বের ইগবো ভাষা এবং দক্ষিণ-পশ্চিমের ইয়োরুবা ভাষা। তিনটি ভাষাতেই প্রায় ২০ লক্ষ লোক কথা বলে থাকে। নাইজেরিয়াতে আরও প্রায় ৫০০টি ভাষা প্রচলিত, যাদের অনেকগুলিতেই বক্তাসংখ্যা নগণ্য। এদের মধ্যে উল্লেখযোগ্য হল হাউসা ভাষা, ইগবো ভাষা, ইয়োরুবা ভাষা, ফুলা ভাষা, ইবিবিও ভাষা, ইদোমা ভাষা এবং কানুরি ভাষা; স্থানীয় পর্যায়ে এই ভাষাগুলির মর্যাদা আছে, বিশেষত খবর সম্প্রচারের ক্ষেত্রে। নাইজেরিয়াতে বেশ কিছু ভাষা সার্বজনীন ভাষা বা লিঙ্গুয়া ফ্রাংকা হিসেবে ব্যবহার করা হয়' এদের মধ্যে আছে হাউসা ভাষা, এফিক ভাষা, এবং নাইজেরীয় পিজিন ভাষা। আন্তর্জাতিক কর্মকাণ্ডে ইংরেজি ভাষা ব্যবহার করা হয়। == বহিঃসংযোগ == নাইজেরিয়ার ভাষার উপর এথনোলগ-এর রিপোর্ট বিষয়শ্রেণী:দেশ অনুযায়ী ভাষা ভাষা
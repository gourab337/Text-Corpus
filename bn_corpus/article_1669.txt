'''মাকড়সা''' অমেরুদন্ডী শিকারী কীট বিশেষ। এটি একটি আট পা ওয়ালা অ্যারাকনিডা শ্রেণীর সন্ধিপদ। এদের শরীর মাথা ধড় দুটি অংশে বিভক্ত, আটটি সন্ধিযুক্ত পা আছে, ডানা নেই। এদের মাথা বুক একসাথে জুড়ে সেফালোথোরাক্স বা মস্তক-বক্ষ গঠন করে। মাকড়সার একটি বিশেষ গুণ হল, এরা জাল তৈরি করে এবং জালের মাধ্যমে অন্যান্য কীট-পতঙ্গ ইত্যাদি শিকার করে। অনেক রকম মাকড়শা হয়, কেউ জাল বোনে, কেউ লাফিয়ে শিকার ধরে। সব মাকড়শার একজোড়া বিষগ্রন্থি আছে। এদের অনেকের কামড় খুব বিষাক্ত। তবে সবাই প্রাণঘাতী নয়। মাকড়সারা প্রথম স্থলচর প্রাণীদের মধ্যে অন্যতম। অপেক্ষাকৃত প্রাচীন মাকড়সারা নিঃসঙ্গ শিকারী অর্থাৎ এরা জাল বোনে না,লাফিয়ে শিকার ধরে। এদের চেনার উপায় হল নীচদিকে বাকা দাঁড়া যা সোজা উপরনিচ নড়ে। জালবোনা মাকড়শারা অপেক্ষাকৃত অর্বাচীন। কয়েকটি বিখ্যাত বিষাক্ত মাকড়শা: টারান্টুলা (বিষ মানুষের ক্ষতি করেনা) ব্ল্যাক উইডো মাকড়শা
'''আবদুল ওয়াহেদ বোকাইনগরী''' ছিলেন ময়মনসিংহের গৌরীপুরের প্রথিতযশা রাজনৈতিক নেতা। তিনি কলকাতার এসেম্বলীর সদস্য ছিলেন এছাড়াও পুর্ব পাকিস্তান আইন পরিষদ সদস্য হিসেবেও নির্বাচিত হয়েছিলেন। ==রাজনৈতিক জীবন== ১৯০৫ সালে শেরেবাংলা একে ফজলুল হকের কৃষক শ্রমিক দলে যোগ দেন তিনি। কংগ্রেসের লাঙল প্রতীকে নির্বাচন করে কলকাতার এসেম্বলীর সদস্য হয়েছিলেন। কলকাতা এসেম্বলিতে বাংলায় বক্তৃতা নিষিদ্ধ ছিল। অধিবেশনে তিনি বাংলায় বক্তৃতা দিতে শুরু করলে স্পীকার তাকে বাংলায় বক্তৃতা দিতে নিষেধ করতে থাকেন। তা অগ্রাহ্য করে তিনি বাংলাতেই পুরো বক্তব্য দেন। কলকাতা এসেম্বলিতে বাংলা ভাষায় বক্তৃতা দেবার অধিকার নিয়ে তিনি আন্দোলন করেন। ১৯৩৭ সনে কৃষক প্রজা পার্টি থেকে মনোনয়ন নিয়ে অবিভক্ত বাংলার এবং দেশ বিভাগের পর ১৯৫৪ সনে যুক্তফ্রন্টের হয়ে নির্বাচন করে তৎকালীন পুর্ব পাকিস্তান আইন পরিষদ সদস্য(এমএলএ) নির্বাচিত হন ১৯৪৯ সালে তিনি গৌরীপুর পৌরসভার চেয়ারম্যান নির্বাচিত হন। তিনি নিখিল বঙ্গ প্রজা সমিতির সদস্য ছিলেন। গৌরীপুরে ভাষা আন্দোলনের সময়ও তিনি সক্রিয় ভূমিকা পালন করেন। ==সামাজিক উন্নয়ন== গৌরীপুরে নারীশিক্ষা উচ্চতর শিক্ষা সম্প্রসারণের লক্ষ্যে তিনি গৌরীপুর বালিকা উচ্চ বিদ্যালয় এবং কলেজ প্রতিষ্ঠায় অগ্রণী ভূমিকা পালন করেন। গৌরীপুর কলেজের প্রথম গভর্নিং বডির প্রতিষ্ঠাতা সভাপতি ছিলেন তিনি। ==তথ্যসূত্র== জেলার রাজনীতিবিদ মৃত্যু
'''তুচ্ছ সত্য''' (বা, '''অনুল্লেখ্য সত্য''', ইংলিশে, "Trivial Theorem") গণিতের পরিভাষায় এমন একটি উপপাদ্য যার প্রমাণ সরল, সহজবোধ্য এবং নাতিদীর্ঘ। গণিত পাঠ্যপুস্তকে যে সব দাবীর সত্যতা তাৎক্ষণিক যাচাই করা সম্ভব কিন্তু লেখক তার সম্পূর্ণ বর্ণনাকে অপ্রয়োজনীয় মনে করেন তাদের তুচ্ছ সত্য বলে উল্লেখ করা হয়। পাঠক অবশ্য, নিজস্বার্থে, প্রমাণটি চেষ্টা করে দেখতে পারেন, কারণ অনেক ক্ষেত্রেই এই "তুচ্ছ সত্য"গুলোর প্রমাণ গভীর মনোযোগের দাবী রাখে। == কৌতুক == গণিত সমাজে তুচ্ছ সত্য নিয়ে কৌতুক করা গণিত সংস্কৃতির একটি অংশ। শোনা যায়, কোন এক বিশ্লেষণ ক্লাসে শিক্ষক কোন একটি উপপাদ্য বর্ণনার সময় একটি অনুসিদ্ধান্তের সাহায্য নেন। একজন ছাত্র অনুসিদ্ধান্তের প্রমাণ জানতে চাইলে শিক্ষক জবাব দেন এটি একটি তুচ্ছ সত্য। তার পর চিন্তায় ডুবে যান। আধাঘণ্টা পরে, তার চিন্তা করা শেষ হলে, আনমনে বলে ওঠেন, "হুঁ, যা বলছিলাম, এটা একটা তুচ্ছ সত্য"। পরিভাষা
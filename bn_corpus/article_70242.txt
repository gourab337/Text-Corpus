'''প্রতাপগড় জেলা''' হল রাজস্থানের ৩৩ তম জেলা, এটি ২৬ শে জানুয়ারী ২০০৮ সালে তৈরি হয়। এটি উদয়পুর বিভাগের একটি অংশ এবং চিতোরগড়, উদয়পুর এবং বানসওয়ারা জেলার পূর্ববর্তী তহসিলগুলি নিয়ে গঠন করা হয়েছে। প্রতাপগড় শহর (পিন কোড ৩১২৬০৫, এসটিডি কোড ০১৪৭৮) জেলার প্রশাসনিক সদর দফতর। == বিভাগ== প্রতাপগড় জেলা পাঁচটি মহকুমা নিয়ে গঠিত। এই মহকুমাগুলি হল অর্ণোদ, ছোট সদ্রি, ধরিয়াওয়াদ, পিপাল খোঁত এবং প্রতাপগড়। অর্ণোদ তহসিল বা মহকুমায় রাজস্ব গ্রামের সংখ্যা ১8৮, ছোট সদ্রি তহসিলের মহকুমায় রাজস্ব গ্রামের সংখ্যা ১৪১, ধরিয়াওয়াদ তহসিলের মহকুমায় রাজস্ব গ্রামের সংখ্যা ২৪৯ টি, পিপল খোঁত তহসিলের মহকুমায় রাজস্ব গ্রামের সংখ্যা ২৩ টি এবং প্রতাপগড় তহসিলের মহকুমায় রাজস্ব গ্রামের সংখ্যা ৩৩০ টি। প্রতাপগড় জেলার প্রধান গ্রামগুলির মধ্যে রয়েছে ধমোত্তর, কুলমিপুরা, সিদ্ধপুরা, রথঞ্জনা, ধৌলা পানী, দেবগড়, সালামগড়, পারসোলা, ঝন্তালী, অর্নোদ, গন্ধের, আসওয়াতা, কুলতানা, অবলেশ্বর, রাজোড়া, কুনি, হাতুনিয়া, প্রতাপপুরা, মোখমপুরা, বারোথা, বাসদ, ভারমণ্ডল, বজরঙ্গগড়, সুহাগপুরা, রামপুরিয়া, চিকলাদ, গায়সপুর, বড়ওয়ার্দা, বারদিয়া, থাদা, পানমোদি, ঝাঁসাদি, গৌতমেশ্বর, ডালোট, ঝন্তলী, পিপলখোঁট, রাজপুরিয়া, বাঁশোরি বাগবাস খেরোট, বধি শকথালি। ==জেলা প্রশাসন== প্রতাপগড় শহরে জেলা কালেক্টর ভবন, ছবি: হেমন্ত শেশ জেলাটির তদারকি একজন জেলা কালেক্টর করে থাকেন। ===পুলিশ অবকাঠামো=== প্রতাপগড় জেলায় ১৩ টি থানা টি পুলিশ-চৌকি রয়েছে। থানাগুলি হল প্রতাপগড় (শহর), ছোট সদ্রি, ধরিয়াওয়াদ, অর্নোদ, পিপলখুন্ট, ধৌলা পানি, ধমোত্তর, রথজানা, সালামগড়, সুহাগপুরা, দেবগড়, হাতুনিয়া এবং ঝন্তালী। একটি জেলা কারাগার প্রতাপগড়ে অবস্থিত এবং ছোট সদ্রিতে একটি উপ-কারাগার অবস্থিত, যেখানে বিচারের অধীনে বন্দিদের রাখা হয়। শিবরাজ মীনা জেলার বর্তমান পুলিশ সুপার। ==জনসংখ্যার উপাত্ত== ১৮৮১ খ্রিস্টাব্দে প্রতাপগড়ের জনসংখ্যা ছিল ৭৯,৫৬৮ জন। যদিও ১৯৫১ সালে জনসংখ্যা হয় ১,১০,৫৩০ জন। ২০১১ সালের আদম শুমারি অনুসারে প্রতাপগড় জেলার (রাজস্থান) জনসংখ্যা ৮,৬৮,২৩১ জন, যা প্রায় কাতার দেশের জনসংখ্যার সমান বা মার্কিন যুক্তরাষ্ট্রের ডেলাওয়্যার সমান। জনসংখ্যার হিসাবে জেলাটি ভারতে ৪৭২ তম স্থান (মোট ৬৪০ টির মধ্যে) অর্জন করে। জেলাটির বর্গকিলোমিটারে জনসংখ্যার ঘনত্ব ২১১ জন (৫৫০ জন/বর্গ মাইল)। ২০০১-২০১১-এর দশকে এর জনসংখ্যা বৃদ্ধির হার ২২.৮২% ছিল। প্রতাপগড়ের লিঙ্গ অনুপাত প্রতি ১০০০ জন পুরুষ প্রতি ৯৮২ জন মহিল৫ এবং জেলার সাক্ষরতার হার ৫৬.৩%। ==ভাষা == ভারতের ২০১১ সালের আদমশুমারির সময়ে, জেলার জনসংখ্যার ৭৭.২৬% জনগণ হিন্দি ভাষাকে, ২০.১৮% জনগণ ভিলি ভাষাকে এবং ১.৭৫% জনগণ পাঞ্জাবি ভাষাকে তাদের প্রথম ভাষা হিসাবে উল্লেখ করেছে। ==তথ্যসূত্র== ==বহিঃসংযোগ== জেলা
বার্তাবাহক আরএনএ সংশ্লেষণ এবং প্রক্রিয়াকরণের সরল চিত্র। উৎসেচকগুলি দেখানো হয় নি। বংশাণু অভিব্যক্তির প্রথম ধাপ। এখানে ডিএনএ এর নির্দিষ্ট অংশ থেকে আরএনএ পলিমারেজ উৎসেচকের সাহায্যে আরএনএ তৈরি হয়। আরএনএ এবং ডিএনএ দুইটিই নিউক্লিক অ্যাসিড। এরা একে অপরের সম্পূরক (Complementary) এক এক জোড়া নাইট্রোজেন ক্ষারক (base pair) ভাষা হিসেবে ব্যবহার করে। এই ভাষা নির্দিষ্ট উৎসেচকে ক্রিয়ায় ডিএনএ থেকে আরএনএ এবং আরএনএ থেকে ডিএনএ তে স্থানান্তর হতে পারে। প্রতিলিপিকরণের ক্ষেত্রে ডিএনএ এর এই ভাষাটি পড়ে আরএনএ পলিমারেজ। সেটি ডিএনএ এর প্রোমোটার খণ্ডে বসে নির্দিষ্ট ডিএনএ খণ্ড থেকে সম্পূরক আরএনএ তৈরি করে। এটিই প্রতিলিপিকরণ প্রক্রিয়া। ডিএনএ এর যে অংশটি আরএনএ-তে পরিণত হয় তাকে বলে '''প্রতিলিপিকরণ একক'''। এই এককটি কমপক্ষে একটি বংশাণুকে সঙ্কেতাবদ্ধ করতে পারে। যে বংশাণুটি আরএনএ তে স্থানান্তরিত হলো সেটি যদি প্রোটিন তৈরির সংকেত বহন করে তাহলে সেই আরএনএটি হবে বার্তাবাহক আরএনএ বা এমআরএনএ (mRNA)। == তথ্যসূত্র ==
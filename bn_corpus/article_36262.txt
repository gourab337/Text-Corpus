'''রুট ৫৪''' (স্থানীয়ভাবে ১২তম সড়ক নামে পরিচিত) হচ্ছে একটি প্রাদেশিক মহাসড়ক, যা যুক্তরাষ্ট্রের নিউ জার্সির আটলান্টিক কাউন্টিতে অবস্থিত। এটি ইউএস রুট ২০৬ (ইউএস ২০৬) এর দক্ষিণাংশের সম্প্রসারিত অংশ হিসেবে বিবেচিত হয়, যা হ্যামনটন এর ইউএস ২০৬ ইউএস ৩০ এর সংযোগস্থল থেকে ১১.৮৬ মাইল (১৯.০৯ কি.মি.) দুরত্বে গিয়ে বুয়েনা ভিসতা টাউনশিপের ইউএস ৪০ এর সাথে যুক্ত হয়। রাস্তাটি গ্রামীণ এলাকায় প্রবেশের পূর্বে হ্যামন‍টনের মধ্য দিয়ে গেছে। এটি ফলসমে ইউএস ৩২২ রুট ৭৩ কে এবং হ্যামন‍টনে আটলান্টিক সিটি এক্সপ্রেসওয়েকে বিভক্ত করেছে। বর্তমানে যেটি '''রুট ৫৪''' তা মূলত ১৯৩৮ সালে তৈরি হয়েছিল দক্ষিণ হ্যামন‍টনের ইউএস ৩০/ ইউএস ২০৬ থেকে লেন্ডিস টাউনশিপের (বর্তমান ভিনল্যান্ডের অংশ) প্রধান সড়কে চলাচলের জন্য। বুয়েনার ইউএস ৪০ এর উত্তরাংশ একমাত্র অংশ যা প্রাদেশিক মহাসড়ক হিসেবে অধিগৃহীত হয় এবং '''রুট ৫৪''' হিসেবে নামকরণ করা হয়। ১৯৫৩ সালে '''রুট ৫৪''' এর বর্তমান প্রান্তিককরণ নির্ধারিত হয়েছিল। ১৯৬০ এর শেষের দিকে হ্যামন‍টনের ইউএস ২০৬ এর দক্ষিণ প্রান্তকে ভিনল্যান্ড/ মিলভিলে, নিউ জার্সিমিলভিলে এলাকার রুট ৫৫ এর সাথে যুক্ত করতে '''রুট ৫৪''' করিডরটির পাশাপাশি একটি ফ্রি-ওয়ের প্রস্তাব করা হয়েছিল; অবশেষে এটি বাতিল করা হয়েছিল। ==রুট বর্ণনা== রুট ৫৪ শুরু হয় বুয়েনা এবং বুয়েনা ভিসতা টাউনশিপ সীমান্ত ইউএস ৪০/ কাউন্টি রুট ৫৫৭(সিআর ৫৫৭) এবং সিআর ৬১৯ এর সংযোগস্থল হতে। এটি বুয়েনা হ্যামন‍টন সড়ক নামে উত্তর- উত্তরপূর্বে দুই লেনের অবিভক্ত রাস্তা হিসেবে কৃষি এলাকার মধ্য দিয়ে এগিয়ে গেছে, যার পশ্চিমে বুয়েনা এবং পূর্বে বুয়েনা ভিসতা টাউনশিপের মধ্যে সীমান্ত তৈরি করেছে। সম্পূর্ণরূপে বুয়েনা ভিসতা টাউনশিপে প্রবেশের পর এবং ১২তম রাস্তা হয়ে সড়কটি সিআর ৬৯০ এর সাথে সংযোগ স্থাপন করে এবং আরও উত্তরপূর্ব দিকে ঘুরে গেছে। এখান থেকে রুট ৫৪ কিছু আবাসিক এলাকার পর বনাঞ্চলে প্রবেশ করে। ফলসমে প্রবেশের পর ইউএস ৩২২ দিয়ে ক্লোভারলিফ ইন্টারচেঞ্জে আসার পূর্বে পথটি কনরেইল শেয়ার্ড সম্পদ হর্স পাইক) রেল রাস্তাটি অতিক্রম করে। এই ইন্টারচেঞ্জের পর রাস্তাটি রুট ৭৩ এর সাথে চৌমাথায় মিলিত হয়, যা কাউন্টি রুট ৫৬১ স্পার হিসেবে চিহ্নিত হয়। এই সংযোগস্থলটি পেরিয়ে রুট ৫৪ বনভূমি কৃষি ভূমির মধ্য দিয়ে হ্যামন‍টনের দিকে প্রবেশের জন্য এগিয়ে যায় এবং আটলান্টিক সিটি এক্সপ্রেসওয়ে এর সাথে একটি ইন্টারচেঞ্জে পৌঁছায়। এই ইন্টারচেঞ্জ এলাকায় রাস্তাটি একটি চার লেনের বিভক্ত মহাসড়কে রূপ নেয়। আটলান্টিক সিটি এক্সপ্রেসওয়ের পরে দুই লেনের অবিভিক্ত রাস্তাটি সিআর ৫৫৯ এর সাথে একটি সংযোগস্থলে আসে। এই স্থান থেকে রাস্তাটি হ্যামনটন শহরের কেন্দ্রস্থলে প্রবেশ করে রুট ৫৪ বিভিন্ন আবাসিক বাণিজ্য এলাকার সাথে যুক্ত হয়। রাস্তাটি সিআর ৫৬১ এর সাথে মিলিত হবার ঠিক আগে নিউ জার্সি ট্রানজিটের আটলান্টিক সিটি লাইন অতিক্রম করে। সিআর ৫৬১ পার হয়ে পথটি বেলভিউ এভিনিউতে রুপান্তরিত হয় এবং সিআর ৫৪২ এর পশ্চিম প্রান্তের মুখোমুখি হয়। রাস্তাটি যতই শহরের কেন্দ্রস্থল এলাকা ছেড়ে যায়, ততই এর আশেপাশে আবাসিক এলাকা বাড়তে থাকে। রুট ৫৪ ইউএস ৩০ এবং ইউএস ২০৬ এর সংযোগস্থলে এসে শেষ হয়, যেখান থেকে রাস্তাটি ইউএস ২০৬ হিসেবে উত্তর দিকে এগিয়ে যায়। ==ইতিহাস== এখন যেটি রুট ৫৪, ১৯২৭ পর্যন্ত সেটি একটি নম্বরবিহীন কাঁচা রাস্তা ছিল, যা বুয়েনাকে হ্যামনটনের সাথে সংযুক্ত করত। দক্ষিণ হ্যামনটনের ইউএস ৩০/রুট ৪৩ এবং ইউএস ২০৬/রুট ৩৯ এর সাথে লিংকন এভিনিউ দিয়ে কামবারল্যান্ড কাউন্টি (বর্তমানে ভিনল্যান্ডের অংশ)৩০ লেন্ডিস টাউনশিপের প্রধান সড়কের সাথে যোগাযোগের জন্য ১৯৩৮ সালে রুট ৫৪ তৈরি করা হয়। রুট ৫৪ এর একমাত্র অংশ, যেটি প্রাদেশিক মহাসড়ক হিসেবে অধিগৃহীত হয়, সেটি হল বুয়েনার ইউএস ৪০ এর উত্তরাংশ/রুট ৪৮ এর সংযোগস্থল। ইউএস ৪০ এর দক্ষিণে অবস্থিত লিংকন এভিনিউ এর অংশটি গ্রামীণ পথ হিসেবে থেকে যায়, যা কামবারল্যান্ড কাউন্টিতে সিআর ২৫ এবং আটলান্টিক কাউন্টিতে সিআর ৫৫ সিআর ১৯ নামে পরিচিত। কামবারল্যান্ড আটলান্টিকের সিআর ৬৫৫ এবং আটলান্টিকের সিআর ৬১৯ একটি অংশই বর্তমানে সড়কটিতে অন্তর্ভুক্ত। ১৯৫৩ সালে নিউ জার্সির প্রাদেশিক মহাসড়কের পুনঃসংখ্যা নির্ধারণের সময় বুয়েনা ভিসতার ইউএস ৪০ এবং হ্যামনটনের ইউএস ৩০/ইউএস ২০৬ এর মধ্যে রুট ৫৪ এর বর্তমান বিন্যাস নির্ধারণ করা হয়েছিল। ১৯৬০ সালের শেষদিকে দক্ষিণ হ্যামনটনের ইউএস ৩০ থেকে রুট ৫৫ এবং ভিনল্যান্ড মিলভিলের নিকটবর্তী প্রস্তাবিত রুট ৬০ পর্যন্ত চলাচলের জন্য ইউএস ২০৬/রুট ৫৪ এর সাথে একটি ফ্রি-ওয়ের প্রস্তাব করা হয়েছিল। এবং হ্যমনটনের মধ্যে ফ্রি-ওয়ের ব্যয় ৪৭ মিলিয়ন ডলার নির্ধারিত হয়েছিল এবং বর্তমান দুই লেনের রাস্তা হতে অধিকতর ভাল রাস্তা হিসেবে বিবেচিত হয়েছিল। প্রস্তাবিত ফ্রি-ওয়েটি কখনই পরিবেশগত অর্থনৈতিক কারণে তৈরি করা হয়নি। ==প্রধান সংযোগস্থল সমূহ== ==আরও দেখুন== ==তথ্যসূত্র== বিষয়শ্রেণী:নিউ জার্সির মহাসড়ক
টিকা''' বলতে ''Neisseria meningitidis'' এর সংক্রমণ প্রতিরোধ করতে ব্যবহৃত যে কোনো টিকাকে বোঝায়। বিভিন্ন সংস্করণগুলি নিম্নোক্ত ধরনের কয়েকটি বা সবগুলির বিরুদ্ধে কার্যকর: এ, সি, ডাব্লু135 এবং ওয়াই। টিকাগুলি কমপক্ষে দুই বছরের জন্য ৮৫ থেকে ১০০% কার্যকর থাকে। এগুলি যেখানে ব্যাপকভাবে ব্যবহৃত হয়, সেখানে এগুলির ফলস্বরূপ জনগণের মধ্যে মেনিঞ্জাইটিস সেপসিস হ্রাস পায়। এগুলি একটি পেশীর মধ্যে বা ত্বকের ঠিক নিচে ইঞ্জেকশন দ্বারা দেওয়া হয়। বিশ্ব স্বাস্থ্য সংস্থা সুপারিশ করে, যে সব দেশে মাঝারি বা উচ্চ হারে রোগ হয় বা ঘন ঘন প্রাদুর্ভাব হয়,সেখানে নিয়মিতভাবে টিকা দেওয়া উচিত। যে সব দেশে রোগের কম ঝুঁকি আছে সেখানে তারা সুপারিশ করে যে উচ্চ ঝুঁকিপূর্ণ গোষ্ঠীগুলিকে টিকা দেওয়া উচিত। আফ্রিকান মেনিঞ্জাইটিস বলয়ে এক থেকে ত্রিশ বছর বয়সের সমস্ত মানুষকে মেনিঞ্জোকক্কাল কনজুগেট টিকা দেওয়ার প্রচেষ্টা চলছে। কানাডা এবং মার্কিন যুক্তরাষ্ট্রে কিশোর এবং উচ্চ ঝুঁকিতে থাকা অন্যদের জন্য চার ধরনের সবগুলির বিরুদ্ধে কার্যকর টিকা দেওয়ার নিয়মিত পরামর্শ দেওয়া হয়। মক্কা বা হজে ভ্রমণকারী মানুষদের জন্যও এগুলি প্রয়োজনীয়। সাধারণভাবে নিরাপত্তা ভাল। কিছু মানুষের ইঞ্জেকশনের স্থানে ব্যথা লালভাব দেখা দেয়। গর্ভাবস্থায় ব্যবহার করা নিরাপদ বলে মনে হয়। দশ লক্ষ ডোজের মধ্যে একটির কম ক্ষেত্রে তীব্র অ্যালার্জিঘটিত প্রতিক্রিয়া ঘটে। প্রথম মেনিঞ্জোকক্কাল টিকা উপলব্ধ হয়েছিল ১৯৭০ এর দশকে। এটি বিশ্ব স্বাস্থ্য সংস্থার অপরিহার্য ওষুধের তালিকা, অর্থাৎ একটি মৌলিক স্বাস্থ্য ব্যবস্থায় প্রয়োজনীয় সর্বাপেক্ষা গুরুত্বপূর্ণ ওষুধগুলির তালিকায় আছে। ২০১৪ সালে প্রতি ডোজের পাইকারী মূল্য ছিল ৩.২৩ ১০.৭৭ মার্কিন ডলারের মধ্যে। মার্কিন যুক্তরাষ্ট্রে একটি কোর্সের জন্য এটির দাম ১০০ থেকে ২০০ মার্কিন ডলারের মধ্যে। ==তথ্যসূত্র== টিকা স্বাস্থ্য সংস্থার অপরিহার্য ঔষধ (টিকা)
'''একতা এক্সপ্রেস''' (ট্রেন নং-৭০৫/৭০৬) হল বাংলাদেশ রেলওয়ের পরিসেবার একটি আন্তঃনগর ট্রেন যা রাজধানী ঢাকা এবং উত্তরাঞ্চলের পঞ্চগড় জেলার সীমান্তবর্তী পঞ্চগড় রেলওয়ে স্টেশনের মধ্যে চলাচল করে। এটি প্রথমে দিনাজপুর থেকে কমলাপুর রেলওয়ে স্টেশন পর্যন্ত চলাচল করত, পরে পঞ্চগড় পর্যন্ত বর্ধিত করা হয়। এটি বাংলাদেশের দ্রুত বিলাসবহুল ট্রেনগুলোর একটি। ==ইতিহাস== ১৯৮৬ সালে উত্তরবঙ্গের দিনাজপুর থেকে রাজধানী ঢাকা পর্যন্ত একতা এক্সপ্রেস নাম নিয়ে একটি আন্তঃনগর ট্রেন চালু হয়। সেই সময় যমুনা সেতু না থাকায় একতা এক্সপ্রেস দিনাজপুর থেকে ছেড়ে পার্বতীপুর, রংপুর, কাউনিয়া, গাইবান্ধা হয়ে বালাসী ঘাট এসে যাত্রী নামিয়ে দিত, তারপর যাত্রীগণ রেলওয়ের নিজস্ব ফেরী সেবার মাধ্যমে যমুনা নদী পাড়ি দিয়ে বাহাদুরাবাদ ঘাটে পৌঁছাতো। সেখানে একতা এক্সপ্রেসের অপর রেক পুনরায় যাত্রা শুরু করে জামালপুর, ময়মনসিংহ, জয়দেবপুর হয়ে ঢাকায় পৌছাত। পরে যমুনা সেতু চালু হলে এটির অবসান হয়। ২০১৬ সালের সেপ্টেম্বর একতা দ্রুতযান এক্সপ্রেস রেলগাড়ি দুটি গেজ পরিবর্তন করে মিটারগেজ থেকে ব্রডগেজ ট্রেনে রূপান্তরিত হয়। == সময়সূচী বিরতিস্থান == একতা এক্সপ্রেস পঞ্চগড় থেকে প্রতিদিন রাত ২১:০০ ছাড়ে ট্রেনটি ঢাকায় পৌঁছায় পরদিন সকাল ০৮:১০ মিনিটে। ঢাকা থেকে একতা এক্সপ্রেস প্রতিদিন সকাল ১০:০০ টায় ছাড়ে এবং পঞ্চগড় পৌঁছায় রাত ২০:৪৫ এ। একতা এক্সপ্রেসের বগিসংখ্যা মোট ১৩। ট্রেনটি প্রায় হাজার ২০০ যাত্রী বহন করতে পারে। ট্রেনটি নিচের স্টেশনগুলিতে থামেঃ কমলাপুর রেলওয়ে স্টেশন, ঢাকা বিমানবন্দর স্টেশন জয়দেবপুর টাঙ্গাইল যমুনা সেতু পূর্ব যমুনা সেতু পশ্চিম নাটোর সান্তাহার আক্কেলপুর জয়পুরহাট পাচঁবিবি বিরামপুর ফুলবাড়ী পার্বতীপুর রেলওয়ে স্টেশন দিনাজপুর রেলওয়ে স্টেশন সেতাবগঞ্জ রেলওয়ে স্টেশন পীরগঞ্জ রেলওয়ে স্টেশন ঠাকুরগাঁও রোড রেলওয়ে স্টেশন রুহিয়া রেলওয়ে স্টেশন পঞ্চগড় রেলওয়ে স্টেশন ==তথ্যসূত্র== নামযুক্ত যাত্রীবাহী ট্রেন
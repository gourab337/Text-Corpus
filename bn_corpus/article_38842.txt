২০০২ সালে মুক্তিপ্রাপ্ত বাংলাদেশী বাংলা ভাষার সামাজিক অ্যাকশনধর্মী চলচ্চিত্র। ছায়াছবিটি পরিচালনা করেছেন কাজী হায়াৎ। চলচ্চিত্রটির কাহিনী, চিত্রণাট্য সংলাপ লিখেছেন পরিচালক কাজী হায়াৎ নিজেই। এতে শ্রেষ্ঠাংশে অভিনয় করেছেন কাজী মারুফ, মৌসুমী, রত্না, কাজী হায়াৎ প্রমুখ। চলচ্চিত্রটি ২০০২ সালে জাতীয় চলচ্চিত্র পুরস্কারে তিনটি শাখায় পুরস্কার অর্জন করে। == কাহিনী সংক্ষেপ == বোন মীমের আদরের ছোট ভাই মারুফ একটি ইংলিশ মিডিয়াম স্কুলে পড়ালেখা করে। বাবা আহাদ খান একজন খুব নামকরা সাংবাদিক। সততা তার আদর্শ। বাবাকে নিয়ে গর্ব করে দুই ছেলেমেয়ে। একদিন স্কুলে যাবার পথে পুলিশ ধরে নিয়ে যায়। বাবার নাম বলা কাল হয় তার জন্য। পুলিশ তাকে হেরোইনখোর হিসাবে কারাগারে আটকে রাখে। কারণ বিনা দোষে সাংবাদিকের ছেলেকে ধরে কারাগারে এনেছে শুনলে পুলিশের অন্যায়ের উপর প্রতিবেদন লিখতে পারে। জামিনে বের হয় মারুফ। এই খারাপ সমাজ থেকে চলে যেতে চায় অ্যামেরিকাতে। কিন্তু যাবার দিন আবার পুলিশ তাকে আটক করে। এভাবেই শুরু হয় নতুন কাহিনী, শুরু হয় এক নতুন ইতিহাস। == শ্রেষ্ঠাংশে == কাজী মারুফ মারুফ মৌসুমী মীম রত্না খুশি কাজী হায়াৎ আহাদ খান ডিপজল সোবহান মিজু আহমেদ সাধু বাবা কাবিলা কাবিলা আফজাল শরীফ সানাউল্লাহ পাটোয়ারী == নির্মাণ নেপথ্য == পরিচালক কাজী হায়াৎ এর অনেকদিনের ইচ্ছা ছিলো তার ছেলেকে দিয়ে একটি কাজ করবেন। সে লক্ষ্যে তিনি ৬-৭ টা কাহিনী লেখেন কিন্তু কোনটাই তার পছন্দ মত না হওয়ায় কাজ শুরু করতে পারেন না। একদিন তার পুরানো পান্ডুলিপি ঘাটাঘাটি করতে গিয়ে ১৯৯২ সালে লেখা এই চলচ্চিত্রের কাহিনী পেয়ে যান। তারপর কিছুটা কাটছাঁট করে কাজ শুরু করেন। প্রথমে ছায়াছবিটির নাম নির্ধারণ করেন "সন্ত্রাসী মারুফ"। কিন্তু সেন্সরে যাওয়ার আগে আরেক পরিচালক মহাম্মদ হাননান-এর উপদেশে নাম রাখেন "ইতিহাস"। == সঙ্গীত == ইতিহাস চলচ্চিত্রের সঙ্গীত পরিচালনা করেছেন গীত রচনা করেছেন আহমেদ ইমতিয়াজ বুলবুল। গানে কণ্ঠ দিয়েছেন সাবিনা ইয়াসমিন, কুমার বিশ্বজিৎ, মনির খান, আসিফ আকবর, মমতাজ, বেবি নাজনীন। === গানের তালিকা === নং গানের শিরোনাম কণ্ঠশিল্পী পর্দায় শিল্পী গানের দৈর্ঘ্য তুমি কই তুমি কই আসিফ আকবর বেবি নাজনীন কাজী মারুফ, রত্না প্রেম করেছে পৃথিবীতে আসিফ আকবর বেবি নাজনীন মারুফ, রত্না মনে যদি পচন ধরে মমতাজ মারুফ == পুরস্কার == '''জাতীয় চলচ্চিত্র পুরস্কার''' শ্রেষ্ঠ পরিচালক কাজী হায়াৎ শ্রেষ্ঠ অভিনেতা কাজী মারুফ শ্রেষ্ঠ চিত্রসম্পাদক মুজিবুর রহমান দুলু == তথ্যসূত্র == == বহিঃসংযোগ == চলচ্চিত্র চলচ্চিত্র ভাষার চলচ্চিত্র
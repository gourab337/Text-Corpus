'''হিংলাজ''' পাকিস্তানের বালুচিস্তান প্রদেশের মাকরান মরুভূমিতে অবস্থিত হিন্দু ধর্মাবলম্বীদের একটি গুরুত্বপূর্ণ তীর্থস্থান (৫১ শক্তিপীঠের এক পীঠ)। এখানে বিখ্যাত হিংলাজ মাতার মন্দির রয়েছে৷ মন্দিরের নামেই গ্রামটির নাম হিংলাজ বাংলা, হিন্দী, অসমীয়া সিন্ধি ভাষায় দেবীর নাম হিংলাজ হলেও মূল সংস্কৃত শব্দটি হল "হিঙ্গুলা"৷ এটিকে আয়ুর্বেদ শাস্ত্রে বিষের ঔষধ বা অ্যান্টিভেনাম হিসাবে উল্লেখ করা হয়েছে। ==স্থান মাহাত্ম== বালুচিস্তানের লাসবেলায় মাকরান উপকূলের কাছে গিরিখাতে থাকা হিংলাজে সতীর সিঁদুর বা হিংগুল মাখা মাথা পড়েছিল বলে কথিত আছে। তাই হিন্দুদের কাছে হিংলাজ পীঠ খুবই পবিত্র। ভারতীয় উপমহাদেশে সিন্ধু প্রদেশ, বঙ্গদেশ আসামেই মূলত শাক্তদের বসবাস৷ তবে হিংলাজের তীর্থযাত্রীরা আসেন সারা ভারত থেকে৷ তীর্থযাত্রীরা সেকালে যেতেন উটের পিঠে চড়ে৷ যাত্রা শুরু হত করাচী শহরের কাছে হাব নদীর ধারে৷ সঙ্গে থাকত এক মাসের রসদ, যেমন শুকনো খাবার, মরুদস্যুদের প্রতিরোধ করার জন্য অস্ত্র, পানীয় জল ইত্যাদি৷ এছাড়া সঙ্গে থাকত হিংলাজ মাতার প্রসাদের জন্য শুকনো নারকেল, মিছরি, বাতাসা ইত্যাদি৷ এক মাসের অত্যন্ত কঠোর যাত্রার পর শ্রান্ত তীর্থযাত্রীরা পৌঁছতেন হিংলাজে৷ অঘোর নদীতে স্নান সেরে তাঁরা দর্শন করতে যেতেন হিংলাজ মাতাকে৷ এই মন্দির স্থানীয় বালুচ মুসলমানদের কাছেও পরম আদরণীয়৷ তাদের কাছে এটি "নানী কী হজ" নামে পরিচিত৷ হিংলাজ মাতার ভৈরব ভীমলোচন হলেন কোটেশ্বর মহাদেব, গুজরাতের কচ্ছ জেলার পশ্চিম প্রান্তে যাঁর মন্দির। বাঙালী ঔপন্যাসিক কালিকানন্দ অবধূত-রচিত মরুতীর্থ হিংলাজ এবং ''হিংলাজের পরে'' উপন্যাস-দুটিতে হিংলাজ কোটেশ্বর তীর্থদ্বয়ের বিস্তৃত অনুপুঙ্খ বিবরণ রয়েছে। হিংলাজের মন্দিরটি একটি গুহার মধ্যে অবস্থিত৷ এটি আসলে একটি প্রাকৃতিক গ্যাসের অগ্নিকুণ্ড৷ অগ্নিজ্যোতিকেই হিংলাজদেবীর রূপ বলে মানা হয়৷ বর্তমানে এখানে খুব কম পর্যটক আসেন৷ এখানে হিঙ্গোল ন্যাশনাল পার্ক বলে একটি অভয়ারণ্য রয়েছে৷ সেখানে কুমীর সংরক্ষণ করা হয়। হিংলাজ মাতার উদ্দেশ্যে গীত দুটি সংস্কৃত মন্ত্র: ''ওম্ হিঙ্গুলে পরমহিঙ্গুলে অমৃতরূপিণি তনুশক্তি'' ''মনঃ শিবে শ্রী হিঙ্গুলায় নমঃ স্বাহা'' '''অনুবাদ''': যে হিঙ্গুলা দেবী অমৃতস্বরূপিণী এবং অসীম শক্তির অধিকারিণী, যিনি শিব সুন্দরে সত্যরূপের প্রতিভূ, তাঁকে নমস্কার জানাই এবং তাঁর কাছে নিজেকে অর্ঘ্যরূপে সমর্পণ করি। ''ব্রহ্মরন্ধ্রং হিঙ্গুলায়াং ভৈরবো ভীমলোচনঃ।'' ''কোট্টরী সা মহামায়া ত্রিগুণা যা দিগম্বরী।।'' '''অনুবাদ''': মহামায়া, যিনি ত্রিগুণাত্মিকা এবং দিগম্বরী, যাঁর ভৈরব ভীমলোচন এবং যাঁর ব্রহ্মরন্ধ্র হিঙ্গুলাদেশে পতিত হয়েছিল, তিনিই এই গুহার অধিষ্ঠাত্রী দেবী কোট্টরী। ==চলচিত্রায়ন== মায়ের মন্দির দর্শন যাত্রাকে কেন্দ্র করে বিমল রায়ের নির্দেশনায় মরুতীর্থ হিংলাজ (১৯৫৯) ছবিটি তৈরী হয়। == তথ্যসূত্র == == বহিঃসংযোগ == Overseas Pakistan Foundation Marutirtha Hinglaj Mr. Jay Shah's road trip to Hinglaj (Video on Vimeo) 4×4 Offroaders Club of Karachi Visit to Hinglaj mud-valcano Hingula worship in Orissa তীর্থ মন্দির
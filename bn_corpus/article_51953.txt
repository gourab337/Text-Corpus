আলি গিলমোর''', (ইংরেজি: Ali Gilmore) যিনি পেশাগতভাবে '''মাহারশালা আলি''' (; জন্ম: ১৬ই ফেব্রুয়ারি, ১৯৭৪) নামে পরিচিত, হলেন একজন মার্কিন অভিনেতা র‍্যাপার। আলি ''ক্রসিং জর্ডান'' ''থ্রেট ম্যাট্রিক্স'' ধারাবাহিক দিয়ে নিয়মিত অভিনয় শুরু করেন। বিজ্ঞান কল্পকাহিনীমূলক ''দ্য ৪৪০০'' ধারাবাহিকে রিচার্ড টাইলার চরিত্রে অভিনয়ের মধ্য দিয়ে তিনি প্রথম সফলতা লাভ করেন। তার প্রথম উল্লেখযোগ্য চলচ্চিত্র হল ২০০৮ সালের ডেভিড ফিঞ্চার পরিচালিত প্রণয়ধর্মী কাল্পনিক নাট্য চলচ্চিত্র ''দ্য কিউরিয়াস কেইস অফ বেঞ্জামিন বাটন'', এবং অন্যান্য চলচ্চিত্রের মধ্যে রয়েছে ''প্রিডেটর্স'', ''দ্য প্লেস বিয়ন্ড দ্য পাইনস'', ''ফ্রি স্টেট অব জোন্স'', ''হিডেন ফিগারস্‌'' এবং ''দ্য হাঙ্গার গেমস'' ধারাবাহিক। এছাড়া তিনি নেটফ্লিক্সের ''হাউজ অব কার্ডস'' ধারাবাহিকে রেমি ডেন্টন এবং ''লুক কেজ'' ধারাবাহিক কর্নেল "কটনমাউথ" স্টোকস চরিত্রে অভিনয়ের জন্য পরিচিত। ''মুনলাইট'' (২০১৬) চলচ্চিত্রে হুয়ান চরিত্রে তার অভিনয়ের জন্য তিনি সমালোচকদের প্রশংসা লাভ করেন এবং শ্রেষ্ঠ অভিনেতা বিভাগে একাডেমি পুরস্কার, স্ক্রিন অ্যাক্টরস গিল্ড পুরস্কার ক্রিটিকস চয়েস চলচ্চিত্র পুরস্কার লাভ করেন এবং শ্রেষ্ঠ চলচ্চিত্র পার্শ্ব অভিনেতা বিভাগে গোল্ডেন গ্লোব পুরস্কার বাফটা পুরস্কারের মনোনয়ন লাভ করেন। ৮৯তম একাডেমি পুরস্কারে তার পুরস্কার বিজয় ছিল অস্কারের ইতিহাসে অভিনয়ের জন্য প্রথম কোন মুসলমান অভিনয়শিল্পীর অস্কার বিজয়। ==প্রারম্ভিক জীবন শিক্ষা== গিলমোর ১৯৭৪ সালের ১৬ই ফেব্রুয়ারি ওকল্যাণ্ডে জন্মগ্রহণ করেন। তার পিতা ফিলিপ গিলমোর এবং মাতা উইলিশিয়া। তিনি হেওয়ার্ডে বেড়ে ওঠেন। একজন বাইবেলীয় শিশু নবী এর নামানুসারে তার নাম রাখা হয়। তার মা খ্রিস্টান ছিলেন, মাহারশালা পরবর্তীতে ইসলাম ধর্মে ধর্মান্তরিত হন তার উপনাম গিলমোর পরিবর্তন করে আলি রাখেন এবং আহমাদিয়া মুসলমান সম্প্রদায়ে যোগ দেন। তার পিতা ব্রডওয়ে থিয়েটারে অভিনয় করতেন। আলি সেন্ট মারিস কলেজ অব ক্যালিফোর্নিয়া থেকে ১৯৯৬ সালে গণযোগাযোগ বিষয়ে স্নাতক ডিগ্রি অর্জন করেন। আলি বাস্কেটবল বৃত্তি নিয়ে সেন্ট মারিস কলেজে ভর্তি হলেও দলের খেলোয়াড়দের প্রতি মনোভাবের কারণে তিনি খেলোয়াড়ি কর্মজীবন শুরু করতে চাননি। আলি অভিনয়ের প্রতি আগ্রহী হয়ে ওঠেন, বিশেষ করে ''স্পাঙ্ক'' মঞ্চনাটকে অভিনয়ের পর থেকে, ফলে তিনি স্নাতক ডিগ্রি অর্জনের পর ক্যালিফোর্নিয়া শেকসপিয়রীয় থিয়েটারে শিক্ষানবিশ হিসেবে যোগ দেন। ''গাভিন রিপোর্ট''-এ কাজ করার পর তিনি নিউ ইয়র্ক বিশ্ববিদ্যালয়ে স্নাতক শ্রেণীর অভিনয় প্রোগ্রামে ভর্তি হন এবং ২০০০ সালে মাস্টার্স ডিগ্রি অর্জন করেন। ==কর্মজীবন== ২০০৮ সালে তিনি ডেভিড ফিঞ্চার পরিচালিত প্রণয়ধর্মী কাল্পনিক নাট্য চলচ্চিত্র ''দ্য কিউরিয়াস কেইস অফ বেঞ্জামিন বাটন'' অভিনয় করেন। পরবর্তীতে তিনি ''প্রিডেটর্স'', ''দ্য প্লেস বিয়ন্ড দ্য পাইনস'', ''ফ্রি স্টেট অব জোন্স'', ''হিডেন ফিগারস্‌'' এবং ''দ্য হাঙ্গার গেমস'' চলচ্চিত্র ধারাবাহিকে কাজ করেন। এছাড়া তিনি নেটফ্লিক্সের ''হাউজ অব কার্ডস'' ধারাবাহিকে রেমি ডেন্টন এবং ''লুক কেজ'' ধারাবাহিক কর্নেল "কটনমাউথ" স্টোকস চরিত্রে অভিনয়ের জন্য পরিচিত। ২০১৬ সালে তিনি অস্কার জয়ী ''মুনলাইট'' চলচ্চিত্রে হুয়ান চরিত্রে অভিনয়ের জন্য সমালোচকদের কাছ থেকে প্রশংসা লাভ করেন। এই কাজের জন্য তিনি ৮৯তম একাডেমি পুরস্কার আয়োজনে শ্রেষ্ঠ অভিনেতা বিভাগে একাডেমি পুরস্কার লাভ করেন, যা অস্কারের ইতিহাসে অভিনয়ের জন্য প্রথম কোন মুসলমান অভিনয়শিল্পীর অস্কার বিজয়। এছাড়া তিনি সেরা পার্শ্ব অভিনেতা বিভাগে স্ক্রিন অ্যাক্টরস গিল্ড পুরস্কার ক্রিটিকস চয়েস চলচ্চিত্র পুরস্কার লাভ করেন এবং শ্রেষ্ঠ পার্শ্ব অভিনেতা বিভাগে গোল্ডেন গ্লোব পুরস্কার বাফটা পুরস্কারের মনোনয়ন লাভ করেন। ২০১৭ সালে তিনি ভিডিও গেম ম্যাডেন এনএফএল এইটিনের স্টোরি মোড লংশটে যোগ দেন এবং এতে মুখ্য চরিত্র ডেভিনের পিতার কাটার ওয়েড চরিত্রে কাজ করেন। তিনি ২০১৮ সালের ''গ্রিন বুক'' চলচ্চিত্রে ডন শার্লি চরিত্রে অভিনয় করেন। এই কাজের জন্য তিনি শ্রেষ্ঠ পার্শ্ব অভিনেতা বিভাগে তার দ্বিতীয় একাডেমি পুরস্কার অর্জন করেন। এছাড়া তিনি শ্রেষ্ঠ পার্শ্ব অভিনেতা বিভাগে গোল্ডেন গ্লোব পুরস্কার বাফটা পুরস্কার অর্জন করেন। ==ব্যক্তিগত জীবন== আলি একজন আহমাদিয়া মুসলমান। ১৯৯৯ সালে তিনি খ্রিস্টান ধর্ম ত্যাগ করে আহমদীয়া হন। সঙ্গীতশিল্পী নাসের নামানুসারে তিনি তার বিড়ালের নাম রাখেন নাস। তিনি আমাতুস সামি-করিমকে বিয়ে করেন, তাদের এক কন্যা রয়েছে। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২১শ শতাব্দীর মার্কিন অভিনেতা অভিনেতা মুসলমান অভিনেতা থেকে ইসলামে ধর্মান্তরিত আহমাদি চলচ্চিত্র অভিনেতা টেলিভিশন অভিনেতা পার্শ্ব অভিনেতা বিভাগে একাডেমি পুরস্কার বিজয়ী অ্যাক্টরস গিল্ড পুরস্কার (সেরা পার্শ্ব অভিনেতা চলচ্চিত্র) বিজয়ী গ্লোব পুরস্কার (সেরা পার্শ্ব অভিনেতা চলচ্চিত্র) বিজয়ী পার্শ্ব অভিনেতা বিভাগে বাফটা পুরস্কার বিজয়ী
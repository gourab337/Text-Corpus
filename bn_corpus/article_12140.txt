চিত্র:College Street Coffee কফি হাউস বা এ্যালবার্ট হল, কলকাতা। ইন্ডিয়ান কফি হাউস বা এ্যালবার্ট হল '''কলেজ স্ট্রিট কফি হাউস''' উত্তর কলকাতার বইপাড়ার কলেজ স্ট্রিটে অবস্থিত একটি কফি হাউস বা রেঁস্তোরা। ঐতিহ্যবাহী বাঙালির আড্ডাস্থল কফি হাউসটি কলকাতার কফিহাউসসমূহের মধ্যে প্রাচীনতম। এটি ইন্ডিয়ান কফি হাউসের একটি স্থানীয় শাখা। প্রেসিডেন্সি উল্টোপাশে অবস্থিত কফি হাউসটি কলকাতার সংস্কৃতির কেন্দ্রবিন্দুতে পরিণত হয়েছে এবং এটি বুদ্ধিজীবিদের আড্ডাস্থল হিসেবে পরিচিতি লাভ করেছে। == ইতিহাস == রাধাপ্রসাদ গুপ্তের দেওয়া স্মৃতিনির্ভর তথ্য অনুযায়ী, ইন্ডিয়ান কফি বোর্ডের উদ্যোগে বাঙালি কফিসেবীদের জন্য সেন্ট্রাল এ্যাভিনিউর কফি-হাউস খোলা হয় ১৯৪১-৪২ সাল নাগাদ আর তার কিছুদিন পরেই খোলা হয় কলেজ স্ট্রিটের কফি-হাউসটি। পরে, ১৯৫৭ সাল নাগাদ অ্যালবার্ট হল কফি-হাউস ইন্ডিয়ান কফি বোর্ডের আওতা থেকে বেরিয়ে এসে শ্রমিক সমব্যয়ের আওতায় আসে। এই দুই কফি-হাউসই ছিল এককালের বাঙালি বুদ্ধিজীবীদের প্রধান আড্ডাস্থল। নিকটতম বিদ্যালয়, মহাবিদ্যালয় বিশ্ববিদ্যালয় গুলির ছাত্রছাত্রীদের ভিড় করা ছাড়াও নামিদামী বুদ্ধিজীবী লেখক, সাহিত্যিক, গায়ক, রাজনীতিবিদ, পেশাদার, ব্যবসায়ী বিদেশি পর্যটকদের আড্ডা দেওয়ার অবারিত জায়গা হিসাবে এটি খ্যাত। বিশ্বের সবচেয়ে বড় পুরানো বইয়ের বাজার নতুন বইয়ের বাজার সামনে আছে বলে হাউসটিতে সব সময়েই ভিড় থাকে। চলচ্চিত্র পরিচালক সত্যজিৎ রায়, বাঙালি অভিনেতা রূদ্রপ্রসাদ সেনগুপ্তর মত প্রমুখ ব্যক্তিরাও কোননা কোন সময়ে এই কফি হাউসটিতে আড্ডা দিয়ে গেছেন। সংক্ষেপে এই কফি হাউসটি কলেজ স্ট্রিটের মর্মস্থলে অবস্থিত যেখানে প্রখ্যাত সব বুদ্ধিজীবিরা ঘন্টার পর ঘন্টা এক কাপ কফি নিয়ে আড্ডা জমান। পূর্বে অ্যালবার্ট হল নামে পরিচিত এই হলঘর বহু ঐতিহাসিক সভা বা জমায়েতের সাক্ষী। == তথ্যসূত্র == বিষয়শ্রেণী:কফি হাউস দর্শনীয় স্থান
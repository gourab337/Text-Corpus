'''ক্যাথরিন হৌটন''' (; জন্ম: '''ক্যাথরিন হৌটন গ্র্যান্ট''', ১০ মার্চ ১৯৪৫) হলেন একজন মার্কিন অভিনেত্রী নাট্যকার। তিনি ১৯৬৭ সালের ''গেজ হুজ কামিং টু ডিনার'' চলচ্চিত্রে জোঅ্যানা 'জোই' ড্রেটন চরিত্রে অভিনয়ের জন্য সর্বাধিক প্রসিদ্ধ, এতে তিনি তার খালা ক্যাথরিন হেপবার্নের কন্যার চরিত্রে অভিনয় করেন। এই চলচ্চিত্রে অভিনয়ের জন্য তিনি বর্ষসেরা নবীন তারকা অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। তিনি ব্রডওয়ে মঞ্চে ষাটের অধিক নাটকে অভিনয় করেন এবং অফ-ব্রডওয়ে মঞ্চে ১৯৬৯ সালে ''আ সেন্ট অব ফ্লাওয়ার্স'' নাটকে অভিনয় করে থিয়েটার ওয়ার্ল্ড পুরস্কার অর্জন করেন। ==প্রারম্ভিক জীবন== ক্যাথরিন হৌটন গ্র্যান্ট ১৯৪৫ সালের ১০ই মার্চ কানেটিকাটের হার্টফোর্ডে জন্মগ্রহণ করেন। তার পিতা এলসওয়ার্থ গ্র্যান্ট মাতা ম্যারিয়ন হেপবার্ন। তিনি তাদের দ্বিতীয় সন্তান। ক্যাথরিন স্কুল সারা লরেন্স কলেজে পড়াশোনা করেন এবং দর্শন কলা বিষয়ে স্নাতক সম্পন্ন করেন। ক্যাথরিনের নাম রাখা হয় তার মাতামহী কানেটিকাটের ভোটাধিকার আন্দোলনকর্মী সংস্কারক ক্যাথরিন মার্থা হৌটন হেপবার্নের নামানুসারে। তার খালা একাডেমি পুরস্কার বিজয়ী অভিনেত্রী ক্যাথরিন হেপবার্ন তার অভিনয় জীবন শুরুর পিছনে অবদান রাখেন। তার ভাগ্নি অভিনেত্রী শুইলার গ্র্যান্টও তাদের পরিবারের এই ধারাবাহিকতা রক্ষা করেন। ==কর্মজীবন== ১৯৬৭ সালের ''গেজ হুজ কামিং টু ডিনার'' চলচ্চিত্রে দিয়ে তার অভিনয় জীবন শুরু হয়। এই ছবিতে তিনি তার খালা ক্যাথরিন হেপবার্ন অভিনীত চরিত্রের কন্যা জোঅ্যানা 'জোই' ড্রেটন ভূমিকা অভিনয় করেন, যে তার কৃষ্ণাঙ্গ বাগদত্তাকে তার পিতামাতার সাথে সাক্ষাৎ করানোর জন্য বাড়িতে নিয়ে আসে। এই চলচ্চিত্রে অভিনয়ের জন্য তিনি বর্ষসেরা নবীন তারকা অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। তিনি ১৯৬৯ সালে অফ-ব্রডওয়ে মঞ্চে ''আ সেন্ট অব ফ্লাওয়ার্স'' নাটকে অভিনয় করে থিয়েটার ওয়ার্ল্ড পুরস্কার অর্জন করেন। ২০১০ সালে তিনি এম নাইট শ্যামালান পরিচালিত ''দ্য লাস্ট এয়ারবেন্ডার'' চলচ্চিত্রে অভিনয় করেন। ==চলচ্চিত্রের তালিকা== বছর চলচ্চিত্রের শিরোনাম মূল শিরোনাম ভূমিকা টীকা ১৯৬৭ ''গেজ হুজ কামিং টু ডিনার'' Guess Who's Coming to Dinner জোঅ্যানা 'জোই' ড্রেটন ১৯৭৪ ''দ্য গার্ডেনার'' The Gardener এলেন বেনেট ১৯৮২ ''দ্য আইজ অব অ্যামারিলিস'' The Eyes of the Amaryllis ১৯৮৮ ''মিস্টার নর্থ'' Mr. North মিসেস স্কিল ১৯৯১ ''বিলি বাথগেট'' Billy Bathgate শার্লট ১৯৯৩ ''ইথান ফ্রোম'' Ethan Frome মিসেস হেল ১৯৯৩ ''দ্য নাইট উই নেভার মেট'' The Night We Never Met চিজ লেডি ১৯৯৫ ''লেট ইট বি মি'' Let It Be Me গৃহহীন নারী ২০০৪ ''কিনসি'' Kinsey মিসেস স্পল্ডিং ২০১০ ''দ্য লাস্ট এয়ারবেন্ডার The Last Airbender ক্যারাটার দাদীমা ==আরও দেখুন== হৌটন পরিবার ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২০শ শতাব্দীর মার্কিন নাট্যকার বিষয়শ্রেণী:২১শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন নাট্যকার অভিনেত্রী লেখিকা চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী
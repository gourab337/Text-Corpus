'''সেলিম ইউসুফ''' (; জন্ম: ডিসেম্বর, ১৯৫৯) সিন্ধু প্রদেশের করাচী এলাকায় জন্মগ্রহণকারী প্রথিতযশা সাবেক পাকিস্তানী আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৮২ থেকে ১৯৯০ সময়কালে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর পাকিস্তানী ক্রিকেটে করাচী সিন্ধু দলের প্রতিনিধিত্ব করেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে কার্যকরী ব্যাটিংশৈলী প্রদর্শন করেছেন তিনি। == খেলোয়াড়ী জীবন == ১৯৭৮-৭৯ মৌসুম থেকে ১৯৯৬-৯৭ মৌসুম পর্যন্ত সেলিম ইউসুফের প্রথম-শ্রেণীর খেলোয়াড়ী জীবন চলমান ছিল। সমগ্র খেলোয়াড়ী জীবনে ৩২ টেস্ট ৮৬টি ওডিআইয়ে অংশগ্রহণ করেছেন সেলিম ইউসুফ। মার্চ, ১৯৮২ তারিখে করাচীতে সফরকারী ওয়েস্ট ইন্ডিজ দলের বিপক্ষে টেস্ট ক্রিকেটে অভিষেক ঘটে তার। ১৫ নভেম্বর, ১৯৯০ তারিখে একই মাঠে একই দলের বিপক্ষে সর্বশেষ টেস্টে অংশ নেন তিনি। ১৯৮৭ সালে এজবাস্টনে স্বাগতিক ইংল্যান্ডের বিপক্ষে অনুষ্ঠিত টেস্টে ব্যক্তিগত সর্বোচ্চ অপরাজিত ৯১ রান করেন। ১৯৮৭ সালের ক্রিকেট বিশ্বকাপে স্মরণীয় অবদান রাখেন। ওয়েস্ট ইন্ডিজের বিপক্ষে নিশ্চিত পরাজয়ের দ্বারপ্রান্তে অবস্থানকারী পাকিস্তান দলকে জয় এনে দেন তিনি। ১৯৯০ সালে প্রথম উইকেট-রক্ষক হিসেবে সেলিম ইউসুফ একদিনের আন্তর্জাতিকে রেকর্ডসংখ্যক ৩টি স্ট্যাম্পিং করেছিলেন। অদ্যাবধি তার রেকর্ডটি যৌথভাবে টিকে রয়েছে। == খেলার ধরন == ওয়াসিম বারি’র যোগ্য উত্তরসূরী হিসেব সেলিম ইউসুফের পাকিস্তান দলে আগমন ঘটে। শুধুমাত্র উইকেট-রক্ষণেই দৃঢ়তা দেখিয়েছিলেন না তিনি। বরঞ্চ পাকিস্তান দলের নিচেরসারিকে শক্তিশালী স্ট্রোক প্লের প্রদর্শন ঘটিয়ে মজবুত করেছেন। দূর্দান্তভাবে লাফিয়ে বেশ কয়েকবার ক্যাচ নেয়াসহ দ্রুততার সাথে স্ট্যাম্পিং করেছেন। টেস্ট ওডিআইয়ে কার্যকরী ব্যাটিং করে জয়ের সন্ধান দিয়েছেন পাকিস্তান দলকে। == অবসর == ক্রিকেট খেলা থেকে অবসর গ্রহণের পর পাকিস্তান ক্রিকেট বোর্ডের (পিসিবি) দল নির্বাচকমণ্ডলীর সদস্যরূপে কাজ করেছেন। বর্তমানে তিনি পাকিস্তান কাস্টমস সার্ভিসের প্রিন্সিপাল অ্যাপ্রেইজার হিসেবে দায়িত্বে রয়েছেন। এছাড়াও, বর্তমানে তিনি পিএসএলের বিশেষ দল করাচী কিংসের উপদেষ্টা পরিষদের দায়িত্ব পালন করছেন। == তথ্যসূত্র == == আরও দেখুন == সেলিম মালিক মুশতাক মোহাম্মদ ১৯৮৭ ক্রিকেট বিশ্বকাপ পাকিস্তানী টেস্ট ক্রিকেটারদের তালিকা পাকিস্তানী একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ব্যাংক লিমিটেডের ক্রিকেটার ইন্ডাস্ট্রিয়াল ডেভেলপমেন্ট ব্যাংকের ক্রিকেটার ক্রিকেটার হোয়াইটসের ক্রিকেটার ব্লুজের ক্রিকেটার বি-এর ক্রিকেটার থেকে আগত ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার কাস্টমসের ক্রিকেটার ক্রিকেটার
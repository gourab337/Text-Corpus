আগভান দোর্জিয়েভ '''আগভান দোর্জিয়েভ''' (১৮৫৪-১৯৩৮) তিব্বতী বৌদ্ধধর্মের দ্গে-লুগ্স সম্প্রদায়ের একজন রুশ বৌদ্ধ ভিক্ষু ছিলেন। তিনি ত্রয়োদশ দলাই লামার একজন ঘনিষ্ঠ সহযোগী এবং তার সঙ্গে রুশ সাম্রাজ্যের কূটনৈতিক সমন্বয়কারী ছিলেন। তিব্বতে রুশ নাগরিক হিসেবে তার উপস্থিতি ভারতে অবস্থিত ব্রিটিশদের মধ্যে প্রাচ্যে রুশ সাম্রাজ্যের সম্প্রসারণ সম্বন্ধে আশঙ্কার সৃষ্টি করে। সেন্ট পিটার্সবার্গ শহরে দাতসান গুঞ্জেচোইনেই রাশিয়ার প্রথম বৌদ্ধ মন্দির স্থাপন এবং ১৯১৩ খ্রিষ্টাব্দে মঙ্গোলিয়া তিব্বত সরকারের মধ্যে মৈত্রী চুক্তি স্বাক্ষরের জন্য তিনি বিখ্যাত। == তিব্বতে বৌদ্ধধর্ম শিক্ষা == আগভান দোর্জিয়েভ ১৮৭৩ খ্রিষ্টাব্দে উনিশ বছর বয়সে তিব্বতের দ্রেপুং বৌদ্ধবিহার গোমাং মহাবিদ্যালয়ে বৌদ্ধধর্ম সম্বন্ধে শিক্ষালাভের জন্য ভর্তি হন। পনেরো বছর শিক্ষালাভের পর তিনি ত্সানিদ খেনপো উপাধলাভ করেন। ১৯১০-এর দশকের শেষ ভাগ পর্যন্ত তিনি ত্রয়োদশ দলাই লামার আধ্যাত্মিক উপদেষ্টা এবং বিতর্কের সঙ্গী হিসেবে দায়িত্ব পালন করে তার অত্যন্ত ঘনিষ্ঠ একজন সহযোগীতে পরিণত হন। == দলাই লামার দূত == ১৮৯৮ খ্রিষ্টাব্দে আগভান দোর্জিয়েভ গোমাং মহাবিদ্যালয়ের জন্য অর্থসাহায্যের জন্য সেন্ট পিটার্সবার্গ শহরে গেলে প্রাচ্যবিদ এস্পার উখটমস্কির সংস্পর্শে আসেন, যিনি তাকে জারের সঙ্গে সাক্ষাত ঘটাতে সাহায্য করেন। ১৮৯০-এর দশক থেকে দোর্জিয়েভ রাশিয়াকে উত্তর দিকে কিংবদন্তী রাজ্য শম্ভালের সঙ্গে তুলনা করে কাহিনী প্রচার করতে শুরু করেন যে জার দ্বিতীয় নিকোলাস তিব্বতে বৌদ্ধধর্ম রক্ষা করতে চান। ১৯০০ খ্রিষ্টাব্দের বসন্তকালে ত্রয়োদশ দলাই লামা দোর্জিয়েভের সঙ্গে ছয়জনের একটি প্রতিনিধিদলকে জারের নিকট প্রেরণ করেন। তারা জারের সঙ্গে ক্রিমিয়ার লিভাদিয়া প্রাসাদে জারের সঙ্গে সাক্ষাত করেন এবং সেখান থেকে রুশ অস্ত্রশস্ত্র নিয়ে লাসা ফিরে আসেন। ==ব্রিটিশদের সন্দেহ== ১৯০৩ খ্রিষ্টাব্দে ভারতের গভর্নর-জেনারেল লর্ড কার্জন বিশ্বাস করতে শুরু করেন যে রাশিয়া তিব্বতের মধ্যে গোপণ চুক্তি সম্পাদিত হয়েছে, যার ফলশ্রুতিতে ভারতে ব্রিটিশ রাজ বিপন্ন হওয়ার সম্ভাবনা রয়েছে। তিনি তিব্বতে উপস্থিত আগভান দোর্জিয়েভকে রুশ সরকারের কর্মচারী গুপ্তচর বলে সন্দেহ প্রকাশ করেন। তিব্বতের ওপর প্রভাব বিস্তার করে রাশিয়া মধ্য এশিয়ার বাণিজ্যপথগুলি নিজের অধীনস্থ করতে চায়, এই আশঙ্কায় ব্রিটিশদের তিব্বত অভিযান সংগঠিত হয়। ১৯০৪ খ্রিষ্টাব্দে দোর্জিয়েভ ত্রয়োদশ দলাই লামাকে মঙ্গোলিয়ার উর্গা শহরে পালিয়ে যেতে রাজী ক্রাতে সক্ষম হন। ব্রিটিশদের তিব্বত অভিযানের সময় দোর্জিয়ভ লাসার অস্ত্রাগার গ্যানৎসে শহরের দুর্গ থেকে সামরিক কার্যকলাপের দায়িত্বে ছিলেন বলে খবর ছড়িয়ে পড়ে। কিন্তু দোর্জিয়েভ প্রকৃতই একজন রুশ গুপ্তচর ছিলেন কিনা এবিষয়ে তথ্যপ্রমাণের অভাব রয়েছে। == নির্মাণ == ১৯০৯ খ্রিষ্টাব্দে জারের অনুমতিতে তিনি সেন্ট পিটার্সবার্গ শহরে দাতসান গুঞ্জেচোইনেই নামে একটি বৌদ্ধ মন্দির নির্মাণ করেন। এছাড়া ১৯১৩ খ্রিষ্টাব্দে তিনি আতসাগাতের বিহারে একটি চিকিৎসা নির্মাণ করেন, যা দ্রুত বুরয়াতিয়ায় তিব্বতী চিকিৎসাশাস্ত্র চর্চার একটিই কেন্দ্র হয়ে ওঠে। চুক্তি== ১৯১৩ খ্রিষ্টাব্দে দোর্জিয়েভ দুইজন তিব্বতী প্রতিনিধি উর্গা শহরে মঙ্গোলিয়া তিব্বত সরকারের মধ্যে মৈত্রী চুক্তি স্বাক্ষর করেন। এই চুক্তির মাধ্যমে তিব্বত মঙ্গোলিয়া উভয় রাষ্ট্র একে অপরকে স্বীকৃতি প্রদান করে এবং চীনের শাসনাধীনে না থেকে স্বাধীনতা ঘোষণা করে। এই ধরনের গুরুত্বপূর্ণ চুক্তি স্বাক্ষরের ব্যাপারে আদৌ দোর্জিয়েভের ওপর সরকারিভাবে দায়িত্ব দেওয়া হয়েছিল কিনা, তা এখনো বিতর্কিত বিষয়। ==বিপ্লবোত্তর রাশিয়ায়== রুশ বিপ্লবের পরে দোর্জিয়েভকে গ্রেপ্তার করে মৃত্যুদণ্ড দেওয়া হয়, কিন্তু সেন্ট পিটার্সবার্গ শহরের কয়েকজন বন্ধুদের সাহায্যে তিনি ছাড়া পান। তার নির্মিত দাতসান গুঞ্জেচোইনেই বৌদ্ধ মন্দিরটিতে লুঠপাট চালানো হয়। দ্রুত পরিবর্তিত পরিস্থিতিতে শান্তি স্থাপনের উদ্দেশ্যে দোর্জিয়েভ সমবায় খামারে পরিণত পরিকল্পনা জমা দেন। ১৯২৬ খ্রিষ্টাব্দে বুরয়াতিয়ার সকল বিহারকে জাতীয়করণ করে ভিক্ষুদের হাত থেকে প্রশাসনিক ক্ষমতা কেড়ে নিয়ে সাধারণ মানুষের সংগঠনগুলিকে দায়িত্ব দেওয়া হয়। ১৯৩৭ খ্রিষ্টাব্দের ১৩ই নভেম্বর জোসেফ স্তালিনের মহান শুদ্ধিকরণের সময় তাকে আবার গ্রেপ্তার করা হয়। তার বিরুদ্ধে সশস্ত্র বিদ্রোহের চক্রান্ত এবং মঙ্গোলঙ্গো জাপানীদের হয়ে গুপ্তচরগিরির অভিযোগ আনা হয়। ১৯৩৮ খ্রিষ্টাব্দের ২৯শে জানুয়েরী পুলিশ হেপাজতে জেল হাসপাতালে হৃদরোগে আক্রান্ত হয়ে তার মৃত্যু হয়। তাকে চেলুতাইয়ের নিকটের জঙ্গলে একটি গুপ্ত সমাধিস্থানে সমাহিত করা হয়। তার মৃত্যুর বাহান্ন বছর পরে ১৯৯০ খ্রিষ্টাব্দের ১৪ই মে তথ্যপ্রমাণের অভাবের কারণে তার বিরুদ্ধে মামলা রদ করে দেওয়া হয়। == পাদটীকা == == তথ্যসূত্র == == আরো পড়ুন== Andreyev, Alexandre (1996). "Soviet Russia and Tibet: Debacle of Secret Diplomacy." ''The Tibet Journal''. Vol. XXI, No. 3. Autumn 1996, pp. 4–34. Bernstein, Anya (2006). "Pilgrims, Fieldworkers, and Secret Agents: Buryat Buddhologists and Eurasian Imaginary." Bray, John (1996). Book Review of: Snelling, John. (1993). ''Buddhism in Russia: The Story of Agvan Dorzhiev Lhasa's Emissary to the Tsar.'' Element Books. ''The Tibet Journal''. Vol. XXI, No. 3. Autumn 1996, pp. 71–73. Kuleshov, Nikolai S. ''Russia's Tibet File, the unknown pages in the history of Tibet's independence'', (first edition 1996), edited by Alexander Berzin and John Bray, LTWA, Samten, Jampa. (2010). "Notes on the Thirteenth Dalai Lama's Confidential Letter to the Tsar of Russia." In: ''The Tibet Journal'', Special issue. Autumn 2009 vol XXXIV n. 3-Summer 2010 vol XXXV n. 2. "The Earth Ox Papers", edited by Roberto Vitali, pp. 357–370. Znamenski, Andrei. (2011). ''Red Shambhala: Magic, Prophecy, and Geopolitics in the Heart of Asia''. Quest Books. জন্ম মৃত্যু তিব্বতী বৌদ্ধ
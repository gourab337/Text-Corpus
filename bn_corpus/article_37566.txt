'''লিয়াম অ্যান্ড্রু ডসন''' (; জন্ম: মার্চ, ১৯৯০) উইল্টশায়ারের সুইনডন এলাকায় জন্মগ্রহণকারী বিশিষ্ট ইংরেজ ক্রিকেটার। ইংল্যান্ড ক্রিকেট দলের অন্যতম সদস্য তিনি। কাউন্টি ক্রিকেটে হ্যাম্পশায়ারের পক্ষে খেলছেন '''লিয়াম ডসন'''। এরপূর্বে ইংল্যান্ডের অনূর্ধ্ব-১৯ দলের সদস্য ছিলেন তিনি। দলে তিনি মূলতঃ ডানহাতি ব্যাটসম্যান হিসেবে ভূমিকা রাখেন। পাশাপাশি স্লো লেফট-আর্ম অর্থোডক্স বোলিং করে থাকেন। == খেলোয়াড়ী জীবন == তিন বছর বয়সে ক্রিকেট খেলতে শুরু করেন। গোয়াটাক্রেতে যোগ দেন সাত বছর বয়সে। এরপর যুব ক্রিকেটে উইল্টশায়ারের চিপেনহাম ক্রিকেট ক্লাবে যোগ দেন। সেখানেই হ্যাম্পশায়ার কর্তৃপক্ষের দৃষ্টি কাড়েন। উইল্টশায়ারের দ্বিতীয় একাদশ উইল্টশায়ারে নিয়মিতভাবে খেলাকালীন ২০০৬-০৭ মৌসুমে মালয়েশিয়া সফরে অনূর্ধ্ব-১৯ দলের সদস্য হন। সফরে তিনি মালয়েশিয়া দলের বিপক্ষে চমকপ্রদ ৬/৯ লাভ করেন। ২০০৭ সালে পাকিস্তানের অনূর্ধ্ব-১৯ দলের টেস্ট সিরিজে ইংল্যান্ডের শীর্ষ উইকেট শিকারী ছিলেন। ২০০৭ মৌসুম শেষে হ্যাম্পশায়ারের পক্ষে তিনটি লিস্ট-এ ক্রিকেটে অংশ নেন। কোন উইকেট লাভে ব্যর্থ হলেও অভিষেক খেলায় সমানসংখ্যক ৩২ রান তোলেন। ১৯ সেপ্টেম্বর, ২০০৭ তারিখে ইয়র্কশায়ারের বিপক্ষে প্রথম-শ্রেণীর ক্রিকেটে অংশগ্রহণ করলেও ব্যাটিং বা বোলিং উভয় বিভাগেই তিনি ব্যর্থ হন। == তথ্যসূত্র == == আরও দেখুন == মাইকেল কারবেরি ইংল্যান্ড ক্রিকেট দল ২০১৬ আইসিসি বিশ্ব টুয়েন্টি২০ == বহিঃসংযোগ == ক্রিকেটার জন্ম ব্যক্তি ক্রিকেটার ক্রিকেটার ক্রিকেটার ক্রিকেটার ভাইকিংসের ক্রিকেটার ক্রিকেট বিশ্বকাপের ক্রিকেটার
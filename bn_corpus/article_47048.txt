'''কাপ্রোনা (বৈজ্ঞানিক নাম: ''Caprona ransonnettii (Felder)'') এক প্রজাতির ছোট আকারের প্রজাপতি। এরা ‘হেসপেরায়িডি’ গোত্রের এবং 'পায়ারজিনি' উপগোত্রের সদস্য। == উপপ্রজাতি == ভারতে প্রাপ্ত কাপ্রোনা রান্সোন্নেত্তি এর উপপ্রজাতিসমূহ হল- ''Caprona ransonnettii potiphera'' Hewitson, 1873 Dakhan Golden Angle == বিস্তার == কাপ্রোনা ভারতের বিহার, উত্তরাঞ্চল থেকে অরুণাচল প্রদেশ পর্যন্ত দেখা যায়। এছাড়া পাকিস্তান, শ্রীলঙ্কা, মায়ানমার এও দেখা মেলে। == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- ===পুরুষ=== '''সামনের ডানার উপরিপৃষ্ঠের''' বর্ন কালচে অথবা ধূসর কমলা হলুদ বাদামীর মিশ্রন। সামনের ডানার শীর্ষভাগের কাছে ৩টি ছোট প্রায় সাদা এবং ইষদ নীলচে সাদা ছোপ চোখে পড়ে। কখনো সখনো শীর্ষভাগের এই ৩টি ছোপ (প্রি-এপিকাল ছোপ এর নিচে একটি অথবা দুটি খুব ছোট ছোপ তেরচা ভাবে অবস্থান করতে দেখা যায়। সেল এর ভিতর শেষপ্রান্তে দুটি সাদা অথবা ইষদ নীলচে সাদা ছোপ, উপরের মধ্যবর্তী শিরাদুটির মাঝে একটি সরু লম্বাটে ছোপ এবং তার পার্শ্ববর্তী একটি বড় সাদা (ইষদ নীলচে সাদা) ছোপ এবং এর পরে আরো দুটি ছোট তীর্যক ভাবে অবস্থিত ছোপ বর্তমান। এছাড়া পার্শ্ব প্রান্তিক (টার্মিনাল) দুই সারি ফ্যাকাশে অস্পষ্ট অর্ধচন্দ্রাকৃতি ছোপের সারি রয়েছে। পিছনের ডানায় ডিসকাল অংশের মধ্যভাগে একটি ম্যাকুলার, ফ্যাকাসে কমলা হলুদ বন্ধনী বর্তমান যার মধ্য দিয়ে ভাগ করে যাওয়া বাদামী শিরাগুলি প্রতীয়মান। সেল এর ভিতর শেষভাগে একটি ছোট ছোপ চোখে পড়ে। ডিসকাল অংশের বর্হিঃভাগ ধূসর বাদামী রঙ্গে ছাওয়া। সিলিয়া উভয় ডানাতেই সাদা, তবে মাঝে মাঝে সামান্য অংশে কালো। ===স্ত্রী=== সামনের ডানা পুরুষের অনুরূপ ছোপ এবং (টার্মিনাল) অর্ধচন্দ্রাকৃতি ছোপের সারি যুক্ত তবে ছোপগুলি অধিক সুস্পষ্ট। স্ত্রী নমুনায় পিছনের ডানাস্থ ডিসকাল বন্ধনীটি অপেক্ষাকৃত বেশী স্পষ্ট এবং ধূসর রঙের বেষ্টনী দ্বারা সুস্পষ্টভাবে সীমায়িত। '''সামনের ডানার নিম্নতল''' ফ্যাকাশে বাদামী এবং বেসাল অংশ ধূসর সাদা রঙের ছাওয়া। সাদা ছোপগুলি বাইরের দিকে ফ্যাকাসে কালো ছোট দাগ দ্বারা সীমায়িত। পিছনের ডানা ধূসর সাদা এবং ইষদ নীলচে আভাযুক্ত টার্মিনাল রেখাটি শুধুমাত্র বাদামী। ডিসকাল অংশে বাঁকানো একসারি ছোট ফ্যাকাশে কালচে ছোপ বিদ্যমান। Mr. de Niceville, কাপ্রোনা রান্সোন্নেত্তি এর শুষ্কঋতুরূপটির নামকরণ করেছেন ''Abaratha taylorii''। শুষ্কঋতুরূপটি উপরিতলে কালচে বাদামীর পরিবর্তে কমলা হলুদ হয়। আর্দ্ররূপটির ন্যায় শুষ্করূপে পিছনের ডানার ডিসকাল অংশে দাগ ছোপ থাকে না। Mr. de Niceville এর একটি অনুরূপ উপপ্রজাতি খুঁজে পেয়েছেন যার নাম ''Caprona tissa''। == চিত্রশালা == File:Caprona ransonnetii Golden Angle 3.jpg|কাছ থেকে পাখনার দৃশ্য File:Caprona ransonnetii Golden Angle.jpg|কাছ থেকে পাখনার দৃশ্য == তথ্যসূত্র == প্রজাপতি প্রাপ্ত হেসপেরায়িডি গোত্রের প্রজাপতি
'''বিকুর হা-তিজমোরেত''' (হিব্রু ভাষায়: Bikur Ha-Tizmoret, ביקור התזמורת, ইংরেজি নাম: The Band's Visit) ২০০৭ সালে মুক্তিপ্রাপ্ত একটি ইসরায়েলী চলচ্চিত্র। ''এরান কোলিরিন'' পরিচালিত এই ছবিটি আরব সাংস্কৃতিক কেন্দ্রের উদ্বোধনী অনুষ্ঠানে সঙ্গীত পরিবেশনের জন্য মিশর থেকে ইসরায়েলে আসা একটি ধ্রুপদী আরব পুলিশী ব্যান্ড দলের গল্প বলে যায়। তারা অনুষ্ঠান উপলক্ষে ইসরায়েলে এসে বিমান বন্দরে কোন সাহায্যকারী পায়নি। ভুল শহরের বাস ধরে ভুল শহরে চলে যায়। তারা। সেই শহরে একটি রাত কাটাতে হয় তাদের। এই রাতের কাহিনীর মাধ্যমেই তাদের সবার চরিত্র উন্মোচিত হয়। ইসরায়েল সেরা বিদেশী ভাষার চলচ্চিত্র হিসেবে একাডেমি পুরস্কারের জন্য প্রথমে এই ছবিটিই পাঠিয়েছিল। কিন্তু, অর্ধেকের বেশি ইংরেজি সংলাপ থাকায় একাডমেই তা গ্রহণ করেনি। পরবর্তীকালে তারা বিউফোর্ট পাঠায় যা অস্কারের জন্য মনোনীত হয়েছিল। সমালোচকরা এই সিনেমাটির অত্যন্ত ইতিবাচক সমালোচনা করেছেন। রটেন টম্যাটোসে এর রেটিং ৯৮%, অর্থাৎ শতকরা ৯৮ ভাগ সমালোচক এর প্রশংসা করেছেন। অনেক পত্রিকা এবং সাংবাদিকের গণনা অনুসারে এই ছবিটি ২০০৭ সালে মুক্তিপ্রাপ্ত সেরা ১০ চলচ্চিত্রের মধ্যে উঠে এসেছে। == তথ্যসূত্র == == বহিঃসংযোগ == Trailer at the Internet Movie Database চলচ্চিত্র চলচ্চিত্র দশকের নাট্য চলচ্চিত্র‎
'''জিতু মিয়ার বাড়ি''' হল সিলেটের জায়গীরদার খান বাহাদুর আবু নছর মোহাম্মদ এহিয়া ওরফে জিতু মিয়ার আবাসস্থল। এটি সিলেটের অন্যতম প্রধান দর্শনীয় স্থাপনা। == অবস্থান == এই বাড়ীটি সিলেট নগরীর শেখঘাটে কাজীর বাজারে অবস্থিত। পূর্বে এটি বর্তমান কাজীর বাজার পশুর হাটের স্থলে অবস্থিত ছিলো যা ১৮৯৭ সালের ভূমিকম্পে ক্ষতিগ্রস্থ হলে ১৯১১ সালে বর্তমান স্থানে স্থানাস্তর সংস্কার করা হয়। == বাড়ীটির বর্ণনা == মূল বাড়ীটি জিতু মিয়ার বাবা মাওলানা আবু মোহাম্মদ আবদুর কাদির ১৮৮৬ সালে নির্মাণ করেন। ১৮৯৭ সালের প্রলয়ঙ্করকারী ভূমিকম্পে সিলেট আসামের অধিকাংশ স্থাপনার মতো এটিও ক্ষতিগ্রস্থ হলে ১৯১১ সালে জিতু মিয়া বাড়িটির সামনের অংশে একটি নতুন দালানটি নির্মাণ করেন; যা বর্তমানে মূল ভবন হিসেবে ব্যবহৃৎ হয়। এটি একটি দ্বিতল ভবন, যা চুন সুরকি দিয়ে মুঘল আমলের মুসলিম স্থাপত্যশৈলীতে নির্মিত। বাড়ীটির মোট ভূমির পরিমাণ দশমিক ৩৬৫ একর। == বর্তমান অবস্থা == বাড়ীটির নিচ তলার মুল কক্ষটি ড্রয়িং রুম হিসেবে ব্যবহৃৎ হতো যেখানে রয়েছে জিতু মিয়ার সংগৃহিত ক্যালিওগ্রাফি করা পবিত্র কুরআন হাদিসের বাণী। এই কক্ষের ডান দিকের অপর একটি কক্ষে রয়েছে একটি লম্বা কালো টেবিল ২০টি চেয়ার, যা তৎকালীন সময়ে সভা কক্ষ হিসেবে ব্যবহৃৎ হতো। বর্তমানে এই বাড়ীটিকে একটি জাদুঘর হিসেবে রূপান্তর করার প্রকল্প গ্রহণ করা হয়েছে, যেখানে সিলেটের বিভিন্ন ঐতিহ্যবাহী জিনিস প্রদর্শন করা হবে। == তথ্যসূত্র == স্থাপত্য জেলার দর্শনীয় স্থান
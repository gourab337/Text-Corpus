'''চন্দ্রিল ভট্টাচার্য''' কলকাতার জনপ্রিয় বাঙালি কলাম লেখক, গীতিকার, কবি, গায়ক এবং পরিচালক। == শিক্ষা ব্যক্তিগত জীবন == তিনি নরেন্দ্রপুর রামকৃষ্ণ মিশন থেকে তার স্কুল জীবনের শিক্ষা শেষ করেন। তিনি তার সাংস্কৃতিক বিকাশের জন্য তার শিক্ষা প্রতিষ্ঠানকে কৃতিত্ব দেন। তিনি বিধাননগর কলেজ থেকে অর্থনীতিতে তার স্নাতক ডিগ্রি অর্জন করেন এবং পরবর্তীতে কলকাতা বিশ্ববিদ্যালয় থেকে একই বিষয়ে স্নাতকোত্তর ডিগ্রি অর্জন করেন। ২০০৬ সালে তিনি সঞ্চারী মুখোপাধ্যায়কে বিয়ে করেন। == সঙ্গীত == চন্দ্রিল ভট্টাচার্য কলকাতার জনপ্রিয় বাংলা ব্যান্ড চন্দ্রবিন্দুর অন্যতম প্রধান গীতিকার এবং মাঝে মাঝে তিনি সেখানে গানও গেয়ে থাকেন। তার কথায় কৌতুক আধুনিক সমাজের সমালোচনা রয়েছে। চন্দ্রিল ২০১০ সালে অনিন্দ্য চ্যাটার্জির সাথে অন্তহীন (২০০৯) চলচ্চিত্রে "ফেরারী মন" গানের জন্য সেরা গীতিকার হিসেবে জাতীয় চলচ্চিত্র পুরস্কার লাভ করেন। == সাহিত্য == চন্দ্রিল ভট্টাচার্য আনন্দবাজার পত্রিকার রবিবাসরীয়তে "উত্তম মধ্যম" শিরোনামে কলাম লিখেছিলেন, সেই পত্রিকায় মাঝে মধ্যে তিনি “অপ-এড” এর কাজগুলোও করেছিলেন। তার উত্তম মধ্যম শিরোনামের কলামগুলো পরে বই আকারে প্রকাশিত হয়। সাংস্কৃতিক ঘটনা, জাতীয় এবং আন্তর্জাতিক বিষয়াবলী, মানব মনোবিজ্ঞান এবং সামাজিক রীতিনীতিগুলিকে তিনি ব্যঙ্গাত্মক ভাবে তার লেখায় তুলে ধরেছেন। == প্রকাশিত বইসমুহ == ১. ধুর ধুর পরবাসে কে থাকবে কবিতা সংকলন (প্রতিভাস পাবলিকেশন্স) ২. উত্তম মধ্যম আনন্দবাজার পত্রিকায় প্রকাশিত রবিবাসরীয় অর্ধসাপ্তাহিক কলাম (প্রতিভাস পাবলিকেশন্স) ৩. রস কষ সিঙাড়া বুলবুলি মস্তক –আনন্দবাজার পত্রিকায় প্রকাশিত কলাম সমগ্র (দে’জ পাবলিশিং) ৪. উগো বুগো চৌকো চুগো -কবিতা সংকলন (দে’জ পাবলিশিং) ৫. হাহা হিহি হোহো অন্যান্য রোববার প্রতিদিন থেকে প্রকাশিত সাতটি প্রবন্ধের সংকলন (দে’জ পাবলিশিং) ৬. সন্ধ্যের সঙ্গে ক্যাজুয়াল গুলে কবিতা সংকলন (দে’জ পাবলিশিং) ৭. সরু চাকলি -কবিতা সংকলন (গুরুচণ্ডালী) ৮. রোয়াবনামা সপ্তর্ষী প্রকাশন ৯. ঘন চক্কর আনন্দ বাজার পত্রিকায় প্রকাশিত নির্বাচিত প্রবন্ধ সংকলন (দে’জ পাবলিশিং) ১০. দু ছক্কা পাঁচ (দে’জ পাবলিশিং) == চলচ্চিত্র == তিনি ২০০০ সালে সত্যজিৎ রায় ফিল্ম অ্যান্ড টেলিভিশন ইনস্টিটিউট থেকে ওয়াই টু কে (অথবা, ‘সেক্স ক্রোম অসিতেছে’) নামে একটি স্বল্পদৈর্ঘ্য চলচ্চিত্র রচনা পরিচালনা করেন। এটির সংগীত পরিচালনা গান রচনা করেছিল তার ব্যান্ড চন্দ্রবিন্দু। ২০১৭ সালে তিনি ‘ট্যালেন্ট’ নামে একটি স্বল্পদৈর্ঘ্য চলচ্চিত্র রচনা পরিচালনা করেন এবং এটি ইউটিউবে প্রকাশ করেন। == তথ্যসূত্র == বছর অনুপস্থিত (জীবিত ব্যক্তি) ব্যক্তি প্রাক্তন শিক্ষার্থী
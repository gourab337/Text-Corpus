'''''সুলতানার স্বপ্ন''''' ভারতবর্ষের অগ্রণী নারীবাদী লেখিকা রোকেয়া সাখাওয়াত হোসেন রচিত একটি উপন্যাসিকা। গ্রন্থটি ১৯০৫ সালে মাদ্রাজের ''দ্য ইন্ডিয়ান লেডিজ ম্যাগাজিন'' (The Indian Ladies' Magazine)''-''এ ''সুলতানা'স ড্রিম'' (''Sultana's Dream'') শিরোনামে প্রথম প্রকাশিত হয়। ১৯০৮ সালে উপন্যাসিকাটি পুস্তিকা আকারে প্রকাশিত হয়। উপন্যাসিকাটি বাংলায় প্রথম প্রকাশিত হয় ১৯২২ সালে ''মতিচূর'' ২য় খণ্ডে ''সুলতানার স্বপ্ন'' নামে। গ্রন্থে রোকেয়া একটি নারীবাদী স্বপ্নরাজ্য নারীস্থানের বর্ণনা দিয়েছেন, যেখানে সমাজে নারী পুরুষের প্রচলিত ভূমিকা বদলে গেছে, নারীরা সমাজের যাবতীয় অর্থনৈতিক কর্মকান্ডের প্রধান চালিকাশক্তি আর পুরুষেরা প্রায় গৃহবন্দী। এই সমাজে কোন অপরাধ নেই, এখানে প্রচলিত ধর্ম 'ভালোবাসা সত্যের'। ''সুলতানার স্বপ্ন'' বিশ্বসাহিত্যের ইতিহাসে ধ্রুপদী নারীবাদী কল্পকাহিনীর একটি আদিতম উদাহরণ। বেগম রোকেয়া যে সময়ে এই বইটি লিখেছেন সেই সময়ের ধর্মীয় সামাজিক বাস্তবতায় এটিকে অত্যন্ত সাহসী বিপ্লবী সাহিত্যকর্ম হিসেবে গণ্য করা হয়। ==তথ্যসূত্র== সাহিত্য রোকেয়া
ইয়োহানেস গেয়র্গ বেন্ডনর্‌ৎস '''ইয়োহানেস গেয়র্গ বেন্ডনর্‌ৎস''' () (জন্ম: ১৬ই মে, ১৯৫০) জার্মান পদার্থবিজ্ঞানী যিনি ১৯৮৭ সালে কার্ল আলেকজান্ডার মুলার এর সাথে যৌথভাবে পদার্থবিজ্ঞানে নোবেল পুরস্কার লাভ করেছেন। তাদের পুরস্কার প্রাপ্তির কারণ ছিল, উচ্চ-তাপমাত্রার অতিপরিবাহিতা বিষয়ক গবেষণা। == জীবন কর্ম == বেন্ডনর্‌ৎস জার্মানির উত্তর নিউয়েনার্শেন নামক স্থানে জন্মগ্রহণ করেন। তার বাবা আন্টন বেন্ডনর্‌ৎস আর মা এলিসাবেট বেন্ডনর্‌ৎস। ১৯৬৮ সালে তিনি মুনস্টার বিশ্ববিদ্যালয়ে খনিজ বিজ্ঞান বিষয়ে পড়াশোনা শুরু করেন। এখান থেকে ১৯৭৬ সালে স্নাতক হন। ১৯৮২ সালে জুরিখে অবস্থিত সুইস ফেডারেল ইনস্টিটিউট অফ টেকনোলজি থেকে পিএইচডি ডিগ্রি অর্জন করেন। এই একই বছর আইবিএম তাকে তাদের জুরিখ গবেষণাগারে কাজ করার জন্য নিয়ে যায়। এই গবেষণাগারে মুলার অতিপরিবাহিতা নিয়ে কাজ করছিলেন। তিনি বেন্ডনর্‌ৎসকে সাথে নেন। ১৯৮৩ সালে দুজনে মিলে অবস্থান্তর ধাতব অক্সাইড থেকে উৎপন্ন সিরামিকের বৈদ্যুতিক ধর্ম নিয়ে পরীক্ষা করতে থাকেন। তাদের আশা ছিল, ধরনের পদার্থ হয়তো অতিপরিবাহী হিসেবে কাজ করবে। তাদের কাজের প্রকৃত পরীক্ষণ এবং নির্মাণের দায়িত্ব বেন্ডনর্‌ৎসের উপরই ছিল। ১৯৮৬ সালে তারা ৩৫ কেলভিন তাপমাত্রায় একটি অক্সাইডে অতিপরিবাহীতা তৈরি করতে সক্ষম হন। যেকোন বস্তুতে এর আগে সর্বোচ্চ যে তাপমাত্রায় অতিপরিবাহীতা পাওয়া গিয়েছিল তার চেয়ে এই তাপমাত্রা ১২ কেলভিন বেশি। এই উদ্ভাবনের কারণেই তারা নোবেল পুরস্কার লাভ করেছিলেন। == তথ্যসূত্র == ইংরেজি উইকিপিডিয়াতে ''Johannes Georg Bednorz'' নামক নিবন্ধ, ২১শে মে, ২০০৮। ব্রিটানিকা ''Bednorz, J. Georg'' == বহিঃসংযোগ == Pioneers in Electricity and Magnetism Johannes Georg Bednorz National High Magnetic Field Laboratory বেন্ডনর্‌ৎসের আত্মজীবনী নোবেল পুরস্কারের ওয়েবসাইটে জন্ম পদার্থবিজ্ঞানী পদার্থবিজ্ঞানী বিজয়ী পদার্থবিজ্ঞানী নোবেল বিজয়ী
'''মর থেংগারি''' (বাংলা ভাষায় অর্থ: ''আমার সাইকেল'') বাংলাদেশে নির্মিত সর্বপ্রথম চাকমা ভাষার চলচ্চিত্র। ২০১৪ সালের ১৩তম বাংলাদেশ আন্তর্জাতিক স্বল্পদৈর্ঘ্য উন্মুক্ত চলচ্চিত্র উৎসবে প্রদর্শিত হয় এই চলচ্চিত্রটি। অং রাখাইন পরিচালিত এই চলচ্চিত্রটি এক তরুণকে ঘিরে গড়ে উঠেছে, যার সম্বল কিনা কেবলই একটি বাইসাইকেল। রাঙামাটি পার্বত্য অঞ্চলের অপরূপ দৃশ্যপটে দৃশ্যায়ণ, ভাল অভিনয় এবং চাকমা জীবনের সহজ প্রতিচ্ছবি এই চলচ্চিত্রটিকে দর্শকদের নিকট প্রিয় করে তুলেছে। বিভিন্ন দেশের চলচ্চিত্র উৎসবে প্রদর্শিত হয়েছে এই চলচ্চিত্র। কিন্তু ভিন্নভাষার চলচ্চিত্র হওয়ায় ''মর থেংগারি'' সেন্সর বোর্ডের অনুমতি পায়নি। তাই বাংলাদেশে এই চলচ্চিত্রের বাণিজ্যিক মুক্তি দেয়া হবে না। == কাহিনী == ''কমল'' নামের এক চাকমা ছেলে শহরে কাজ করত, কিন্তু সেখানে চাকরি হারিয়ে প্রায় নিঃস্ব হয়েই সে ফিরে আসে গ্রামে। তার শেষ সম্বল ছিল কেবল একটি বাইসাইকেল। পরে সে জীবন নির্বাহ করার জন্য এই বাইসাইকেল দিয়েই কাজ শুরু করে। সে বিভিন্ন পণ্য এবং মানুষকে নিয়ে যাতায়াত শুরু করে। এভাবেই সে তার পরিবারকে চালিয়ে নেয়। কিন্তু কিছু গুণ্ডা এসে তার কাছে টাকা চায়। সে টাকা দিতে অস্বীকৃতি জানায়। তখন তারা সাইকেলটিকে ভেঙে দিয়ে যায়। == প্রযোজনা নির্মাণ == পরিচালক অং রাখাইন ১০ বছর ধরে এই চলচ্চিত্র নিয়ে ভেবেছিলেন। অবশেষ তিনি তার এই প্রথম চলচ্চিত্রটি নির্মাণ করেন। নিজে রাখাইন সম্প্রদায়ের হলেও তিনি চাকমা সম্প্রদায়ের উপরে এই চলচ্চিত্রটি নির্মাণ করেছেন, কারণ তার কাছে মনে হয়েছে চাকমা সম্প্রদায়ের জীবন-সংগ্রাম আরও বেশি প্রগাঢ়। == তথ্যসূত্র == ==বহিঃসংযোগ== ভাষার চলচ্চিত্র চলচ্চিত্র চলচ্চিত্র
'''শহীদুল জহির''' (১১ সেপ্টেম্বর ১৯৫৩ ২৩ মার্চ ২০০৮) ছিলেন বাংলাদেশি ঔপন্যাসিক, গল্পকার এবং সরকারি আমলা। আধুনিক বাংলা সাহিত্যে জাদুবাস্তবতার স্বাতন্ত্র্য চর্চার জন্য তিনি পরিচিত। তিনি চারটি উপন্যাস এবং তিনটি গল্পগ্রন্থ প্রকাশ করেছেন। ''আবু ইব্রাহীমের মৃত্যু'' তার উল্লেখযোগ্য উপন্যাসের একটি, যেটির জন্য ২০১০ সালে তিনি মরণোত্তর প্রথম আলো বর্ষসেরা বই ১৪১৫ পুরস্কার লাভ করেন। এছাড়াও ''জীবন রাজনৈতিক বাস্তবতা'' (১৯৮৮), ''সে রাতে পূর্ণিমা ছিল'' (১৯৯৫), ''মুখের দিকে দেখি'' (২০০৬) উপন্যাসগুলোকে বাংলা সাহিত্যে অনন্য সংযোজন বলে বিবেচিত হয়। ''পারাপার'' (১৯৮৫), ''ডুমুরখেকো মানুষ অন্যান্য গল্প'' (২০০০), এবং ''ডলু নদীর হাওয়া অন্যান্য গল্প'' (২০০৪) তার রচিত উল্লেখযোগ্য গল্পগ্রন্থ। ==প্রাথমিক জীবন এবং শিক্ষা== তিনি ১৯৫৩ সালের ১১ সেপ্টেম্বর পুরান ঢাকার নারিন্দার ৩৬ ভূতের গলিতে (ভজহরি সাহা স্ট্রিট) জন্মগ্রহণ করেন। শৈশবে তার নাম ছিল মোহাম্মদ শহীদুল হক। তার পিতা কে নুরুল হক ছিলেন একজন সরকারি কর্মকর্তা এবং মা ছিলেন গৃহিণী। তার চার ভাই চার বোন ছিল এবং তাদের পৈতৃক নিবাস ছিল সিরাজগঞ্জের রায়গঞ্জ উপজেলার হাশিল গ্রামে। তার দাদা জহিরউদ্দিন ছিলেন বিদ্যালয়ের শিক্ষক তার দাদির নাম ছিল জিন্নাতুন নেসা। শহীদুল তার নামের জহির অংশটি তার দাদা নাম থেকে নিয়েছিলেন। তার পিতার শৈশবে তারা মারা যান। তার নানা ছিলেন সিরাজগঞ্জের আমলাপাড়ার আজিমুদ্দিন আহমেদ নানি হামিদা বেগম। এই স্থানগুলি এবং ময়মনসিংহ জেলার ফুলবাড়ীয়া যেখানে তিনি প্রায়ই বেড়াতেন, তার মনে গভীর ছাপ রাখে এবং পরবর্তীতে তার সাহিত্যকর্মে এই স্থানগুলির উল্লেখ পাওয়া যায়। ১৯৯০ সালে তার বাবা মারা যান এবং এরপর থেকে তার মা ঢাকায় ভাইবোনদের সাথে থাকেন। শহীদুল জহির তার বিদ্যালয় জীবন শুরু করেছিলেন ঢাকার ৩৬ র‍্যাঙ্কিন স্ট্রিটের সিলভারডেল কেজি স্কুলে, পরবর্তীতে ঢাকা, ফুলবাড়ীয়া, ময়মনসিংহ, সাতকানিয়া চট্টগ্রামের বিভিন্ন বিদ্যালয়ে পড়েছেন। তিনি চট্টগ্রামের সাতকানিয়া আদর্শ উচ্চ বিদ্যালয় থেকে এসএসসি ঢাকা কলেজ থেকে এইচএসসি পাশ করেন। এরপর ঢাকা বিশ্ববিদ্যালয় থেকে রাষ্ট্রবিজ্ঞানে স্নাতক স্নাতকোত্তর ডিগ্রি লাভ করেন। তিনি ওয়াশিংটন, ডি.সি.র আমেরিকান ইউনিভার্সিটি ইউনিভার্সি অব বারমিংহামে পড়েছেন। ==কর্মজীবন== ১৯৮১ সালে জহির বাংলাদেশ সিভিল সার্ভিস সহকারি সচিব পদে যোগ দেন। ২০০৮ সালে তার মৃত্যুর পূর্ব পর্যন্ত পার্বত্য চট্টগ্রাম বিষয়ক মন্ত্রণালয়ে সচিব পদে কাজ করেছেন। ==ব্যক্তিগত জীবন== শহীদুল জহির ছিলেন চিরকুমার। ''কথা'' ম্যাগাজিনের সম্পাদক কামরুজ্জামান জাহাঙ্গীরকে এক সাক্ষাৎকারে তিনি বলেছিলেন যে, তিনি এটি ব্যাখ্যা করতে অক্ষম, "আমি ব্যাপারে কিছুই বলতে পারব না, এটা এমনিতেই ঘটে গেছে।" তিনি কম কথা বলতেন এবং অন্তর্মুখী ছিলেন। তার সাথে বন্ধুত্ব করা কঠিন ছিল তবে তিনি অনেক বন্ধুসুলভ ছিলেন। ==মৃত্যু== ২০০৮ সালের ২৩ মার্চ তিনি ল্যাবএইড কার্ডিয়াক হাসপাতালে হৃদরোগে আক্রান্ত হয়ে মারা যান। তাকে মিরপুর বুদ্ধিজীবী কবরস্থানে সামধিস্থ করা হয়। ==সাহিত্যকর্ম এবং শৈলী== শহীদুল জহির তার গল্পে জাদুবাস্তববাদী পদ্ধতির মাধ্যমে নিজেকে আলাদা করে তুলেছেন। তিনি সত্তরের দশকের শেষ দিক থেকে লেখালেখি শুরু করেন। তার প্রথম প্রকাশিত গল্প "ভালবাসা", যেখানে সৈয়দ ওয়ালীউল্লাহর প্রভাব স্পষ্ট। ১৯৮৫ সালে তার প্রথম গল্পগ্রন্থ ''পারাপার'' প্রকাশিত হয়। বলা হয় যে লাতিন আমেরিকার লেখকদের লেখার জাদুবাস্তবতার ছোঁয়া তার লেখায় রয়েছে। এবং তাকে বাংলাদেশের গ্যাব্রিয়েল গারসিয়া মার্কেস বলা হয়। তিনি স্বীকার করেছেন যে দুইজন সমসাময়িক ঔপন্যাসিক সৈয়দ শামসুল হক আখতারুজ্জামান ইলিয়াস এবং সৈয়দ ওয়ালীউল্লাহ দ্বারা তিনি প্রভাবিত। তার কিছু গল্পের কাহিনী মার্ক্সবাদের প্রভাব বহন করে। তার অনেক গল্পে তিনি ১৯৭১ সালের মুক্তিযুদ্ধের প্রেক্ষাপট ব্যবহার করেছেন। তিনি কিছু ইংরেজি গল্পও অনুবাদ করেছেন। তার কিছু অপ্রকাশিত কবিতাও রয়েছে। এছাড়াও বাংলা কবিতা ইংরেজিতে অনুবাদ করেছেন তিনি। তার একটি কবিতার দুইলাইন হল: ===পারাপার=== পরবর্তীতে নাম বদলালেও জন্মনাম শহীদুল হক নামেই প্রথম গ্রন্থ ''পারাপার'' লিখেছেন তিনি। প্রসঙ্গে জহির বলেন, সে সময়ে অন্য শহীদুল হক নামধারী লেখকদের সঙ্গে তার পরিচয়ে ভ্রান্তি সৃষ্টি হচ্ছিল বলে তিনি নাম পরিবর্তন করেন। ''পারাপার'' শহিদুলের প্রথম গল্পগ্রন্থ, তার মতে যেটির গল্পগুলি অনেকটা প্রথাগত গঠনে লেখা, যার প্রতিটি গল্পে স্বাতন্ত্র্যে স্বর-বৈশিষ্ট্য লক্ষ্য করা যায়। কালি কলমের এক পর্যালোচনায় রীতি বা কাঠামোগত দিকের বিচার অনুমানে ''পারাপার'' আবদুল মান্নান সৈয়দের গল্পগ্রন্থ ''চলো যাই পরোক্ষের সঙ্গে'' তুলনা করা হয়েছে। গ্রন্থে "পারাপার" শিরোনামে একটি গল্প রয়েছে। যেখানে প্রতীকীর মাধ্যমে শ্রেণিশত্রু নিপাতের দিকে দৃষ্টিপাত করেছেন। তার প্রথম প্রকাশিত গল্প "ভালবাসা" গ্রন্থে যুক্ত হয়েছে। এছাড়াও রয়েছে পুরোদস্ত্তর মনস্তাত্ত্বিক গল্প "মাটি মানুষের রং"। অন্যান্য গল্পের মধ্যে রয়েছে "তোরাব শেখ", পুরনো ঢাকার প্রেক্ষাপট রচিত "ঘেয়ো রোদের প্রার্থনা নিয়ে"। ==গ্রন্থপঞ্জি== শহীদুল জহির চারটি উপন্যাস তিনটি গল্পগ্রন্থের রচয়িতা। ===উপন্যাস=== *''জীবন রাজনৈতিক বাস্তবতা'' (১৯৮৮) *''সে রাতে পূর্ণিমা ছিল'' (১৯৯৫) *''মুখের দিকে দেখি'' (২০০৬) *''আবু ইব্রাহীমের মৃত্যু'' (২০০৯) *''পারাপার'' (১৯৮৫) *''ডুমুরখেকো মানুষ অন্যান্য গল্প'' (১৯৯৯) *''ডলু নদীর হাওয়া অন্যান্য গল্প'' (২০০৪) ==জনপ্রিয় সংস্কৃতিতে== শহীদুল জহিরের ১৯৯৮ সালে রচিত "চতুর্থ মাত্রা" গল্প থেকে ২০০১ সালে একই নামে নুরুল আলম আতিক চলচ্চিত্র নির্মাণ করেন। ১৯৯৯ সালে রচিত "কোথায় পাব তারে" গল্প থেকেও আতিক নাটকও তৈরি করেন। তার "এই সময়" (১৯৯৩) গল্পের উপর ভিত্তি করে ২০০২ সালে আশিক মোস্তফা নির্মাণ করেন চলচিত্র ''ফুলকুমার''। জহিরের "কাঠুরে দাঁড়কাক" (১৯৯২) গল্প থেকে দেশ নাট্যদল "জন্মে জন্মান্তর" নামে মঞ্চনাটকও প্রদর্শন করেছে। ==পুরস্কার মনোনয়ন== '''পুরস্কার এবং মনোনয়নের তালিকা''' সংগঠন অনুষ্ঠানের তারিখ বিভাগ বই ফলাফল সূত্র আলাওল সাহিত্য পুরস্কার ২০০৪ উপন্যাসে উল্লেখযোগ্য অবদান আজকের কাগজ সাহিত্য পুরস্কার ২০০৪ উপন্যাস কাগজ সাহিত্য পুরস্কার ২০০৫ উপন্যাস ''ডলু নদীর হাওয়া অন্যান্য গল্প'' (২০০৪) প্রথম আলো বর্ষসেরা বই ১৪১৫ ২০১০ বর্ষসেরা বই ''আবু ইব্রাহীমের মৃত্যু'' (২০০৯) মরণোত্তর ==আরো পড়ুন== *বাংলাদেশী লেখকদের তালিকা ==তথ্যসূত্র== ==বহিঃসংযোগ== জন্ম মৃত্যু ঔপন্যাসিক লেখক কলেজের প্রাক্তন শিক্ষার্থী প্রাক্তন শিক্ষার্থী শহীদ বুদ্ধিজীবী কবরস্থানে সমাধিস্থ সাহিত্য পুরস্কার বিজয়ী জেলার ব্যক্তি
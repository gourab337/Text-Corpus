'''ভক্তি শর্মা''' (জন্ম- নভেম্বর ৩০, ১৯৮৯) একজন ভারতীয় মহিলা সাঁতারু, যিনি বিশ্বের কনিষ্ঠতম সাঁতারু হিসেবে বিশ্বের পাঁচটি মহাসমুদ্রে সাঁতার কাটার রেকর্ড করেন। ২০১০ খ্রিষ্টাব্দে তাকে তেনজিং নোরগে জাতীয় অ্যাডভেঞ্চার পুরস্কার প্রদান করা হয়। ==প্রথম জীবন== ভক্তি শর্মা ভারতের মুম্বই শহরে জন্মগ্রহণ করেন এবং রাজস্থান রাজ্যের উদয়পুর শহরে বড় হয়ে ওঠেন। তিনি সিমবায়োসিস ইন্টারন্যাশনাল ইউনিভার্সিটি থেকে সংযোগ ব্যবস্থাপনা বিষয়ে স্নাতকোত্তর শিক্ষা সমাপ্ত করেন। ==সাঁতারু জীবন== শর্মা মাত্র আড়াই বছর বয়স থেকে সাঁতার শুরু করেন। জেলা রাজ্য বিভাগে বিভিন্ন সাঁতার প্রতিযোগিতায় অংশগ্রহণের পর তিনি প্রথম ২০০৩ খ্রিষ্টাব্দে উড়ান বন্দর থেকে গেটওয়ে অব ইন্ডিয়া পর্যন্ত ১৬ কিলোমিটার সমুদ্রে সাঁতার কাটেন। ২০০৬ খ্রিষ্টাব্দের ৬ই জুলাই তিনি ইংল্যান্ডের শেক্সপীয়র সমুদ্রতট থেকে ফ্রান্সের ক্যালিস পর্যন্ত ইংলিশ চ্যানেলের অংশ ১৩ ঘন্টা ৫৫ মিনিটে পারাপার করেন। ২০১০ খ্রিষ্টাব্দের ৯ই আগস্ট তিনি বিশ্বের তৃতীয় সাঁতারু হিসেবে উত্তর মহাসাগরে সাঁতার কেটেছিলেন। এই সময় তিনি ৩৩ মিনিটে ১.৮ কিলোমিটার পাড়ি দিয়েছিলেন। ২০১৫ খ্রিষ্টাব্দের ১০ই জানুয়ারি প্রথম এশীয় মহিলা এবং বিশ্বের কনিষ্ঠতম সাঁতারু হিসেবে দক্ষিণ মহাসাগরে দক্ষিণ মহাসাগরে সাঁতার কাটার পর তিনি বিশ্বের কনিষ্ঠতম সাঁতারু হিসেবে বিশ্বের পাঁচটি মহাসমুদ্রে সাঁতার কাটার রেকর্ড করেন। এই সময় যখন তিনি ৫২ মিনিটে ২.২৫ কিলোমিটার সমুদ্রপথ পাড়ি দিয়েছিলেন, তখন সমুদ্রপৃষ্ঠের গড় তাপমাত্রা ছিল ১° সেন্টিগ্রেড। == তথ্যসূত্র == সাঁতারু জন্ম ব্যক্তি
'''নবাবজাদা শাহরিয়ার মোহাম্মদ খান''' (; জন্ম: ২৯ মার্চ, ১৯৩৪) ব্রিটিশ ভারতের ভোপালে জন্মগ্রহণকারী পাকিস্তানী কূটনীতিবিদ এশিয়ান ক্রিকেট কাউন্সিল-এর সভাপতি। তিনি ভোপালের রাজপরিবারের সঙ্গে যুক্ত তার মাতামহ হামিদুল্লাহ খান ছিলেন ভোপাল রাজ্যের শেষ নবাব। ১০ ডিসেম্বর, ২০০৩ তারিখে পাকিস্তান ক্রিকেট বোর্ডের সভাপতি হিসেবে মনোনীত হন। কিন্তু, অক্টোবর, ২০০৬ তারিখে পদত্যাগে বাধ্য হন এরপর ১৬ আগস্ট, ২০১৪ তারিখ থেকে অদ্যাবধি দায়িত্বে পুণরায় আসীন হন। নবাব মনসুর আলি খান পতৌদি সম্পর্কে তার আত্মীয়। তার চার সন্তান রয়েছে। বর্তমানে তিনি লাহোর ব্যবস্থাপনা বিজ্ঞান বিশ্ববিদ্যালয়ে পাকিস্তানের বৈদেশিক সম্পর্ক বিষয়ে অধ্যাপনা করছেন। == কর্মজীবন == এক বছর বার্মা শেল অয়েলে কাজ করার পর ১৯৫৭ সালে পাকিস্তানের বৈদেশিক বিভাগে যোগ দেন। ১৯৬০ সালে লন্ডনে পাকিস্তান হাইকমিশনে তৃতীয় সচিব হিসেবে স্থানান্তরিত হন। এরপর ১৯৬২ থেকে ১৯৬৬ সাল পর্যন্ত তিউনিসের দূতাবাসে দ্বিতীয় সচিব ছিলেন। ১৯৭৬ থেকে ১৯৮২ এবং ১৯৮৭ থেকে ১৯৯০ সাল পর্যন্ত যথাক্রমে জর্দান যুক্তরাজ্যে পাকিস্তানের দূতের দায়িত্ব পালন করেন। জুলাই, ১৯৯৪ তারিখে জাতিসংঘের মহাসচিব বুত্রোস বুত্রোস গালি কর্তৃক রুয়ান্ডায় বিশেষ প্রতিনিধি হিসেবে জ্যাকুয়েস-রজার বু-বু'র স্থলাভিষিক্ত হন। সেখানে তিনি জাতিসংঘের বিশেষ প্রতিনিধি হিসেবে গণহত্যা তৎপরবর্তী শরণার্থী সমস্যা বিষয়ে তদারকী করেন। কর্মজীবন থেকে অবসর নেয়ার পর একগুচ্ছ পুস্তক রচনা করেন তিনি। ক্রিকেট ব্রিজ অব পিস শিরোনামে পাকিস্তান-ভারত সম্পর্ক বিষয়ে তৃতীয় গ্রন্থ প্রকাশ করেন। == পাকিস্তান ক্রিকেট বোর্ড == ২০০৩ সালে পাকিস্তান ক্রিকেট বোর্ডের সভাপতি হিসেবে মনোনীত হলেও ২০০৬ সালে পদ ত্যাগ করতে বাধ্য হন। ২০১৪ সালে প্রধানমন্ত্রী কর্তৃক অনুমোদিত পিসিবি গঠনতন্ত্র প্রণয়নের পর থেকে অদ্যাবধি দায়িত্বে পুণরায় আসীন হন। ২০০৬ সালে ওভাল টেস্টে বল টেম্পারিংয়ের বিষয়টি তার সময়কালে সংঘটিত হয়েছিল। == তথ্যসূত্র == == আরও দেখুন == আবদুল হাফিজ কারদার পাকিস্তান ক্রিকেট বোর্ড ২০১৬ আইসিসি বিশ্ব টুয়েন্টি২০ == বহিঃসংযোগ == Profile of Author Shaharyar M. Khan Musharraf appoints Shahryar new PCB chief Pakistan cricket in turmoil as Shahryar Khan resigns ক্রিকেট প্রশাসক জন্ম ব্যক্তি ব্যক্তি কূটনীতিবিদ ব্যক্তি
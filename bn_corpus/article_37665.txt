'''সুন্দরী''' ১৯৭৯ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। ছায়াছবিটির কাহিনী লিখেছেন এবং পরিচালনা করেছেন প্রখ্যাত বাংলাদেশী চলচ্চিত্র পরিচালক আমজাদ হোসেন। এতে শ্রেষ্ঠাংশে অভিনয় করেছেন ববিতা, ইলিয়াস কাঞ্চন, আনোয়ার হোসেন, আনোয়ারা, সাইফুদ্দিন, জসিম প্রমুখ। চলচ্চিত্রটি ৭টি বিভাগে জাতীয় চলচ্চিত্র পুরস্কার অর্জন করে। == কাহিনী সংক্ষেপ == ঈমান আলী তালুকদারের ভাড়াটে লাঠিয়াল। তাকে পাঠানো হয় তালুকদারের প্রতিদ্বন্দ্বী মাস্টারকে মারার জন্য। কিন্তু তার অন্তসত্বা স্ত্রীর আবদার মানতে সে তাকে খুন করতে পারে না। তালুকদার নুরুকে পাঠায় ঈমান আলীর বেঈমানীর প্রতিশোধ নেওয়ার জন্য। ঈমান আলী তাকে তালুকদারের দাসত্ব থেকে মুক্তির আহ্বান করে। এতে নুরুও সারা দেয়। ঈমান আলীর স্ত্রী তার একমাত্র কন্যা সন্তান জন্ম দিতে গিয়ে মারা যায়। ঈমান আলী তাকে যত্ন করে মানুষ করে। অন্যদিকে কাঞ্চন সৎ ভাইদের পরিবারে দুঃখ-দুর্দশায় বড় হয়। এক পর্যায়ে সৎ ভাইরা তাকে বাড়ি থেকে বের করে দেয়। ইতিমধ্যে সে তালুকদারের সাথেও বিবাদে জড়িয়ে পরে। সে ঈমান আলীর কাছে লাঠি খেলা শিখতে গেলে তালুকদার ঈমান আলীকে খুন করায়। এতে করে সুন্দরী কাঞ্চন উভয়ই অসহায় হয়ে পরে। তারা তালুকদারের বিদ্বেষ হতে বাঁচার পথ খুজতে থাকে। == শ্রেষ্ঠাংশে == ববিতা সুন্দরী ইলিয়াস কাঞ্চন কাঞ্চন আনোয়ার হোসেন নুরু জসিম ঈমান আলী সাইফুদ্দিন মিঠু আনোয়ারা বিন্দিয়া আরিফুল হক তালুকদার আখতার হোসেন বড় ভাই সেতারা বেগম == সঙ্গীত == সুন্দরী চলচ্চিত্রের সঙ্গীত পরচালনা করেছেন আলাউদ্দিন আলী। গানের কথা লিখেছেন আমজাদ হোসেন। এছাড়াও ফকির লালন সাঁইয়ের "সবলোকে কয় লালন কি জাত সংসারে" লালন গীতিটিও চলচ্চিত্রে ব্যবহার করা হয়। বিভিন্ন গানে কণ্ঠ দিয়েছেন সৈয়দ আব্দুল হাদী, সাবিনা ইয়াসমিন, আব্দুল আলীম, রুনা লায়লা। ছায়াছবির "আমি আছি থাকব" "কেউ কোন দিন আমারে তো কথা দিল না" গান দুটি বেশ জনপ্রিয় হয়। "আমি আছি থাকব" গানটিতে কণ্ঠ দেন সাবিনা ইয়াসমিন। গানটি করতে আমজাদ হোসেনের সঙ্গে সঙ্গীত পরিচালক আলাউদ্দিন আলীর চার-পাঁচ দিন বসতে হয়েছে। গানের স্থায়ীটুকু লিখতেই লেগেছিল দুই দিন। গানটির রেকর্ডিং হয়েছিল ইপসা রেকর্ডিং স্টুডিওতে। === গানের তালিকা === == পুরস্কার == সুন্দরী ১৯৮০ সালে প্রদত্ত জাতীয় চলচ্চিত্র পুরস্কারের ৭টি বিভাগে পুরস্কার পায়। '''জাতীয় চলচ্চিত্র পুরস্কার''' '''বিজয়ী''': শ্রেষ্ঠ পার্শ্বচরিত্রে অভিনেতা সাইফুদ্দিন '''বিজয়ী''': শ্রেষ্ঠ পার্শ্বচরিত্রে অভিনেত্রী আনোয়ারা '''বিজয়ী''': শ্রেষ্ঠ সঙ্গীত পরিচালক আলাউদ্দিন আলী '''বিজয়ী''': শ্রেষ্ঠ গীতিকার আমজাদ হোসেন '''বিজয়ী''': শ্রেষ্ঠ পুরুষ কণ্ঠশিল্পী সৈয়দ আব্দুল হাদী '''বিজয়ী''': শ্রেষ্ঠ নারী কণ্ঠশিল্পী সাবিনা ইয়াসমিন '''বিজয়ী''': শ্রেষ্ঠ সংলাপ রচয়িতা আমজাদ হোসেন ;বাচসাস পুরস্কার '''বিজয়ী''': শ্রেষ্ঠ পার্শ্বচরিত্রে অভিনেতা সাইফুদ্দিন == আরও দেখুন == বাংলাদেশের চলচ্চিত্র == তথ্যসূত্র == == বহিঃসংযোগ == চলচ্চিত্র দশকের নাট্য চলচ্চিত্র ভাষার চলচ্চিত্র চলচ্চিত্র নাট্য চলচ্চিত্র হোসেন পরিচালিত চলচ্চিত্র হোসেনের চিত্রনাট্য আলী সুরারোপিত চলচ্চিত্র
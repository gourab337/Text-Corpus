'''ক্লদ লাঁজমান''' (জন্মঃ ২৭ নভেম্বর ১৯২৫; মৃত্যুঃ জুলাই ২০১৮) ছিলেন একজন ফরাসী চলচ্চিত্র নির্মাতা যিনি তার ১৯৮৫ সালের চলচ্চিত্র 'শোয়াহ' এর জন্যে ভালো পরিচিত, শোয়াহ হচ্ছে একটি ডকুমেন্টারী ফিল্ম যেখানে দ্বিতীয় বিশ্বযুদ্ধের সময় জার্মানীতে নাৎসি বাহিনীর হাতে নিহত ইহুদীদের দেখানো হয়েছে। ==জীবন এবং কাজ== ক্লদ লাঁজমান প্যারিসের একটি ইহুদী পরিবারে জন্ম নেন যেটি পূর্ব ইউরোপ থেকে ফ্রান্সে অভিবাসিত হয়েছিল। তার একটি ভাই আছে যার নাম জ্যাক লাঁজমান। ক্লদ ফ্রান্সের ক্লার্মন্ট ফেরান্ড শহরে পড়ালেখা করেন। দ্বিতীয় বিশ্বযুদ্ধের সময় তার পরিবার পালিয়ে বেড়িয়েছিল। ক্লদ ১৭ বছর বয়সে ফরাসী আধা-সামরিক বাহিনী 'ফ্রেঞ্চ রেসিসট্যান্স' যোগ দেন জার্মান নাটশি বাহিনীর সঙ্গে লড়াই করার জন্য এবং ফ্রান্সের 'অভার্গনে'তে যুদ্ধ করেন। ক্লদ ফ্রান্সের আলজেরিয়ার যুদ্ধের বিরোধিতা করতেন এবং তিনি ১৯৬০ সালে যুদ্ধবিরোধী দরখাস্ত 'ম্যানিফেস্টো অব দ্য ১২১' স্বাক্ষর করেন। ১৯৫২ থেকে ১৯৫৯ পর্যন্ত তিনি লেখিকা সিমোন দ্য বোভোয়ার এর সঙ্গে বাস করতেন এবং তারা দৈহিক মিলনও করেন। ১৯৬৩ সালে ক্লদের জুডিথ মাগরে নামক এক ফরাসী অভিনেত্রী (চলচ্চিত্র) এর সঙ্গে বিয়ে হয়। তবে ১৯৭১ তাদের বিচ্ছেদ ঘটে, এবং পরে ক্লদ এ্যাঞ্জেলিকা ষ্রব্সডফ নামক এক জার্মান নারীর সঙ্গে বিবাহ বন্ধনে আবদ্ধ হন যিনি ছিলেন একজন লেখিকা। ক্লদ ষ্রব্সডফকে তালাক দিয়ে ১৯৯৫ সালে ডমিনিক পেটিথরী নামক আরেক নারীকে বিয়ে করেন। ক্লদের মেয়ে এ্যাঞ্জেলিক লাঁজমান ১৯৫০ সালে জন্ম জন্মগ্রহণ করেন এবং ছেলে ফেলিক্স লাজমান ১৯৯৩ তে জন্ম নেন। লাঁজমান হচ্ছেন 'লেস তেম্পস মদার্নেস' (ফরাসী ম্যাগাজিন) এর প্রধান সম্পাদক যেটি জঁ-পল সার্ত্র এবং সিমোন দ্য বোভোয়ার বের করেছিলেন, এছাড়া ক্লদ সুইজারল্যান্ডের 'সাস-ফি' গ্রাম এর 'ইউরোপিয়ান গ্র্যাজুয়েট স্কুল' এর প্রভাষক ছিলেন। ২০০৯ সালে তিনি তার আত্মজীবনীমূলক গ্রন্থ 'লে লিভরে ডে প্যাটাগনি' বের করেন। ==তথ্যসূত্র== জন্ম মৃত্যু
'''ফ্রান্সেস্ক ‘‘টিটো’’ ভিলানোভা বায়ো''' (; ১৭ সেপ্টেম্বর ১৯৬৮ ২৫ এপ্রিল ২০১৪) একজন প্রাক্তন স্পেনীয় ফুটবলার এবং ম্যানেজার। তিনি মূলত মিডফিল্ডার হিসেবে খেলতেন। পেশাদার খেলোয়াড় হিসেবে লা লিগায় সেল্তা দে বিগোর হয়ে তিনটি মৌসুমে ২৬টি খেলায় মাঠে নেমেছিলেন ভিলানোভা। পেশাদার খেলোয়াড়ের ক্যারিয়ার শেষ করে তিনি পেপ গার্দিওলার অধীনে বার্সেলোনার সহকারী ম্যানেজার হিসেবে কাজ করেন। চার বছরে ১৪টি শিরোপা জিতা দলের অংশ ছিলেন তিনি। ২০১২ সালে গার্দিওলার প্রস্থানের পর তিনি বার্সেলোনার ম্যানেজারের দায়িত্ব গ্রহণ করেন। প্রথম মৌসুমেই তার অধীনে দল লা লিগা শিরোপা জিতে। ২০১৩ সালের জুলাইয়ে, অসুস্থতার কারণে তিনি ম্যনেজারের পদ থেকে ইস্তফা দেন। এর ১০ মাস পর ২০১৪ সালের ২৫ এপ্রিল তিনি মৃত্যু বরণ করেন। == খেলুড়ে ক্যারিয়ার == ১৯৯০ সালে, বার্সেলোনার যুব প্রকল্প থেকে বের হওয়ার পর, প্রথম দলে বেশি জায়গা না পাওয়ায় ভিলানোভা দল ছেড়ে দেন। ১৯৯১–৯২ মৌসুমে, তিনি স্থানীয় তৃতীয় সারির দল ফিগুয়েরেসে যোগদান করেন। পরের মৌসুমে, তিনি প্রথম সারির দল সেল্টা ভিগোতে যোগ দেন। দলে তিনটি মৌসুম কাটালেও, তাকে খুব কমই মাঠে নামতে দেখা যায়। ১৯৯৫ সালে, ভিলানোভা দ্বিতীয় সারির দল বাদায়োজ-এ যোগ দেন এবং ৩৩ খেলায় গোল করেন। ১৯৯৬–৯৭ মৌসুমে টিটো যোগ দেন মায়োর্কায়। সেখানে তিনি ১০ খেলায় শূন্য গোল করেন। এছাড়া, তিনি লেইদা এলচে ক্লাবের হয়েও খেলেন। সর্বশেষ ২০০০–০১ মৌসুমে গ্রেমনেটের হয়ে খেলে ভিলানোভা অবসর গ্রহণ করেন। লেইদাতে খেলার সময়, ১৯৯৮ কোপা কাতালুনিয়ায়, বার্সেলোনার বিপক্ষে একটি খেলায় মাঠে নামেন ভিলানোভা। খেলায় বার্সেলোনার তৎকালীন প্রধান কোচ লুইস ফন গালের পরিবর্তে দায়িত্ব পালন করেন তারই সহকারি জোসে মরিনহো। খেলায় টিটো একটি গোল করেন। এতে করে, ম্যানেজার হিসেবে মরিনহোর বিপক্ষে, প্রথম গোল করার কৃতিত্ব অর্জন করেন তিনি। == কোচিং ক্যারিয়ার == ২০০৩–০৪ মৌসুমে স্পেনের চতুর্থ লীগের দল এফসি প্যালাফ্রুগেলের কোচ হিসেবে ভিলানোভা তার কোচিং ক্যারিয়ার শুরু করেন। প্যালাফ্রুগেল তখন কাতালান লীগে অবনমন আতঙ্কে ভুগছিল। তেরেসা এফসি-তে টেকনিক্যাল পরিচালক হিসেবে কাজ করার পর তাকে বার্সেলোনা বি দলে গার্দিওলার অধীনে সহকারি ম্যানেজারের দায়িত্ব দেয়া হয়, দলটি তখন চতুর্থ সারিতে খেলছিল। ২০০৮ সালের গ্রীষ্মে, বার্সেলোনা বি দলকে তৃতীয় সারিতে উন্নীত করিয়ে দিলে, গার্দিওলাকে ফ্রাংক রাইকার্ডের পরিবর্তে মূল দলের প্রধান ম্যানেজার ভিলানোভাকে জোহান নেস্কেনস-এর পরিবর্তে সহকারি ম্যানেজারের দায়িত্ব দেওয়া হয়। ক্যাম্প ন্যুতে তার প্রথম মৌসুম ছিল বার্সেলোনার ইতিহাসে সেরা মৌসুম। মৌসুমে বার্সেলোনা প্রথম স্পেনীয় ক্লাব হিসেবে ট্রেবল জেতে। এছাড়াও এক পঞ্জিকাবর্ষে সম্ভাব্য ছয়টি শিরোপার সবকয়টিই জেতে তারা। ২০১২ সালের ২৭ এপ্রিল, সংবাদ সম্মেলনে বার্সেলোনা গার্দিওলার প্রস্থান নিশ্চিত করে, এর সাথে তারা ভিলানোভাকে গার্দিওলার উত্তরসূরি ঘোষণা করে। ১৫ জুন, ভিলানোভা বার্সার সাথে দুই বছরের চুক্তি সাক্ষর করেন। ২৫ এপ্রিল ২০১৪ অনুসারে। দল কার্যকাল শুরু কার্যকাল শেষ রেকর্ড বার্সেলোনা জুলাই ২০১২ ১৮ ডিসেম্বর ২০১২ বার্সেলোনা জানুয়ারি ২০১৩ ২৩ জানুয়ারি ২০১৩ বার্সেলোনা এপ্রিল ২০১৩ ১৯ জুলাই ২০১৩ মোট == সম্মাননা == === সহকারী === ;বার্সেলোনা লা লিগা: ২০০৮–০৯, ২০০৯–১০, ২০১০–১১ কোপা দেল রে: ২০০৮–০৯, ২০১১–১২ স্পেনীয় সুপার কাপ: ২০০৯, ২০১০, ২০১১ উয়েফা চ্যাম্পিয়নস লীগ: ২০০৮–০৯, ২০১০–১১ উয়েফা সুপার কাপ: ২০০৯, ২০১১ ফিফা ক্লাব বিশ্বকাপ: ২০০৯, ২০১১ === ম্যানেজার === ;বার্সেলোনা লা লিগা: ২০১২–১৩ === একক === মিগুয়েল মুনোজ ট্রফি: ২০১২–১৩ == স্বাস্থ্য সমস্যা এবং মৃত্যু == ২০১২ সালের ১৯ ডিসেম্বর, বার্সেলোনা প্রকাশ করে, ভিলানোভা দ্বিতীয়বারের মত প্যারোটিড লালাগ্রন্থির ক্যান্সারে আক্রান্ত হয়েছেন। তার রোগ প্রথম নির্ণয় করা হয়েছিল প্রায় এক বছর আগে, ২০১১ সালের ২২ নভেম্বর। ২০ ডিসেম্বর, ভিলানোভার অস্ত্রোপচার করা হয় এবং এরপর তাকে ছয় সপ্তাহ ধরে কেমোথেরাপি রেডিওথেরাপি চিকিৎসা দেওয়া হয়। সময়ে তার পরিবর্তে কোচের দায়িত্ব পালন করছেন তার সহকারী জর্দি রাউরা। ২৫ মার্চ ভিলানোভা স্পেনে ফিরে আসেন। ২০১৩ সালের ১৯ জুলাই, শারীরিক অবস্থার অবনতির কারণে ভিলানোভা বার্সেলোনার ম্যানেজারের পদ থেকে ইস্তফা দেন। ২০১৪ সালের ২৫ এপ্রিল, ক্যান্সার জটিলতার কারণে ভিলানোভা মৃত্যু বরণ করেন। এর এক সপ্তাহ আগে তার শারীরিক অবস্থার অবনতি ঘটেছিল। == তথ্যসূত্র == == বহিঃসংযোগ == এফসি বার্সেলোনা প্রোফাইল BD Futbol প্রোফাইল Transfermarkt প্রোফাইল বার্সেলোনা ম্যানেজার জন্ম মৃত্যু ফুটবলার ফুটবলার মধ্যমাঠের খেলোয়াড় বিষয়শ্রেণী:লা লিগা খেলোয়াড় বিষয়শ্রেণী:লা লিগা ম্যানেজার ফুটবল ম্যানেজার দিভিশন ফুটবলার দিভিসিওন বি ফুটবলার বার্সেলোনা অ্যাথলেটিক ফুটবলার দে বিগো ফুটবল খেলোয়াড় বাদাহোস খেলোয়াড় মায়োর্কা ফুটবল খেলোয়াড় বিষয়শ্রেণী:ইউএ গিয়েদা ফুটবল খেলোয়াড় সিএফ খেলোয়াড় গ্রেইমনেট ফুটবল খেলোয়াড়
বিনোদ ঘোষাল জন্ম- ২৮ ফেব্রুয়ারি, ১৯৭৬ পিতা কৃষ্ণ গোপাল ঘোষাল মাতা- অর্চনা ঘোষাল '''বিনোদ ঘোষাল'' (Binod Ghoshal) (জন্ম: ২৮ ফেব্রুয়ারি ১৯৭৬) সাহিত্য অকাদেমির পুরস্কারপ্রাপ্ত বাঙালি সাহিত্যিক। জন্ম পশ্চিমবঙ্গের হুগলি জেলার কোন্নগরে ছোটগল্প, উপন্যাস, ফিচার, নাটক, চলচ্চিত্র সমালোচনা তার লেখালেখির বিষয়। জীবনে বহু বিচিত্র কাজে জড়িয়ে পড়ার পর অবশেষে তিনি শুধুমাত্র লেখালেখিকেই একমাত্র পেশা হিসেবে গ্রহণ করেছেন। ছোটগল্পে অভিনবত্ব তাকে অনেক আগেই পরিচিতি এনে দিয়েছিল। কাজী নজরুল ইসলামের সমগ্র জীবনকে ভিত্তি করে লেখা তার দীর্ঘ উপন্যাস 'কে বাজায় বাঁশি' একটি উল্লেখযোগ্য কাজ হিসেবে স্বীকৃতি পেয়েছে। ==সাহিত্য কর্ম== দেশ পত্রিকাতে বিনোদ ঘোষালের লেখা প্রথম গল্প "একটু জীবনের বর্ণনা" প্রকাশিত হয় ২০০৩ সালে। গল্পটি পাঠকমহলে বিশেষ সাড়া ফেলে। তারপর থেকেই তিনি নিয়মিত লেখালেখি শুরু করেন। "মাঝরাস্তায় কয়েকজন" তার রচিত প্রথম উপন্যাস প্রকাশিত হয় ২০১৩ সালে। অভিনব বিষয়ভাবনা, নির্মেদ গদ্যশৈলী তাকে খুব দ্রুত পাঠকমহলে পরিচিতি এনে দেয়। ==পুরস্কার সম্মান== বিনোদ ঘোষাল ২০১১ সালে পেয়েছেন "কেন্দ্রীয় সাহিত্য একাডেমি যুব পুরস্কার" তার "ডানাওলা মানুষ" গল্প গ্রন্থের জন্য। ২০১৪ সালে তিনি "নতুন গল্প ২৫" বইটির জন্য পশ্চিমবঙ্গ বাংলা একাডেমির সোমেন চন্দ স্মৃতি পুরস্কার পান। এছাড়াও তিনি "পূর্বভারত পুরস্কার" মিত্র ঘোষ স্মৃতি পুরস্কার, শৈলজানন্দ পুরস্কারে সম্মানীত হয়েছেন। দেশের বহু জাতীয় আন্তর্জাতিক স্তরের সাহিত্য উৎসবে বাঙালি লেখক প্রতিনিধি হিসেবে অংশ নিয়েছেন।। পেয়েছেন অনেক সম্মাননা। ২০১৬ সালে তিনি মাননীয় রাষ্ট্রপতির আমন্ত্রণে রাষ্ট্রপতিভবনে 'রাইটার্স ইন রেসিডেন্স প্রোগ্রামে' ১৫ দিনের বিশেষ আতিথ্য লাভের সুযোগ পেয়েছেন। অর্জন করেছেন ভারতের সংস্কৃতি মন্ত্রকের ফেলোশিপ। তার লেখা একাধিক ছোটগল্পের নাট্যরূপ মঞ্চে বেতারে উপস্থাপিত হয়েছে। *কে বাজায় বাঁশি( মিত্র ঘোষ পাবলিশার্স) *ভয় পেলেন *গভীর জালের রহস্য(বিভা পাবলিকেশন) *যেদিন ভেসে গেছে(ফেরিওয়ালা পাবলিকেশন) *কালো গল্প(অভিযান পাবলিশার্স) *আশ্চর্য মানুষ(অভিযান পাবলিশার্স) *ডানাওলা মানুষ যুব অকাদেমি *লকআপ কিংবা রূপকথার গল্প(অভিযান পাবলিশার্স) *মাঝরাস্তায় *এই সব আসা যাওয়া(আনন্দ পাবলিশার্স) *নতুন গল্প ২৫ (বাংলা অকাদেমি পুরস্কৃত)অভিযান পাবলিশার্স *রাস্তার মেয়ে(দে'জ পাবলিশিং) *প্রাণের পরে(আনন্দ পাবলিশার্স) *গোপাল ভাঁড় Y2K(মিত্র ঘোষ পাবলিশার্স) *বৃষ্টি পড়ার আগে(আনন্দ পাবলিশার্স) *গল্প না (সৃষ্টিসুখ) *বাংলা সাহিত্যের দশদিক(দ্য ক্যাফে টেবল) *পারো নদীর পাড়ে(মিত্র ঘোষ পাবলিশার্স) *কৃত্তিবাস রহস্য( বিভা পাবলিকেশন) *রূপনগরের পিশাচিনী( দেবসাহিত্য কুটির) *দুই নারী এক জীবন( ভবিষ্যৎ) *তোমায় ভালবেসে( লালমাটি) *সুপারম্যানের পিতা( পত্রভারতী ==তথ্যসূত্র== জন্ম ঔপন্যাসিক ছোটগল্পকার
জিলাদপুর তিন গম্বুজ গায়েবি মসজিদ। শ্রীমঙ্গল উপজেলার আশিদ্রোন ইউনিয়নের ১নং ওয়ার্ডের জিলাদপুর গ্রামে অবস্থিত প্রাচীন তিন গম্বুজ গায়েবি মসজিদ। আনুমানিক প্রায় হাজার বছর পুর্বে ১০০০ খ্রীষ্টাব্দে পশ্চিম আশিদ্রোন জিলাদপুর গ্রামে বিলাস নদীর তীরে বিশাল জায়গা জুড়ে একটি মসজিদ নির্মাণের উদ্যোগ গ্রহণ করা হয়। কথিত আছে মসজিদের জন্য মাফ যোগ দিয়ে যথারীতি ঈশান দেওয়া হয় এবং পরের দিন এসে দেখা যায় গায়েবি ভাবে মসজিদ নির্মাণ হয়ে গেছে। লোক জন ধারণা করেন মসজিদটি জ্বিননে মুমিন তৈরী করে দিয়েছে। সেই প্রাচীন কাল থেকেই মসজিদটি গায়েবি মসজিদ হিসেবে সবার কাছে পরিচিত হয়ে আসছে। মসজিদটি রডবিহীন বিশেষ ডিজাইনের ইট ছুরকি দিয়ে মোগল স্থাপত্য রীতিতে তৈরী করা হয়েছে তিন গম্বুজ বিশিষ্ট। তিন একর জমির উপর নির্মিত মসজিদের ভিতরে ১৫০ জন মুসল্লি একত্রে নামাজ আদায় করতে পারেন। বর্তমানে মসজিদটি সংস্কার করে বারান্দা নির্মাণ করা হয়েছে এবং সৌন্দর্য বর্ধনের জন্য রংয়ের কারুকার্য করা হয়েছে। বিশাল পরিসরের জায়গা নিয়ে বেষ্টিত জিলাদপুর তিন গম্বুজ গায়েবি মসজিদ দেখতে প্রতিদিনই জেলার বিভিন্ন স্থান থেকে উৎসুক লোকজন এক নজর দেখার জন্য মসজিদ প্রাঙ্গণে আসছেন নিজেদের কে প্রাচীন ইতিহাসের সঙ্গে স্বাক্ষী হতে লোকজন মসজিদকে নিয়ে আলোকচিত্রে বন্দী হচ্ছেন।
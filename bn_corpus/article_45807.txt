১৬৬৬ সালের ২৭ জানুয়ারি মোগলেরা আরাকানদের পরাজিত করে চাটিগাঁ দুর্গ দখল করেন। মোগলদের অনেক ফৌজদার ছিল। মোগলদের দ্বিতীয় ফৌজদার হলেন আস্কর খাঁ। আস্কর খাঁর আসল নাম ছিল আবদুল্লাহ বেগ। আর পূর্ণ নাম ছিল নবাব আস্কর খাঁ বজমে সানি। ১৬৬৯-১৬৭১ খ্রিষ্টাব্দ পর্যন্ত তিন বছর তিনি চট্টগ্রামের শাসনকর্তা ছিলেন। মোগল শাসনামলে এই দুর্গে ১০ হাজার সৈন্য বা ফৌজ থাকত। ফৌজদের জন্য পানি সরবরাহের সুবিধার্থে নবাব আস্কর খাঁ এই দীঘি খনন করান। এই ‘দীঘি’ নিয়ে অনেক কিংবদন্তি প্রচলিত আছে। প্রায় সাড়ে ৩০০ বছরের ইতিহাস এই দীঘির। রহমতগঞ্জ মৌজার জামাল খান এলাকায় আসকার দীঘির অবস্থান। এই দীঘির নামেই এলাকাটি পরিচিত। প্রচলিত জনশ্রুতি থেকে জানা গেছে, প্রাচীনকালে চট্টগ্রাম ছিল দেশ। পীর বদর শাহ এসে অলৌকিক চাটির (মাটির প্রদীপ) আলোর তেজের সাহায্যে জিন-পরি তাড়ান। সেই থেকে এই জনপদের নাম হয় চাটিগাঁ। ‘আসকার দি’র পুক পারদ্দি আঁর ছোড ঘর/মরিচ হলুদ ম-মসলা বাড়ি হোটেলত...।’ খ্যাতিমান গীতিকার সুরকার সৈয়দ মহিউদ্দিনের লেখা এই গান গেয়েছিলেন চট্টগ্রামের আঞ্চলিক গানের সম্রাজ্ঞী শেফালী ঘোষ। আসকার দীঘি নিয়ে শুধু গান নয়, আছে অনেক কিংবদন্তি। জলাশয়
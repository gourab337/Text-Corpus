'''তাজুমাল''' (; এল সালভাদোরের চালচুয়াপা এলাকায় অবস্থিত প্রাক-কলম্বীয় যুগের মায়া সভ্যতার প্রত্নতাত্ত্বিক এলাকাবিশেষ। চালচুয়াপার প্রাচীন মেসোআমেরিকান শহরে তাজুমাল বিরাট এলাকা নিয়ে প্রত্নতাত্ত্বিক স্থাপত্য কমপ্লেক্স গড়ে উঠেছিল। চালচুয়াপা প্রত্নতাত্ত্বিক অঞ্চলের দক্ষিণ দিকে তাজুমাল গ্রুপ রয়েছে। ১৯৪০-এর দশক থেকে ১৯৫০-এর দশকে স্ট্যানলি বগস খনন কার্য পরিচালনা করে তাজুমাল কমপ্লেক্সের অস্তিত্বের কথা ঘোষণা করেন। প্রত্নতাত্ত্বিক অনুসন্ধানে তাজুমালের অস্তিত্বের বিষয়ে উল্লেখ করা হয় যে, ধ্রুপদী সময় থেকে শুরু করে ধ্রুপদী-উত্তর সময়কাল পর্যন্ত এখানে লোকবসতি গড়ে উঠে। স্থানের সাথে মেক্সিকোর মধ্যাঞ্চল, ইউকাতান উপত্যকার উত্তরাঞ্চল কেন্দ্রীয় আমেরিকার নিম্নভূমির সাথে সংযোগ ব্যবস্থা বিরাজমান ছিল। মনুষ্য নির্মিত ধাতব যন্ত্রে কমপ্লেক্সের সময়কাল অষ্টম খ্রিষ্টাব্দরূপে জানানো হয় মেসোআমেরিকা সম্পর্কে যন্ত্রের প্রথমদিককার অস্তিত্ব প্রতিবেদন আকারে তুলে ধরা হয়। == অবস্থান == তাজুমাল সান্তা আনা ডিপার্টমেন্টের অধীন চালচুয়াপা পৌর এলাকায় অবস্থিত। রিও পাজ নিষ্কাষন খাল এর মাঝ দিয়ে বয়ে গেছে। সমুদ্র পৃষ্ঠ থেকে ৭২০ (২,৩৬০ ফুট) উঁচু এলাকায় ভগ্নাবশেষ রয়েছে। সমসাময়িক মায়া শহর কামিনালজুয়ু থেকে প্রায় ১২০ কিলোমিটার (৭৫ মাইল) দূরে এর অবস্থান। ধ্রুপদী যুগের শেষদিককায় গড়ে উঠা ছোট্ট এলাকা আলুমুলাঙ্গার মাত্র কিলোমিটার (২.৫ মাইল) দূরে তাজুমাল অবস্থিত। == গঠনশৈলী == তাজুমাল কমপ্লেক্সের সবগুলো ভবনই পশ্চিম মুখ করে গড়ে তোলা হয়েছে। ধারণা করা হয় যে, তাজুমাল মেসোআমেরিকান বলকোর্ট অনুসরণে নির্মিত হয়েছে। ২০শ শতাব্দীতে এসেও এর বাইরে দুইটি গোলাকৃতি পাহাড় এলাকার দেখা যায়। তন্মধ্যে, একটি পাহাড় মারাত্মকভাবে ক্ষতিগ্রস্ত অবস্থায় রয়েছে। সবুজ গ্লাসের প্রতিবিম্বে তাজুমালের সাথে মধ্য মেক্সিকোর সম্পর্ক গড়ে তোলার বিষয়টি নিশ্চিত হয়। == প্রাপ্ত নিদর্শন == তিনটি স্বর্ণের অলঙ্কার তাজুমাল থেকে খনন করে পাওয়া গেছে। এগুলো হারিয়ে যাওয়া মোম প্রযুক্তিতে তৈরি করা হয়েছিল ৮ম শতকেরই বলে জানানো হয়। এগুলোর মাধ্যমে মধ্য আমেরিকার নিম্নভূমির সাথে যোগাযোগের কথা জানান দেয়। কোপান থেকে সমসাময়িককালের ধাতব পদার্থগুলোকেও এর সাথে একত্রে মেসোআমেরিকার শুরুর দিকের ধাতব পদার্থ ছিল। সকল উপকরণসমূহ শেষ ধ্রুপদী সমাধিস্থল থেকে উদ্ধার করা হয় কমপক্ষে একটি উপাদানকে ইস্তমাস থেকে লেনদেনের মাধ্যমে আনা হয়েছে বলে দাবী করা হয়। == শবাধার == পূর্বদিকের বি১-১ অবস্থানে নিযুক্ত কর্মীদের বরাত দিয়ে জানা যায়, এলাকায় অনেক সমাধিস্থানের সন্ধান পাওয়া গেছে। তবে, বগসের খননবিষয়ক প্রতিবেদনে এগুলোর বিষয়ে কোন আলোকপাত করা হয়নি। প্রথম সমাধিস্থলের ২০ সেন্টিমিটার (৭.৯ ইঞ্চি) গভীরে পিরামিড বি১-২ এর প্রথম দ্বিতীয় পর্যায়ের সাথে সমান্তরালভাবে যুক্ত স্থানে রয়েছে। নীচের চোয়ালসহ হাড়-গোড় পাওয়া যায় যা সিরামিক গ্লাসের সাহায্যে সনাক্ত করা হয়েছে। ছড়িয়ে-ছিটিয়ে থাকা অবশিষ্টাংশে জানা যায়, দ্বিতীয়সারির মৃতদেহটি পিরামিড নির্মাণের শেষ পর্যায়ে মানব উৎসর্গ করা হয়েছিল। প্রাপ্ত দাঁতের মাধ্যমে জানা যায় যে, লোকটি পূর্ণাঙ্গ ছিল। টার্মিনাল ক্লাসিক বা ধ্রুপদ-উত্তর যুগের শুরুর দিকের সময়কালের সাথে সিরামিক তারিখে মৃতদেহটির সনাক্ত করা হয়েছিল। দ্বিতীয় শবদেহটি পশ্চিমাংশের বি১-২ অবকাঠামোয় পাওয়া যায়। এর তারিখ অনিশ্চিত তবে ধারণা করা হয় যে, অবকাঠামো নির্মাণের চূড়ান্ত পর্যায়ে প্রথম শবদেহের সমসাময়িক ছিল। এতে অনেকগুলো মাথার খুলি, দীর্ঘ হাড়, বুকের হাঁড়, চোয়াল, মেরুদণ্ডসহ বিভিন্ন হাঁড়ের অংশ দেখা যায়। দাঁতের মাধ্যমে শবদেহটি শিশু ছিল বলে জানা যায়। সিরামিকের টুকরো ছাইয়ের সাথে এগুলো ছিল। রেডিওকার্বন তারিখ প্রযুক্তির সাহায্যে ছাঁইয়ের মাধ্যমে তারিখ নির্ধারণ সম্ভব যাতে ধ্রুপদী যুগের শেষদিক থেকে ধ্রুপদী-উত্তর সময়কালের শুরুতে ৭৭০ থেকে ১০০০ সালের বলে ধারণা করা হয়। == তথ্যসূত্র == == গ্যালারী চিত্র == == আরও দেখুন == প্রুডেন্সিয়া আয়ালা‎‎ কোটপেক কালদেরা ফ্রান্সিসকো গাভিদিয়া আর্জেন্টিনা ডায়াজ লোজানো স্যান আন্দ্রেস, এল সালভাদোর রোমেলিয়া অ্যালারকন ফোলগার‎‎ গুয়াতেমালার স্বাধীনতা ঘোষণা আইন == বহিঃসংযোগ == == আরও পড়ুন == বিষয়শ্রেণী:এল সালভাদোরের পর্যটন আকর্ষণ বিষয়শ্রেণী:এল সালভাদোরভিত্তিক পিরামিড বিষয়শ্রেণী:এল সালভাদোরের প্রত্নতাত্ত্বিক স্থান বিষয়শ্রেণী:এল সালভাদোরভিত্তিক মায়া স্থান বিষয়শ্রেণী:এল সালভাদোরের সাবেক জনবহুল এলাকা স্থান আনা ডিপার্টমেন্ট
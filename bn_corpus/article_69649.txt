'''ভারতীয় ৫০ টাকার নোট''' ভারতীয় টাকার একটি মূল্য। বর্তমানে ৫০ টাকার ব্যাংক নোট নতুন মহাত্মা গান্ধী সিরিজের অংশ হিসেবে প্রচলিত আছে। যাহোক, ৫০ টাকার পূর্ববর্তী ব্যাংক নোট (মহাত্মা গান্ধী সিরিজের অংশ) এখনও বৈধভাবে প্রচলিত আছে। ৫০ টাকার ব্যাংক নোটটি সর্বপ্রথম ১৯৭৫ সালে রিজার্ভ ব্যাংক অব ইন্ডিয়া (আরবিআই) কর্তৃক লায়ন ক্যাপিটাল সিরিজের অংশ হিসাবে প্রবর্তিত হয়েছিল, সেই নোটে অশোক স্তম্ভ ছিল। ১৯৯৬ সালে তা মহাত্মা গান্ধী সিরিজে মহাত্মা গান্ধীর জলছবি দ্বারা প্রতিস্থাপিত করা হয়েছিল। == মহাত্মা গান্ধী নতুন সিরিজ == ২০১৬ সালের ১০ নভেম্বরে ভারতীয় রিজার্ভ ব্যাংক ঘোষণা দেয় যে, মহাত্মা গান্ধী নতুন সিরিজের অংশ হিসাবে একটি নতুন নকশাকৃত ৫০ টাকা নোট বাজারে ছাড়া হবে। ১৮ আগস্ট ২০১৭ সালে পূর্ব ঘোষণা অনুযায়ী নোটটি আনুষ্ঠানিকভাবে উন্মোচিত করে এবং এখন তার প্রচলন রয়েছে। ২০১৭ সালের ১৮ আগস্ট ভারতীয় রিজার্ভ ব্যাংক মহাত্মা গান্ধী (নতুন) সিরিজে একটি নতুন ৫০ টাকার নোট চালু করে। তবে, পূর্ববর্তী সিরিজের ৫০ টাকার নোটটি আইনগত দরপত্র হিসাবে চলতে থাকবে। === নকশা === নোটটির নতুন সংস্করণে রথের সাথে হাম্পির চিত্র রয়েছে যা দেশের সাংস্কৃতিক ঐতিহ্যকে চিত্রিত করে। নোটটির জমিন ফ্লুরোসেন্ট নীল রঙের সাজানো। নোটটিতে অন্যান্য নকশার প্রান্তিক বা বিপরীত উভয়দিকেই জ্যামিতিক নিদর্শনগুলি সামগ্রিক রঙের স্কিমের সাথে প্রান্তিককরণ করা হয়েছে। ব্যাংক নোটটির মাত্রা ১৩৫ মিমি ৬৬ মিমি। == মহাত্মা গান্ধী সিরিজ == ২০১২ পর্যন্ত, নতুন নোটের সংশোধিত সংস্করণগুলিতে অন্তর্ভুক্ত করা হয়েছে। ২০১৪ সালের জানুয়ারিতে রির্জাভ ব্যাংক অব ইন্ডিয়া ঘোষণা করেছিল যে এটি ২০০৫ সালের আগে মুদ্রিত সমস্ত নোট প্রচলন থেকে ৩১ মার্চ ২০১৪ এর মধ্যে প্রত্যাহার করা হবে। পরে সময়সীমা জানুয়ারী ২০১৫ তারও পরে ৩০ জুন ২০১৬ পর্যন্ত বাড়ানো হয়েছিল। === নিরাপত্তা বৈশিষ্ট্য === ৫০ টাকার ব্যাংক নোটে যে সকল সুরক্ষা বৈশিষ্ট্যগুলি অন্তর্ভুক্ত আছে; একটি জানালাযুক্ত সুরক্ষা থ্রেড যাতে 'भारत' (দেবনাগরী লিপিতে ভারত) এবং 'RBI' পর্যায়ক্রমে রয়েছে। মহাত্মা গান্ধীর প্রতিকৃতির ডান পাশে পাশে উল্লম্ব ব্যান্ডের নোটের মানের প্রচ্ছন্ন চিত্র। মহাত্মা গান্ধীর জলছবি যা মূল প্রতিকৃতির মিরর চিত্র। নোটের নম্বর প্যানেল এম্বেডড ফ্লোরোসেন্ট ফাইবার এবং অপটিকভাবে পরিবর্তনশীল কালিতে মুদ্রিত হয়। ২০০৫ সাল থেকে অতিরিক্ত সুরক্ষা বৈশিষ্ট্য যেমন মেশিনরিডেবল সুরক্ষা থ্রেড, ইলেক্ট্রোটাইপ ওয়াটারমার্ক এবং মুদ্রণের বছর ব্যাংক নোটে উপস্থিত থাকে। == ভাষা == অন্যান্য ভারতীয় টাকার নোটগুলির মতো, ৫০ টাকার নোটের পরিমাণ (মূল্য) ১৭ টি ভাষায় লেখা আছে। নোটের পিছনে, টাকার মূল্য ইংরেজী এবং হিন্দি ভাষাতে লেখা হয়। বিপরীতটি একটি ভাষা প্যানেল যা ২২ টি অষ্টম তফসিলভুক্ত ভাষার মধ্যে ১৫ টি রাজ্য ভাষা নোটের তালিকা প্রদর্শন করে ভাষা প্রদর্শিত হয়। প্যানেলের অন্তর্ভুক্ত ভাষাগুলি হল আসামি, বাংলা, গুজরাটি, কন্নড়, কাশ্মীরি, কঙ্কনি, মালয়ালাম, মারাঠি, নেপালী, ওড়িয়া, পাঞ্জাবি, সংস্কৃত, তামিল, তেলেগু এবং উর্দু। ==তথ্যসূত্র== টাকার নোট
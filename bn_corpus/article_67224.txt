'''"আছেন আমার মোক্তার আছেন আমার ব্যারিস্টার"''' বাংলা ভাষায় রচিত একটি চলচ্চিত্র সংগীত। এই সংগীত বা গানটি ১৯৭৮ সালে জাতীয় চলচ্চিত্র পুরস্কার প্রাপ্ত বাংলাদেশী চলচ্চিত্র গোলাপী এখন ট্রেনে চলচ্চিত্রে ব্যবহার করা হয়। গাজী মাজহারুল আনোয়ার এই গানের গীতিকার ছিলেন। আলাউদ্দিন আলীর সুরে সৈয়দ আব্দুল হাদী এই গানে কন্ঠ দেন। গানটি চলচ্চিত্রের প্রথম বিশ মিনিটের মধ্যে ব্যবহার করা হয়। চলচ্চিত্রে এই গানের চিত্রায়নে ঠোঁট মিলিয়েছেন প্রখ্যাত অভিনয় শিল্পী আনোয়ার হোসেন। চলচ্চিত্রটি মুক্তি পাওয়ার পর এই গান শ্রোতাদের মধ্যে জনপ্রিয়তা অর্জন করে। গানটি এখনো জনপ্রিয় এবং কালজয়ী হিসেবে স্বীকৃত। এই গানটি ছাড়াও এই চলচ্চিত্রের 'হায়রে কপাল মন্দ চোখ থাকিতে অন্ধ' গানটি শ্রোতাদের মধ্যে এখনো জনপ্রিয়। == পুনঃউৎপাদন == চলচ্চিত্রে গাওয়া মূল গানটি এখনো জনপ্রিয়। মূল গানটি রেকর্ড হওয়ার ৩৮ বছর পর, ২০১৬ সালে আলাউদ্দিন আলী'র মূল সুর গাজী মাজহারুল আনোয়ারের মূল গীতি ঠিক রেখে সংগীত পরিচালক কৈশিক হোসেন তাপস নতুন করে সংগীত পরিচালনা করেন। মূল গায়ক সৈয়দ আব্দুল হাদী এবারো কন্ঠ দেন। গান বাংলা নামক বাংলাদেশী সম্প্রচার টেলিভিশন নেটওয়ার্কের 'উইন্ড অব চেঞ্জ' নামক সংগীতানুষ্ঠানে গানটি সম্প্রচারিত হয় এবং পরবর্তীতে ভিডিও আদান প্রদান সেবা প্রদানকারী প্লাটফর্ম ইউটিউবে ১৪ সেপ্টেম্বর, ২০১৬-তে উম্মুক্ত করা হয়। ==পুরস্কার== এই গানের জন্য ১৯৭৯ সালে আলাউদ্দিন আলী ''শ্রেষ্ঠ সংগীত পরিচালক'' সৈয়দ আব্দুল হাদী ''শ্রেষ্ঠ গায়ক'' বিভাগে জাতীয় চলচ্চিত্র পুরস্কার অর্জন করেন। দুইজনের জন্য এটা ছিল প্রথম বার জাতীয় পুরস্কার অর্জন করার ঘটনা। বছর পুরস্কার মনোনীত বিভাগ ফলাফল ১৯৭৯ জাতীয় চলচ্চিত্র পুরস্কার সৈয়দ আব্দুল হাদী শ্রেষ্ঠ পুরুষ কণ্ঠশিল্পী আলাউদ্দিন আলী শ্রেষ্ঠ সঙ্গীত পরিচালক == আরো দেখুন == ৪র্থ জাতীয় চলচ্চিত্র পুরস্কার (বাংলাদেশ) *হায়রে কপাল মন্দ চোখ থাকিতে অন্ধ *গোলাপী এখন ট্রেনে == তথ্যসূত্র == গান চলচ্চিত্রের গান গান আলী সুরারোপিত চলচ্চিত্র
'''অদিতি মিত্তল''' হলেন একজন ভারতীয় কৌতুকাভিনেতা, অভিনেত্রী কলাম লেখক। তিনি ভারতের প্রথম দিকের নারী কৌতুকাভিনেতাদের একজন। দ্য টাইমস অব ইন্ডিয়া তাকে সেরা ১০ কৌতুকাভিনেতাদের একজন বলে নির্বাচন করেছে। সিএনএনআইবিএন.কম তাকে টুইটারে ফলো করার মত সেরা ৩০ প্রতুৎপন্নমতি, বুদ্ধিমতি হাস্যরসাত্মক নারী হিসেবে উল্লেখ করেছে। অদিতি গ্রাজিয়া ম্যান ম্যাগাজিন, ডিএনএ ফার্স্টস্পট.কম এবং ফিনান্সিয়াল টাইমসে কলাম নিবন্ধ লিখেন। ==কর্মজীবন== অদিতি হিন্দি ইংরেজি ভাষায় পটু। পাশাপাশি ফরাসি স্প্যানিশ ভাষায় তার দখল রয়েছে। তিনি মনে করেন হাস্যরস মানুষকে আকৃষ্ট করার অন্যতম উপায়। তিনি টিনা ফে কারস্টেন উইগের ভক্ত এবং তাদের দ্বারা প্রভাবিত হয়ে তিনি নিউ ইয়র্কে তার চাকরি ছেড়ে দিয়ে ভারতে চলে আসেন কৌতুকাভিনয় শুরু করেন। তিনি নিজে নিজে প্রশিক্ষন নেন এবং কৌতুকাভিনয় শুরু করেন। বর্তমানে মিত্তল ভারতে ভারতীয় ইংরেজি ভাষার কৌতুকাভিনয়ের জনপ্রিয় মুখ। ২০০৯ সালে তিনি যুক্তরাজ্য ভিত্তিক 'দ্য কমেডি স্টোর' আয়োজিত সেসময়ের ভারতের একমাত্র স্ট্যান্ড-আপ কমেডি শো লোকাল হিরোসের প্রথম পাঁচজনের একজন হন। বর্তমানে তিনি নিয়মিত 'ক্যানভাস লাফ ফ্যাক্টরি', 'কমেডি স্টোর মুম্বাই' এবং ভারতের বিভিন্ন স্থানে উৎসবে, যুক্তরাজ্যের বিভিন্ন ক্লাবে লস এঞ্জেলসের লাফ ফ্যাক্টরিতে কৌতুক পরিবেশন করেন। ২০১৩ সালে মিত্তলকে বিবিসি লন্ডনে অনুষ্ঠিত সম্মানজনক ১০০ নারী সম্মেলনে আমন্ত্রন জানায়। ২০১৩ সালের জুলাই মাসে তিনি মুম্বাইয়ের ক্যানভাস লাফ ফ্যাক্টরিতে প্রথম একক শো ''থিংস দে ওয়োন্ট লেট মি সে'' করেন। মার্কিন প্রামাণ্যচিত্র ''স্ট্যান্ড-আপ প্ল্যানেট''-এ অ্যামেরিকান দক্ষিণ আফ্রিকান হাস্যরসের সাথে তার হাস্যরসসমূহ স্থান পায়। স্ট্যান্ড-আপ প্ল্যানেট মূলত বিশ্বের বিভিন্ন উন্নয়নশীল দেশের হাস্যরসসমূহ খুঁজে বের করে থাকে। তিনি সিএনএনআইবিএন ফেঙ্কিং নিউজে সাইরাস ব্রোয়াচার সাথে রাজনৈতিক ব্যঙ্গাত্মক শো ''জয় হিন্দ''-এ অংশগ্রহণ করেন। তিনি ভারতের প্রধান দুটি কৌতুক পুরস্কার অনুষ্ঠান ''ঘন্টা পুরস্কার'' ''ফিল্মফেইল পুরস্কার''-এর প্রতিষ্ঠাতা সদস্য। তাকে বীর দাসের সাথে চ্যানেল তে প্রচারিত কমেডি সেন্ট্রাল ইন্ডিয়া বলিউড ওএমজির ফুলস গোল্ড পুরস্কারে দেখা যায়। অদিতি বিবিসি ওয়ার্ল্ড বিবিসি অ্যামেরিকায় কৌতুকাভিনয়ে ভারতের হিসেবে এবং বিবিসি এশিয়ায় আরজে নিহালের সাথে অংশগ্রহণ করেন। মিত্তিলের কৌতুকগুলোকে ''তিক্ত তীক্ষ্ণ'' বলে বর্ণনা করা হয়। তার কৌতুকের বিষয়বস্তু ওসামা বিন লাদেন থেকে শুরু করে মিস ইন্ডিয়া বিজয়ীদের স্যানিটারি ন্যাপকিন পর্যন্ত বিস্তৃত। তিনি বলেন তার হাস্যরসের ধরন তার একান্ত ব্যক্তিগত। তিনি ডঃ মিসেস লুতচুকে নামক চরিত্রের সৃষ্টি করেছেন কারণ তিনি বিভিন্ন মাধ্যমে লিঙ্গ বৈষম্য যেভাবে প্রদর্শিত হয় তা পছন্দ করেন না। ২০১৪ সালের ডিসেম্বর মাসে তিনি এআইবি (অল ইন্ডিয়া বোকচোদ) নকআউট অনুষ্ঠানের রোস্ট প্যানেলের সদস্য হিসেবে অংশগ্রহণ করেন। ২০১৫ সালের ফেব্রুয়ারি মাসে তিনি বিবিসি বেতার ৪-এ দ্য নাউ শোতে অতিথি হিসেবে অংশগ্রহণ করেন। ==তথ্যসূত্র== ==বহিঃসংযোগ== ব্যক্তি কৌতুকাভিনেতা নারী কৌতুকাভিনেতা কলামিস্ট নারী কলামিস্ট
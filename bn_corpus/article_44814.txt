'''কালী (২ নভেম্বর, ১৯২০ জুলাই, ১৯৯৩) বাংলা চলচ্চিত্র নাট্যজগতের খ্যাতনামা অভিনেতা। == পরিচিতি == কলকাতার কালীঘাট অঞ্চলের অধিবাসী ছিলেন তিনি। পিতা মনীন্দ্রনাথ বন্দ্যোপাধ্যায় ছিলেন আইনজীবী। প্রথমে কালী বন্দ্যোপাধ্যায় ভারতীয় গণনাট্য সংঘর সক্রিয় সদস্য ছিলেন। সিনেমাজগতে তিনি কালী ব্যানার্জী নামে সমধিক পরিচিত। == চলচ্চিত্র জীবন == বর্মার পথে (১৯৪৭) সিনেমায় তার প্রথম আত্মপ্রকাশ হলেও খ্যাতিলাভ করেন বরযাত্রী সিনেমায় 'গনশা'র চরিত্রে অভিনয় করে। এরপরে নীল আকাশের নীচে, অযান্ত্রিক, হাঁসুলি বাঁকের উপকথা, বাদশা, ডাকহরকরা, পরশপাথর, বাড়ী থেকে পালিয়ে, পুতুল নাচের ইতিকথা, নাগরিক ইত্যাদি ছবিতে প্রতিভার স্বাক্ষর রেখেছেন তিনি। পরবর্তী কালে দাদার কীর্তি, গুরু দক্ষিণা ইত্যাদি প্রচুর বাণিজ্যিক ছবিতে দরদী মানুষের চরিত্রে অভিনয় করে বাঙালি প্রিয় অভিনেতা হয়ে ওঠেন। সত্যজিৎ রায়, ঋত্বিক ঘটক প্রমুখ খ্যাতনামা পরিচালকদের ছবিতে যেমন অভিনয় করেছেন তেমনি বাণিজ্যিক ছবি পরিচালকদের সাথেও ছিলেন সাবলীল। হৃষিকেশ মুখোপাধ্যায়ের পরিচালনায় হিন্দি চলচ্চিত্র বাবুর্চি (১৯৭২) তে অভিনয় করেছেন। চিত্র প্রযোজনাও করেছেন। পাশাপাশি যাত্রাপালা, মঞ্চাভিনয়ে তার অভিনয় কুশলতার ছাপ আছে। তিনি দীর্ঘদিন চলচিত্র মঞ্চ শিল্পীদের বিভিন্ন আন্দোলনে যুক্ত ছিলেন। == মৃত্যু == জুলাই, ১৯৯৩ খৃষ্টাব্দে তিনি উত্তরপ্রদেশের লখনউতে মারা যান। == তথ্যসূত্র == জন্ম মৃত্যু অভিনেতা
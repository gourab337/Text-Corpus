'''বিপুল ভট্টাচার্য''' (১৯৫৫-২০১৩) একজন বাংলাদেশী লোকসঙ্গীত শিল্পী যিনি ১৯৭১ সালে বাংলাদেশের মুক্তিযুদ্ধের সময় গানের মাধ্যমে যুদ্ধ করেছিলেন। তার এই কীর্তিকে তারেক মাসুদ পরিচালিত ‘মুক্তির গান’ নামক চলচ্চিত্রে দেখা গেছে। == মুক্তির গান == ১৯৭১ সালে তার বয়স ছিল মাত্র ১৬ বছর। তিনি তখন মেশিনগানের বিরুদ্ধে তার গান এবং গলা দিয়ে যুদ্ধ করেছেন। মুক্তির গানে ১১টি গান আছে, যার অধিকাংশই লোকসুরভিত্তিক। এই গানগুলোর মধ্যে একটি ছাড়া বাকি সব গানই গেয়েছেন বিপুল ভট্টাচার্য। ১৯৭১ সালে গান নিয়ে তিনি ঘুরে বেড়িয়েছিলেন মাইলের পর মাইল। স্বাধীন বাংলা বেতার কেন্দ্র থেকে প্রচারিত বিপুল ভট্টাচার্যের গাওয়া গান মুক্তিযুদ্ধের সময় প্রেরণা জুগিয়েছে। বিপুল ভট্টাচার্য শরণার্থী শিবিরের হাজার হাজার মানুষের মনে সাহস সঞ্চার করেছিলেন গানের মাধ্যমে। তিনি ছিলেন মুক্তিসংগ্রামী শিল্পী সংস্থার সদস্য। মুক্তিসংগ্রামী শিল্পী সংস্থায় আরো ছিলেন লুবনা মরিয়ম, তারেক আলী, মাহমুদুর রহমান বেণু, নায়লা খান ,স্বপন চৌধুরী, শাহিন সামাদ, দেবব্রত চৌধুরী, দুলালচন্দ্র শীল, মোশাদ আলী। সদস্যরা শরণার্থী শিবিরে, মুক্তি ফৌজের ক্যাম্পে এবং মুক্তাঞ্চলে গান গেয়ে বেড়াতেন। ১৯৯৩ সালে এই গানগুলো আবার ধারণ করা হয় ছবিতে ব্যবহারের জন্য। বিপুল ভট্টাচার্য মুক্তিযুদ্ধের পর কোনো সম্মান বা স্বীকৃতি পাননি। তিনি গান শিখিয়ে জীবিকা নির্বাহ করতেন দুঃখজনক হলো, মুক্তির গান মুক্তি পাওয়ার পর বিশাল সাফল্যের পরও একজন কণ্ঠশিল্পী হিসেবে তিনি টিকে থাকতে পারেননি। == দেহাবসান == ২০১০ সালে তার ফুসফুসের ক্যান্সার ধরা পড়ে। তার চিকিৎসার বিশাল খরচ মেটাতে এগিয়ে আসে তার সহযোদ্ধারা। কেন্দ্রীয় গণগ্রন্থাগারে আয়োজন করা হয় গানের অনুষ্ঠান চলচ্চিত্র প্রদর্শনী। রেডিও ফুর্তি এক লাখ টাকা প্রদান করে। অবশেষে জুলাই, ২০১৩ তারিখে ঢাকার একটি হাসপাতালে মৃত্যুবরণ করেন বিপুল ভট্টাচার্য। == তথ্যসূত্র == == বহিঃসংযোগ == স্বাধীনতা যুদ্ধে জড়িত ব্যক্তিবর্গ জন্ম মৃত্যু শিল্পী
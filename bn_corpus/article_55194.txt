'''হেনরি রুপার্ট জেমস চার্লউড''' (; জন্ম: ১৯ ডিসেম্বর, ১৮৪৬ মৃত্যু: জুন, ১৮৮৮) সাসেক্সের হরশ্যাম এলাকায় জন্মগ্রহণকারী প্রথিতযশা পেশাদার ইংরেজ আন্তর্জাতিক ক্রিকেটার ছিলেন। ১৮৭৭ সালে স্বল্পকালের জন্য ইংল্যান্ড দলের পক্ষে টেস্ট ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে সাসেক্সের প্রতিনিধিত্ব করেছেন তিনি। দলে তিনি মূলতঃ শীর্ষসারির আক্রমণধর্মী ডানহাতি ব্যাটসম্যান হিসেবে খেলতেন। এছাড়াও, মাঝে-মধ্যে দলের প্রয়োজনে আন্ডারআর্ম লব বোলিং করতেন ‘হ্যারি’ ডাকনামে পরিচিত '''হেনরি চার্লউড'''। == খেলোয়াড়ী জীবন == ১৮৬৫ থেকে ১৮৮২ সময়কালে সাসেক্স কাউন্টি ক্রিকেট ক্লাবের পক্ষে খেলেছেন তিনি। বেশ কয়েক মৌসুমে দূর্বলতম কাউন্টি দলটির প্রধান ব্যাটিং স্তম্ভ ছিলেন হেনরি চার্লউড। কিন্তু, তার কাউন্টি ক্রিকেট জীবনের অকাল সমাপ্তি ঘটে ১৮৮২ সালে। দল ত্যাগ করে প্রথমে ডার্বিশায়ার পরবর্তীতে ইয়র্কশায়ারে যোগ দেন। ১৮৭৭ সালে টেস্ট ক্রিকেটের ইতিহাসের প্রথম দুই টেস্টে অস্ট্রেলিয়ার বিপক্ষে অংশগ্রহণ করেছিলেন তিনি। জেমস লিলিহোয়াইট, জুনিয়রের নেতৃত্বে প্রথমবারের মতো অস্ট্রেলিয়া সফরে যায়। সফরে টেস্ট খেলাও অন্তর্ভূক্ত ছিল। লক্ষ্যণীয় যে, দুই টেস্ট খেলা সম্পন্ন হবার পর পরবর্তী সময়ে টেস্ট খেলারূপে স্বীকৃতি প্রদান করা হয়েছিল। ১৫ মার্চ, ১৮৭৭ তারিখে অস্ট্রেলিয়ার বিপক্ষে টেস্ট অভিষেক ঘটে হেনরি চার্লউডের। প্রথম টেস্টে অস্ট্রেলিয়া টসে জয়ী জয়ে ব্যাট করতে নামে। ফলে হ্যারিকে দেড় দিন অস্ট্রেলিয়ার সংগৃহীত ২৪৫/৯ রান সংগ্রহের ফলে ফিল্ডিং করতে হয়। তিনি তিন নম্বরে ব্যাটিংয়ে নামেন হ্যারি জাপের অপরাজিত ১৬ নিয়ে ইংল্যান্ডকে দিনশেষে ২৩/১-এ নিয়ে যান। দ্বিতীয় উইকেটে তারা ৫৬ রানের জুটি গড়েন। হ্যারি খেলায় ৩৬ রান তুলেন যা তৃতীয় সেরা ইনিংস ছিল। দ্বিতীয় ইনিংসে তিনি আরও ১৩ রান করেন। ফলে ক্রিকেট ইতিহাসের তৃতীয় ব্যাটসম্যান হিসেবে খেলোয়াড়ী জীবনে ৫০ রান করতে পারেননি। == ব্যক্তিগত জীবন == তার ভাই চার্লস চার্লউড প্রথম-শ্রেণীর ক্রিকেটে অংশগ্রহণ করেছেন। জুন, ১৮৮৮ তারিখে মাত্র ৪২ বছর বয়সে ইয়র্কশায়ারের স্কারবোরা এলাকায় হেনরি চার্লউডের দেহাবসান ঘটে। == তথ্যসূত্র == == আরও দেখুন == জর্জ ইউলিট আলফ্রেড জেমস লিলিহোয়াইট ১৮৭৬-৭৭ ইংল্যান্ড ক্রিকেট দলের অস্ট্রেলিয়া নিউজিল্যান্ড সফর == বহিঃসংযোগ == Brief profile of H.R.J. Charlwood by Don Ambrose জন্ম মৃত্যু ক্রিকেটার টেস্ট ক্রিকেটার ক্রিকেটার সাউথ অব ইংল্যান্ড ইলাভেনের ক্রিকেটার উত্তর বনাম টেমস দক্ষিণের ক্রিকেটার ক্রিকেটার বনাম অবিবাহিত দলের ক্রিকেটার ক্রিকেটার
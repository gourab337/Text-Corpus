শহরের মধ্য দিয়ে প্রবাহিত পানি একটি ঝড়ো পানির ড্রেনে প্রবেশ করছে '''ঝড়ো পানি''' যাকে ঝড়ের পানি হিসেবেও লিখা যায়, হল এমন পানি যা পরিচলন বৃষ্টির ঘটনা এবং তুষার/ বরফের গলনের সময় উৎপন্ন হয়। ঝড়ো পানি মাটির অভ্যন্তরে শোষিত হতে পারে (চোয়ান), ভূপৃষ্ঠে থাকতে পারে এবং বাষ্পীভূত হতে পারে অথবা প্রবাহিত হতে পারে এবং নিকটবর্তী নালা, নদী এবং অন্যান্য পানির উৎসে এসে প্রবাহের সমাপ্তি ঘটাতে পারে (ভূপৃষ্ঠের পানি)। বনভূমির মত প্রাকৃতিক বৈশিষ্ট্যপূর্ণ অঞ্চলে মাটি ঝড়ো পানির একটা বড় অংশ শোষণ করে নেয় এবং ঝড়ো পানি যেখানে পড়ে গাছ-পালা তার কাছাকাছি একে ধরে রাখতে সাহায্য করে। উন্নত পরিবেশে অপরিচালিত ঝড়ো পানি দুইটি প্রধান সমস্যা সৃষ্টি করতে পারে: একটি প্রবাহিত পানির আয়তন এবং সময়ের সাথে সম্পর্কিত (বন্যা) এবং অন্যটি পানির মাধ্যমে বাহিত সম্ভাব্য দূষণকারী জীবাণুর সাথে সম্পর্কিত (পানি দূষণ)। ঝড়ো পানিকে একটি সম্পদও বালা যায় এবং এটি খুবই গুরুত্বপূর্ণ কারণ যেহেতু পৃথিবীর জনসংখ্যার জন্যে প্রয়োজনীয় পানির চাহিদা সহজলভ্য পানির প্রাপ্যতাকে অতিক্রম করে ফেলেছে। ঝড়ো পানি সংগ্রহের পদ্ধতির সাথে পানি ব্যবস্থাপনা এবং পরিশোধন সংযুক্ত করলে শহরের পরিবেশে সম্ভাব্য পানি প্রাপ্তির উপায়কে স্বনির্ভরভাবে সমৃদ্ধ করে তুলতে পারে। == ঝড়ো পানির দূষণ == অভেদ্য ভূপৃষ্ঠ এবং ভূপৃষ্ঠে পানি প্রবাহের মধ্যে সম্পর্ক অভেদ্য ভূপৃষ্ঠের (পার্কিং লট, রাস্তা, ভবন, ঘনসন্নিবেশিত মাটি) কারণে বৃষ্টির পানি ভূগর্ভে শোষিত হতে পারে না এবং এর ফলে অনুন্নত অবস্থার তুলনায় অধিক পানি প্রবাহের সৃষ্টি হয়। ঝড়ো পানি সংগ্রহের সিস্টেম অতিরিক্ত প্রবাহের দ্বারা ক্ষতিগ্রস্ত হলে এই অতিরিক্ত প্রবাহ জলপ্রণালীর (নালা এবং নদী) ক্ষয় ঘটাতে পারে এবং বন্যা সৃষ্টি করতে পারে। কারণ ঝড়ের সময় পানি বিভাজিকা থেকে বাইরে বের হয়ে আসে, অল্প পরিমাণ পাটি মাটিতে শোষিত হয়, ভূগর্ভস্থ পানি পুনরায় সংগৃহিত হয় অথবা শুষ্ক আবহাওয়ায় জলপ্রণালীর তলদেশে পানির যোগান দেয়। == তথ্যসূত্র ==
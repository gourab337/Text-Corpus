'''চৌধুরী গোলাম আকবর''' (১৬ সেপ্টেম্বর ১৯২১– ২৯ ডিসেম্বর ১৯৮৮) হচ্ছেন একজন বাংলাদেশি লেখক। তিনি বাংলা একাডেমীতে বাংলাদেশের লোক সাহিত্য সংগ্রাহক হিসেবে দায়িত্ব পালন করেছেন। ==প্রারম্ভিক জীবন== চৌধুরী গোলাম আকবর মৌলভীবাজার জেলার (বর্তমান কমলগঞ্জ উপজেলা, মৌলভীবাজার জেলা, বাংলাদেশ) দরগাপুর গ্রামে ১৬ সেপ্টেম্বর ১৯২১ সালে জন্মগ্রহণ করেন। ১৯৩৬ সালে তিনি মিডল ইংলিশ পরীক্ষায় উত্তীর্ণ হন। এম.ই পরীক্ষায় পাশের পর, তিনি একটি প্রতিযোগিতামূলক পরীক্ষা দেন এবং ১৯৪২ সালে প্রাথমিক বিদ্যালয়ের শিক্ষক হন। শিক্ষক হওয়ার পর ১৯৫২ সালে তিনি গুরু প্রশিক্ষণ পরীক্ষা পাশ করেন। প্রাইভেট প্রার্থী হিসেবে ১৯৫৪ সালে তিনি ম্যাট্রিকুলেশন পরীক্ষায় উত্তীর্ণ হন। ২৫ বছরের শিক্ষকতা জীবন শেষে, ১৯৬৭ সালে তিনি অবসর গ্রহণ করেন। ২৯শে ডিসেম্বর, ১৯৮৮ সালে তিনি মৌলভীবাজার জেলায় শেষনিঃশ্বাস ত্যাগ করেন। ==সাহিত্য জীবন== গোলাম আকবরের লোকসাহিত্যের প্রতি বিশেষ আকর্ষণ ছিল। অবসর গ্রহণের পর, তিনি বাংলা একাডেমীর লোক সাহিত্য সংগ্রাহক হিসেবে নিযুক্ত করা হয়। তিনি সিলেট অঞ্চল ঘুরে বেড়ান এবং প্রচুর লোকসাহিত্য সংগীত সংগ্রহ করেন। লোকসাহিত্যের উপর তিনি কিছু বই লিখেন এবং অনেকগুলো গীতিকবিতা এবং লোকসাহিত্যের সম্পাদনাও করেন। তিনি বাংলা সাহিত্যে অনেক গদ্য রচনা করেন। জীবনের প্রথম দিকে তিনি কবিতা এবং সংগীত লিখেছেন। তার মৃত্যুর পর, “আমার কবিতা” নামে তার লিখিত কবিতা নিয়ে একটি সংকলিত বই প্রকাশিত হয়। ==উল্লেখযোগ্য কাজ== ''সিলেট গীতিকা'' (১৯৬৮) ''খোলাফায়ে রাশেদা বা চার খলিফার পুঁথি'' (১৯৬৯) ''সাধক কবি ভবানন্দ'' (১৯৭৮) ''সিলেট নাগরি পরিক্রমা'' (১৯৭৮) ''রাধারমণ সংগীত'' (১৯৮১) ''লোকসাহিত্যে ইসলাম'' (১৯৮৭) ''লোকসাহিত্যের কথা'' (১৯৮৮) ''রাষ্ট্রভাষা একুশে প্রসঙ্গ'' (১৯৯৭) ''জালালাবাদের সাংস্কৃতিক ঐতিহ্য'' (১৯৯৮) ''রচনা সংগ্রহ সম্ভার ১ম-খণ্ড'' (২০০৭) ==তথ্যসূত্র== পুরুষ লেখক জন্ম মৃত্যু
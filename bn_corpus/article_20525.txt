'''ডেনিস কিথ লিলি''', এএম, এমবিই (; জন্ম: ১৮ জুলাই, ১৯৪৯) পশ্চিম অস্ট্রেলিয়ার সুবিয়াকো এলাকায় জন্মগ্রহণকারী অস্ট্রেলিয়ার সাবেক বিখ্যাত আন্তর্জাতিক ক্রিকেট তারকা। তিনি তার সময়কালের অসাধারণ ফাস্ট বোলাররূপে বিশ্ব ক্রিকেটের ইতিহাসে চিহ্নিত হয়ে আছেন। ক্ষীপ্রগতির বোলিং ভঙ্গীমা হার না মানার মানসিকতার জন্যে সমর্থকদের কাছে অত্যন্ত জনপ্রিয় হিসেবে পরিচিত ছিলেন '''ডেনিস লিলি'''। == ক্রিকেট জীবন == লিলি তার ক্রিকেট জীবনের শুরুতেই অত্যন্ত দ্রুতগামী বোলার হিসেবে পরিচিত ছিলেন। কিন্তু অনেকবার শারীরিক আঘাতপ্রাপ্তির কারণে তার ক্রিকেট জীবন শেষ হয়ে যায়। খেলোয়াড়ী জীবনের মাঝখানে প্রয়াত বিখ্যাত অস্ট্রেলীয় ক্রিকেটার রে লিন্ডওয়াল তার বোলিং পরামর্শকের দায়িত্ব পালন করেন। ১৯৭০-৭১ মৌসুমের অ্যাশেজ সিরিজে অ্যাডিলেডে অনুষ্ঠিত ৬ষ্ঠ টেস্টের মাধ্যমে টেস্ট ক্রিকেটে অভিষেক ঘটান তিনি। আট বলের ওভারে ২৮.৩ ওভার বোলিংয়ে ৫/৮৪ লাভ করেন। জন এডরিচ ছিলেন তার প্রথম শিকার যা কিথ স্টেকপোল ক্যাচ নিয়েছিলেন। সিডনিতে অনুষ্ঠিত নিজস্ব ৭ম টেস্টে প্রথমবারের মতো জন হ্যাম্পশায়ারকে ''কট মার্শ বোল্ড লিলি'' নামটিকে লিপিবদ্ধ করেন। ১৯৭১-৭২ সালে বিশ্ব একাদশ ক্রিকেট দলের বিপক্ষে অবিস্মরণীয় কীর্তি গড়েন। তার আগ্রাসী বোলিংয়ে বিশ্ব একাদশের শক্তিশালী ব্যাটিং লাইন-আপ ভেঙ্গে পড়ে। তিনি গ্যারি সোবার্স, ক্লাইভ লয়েড, রোহন কানহাই এবং সুনীল গাভাস্কারের ন্যায় আউট করেন যা পরবর্তীতে তার বোলিং পরিসংখ্যান দাঁড়ায় ৮/২৯। ১৯৭২ সালে ইংল্যান্ড সফরে নিজেকে সেরা বোলাররূপে প্রতিষ্ঠিত করেন। ১৭.৬৭ রান গড়ে তিনি ৩১ উইকেট লাভ করে দলকে সিরিজে ২-২ রাখতে সক্ষম হন। == একদিনের আন্তর্জাতিক == ২৪ আগস্ট, ১৯৭২ তারিখে ওডিআই নিয়ে গড়া প্রুডেন্সিয়াল ট্রফি প্রতিযোগিতার প্রথম খেলায় অস্ট্রেলিয়ার রস এডওয়ার্ডস, ডেনিস লিলি, বব ম্যাসি, পল শিহান গ্রেম ওয়াটসন এবং ইংল্যান্ডের ডেনিস অ্যামিস, জিওফ আর্নল্ড, ব্রায়ান ক্লোজ, টনি গ্রেগ বব উলমারের একযোগে ওডিআই অভিষেক ঘটে। ম্যানচেস্টারের ওল্ড ট্রাফোর্ড ক্রিকেট গ্রাউন্ডে স্বাগতিক ইংল্যান্ডের বিপক্ষে অনুষ্ঠিত খেলায় তার দল উইকেটে পরাজয়বরণ করেছিল। == অ্যালুমিনিয়াম ব্যাট বিতর্ক == ডিসেম্বর, ১৯৭৯ সালে ওয়াকা গ্রাউন্ডে অনুষ্ঠিত মধ্যকার টেস্টে নিজ বন্ধুর প্রতিষ্ঠানে প্রস্তুতকৃত কমব্যাট ব্যাট নিয়ে খেলতে নামেন। এধরনের ব্যাট নিয়ে খেলার জন্য কোন নিয়ম ছিল না। কিন্তু এক বলে তিন রান নিতে গিয়ে সমস্যার সূত্রপাত ঘটে। অস্ট্রেলীয় অধিনায়ক গ্রেগ চ্যাপেল ভাবলেন যে বলটি চারে পরিণত হবে। এরপর ইংরেজ দলনেতা মাইক ব্রিয়ারলি কাছে বল নষ্ট করার অযুহাতে ব্যাট পরিবর্তনের বিষয়ে অভিযোগ করেন। কিন্তু, লিলি তার ব্যাট পরিবর্তন করতে অস্বীকার করেন। মাইক ব্রিয়ারলি, লিলি আম্পায়ারগণ দশ মিনিট বিষয়ে আলোচনা করলেও তা ফলপ্রসূ হয়নি। অতঃপর চ্যাপেলের বিনীত অনুরোধে লিলি তা পরিবর্তন করেন। তবে, রাগে-দুঃখে তিনি ব্যাটটিকে ৪০ গজ দূর থেকে প্যাভিলিয়নের দিকে নিক্ষেপ করেন। অবশ্য ঘটনার জন্য তিনি এসিবি কর্তৃক শৃঙ্খলা ভঙ্গের জন্য দোষী হননি। এরফলে ব্যাট ব্যবহারের বিষয়ে আইন পরিবর্তিত হয় নির্দিষ্ট করা হয় যে, ব্যাট অবশ্যই কাঠ দিয়ে তৈরী হতে হবে। খেলার কয়েক মাস পর ব্যাটটি নিলামে বিক্রয় করা হয়। == সম্মাননা == ১৯৭৩ সালে উইজডেন নির্বাচকমণ্ডলী বর্ষসেরা ক্রিকেটারদের একজনরূপে তাকে মনোনীত করে। ১৯৮৪ সালে আন্তর্জাতিক ক্রিকেট অঙ্গন থেকে লিলি অবসর নেন। তখনো তিনি সবচেয়ে বেশী ৩৫৫টি টেস্ট উইকেট নিয়ে বিশ্বরেকর্ডের অধিকারী ছিলেন। এরফলে নিজেকে অস্ট্রেলিয়ার সর্বকালের স্বীকৃত এবং জনপ্রিয়তম ক্রীড়াবিদ হিসেবে প্রতিষ্ঠিত করেন। ১৯৯৬ সালে অস্ট্রেলীয় ক্রিকেট হল অব ফেমের উদ্বোধনে প্রথম দশজনের একজন হিসেবে তাকে অন্তর্ভুক্ত করা হয়। তার সাথে অন্যান্যরা ছিলেন জ্যাক ব্ল্যাকহাম, ফ্রেড স্পফোর্থ, ভিক্টর ট্রাম্পার, ক্ল্যারি গ্রিমেট, বিল পন্সফোর্ড, স্যার ডোনাল্ড ব্র্যাডম্যান, বিল ও’রিলি, কিথ মিলার রে লিন্ডওয়াল। ২০০০ সালে শতাব্দীর সেরা অস্ট্রেলীয় ক্রিকেট বোর্ড দলেও তাকে অন্তর্ভুক্ত করা হয়। ১৭ ডিসেম্বর, ২০০৯ সালে ডেনিস লিলি আইসিসি ক্রিকেট হল অব ফেমে জায়গা পান। অবসর পরবর্তীকালে তিনি ভারতের চেন্নাইয়ে প্রতিষ্ঠিত এমআরএফ পেস ফাউন্ডেশনের সাথে জড়িত ছিলেন যা ফাস্ট বোলিংয়ের উপযোগী করে সেরা পেসার গড়ে তোলে। == তথ্যসূত্র == == আরও দেখুন == রড মার্শ কিম হিউজ কার্ল রেকেম্যান মাইকেল কাসপ্রোভিচ ১৯৭৫ ক্রিকেট বিশ্বকাপ দলসমূহ ক্রিকেট বিশ্বকাপের পাঁচ-উইকেট প্রাপ্তির তালিকা == বহিঃসংযোগ == হাউস্ট্যাটে ডেনিস লিরি ক্রিকেটের কুখ্যাত ঘটনা ডেনিস লিলি জাভেদ মিয়াঁদাদ Dennis Lillee interviewed on ''Enough Rope'' (transcript), 28 April 2003 Lillee and Thomson interviewed (video), 2007 জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেট কোচ ক্রিকেট হল অব ফেমে প্রবেশকারী ক্রিকেট প্রশাসক ক্রীড়া পদক বিজয়ী অব দ্য ব্রিটিশ এম্পায়ার পদক বিজয়ী ক্রিকেট হল অব ফেমে প্রবেশকারী বর্ষসেরা ক্রিকেটার বিশ্বের শীর্ষস্থানীয় ক্রিকেটার ক্রিকেট অভিষেকে উইকেট লাভকারী ক্রিকেটার ক্রিকেটার ক্রিকেটার অস্ট্রেলিয়ার ক্রিকেটার সিরিজ ক্রিকেট খেলোয়াড় অব দি অর্ডার অব অস্ট্রেলিয়া অস্ট্রেলিয়া হল অব ফেমে প্রবেশকারী
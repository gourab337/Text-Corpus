'''হৈমন্তী রক্ষিত দাশ''' (জন্ম ২৬ নভেম্বর; যিনি '''হৈমন্তী''' নামে বেশী পরিচিত) হলেন একজন বাংলাদেশী গায়িকা। তিনি বাংলাদেশী চলচ্চিত্র এবং টিভি অনুষ্ঠানগুলিতে গান গেয়েছেন। ১৯৯৩ সালে তিনি নজরুল সঙ্গীত গেয়ে নতুন কুঁড়িতে চ্যাম্পিয়ন হয়ে সবার নজরে আসেন। একই বছরে তিনি মহিলা শিশু বিষয়ক মন্ত্রণালয় আয়োজিত জাতীয় শিশু পুরস্কারে অংশ নিয়ে নজরুল সংগীত দেশ গানে প্রথম স্থান অর্জন করেন। হৈমন্তী বাংলাদেশের বেশ কয়েকটি টিভি রেডিও চ্যানেলের গান গেয়েছেন। তিনি বিভিন্ন আন্তর্জাতিক প্ল্যাটফর্মে স্টেজ সিঙ্গার হিসাবেও পরিচিত। বাপ্পা মজুমদারের সাথে তার ''প্রেমের ছোয়া'' এবং ''দেয়াল কাহিনী'' অ্যালবামের জন্য তিনি সবচেয়ে বেশী পরিচিত। == পেশা == তিনি যখন পঞ্চম শ্রেণীতে পড়েন তখন তার প্রথম অ্যালবাম ডাকপিওন (১৯৯৪) প্রকাশিত হয় এবং তারপরে মনে পড়ে তোমাকে (১৯৯৭) এবং প্রেমের চোয়া (২০০০) প্রকাশিত হয়। তিনি সংগীতশিল্পী আসিফ আকবরের সাথে দ্বৈতভাবে একটি অ্যালবাম বের করেন। তিনি ২০টিরও বেশি চলচ্চিত্রে নেপথ্য কণ্ঠ দিয়েছেন। তিনি প্রথম চলচ্চিত্রে নেপথ্য কণ্ঠ দেন ''মনের সাথে যুদ্ধ'' চলচ্চিত্রে, তারপর তিনি ''শত্রু শত্রু খেলা'', ''আমি শুধু তোমারই'', ''পিতা মাতার আমানত'', ''কোটি টাকার ফকির'' ইত্যাদি চলচ্চিত্রের গানে কণ্ঠ দিয়েছেন। তিনি ভাষা আন্দোলনে নিয়ে করা ''ফাগুন হাওয়া'' নামক একটি চলচ্চিত্রের গানে কণ্ঠ দিয়েছেন। তিনি সম্প্রতি মেন্টাল চলচ্চিত্রে ''থাকো তুমি পিঞ্জরে'' নামের একটি গান গেয়েছেন, যার সংগীত পরিচালক ছিলেন আহমেদ ইমতিয়াজ বুলবুল। == ব্যক্তিগত জীবন == হৈমন্তীর জন্ম ২৬ নভেম্বর বাংলাদেশের চট্টগ্রামে। তিনি একটি সংগীত পরিবার থেকে এসেছেন। তিনি বিশ্ববিদ্যালয় থেকে অর্থনীতিতে স্নাতকোত্তর শেষ করেছেন। তার বাবা একজন ব্যবসায়ী এবং মা গৃহিণী। হৈমন্তীর বিয়ে হয় আশিম দাশের সাথে। == ডিস্কোগ্রাফি == === উল্লেখযোগ্য অ্যালবাম === === উল্লেখযোগ্য গান === == পুরস্কার এবং মনোনয়ন == প্রথম চ্যাম্পিয়ন নতুন কুঁড়ি ১৯৯৩ জাতীয় শিশু পুরস্কার ১৯৯৩ == তথ্যসূত্র == ==বহিঃসংযোগ== স্পোটিফাইয়ে আই টিউনসে নারী সঙ্গীতজ্ঞ ব্যক্তি জেলার ব্যক্তি বছর অনুপস্থিত (জীবিত ব্যক্তি) গায়িকা
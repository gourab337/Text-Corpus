'''ব্রুস ম্যাকলেইশ ডার্ন''' (ইংরেজি: Bruce MacLeish Dern; জন্ম: ৪ঠা জুন ১৯৩৬) হলেন একজন মার্কিন অভিনেতা। তাকে প্রায়শই অস্তির প্রকৃতির খলনায়কোচিত চরিত্রে অভিনয় করতে দেখা যায়। তিনি ''কামিং হোম'' (১৯৭৮) চলচ্চিত্রে অভিনয়ের জন্য শ্রেষ্ঠ পার্শ্ব অভিনেতা বিভাগে এবং ''নেব্রাস্কা'' চলচ্চিত্রে অভিনয়ের জন্য শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন। তার অভিনীত অন্যান্য উল্লেখযোগ্য চলচ্চিত্র হল ''দ্য ওয়াইল্ড অ্যাঞ্জেলস'' (১৯৬৬), ''দ্য সেন্ট ভ্যালেন্টাইন্‌স ডে ম্যাসাকার'' (১৯৬৭), ''দ্য ট্রিপ'' (১৯৬৭), ''দ্য কাউবয়েজ'' (১৯৭২), ''সাইলেন্ট রানিং'' (১৯৭২), ''দ্য গ্রেট গ্যাটসবি'' (১৯৭৪), ''ব্ল্যাক সানডে'' (১৯৭৭), ''দ্য ড্রাইভার'' (১৯৭৮), ''দ্য বার্বস'' (১৯৮৯), ''মনস্টার'' (২০০৩), ''দ্য হেটফুল এইট'' (২০১৫) এবং ''ওয়ান্স আপন টাইম ইন হলিউড (২০১৯)। ==প্রারম্ভিক জীবন== ডার্ন ১৯৩৬ সালের ৪ঠা জুন ইলিনয়ের শিকাগো শহরে জন্মগ্রহণ করেন। তার পিতা জন ডার্ন (১৯০৩-১৯৫৮) ছিলেন একজন অ্যাটর্নি এবং তার মাতা জিন (প্রদত্ত নাম: ম্যাকলেইশ)। তিনি ইলিনয়ের কেনিলওয়ার্থ শহরে বেড়ে ওঠেন। তার পিতামহ জর্জ ছিলেন উটাহের সাবেক গভর্নর যুদ্ধকালীন সচিব। তার মাতামহ কারসন, পিরিয়ে স্কট স্টোরের চেয়ারম্যান। তার মাতামহের ভাই ছিলেন কবি আর্চিবল্ড ম্যাকলেইশ। তার প্র-মাতামহ ছিলেন স্কটিশ বংশোদ্ভূত ব্যবসায়ী অ্যান্ড্রু ম্যাকলেইশ। ডার্নের ধর্মপিতা দ্বিতীয় আদলাই স্টিভেনসন ছিলেন ইলিনয়ের সাবেক গভর্নর দুই বারের রাষ্ট্রপতি পদপ্রার্থী। তার পূর্বপুরুষগণেরা ওলন্দাজ, ইংরেজ, জার্মান স্কটিশ ছিলেন। তিনি চোয়াট স্কুলে (বর্তমান চোয়াট রোজাম্যারি হল) এবং বিশ্ববিদ্যালয়ে সাংবাদিকতা বিষয়ে পড়াশুনা করেন, কিন্তু অভিনেতা হওয়ার ইচ্ছাপোষণের পর স্নাতক সম্পন্ন করতে পারেননি। কোন পেশাদার অভিজ্ঞতা না থাকার পরও তিনি এলিয়া কাজান লি স্ট্রাসবার্গের অ্যাক্টরস স্টুডিওতে সুযোগ পান। তার অভিনীত প্রথম মঞ্চনাটক হল জ্যাক গারফেইন নির্দেশিত শন ওকেসির ''দ্য শ্যাডো অব গানম্যান''-এর পুনর্জাগরণ। ১৯৫৮ সালের ২৬শে নভেম্বর ''ভ্যারাইটি''র এক পর্যালোচনায় বলা হয়, "ব্রুস ডার্ন সাংঘাতিক-শান্ত সন্ত্রাসীর ভূমিকায় ছোট চরিত্রে পূর্ণোদ্যম যোগ করেছেন।" ''দ্য হেরাল্ড ট্রিবিউন''-এর ওয়াল্টার কার নাটকটি পছন্দ করেননি, তবে বলেন, "নাটকটির একটি মহাত্ম হল ব্রুস স্টার্ন ডার্ন নামক অপরিচিত অভিনেতার ৫২ সেকেন্ডের অভিনয়।" ==কর্মজীবন== ডার্ন এলিয়া কাজান পরিচালিত মন্টগামারি ক্লিফট লি রেমিক অভিনীত ''ওয়াইল্ড রিভার'' চলচ্চিত্রে জ্যাক রপার চরিত্রে অভিনয় করেন, তবে পর্দায় তার নামের ঋণস্বীকার করা হয়নি। ১৯৬৪ সালে তিনি অ্যালফ্রেড হিচককের ''মার্নি'' ছবিতে মার্নির মায়ের চরিত্রের কয়েকটি অতীত দৃশ্যে নাবিক চরিত্রে অভিনয় করেন। পরের বছরগুলোতে তার উল্লেখযোগ্য চলচ্চিত্র হল ''দ্য ওয়াইল্ড অ্যাঞ্জেলস'' (১৯৬৬), ''দ্য সেন্ট ভ্যালেন্টাইন্‌স ডে ম্যাসাকার'' (১৯৬৭), ''দ্য ট্রিপ'' (১৯৬৭)। তিনি ১৯৬৮ সালে ক্লিন্ট ইস্টউডে পশ্চিমা ধারার ''হ্যাং এম হাই'' ছবিতে খুনী গরুচোর চরিত্রে এবং ১৯৬৯ সালে পশ্চিমা ধারার ''সাপোর্ট ইওর লোকাল শেরিফ!'' ছবিতে বন্দুকযোদ্ধা চরিত্রে অভিনয় করেন। তিনি ১৯৭২ সালে পশ্চিমা ধারার ''দ্য কাউবয়েজ'' চলচ্চিত্রে অ্যাসা ওয়াটস চরিত্রে অভিনয় করেন, যিনি জন ওয়েনের করা চরিত্রটিকে খুন করেন। ওয়েন তাকে এই চরিত্রে কাজের সম্পর্কে সতর্ক করে বলেন, "আমেরিকা আপনাকে এর জন্য ঘৃণা করবে।" ডার্ন উত্তরে বলেন, "হ্যাঁ, কিন্তু তারা আমাকে বার্কলিতে পছন্দ করবে।" একাধিকবার খলচরিত্রে অভিনয়ের পর তিনি একই বছর ''সাইলেন্ট রানিং'' (১৯৭২) ছবিতে একজন স্পর্শকাতর বাস্তুবিদ চরিত্রে অভিনয় করেন। ডার্ন ১৯৭৪ সালে এফ. স্কট ফিট্‌জেরাল্ডের ''দ্য গ্রেট গ্যাটসবি'' উপন্যাসের ''চলচ্চিত্র উপযোগকরণে'' টম বুকানান চরিত্রে অভিনয় করে সেরা পার্শ্ব অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। চিত্র:Bruce Dern Cannes সালে কান চলচ্চিত্র উৎসবে ডার্ন ১৯৭০-এর দশক জুড়ে তিনি বিভিন্ন ধরনের চলচ্চিত্রে পার্শ্ব চরিত্রে অভিনয় করেন, তন্মধ্যে রয়েছে কার্ক ডগলাস পরিচালিত অভিনীত পশ্চিমা ধারার ''পসে'' (১৯৭৫), হিচককের সর্বশেষ চলচ্চিত্র ''ফ্যামিলি প্লট'' (১৯৭৬)। তিনি ''ব্ল্যাক সানডে'' (১৯৭৭) চলচ্চিত্রে একজন প্রতিশোধ-পরায়ণ ভিয়েতনাম যুদ্ধের সেনা চরিত্রে অভিনয় করেন, যিনি গুডইয়ার ব্লিম্প পাইলট হিসেবে তার কর্মজীবনের অভিজ্ঞতা দিয়ে সুপার বলে একটি বিশাল জঙ্গী হামলা চালান। পরের বছর তিনি ''কামিং হোম'' ''দ্য ড্রাইভার'' (১৯৭৮) চলচ্চিত্রে অভিনয় করেন। প্রথম চলচ্চিত্রটির জন্য তিনি শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। ১৯৮১ সালে ডার্ন ''ট্যাটু'' ছবিতে একজন বিকৃতমস্তিকের চিত্রশিল্পী চরিত্রে অভিনয় করেন, যিনি একজন মডেলের প্রতি মোহাবিষ্ট হয়ে পড়েন। ১৯৮৩ সালে তিনি ''দ্যাট চ্যাম্পিয়নশিপ সিজন'' চলচ্চিত্রে অভিনয় করে ৩৩তম বার্লিন আন্তর্জাতিক চলচ্চিত্র উৎসব থেকে শ্রেষ্ঠ অভিনেতা বিভাগে রৌপ্য ভল্লুক অর্জন করেন। ২০১৩ সালে তিনি আলেকজান্ডার পেইনের ''নেব্রাস্কা'' চলচ্চিত্রে অভিনয় করে কান চলচ্চিত্র উৎসব থেকে শ্রেষ্ঠ অভিনেতার পুরস্কার অর্জন করেন এবং শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন। ২০১০-এর দশকে তিনি কোয়েন্টিন টারান্টিনো পরিচালিত ''জ্যাঙ্গো আনচেইন্ড'' (২০১২), ''দ্য হেটফুল এইট'' (২০১৫) ''ওয়ান্স আপন টাইম ইন হলিউড'' (২০১৯) চলচ্চিত্রে অভিনয় করেন। ==ব্যক্তিগত জীবন== ডার্ন ১৯৫৭ সালে ম্যারি ডনের সাথে বিবাহবন্ধনে আবদ্ধ হন। ১৯৫৯ সালে তাদের বিবাহবিচ্ছেদ ঘটে। তিনি ১৯৬০ সালে অভিনেত্রী ডায়ান ল্যাডকে বিয়ে করেন। তাদের প্রথম কন্যা ডায়ান এলিজাবেথ ডার্ন (জ. ২৯ নভেম্বর ১৯৬০) ১৯৬২ সালের ১৮ই মে মাত্র ১৮ মাস বয়সে সুইমিং পুলে পড়ে মাথায় আঘাত পেয়ে মারা যায়। তাদের দ্বিতীয় কন্যা লরা (জ. ১০ ফেব্রুয়ারি ১৯৬৭) একজন অভিনেত্রী। ১৯৬৯ সালে ল্যাডের সাথে তার বিবাহবিচ্ছেদ ঘটে এবং একই বছর তিনি অ্যান্ড্রেয়া বেকেটকে বিয়ে করেন। ২০১০ সালের ১লা নভেম্বর হলিউড ওয়াক অব ফেমে একত্রে ডার্ন, ল্যাড তাদের কন্যা লরা'র নামাঙ্কিত তারকা খচিত হয়। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি প্রাক্তন শিক্ষার্থী চলচ্চিত্র অভিনেতা টেলিভিশন অভিনেতা অভিনেতা অভিনেতা বিভাগে কান চলচ্চিত্র উৎসব পুরস্কার বিজয়ী অভিনেতা বিভাগে রৌপ্য ভল্লুক বিজয়ী
মানচিত্রে হাডসন প্রণালী '''হাডসন প্রণালী''' () কানাডাতে অবস্থিত একটি সমুদ্রপ্রণালী যা পশ্চিমে হাডসন উপসাগর ফক্স বেসিনকে পূর্বে ল্যাব্রাডর সাগরের সাথে সংযুক্ত করেছে। প্রণালীটির উত্তরে বাফিন দ্বীপ বা নুনাভুত দ্বীপ এবং দক্ষিণে কানাডার কেবেক প্রদেশের উনগাভা উপদ্বীপ অবস্থিত। প্রণালীটি প্রায় ৮০০ কিলোমিটার দীর্ঘ এবং ৬৫-২৪০ কিলোমিটার প্রশস্ত। এর সর্বোচ্চ গভীরতা ৯৪২ মিটার। প্রণালীটির পশ্চিম প্রবেশপথে স্যালিসবারি নটিঙাম দ্বীপগুলি এবং পূর্ব প্রবেশপথে এজেল রেজোলিউশান দ্বীপগুলি অবস্থিত। পূর্ব প্রবেশপথটি রেজোলিউশান দ্বীপ চিডলি অন্তরীপের মধ্যে অবস্থিত। হাডসন প্রণালীটি কেবল গ্রীষ্মকালের শেষভাগ শরৎকালের প্রথমভাগে নৌপরিবহনের উপযোগী থাকে, তবে বরফ-ভাঙা জাহাজের মাধ্যমে প্রায় সারা বছরই এখানে জাহাজ চলাচলের পথ তৈরি করা হয়। ১৫১৭ সালে ভেনিসের নাবিক সেবাস্তিয়ান কাবোতো প্রণালীটি আবিষ্কার করেন। ১৫৭৮ সালে ইংরেজ অভিযাত্রী স্যার মার্টিন ফ্রোবিশার প্রণালীটিতে আংশিক অভিযান চালান। ১৬১০ সালে ইংরেজ অভিযাত্রী হেনরি হাডসন "ডিস্কভারি" নামের জাহাজে করে প্রণালীটি সম্পূর্ণ ঘুরে দেখেন এর একটি মানচিত্র অঙ্কন করেন। শীঘ্রই এটি হাডসন বে কোম্পানির জাহাজগুলির প্রধান জলপথ হিসেবে ব্যবহৃত হওয়া শুরু করে। ==তথ্যসূত্র== আমেরিকার সমুদ্রপ্রণালী
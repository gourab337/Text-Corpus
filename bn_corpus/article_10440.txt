আবর্জনাভূমি ব্রাজিল বা (ইংরেজি: Landfill) হল আবর্জনা ব্যবস্থাপনা বা পরিশোধনের সবচেয়ে পুরাতন ব্যবস্থা। এতে ময়লা বা আবর্জনাকে কোন নির্দিষ্ট স্থানে ফেলে মাটিচাপা দেয়া হয়। ঐতিহাসিকভাবে আবর্জনাভুমি সুশৃঙ্খলভাবে বর্জ্য নিষ্কাশনের জন্য সবচেয়ে বেশি প্রচলিত ব্যবস্থা। পৃথিবীর বহু জায়গায় এটি দেখতে পাওয়া যায়। আবর্জনাভূমি অভ্যন্তরীন ধরনের হতে পারে (যেখানে একজন ময়লা উৎপাদনকারী তার বর্জ্য, উৎপন্ন স্থানেই নিজস্ব জায়গায় ফেলবে) অথবা সকলের জন্য ব্যবহার্য হতে পারে, যেখানে অনেক উৎপাদনকারী ময়লা ফেলবেন। অনেক আবর্জনাভূমিই আবর্জনা ফেলা ছাড়াও অন্য কাজে ব্যবহার হয়ে থাকে, যেমন অস্থায়ীভাবে বর্জ্য জমা রাখার জন্য এবং ঘনীকৃত করে অন্য জায়গায় নিয়ে যাওয়ার প্রস্তুতির জন্য কিংবা আবর্জনা প্রক্রিয়াকরণের কাজে (বেছে আলাদা করা, পরিশোধন করা কিংবা করে তোলা)। == বাংলাদেশে আবর্জনাভূমি == বাংলাদেশে এখনও আবর্জনা ব্যবস্থাপনার জন্য কোন আবর্জনাভূমি গড়ে ওঠেনি। বেশিরভাগ পৌরসভা ময়লা সংগ্রহ করে সেটাকে কোন গর্তে বা নিচু জায়গায় ফেলে থাকে। তবে রাজধানী ঢাকাতে দুটি পরিবেশসম্মত আবর্জনা ব্যবস্থাপনা প্ল্যান্ট চালু করা হবে৷ এর একটি মাতুয়াইলে এবং অন্যটি আমিনবাজারে৷ একটি রাজধানীর পূর্বাঞ্চলের জন্য এবং অন্যটি পশ্চিমাঞ্চলের জন্য৷ রাজধানীর সব আবর্জনা দুটি স্থানে ফেলা হবে৷ এর মধ্যে মাতুয়াইল প্রকল্পটি বছরই (ইংরেজি ২০০৭ সাল) চালু হবে৷ == পরিশিষ্ট == === পরিভাষা === Landfill আবর্জনাভূমি Compaction ঘনীকরণ Compacted ঘনীকৃত
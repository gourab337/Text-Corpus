'''দমন দিউ''' (গুজরাটিতেi: દમણ અને દિવ ''দামাণ্‌ আনে দিউ'', মারাঠিতে: दमण आणि दीव ''দামাণ্‌ আণি দিউ'', ইংরেজিতে: Daman and Diu ''ডামান্‌ অ্যান্ড্‌ ডিউ'') ভারতের একটি কেন্দ্রশাসিত অঞ্চল। ==ইতিহাস== ৪৫০ বছরেরও বেশি সময় ধরে আরব সাগর উপকূলে দমন (পর্তুগিজ: দামেসো) এবং দিউ উপকূলীয় ছিটমহলগুলি গোয়া এবং দাদরা এবং নগর হাভেলি মত পর্তুগিজ ভারতের অংশ ছিল। ১৯৬১ সালের ১৯ ডিসেম্বর সামরিক বিজয়ের মাধ্যমে গোয়া, দমন দিউকে ভারত প্রজাতন্ত্রের অন্তর্ভুক্ত করা হয়। পর্তুগাল ১৯৭৪ সালের কার্নেশন বিপ্লবের আগ পর্যন্ত এই অঞ্চলগুলিকে ভারতীয় প্রজাতন্ত্রে সংযোজনের স্বীকৃতি দেয়নি। গোয়া, দমন দিউ অঞ্চলটি ১৯৮৭ সাল পর্যন্ত একক কেন্দ্রশাসিত অঞ্চল হিসাবে পরিচালিত হয়, ১৯৮৭ সালে গোয়াকে রাজ্য করা হলেও দমন দিউকে পৃথক কেন্দ্রশাতিত অঞ্চল হিসাবে রাখা হয়। প্রতিটি ছিটমহল কেন্দ্রশাসিত অঞ্চলটির দুটি জেলার একটি নিয়ে গঠিত। দমন এবং দিউ সড়কপথে একে অপর থেকে প্রায় ৬৫০ কিলোমিটার দূরত্বে অবস্থিত। === সাক্ষরতা === ২০১১ সালের আদম শুমারি অনুসারে দমন দিউর সাক্ষরতার হার ৮৭.১%, যা জাতীয় গড় ৭৪.০৪% এর চেয়ে বেশি। পুরুষ এবং মহিলাদের সাক্ষরতার হার যথাক্রমে ৯১.৫ এবং ৭৯.৫ শতাংশ। === লিঙ্গ অনুপাত === ২০১১ সালের আদমশুমারি অনুসারে, ভারতে সর্বনিম্ন অনুপাত (প্রতি হাজার পুরুষের বিপরীতে ৬১৮ জন মহিলা) দমন দিউতে রেকর্ড করা হয়। দমন জেলার অনুপাত ছিল .৫৩৩ যা ছিল সমস্ত জেলাগুলির মধ্যে নিম্নতম। ===ধর্ম=== হিন্দু ধর্ম দমন দিউতে এখন পর্যন্ত সবচেয়ে সাধারণ ধর্ম। মুসলমানরা এই অঞ্চলে দ্বিতীয় বৃহত্তম ধর্মীয় গোষ্ঠী এবং এরপরে খ্রিস্টানরা রয়েছে। ==তথ্যসূত্র== রাজ্য কেন্দ্রশাসিত অঞ্চল
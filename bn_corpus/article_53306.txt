'''পুনম ধিল্লোন''' (জন্মঃ ১৮ এপ্রিল ১৯৬২) ভারতীয় হিন্দি চলচ্চিত্র শিল্পের আশির দশকের একজন অভিনেত্রী ছিলেন। ১৯৭৭ সালে 'মিস ইন্ডিয়া' খেতাবপ্রাপ্ত পুনম ৮০টিরও বেশী চলচ্চিত্রে অভিনয় করেছেন। ১৯৭৯ সালে চলচ্চিত্র ''নুরী''র জন্য তিনি স্মরণীয় হয়ে আছেন, বলিউডের কালজয়ী অভিনেতা রাজেশ খান্নার সঙ্গে করা ছয়টি চলচ্চিত্র ''রেড রোজ'', ''দার্দ'', ''নিশান'', ''যামানা'', ''আওয়াম'' (১৯৮০ থেকে ১৯৮৭ সাল পর্যন্ত) এবং ''জয় শিব শঙ্কর'' (১৯৯০) উল্লেখযোগ্য; এছাড়াও আছে অন্যান্য অভিনেতাদের সঙ্গে করা ''ইয়ে ভাদা রাহা'' (১৯৮২, ঋষি কাপুরের সঙ্গে করা), ''রোমান্স'' (১৯৮৩), ''সোনি মাহিওয়াল'' (১৯৮৪), ''তেরি (১৯৮৫), ''ছামুন্দার'' এবং ''ছাভেরে ওয়ালী গাড়ি'' (১৯৮৬, সানি দেওলের সঙ্গে করা), ''কার্মা'' (১৯৮৬), ''নাম'' (১৯৮৬), ''মালামাল'' (১৯৮৮)। টেলিভিশন রিয়্যালিটি শো বিগ বস (২০০৯) তে পুনম অংশ নিয়েছিলেন এবং ২০১৩ সালে হিন্দি চ্যানেল সনি টিভিতে প্রচারিত নাটক ''এক নায়ী প্যাহচান''তে পুনম শারদা মোদী নামের মুখ্য চরিত্রে অভিনয় করেন। ==কর্মজীবন== ১৯৭৮ সালে পুনম মিস ইয়াং ইন্ডিয়া খেতাব জেতেন মাত্র ১৬ বছর বয়সে। পরিচালক যশ চোপড়া তাকে ''ত্রিশুল'' (১৯৭৮) চলচ্চিত্রে অভিনয়ের প্রস্তাব দেন এবং পুনম এই চলচ্চিত্রে শচীন পিলগাওকরের সঙ্গে অভিনয় করেন যিনিও তখন চলচ্চিত্র জগতে প্রায় নতুন নায়কই ছিলেন বলা চলে, চলচ্চিত্রটিতে পুনম আর শচীনকে নিয়ে চিত্রায়িত 'গাপুচি গাপুচি গাম গাম' গানটি খুব জনপ্রিয়তা পেয়েছিলো। চোপড়া পরে পুনমকে ''নুরী'' (১৯৭৯) তে মুখ্য ভুমিকায় নেন যেটার জন্যে তিনি 'ফিল্মফেয়ার এ্যাওয়ার্ড ফর বেস্ট এ্যাক্ট্রেস' ক্যাটাগরিতে মনোনয়ন পেয়েছিলেন। ==তথ্যসূত্র== ==বহিঃসংযোগ== চলচ্চিত্র অভিনেত্রী চলচ্চিত্র অভিনেত্রী
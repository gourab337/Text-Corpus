'''লক্ষ্মীপুর আদর্শ সামাদ সরকারি উচ্চ বিদ্যালয়''' লক্ষ্মীপুর জেলার অন্যতম ঐতিহ্যবাহী একটি স্কুল। উক্ত বিদ্যালয়টি লক্ষ্মীপুর জেলার জেলা স্কুল হিসাবেও খ্যাত। এটা শুধুমাত্র ছাত্রদের জন্য। স্কুলটি প্রতি বছর সুনামের সাথে ভাল ফলাফল করে আসছে। বিদ্যালয়টি প্রাতঃ শাখা (সকাল ৮.৩০ থেকে দুপুর ১টা পর্যন্ত) এবং দিবা শাখা (সকাল ১১টা থেকে বিকাল ৪.৪০ পর্যন্ত) এই দুই ভাগে বিভক্ত। লক্ষ্মীপুর জেলার অনেক কৃতি সন্তান এই স্কুল থেকে পড়াশুনা করে দেশের বিভিন্ন স্থানে বড় বড় পদে কাজ করছে। == ইতিহাস == এই বিদ্যালয়টি ১৮৮৭ সালে জুনিয়র মাদ্রাসা হিসেবে স্থাপিত হয় এবং ১৯৩০ সালে হাই মাদ্রাসা হিসেবে উন্নিত হয়। এর পর ১৯৫৮ সনে হাইস্কুলে রূপান্তর করা হয়। আবার ১৯৬৩ সালে নাম পরিবর্তন করে '''এইচ সামাদ একাডেমী''' নামকরণ করা হয়। অতপর ১৯৮২ সালে বিদ্যালয়টি জাতীয় করন করা হয় এবং '''লক্ষ্মীপুর আদর্শ সামাদ সরকারি উচ্চ বিদ্যালয়''' হিসেবে নামকরণ করা হয়। যা এখনও বর্তমান রয়েছে। == অবস্থান == এটি জেলা সদর হাসপাতাল রোড এবং কলেজ রোড এর মোড়ে অবস্থিত।এই বিদ্যালয়টি সমসেরাবাদ এবং বাঞ্চানগর গ্রামের মধ্যে পড়েছে। == ক্যাম্পাস == বিদ্যালয়টি প্রায় ১০ একর ভুমির উপর অবস্থিত। এর ক্যাম্পাসের মধ্যে প্রাতঃ দিবা শাখার জন্য দুটি আলাদা একাডেমিক ভবন, একটি মসজিদ, দুটি প্রাথমিক বিদ্যালয়, একটি স্কুল হোস্টেল, একটি অডিটেরিয়াম, দুটি বড় পুকুর এবং একটি বিশাল মাঠ বিদ্যমান। == পরিসংখ্যান == মোট প্রায় ১২০০ ছাত্র পড়াশোনা করে। ছাত্রদের পাঠদানের জন্য প্রায় ৫০ থেকে ৬০ জন শিক্ষক রয়েছেন। ফলাফলের ক্ষেত্রে প্রায় প্রতি বছর প্রথম স্থানে থাকে। বিদ্যালয়ের পাশের হার ৯৮%। == যোগাযোগ == লক্ষ্মীপুর আদর্শ সামাদ সরকারি উচ্চ বিদ্যালয়। গ্রাম: সমসেরাবাদ, পো: লক্ষ্মীপুর উপজেলা: লক্ষ্মীপুর, জেলা :লক্ষ্মীপুর। ওয়েবসাইট: Lasghs.edu.bd/ ফোন ০৩৮১৫৫৪২৬ ই-মেইল == তথ্যসূত্র == == বহিঃসংযোগ == বিদ্যালয়ের ওয়েবসাইট জেলার বিদ্যালয়
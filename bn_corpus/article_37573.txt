'''ক্যাথলিন ক্যাথি ক্রস''' (; জন্ম: ২৮ জুন, ১৯৫৭) নর্থ আইল্যান্ডের তুমারুনুই এলাকায় জন্মগ্রহণকারী নিউজিল্যান্ডীয় প্রমিলা ক্রিকেটার পূর্ব এশিয়া-প্রশান্ত মহাসাগরীয় অঞ্চল থেকে মনোনীত আম্পায়ার। নিউজিল্যান্ড মহিলা ক্রিকেট দলের অন্যতম সদস্য ছিলেন '''ক্যাথি ক্রস'''। দলে তিনি মূলতঃ উইকেট-কিপারের দায়িত্ব পালন করতেন। নগাতি মানিয়াপোতো উপজাতি পরিবারের সদস্য তিনি। == কর্মজীবন == খেলোয়াড়ী জীবন থেকে অবসর নেবার পর ক্রস আম্পায়ারিত্বের দিকে ঝুঁকে পড়েন ১৯৯৮-৯৯ মৌসুমে আম্পায়ার হিসেবে খেলা পরিচালনা করেন। ২০০০ সালে মহিলাদের ক্রিকেট বিশ্বকাপে নিউজিল্যান্ড মহিলা দলের প্রতিনিধিত্ব করেন। ২০০২ সালে প্রথম মহিলা হিসেবে টেস্টে আম্পায়ার হিসেবে মনোনীত হন। ওয়েলিংটনে নিউজিল্যান্ড ইংল্যান্ডের মধ্যকার খেলায় চতুর্থ আম্পায়ারের দায়িত্বে ছিলেন। ২০১৪ সালে প্রথম মহিলা হিসেবে আইসিসি'র সহযোগী অনুমোদনপ্রাপ্ত আন্তর্জাতিক আম্পায়ারের তালিকায় অন্তর্ভুক্ত হয়েছেন। এছাড়াও, ২০১১ সালের মহিলা ক্রিকেট বিশ্বকাপ বাছাইপর্ব এবং ২০১৩ সালের মহিলাদের বিশ্ব টুয়েন্টি২০ বাছাইপর্বে আম্পায়ারের দায়িত্ব পালন করেন। ২৮ নভেম্বর থেকে ডিসেম্বর পর্যন্ত ব্যাংককে অনুষ্ঠিত মহিলাদের বিশ্ব টুয়েন্টি২০ বাছাইপর্বে অস্ট্রেলিয়ার ক্লেয়ার পোলোস্যাক, ইংল্যান্ডের সু রেডফার্ন এবং ওয়েস্ট ইন্ডিজের জ্যাকুলিন উইলিয়ামস-সহ তিনিও খেলা পরিচালনার জন্য আইসিসি কর্তৃক মনোনীত হন। == আইসিসি বিশ্ব টুয়েন্টি২০ == ২০১৬ সালের আইসিসি বিশ্ব টুয়েন্টি২০ প্রতিযোগিতায় ৩১-সদস্যবিশিষ্ট খেলা পরিচালনাকারী কর্মকর্তাদের তালিকায় দুইজন মহিলা আম্পায়ারকে মনোনীত করা হয়। এরফলে প্রতিযোগিতার ইতিহাসে প্রথমবারের মতো অস্ট্রেলীয় ক্লেয়ার পোলোসাকের সাথে তিনিও খেলা পরিচালনার জন্য মাঠে অবস্থান গ্রহণ করেন। ক্রস ইতোঃপূর্বে ২০০০, ২০০৯ এবং ২০১৩ সালের মহিলাদের বিশ্বকাপে খেলা পরিচালনা করেছেন। ১৬ মার্চ চেন্নাইয়ে অনুষ্ঠিত মধ্যকার খেলা পরিচালনা করেন। == তথ্যসূত্র == == আরও দেখুন == লুসি ডুলান ক্যাথি ফ্রিম্যান ক্লেয়ার পোলোসাক ২০১৬ আইসিসি বিশ্ব টুয়েন্টি২০ নিউজিল্যান্ড জাতীয় মহিলা ক্রিকেট দল মহিলা ক্রিকেটার জন্ম ব্যক্তি ক্রিকেট আম্পায়ার মানিয়াপোতো
'''ব্রিটা ষ্টেফেন''' () (জন্ম ১৬ই নভেম্বর ১৯৮৩ শোয়েট, জার্মানীতে) একজন জার্মান ফ্রিস্টাইল সাঁতার বিশেষজ্ঞ এবং মহিলাদের ৫০মিটার ১০০মিটার ফ্রিস্টাইলের বিশ্ব রেকর্ড এখন তার কাছেই আছে। ১৯৯৯ সালে তিনি ইউরোপীয় জুনিয়র চ্যাম্পিয়নশিপে ছয়টি খেতাব জেতেন; এছাড়া জার্মানীর ফ্রিস্টাইল রিলে দলের সদস্য হিসাবে ২০০০ গ্রীষ্মকালীন অলিম্পিকেও পদক লাভ করেন। ২০০৪ সালেও তাকে ৪×১০০মিটার রিলেতে অংশ নিতে অনুরোধ করা হয়, কিন্তু তিনি সাঁতার থেকে এক বছরের ছুটি নিয়ে পড়াশোনায় মনোনিবেশ করেন; যদিও তিনি শেষ পর্যন্ত পড়াশোনা শেষ করতে পারেননি। ২০০৬সালের ২রা আগস্ট, বুদাপেস্টে অনুষ্ঠিত চ্যাম্পিয়নশিপে ষ্টেফেন ১০০মিটার ফ্রিস্টাইল বিভাগে ৫৩.৩০সেকেন্ড সময় করে অস্ট্রেলিয়ার লিবি লিন্টনের করা ৫৩.৪২সেকেন্ডের বিশ্ব রেকর্ড ভাঙেন। ২০০৭ সালের ৪ঠা এপ্রিল লিবি যদিও ৪০০মিটার ফ্রিস্টাইলের মিশ্র প্রতিযোগিতায় ৫২.৯৯সেকেন্ড সময় করেন। কিন্তু প্রতিযোগিতাটি FINA অনুমোদিত না হওয়ায়, FINA এটা বিশ্ব রেকর্ড বলে গণ্য করেনি। একই বিশ্ব রেকর্ডকারী দুটি রিলে দলের সদস্য ছিলেন ব্রিটা। প্রথমটি হল, ডালম্যান, গোয়েৎজ, ষ্টেফেন এবং লিবস সমৃদ্ধ জার্মান মহিলাদের ৪×১০০মিটার রিলে দল যারা অস্ট্রেলীয় মহিলাদের ৪×১০০মিটার ফ্রিস্টাইল রিলে দলের (মিলস, লেন্টন, থমাস এবং হেনরি) ৩:৩৫.৯৪ সময়ের বিশ্ব রেকর্ড ভেঙে ৩:৩৫.২২ সময় করে নতুন রেকর্ড গড়েন। পরের জার্মান মহিলা দলটিতে ছিলেন ডালম্যান, স্যামুলস্কি, লিবস এবং ষ্টেফেন স্বয়ং। এঁরা ৪×২০০মিটার ফ্রিস্টাইল রিলে বিভাগে ৭:৫০.৮২ সময়ে আগের যুক্তরাষ্ট্রের (কলিন, পাইপার, ভলমার এবং সান্দেনো) ৭:৫৩.৪২ সময়ের বিশ্ব রেকর্ড ভাঙে। ২৪শে জুলাই ২০১১ সালে সাংহাইতে অনুষ্ঠিত বিশ্ব অ্যাকুয়াটিক চ্যাম্পিয়নশিপে মহিলাদের ৪×১০০মিটার ফ্রিস্টাইল রিলেতে ব্রোঞ্জ এখনো পর্যন্ত তার সর্বশেষ পদক। চীনের বেইজিং-এ অনুষ্ঠিত ২০০৮ অলিম্পিকে, ব্রিটা ১০০মিটার ফ্রিস্টাইলে শেষ মুহুর্তে বিশ্বরেকর্ডধারী অস্ট্রেলিয়ার লিবি ট্রিকেটকে হারিয়ে খেতাব জয় করেন ৫৩.১২ সেকেন্ডে নতুন অলিম্পিক রেকর্ড গড়ে। আগের রেকর্ডটিও তারই ছিল একই অলিম্পিকে ৪×১০০মিটার ফ্রিস্টাইল রিলেতে লিড-অফ হিসাবে ৫৩.৩৮ সেকেন্ড সময়ে। এরপর ৫০মিটার ফ্রিস্টাইলেও তিনি ২৪.০৬ সেকেন্ড সময়ে সেকেন্ডের এক শতাংশ সময়ের ব্যবধানে দারা টোরেসকে হারিয়ে খেতাব জেতেন। ২০০৯-এর ৩১শে জুলাই রোমে বিশ্ব চ্যাম্পিয়নশিপে ব্রিটা মহিলাদের ১০০মিটার ফ্রিস্টাইল বিভাগে ৫২.০৭সেকেন্ড সময়ে মাত্র চারদিন আগে করা তার নিজেরই ৫২.২২সেকেন্ডের বিশ্ব রেকর্ড ভাঙেন। দুদিন বাদে ২রা আগস্ট মহিলাদের ৫০মিটার ফ্রিস্টাইল বিভাগে ব্রিটা ২৩.৭৩সেকেন্ড সময় করে বিশ্ব রেকর্ড গড়ে তার দ্বিতীয় খেতাব জেতেন। == আরও দেখুন == সাঁতারে জার্মান রেকর্ডের তালিকা ==টীকা== == তথ্যসূত্র == == বহিঃসংযোগ == Official Site Swim Rankings profile ABC news item on Steffen's world record Deutsche Welle article (English) ব্যক্তি জন্ম সাঁতারু গ্রীষ্মকালীন অলিম্পিকের সাঁতারু গ্রীষ্মকালীন অলিম্পিকের সাঁতারু গ্রীষ্মকালীন অলিম্পিকের সাঁতারু
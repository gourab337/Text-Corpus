'''দ্বিতীয় গোপাল''' পাল সাম্রাজ্যের নবম সম্রাট ছিলেন। পাল সম্রাট রাজ্যপালের মৃত্যুর পর তিনি সিংহাসনে আরোহণ করেন। == আবিষ্কৃত সূত্র == দ্বিতীয় গোপালের শাসনাধীনে মগধ ছিল বলে মনে করা হয় কারণ তার রাজত্বকালে মগধে প্রতিষ্ঠিত দুইটি মূর্তি মগধে লিখিত একটি বৌদ্ধগ্রন্থ আবিষ্কৃত হয়েছে। ত্রিপুরার মম্বুক নামক গ্রামে দ্বিতীয় গোপালের রাজত্বকালের দ্বিতীয় বছরে প্রতিষ্ঠিত একটি মূর্তি এবং মালদহ জেলার গাজোল থানার জাজলপাড়া গ্রামে তার একটি তাম্রপত্র আবিষ্কৃত হয়েছে। তার রাজত্বকালের প্রথম বছরে তিনি নালন্দায় একটি বাগেশ্বরী মূর্তি তৈরী করান। তার রাজত্বকালের পঞ্চদশ বছরে একটি অষ্টসাহস্রিকা প্রজ্ঞাপারমিতা লেখা হয়েছিল। == রাজত্বকাল == রমেশচন্দ্র মজুমদার ৯৪০ থেকে ৯৫৭ খ্রিষ্টাব্দে, আবদুল মোমিন চৌধুরী ৯৫২ থেকে ৯৬৯ খ্রিষ্টাব্দে, বিন্দেশ্বরী প্রসাদ সিনহা ৯৫২ থেকে ৯৬৭ খ্রিষ্টাব্দে এবং দীনেশচন্দ্র সরকার ৯৫২ থেকে ৯৭২ খ্রিষ্টাব্দে দ্বিতীয় গোপালের রাজত্বের সময়কালকে নির্ণয় করেছেন। ==পাদটীকা == == তথ্যসূত্র == বিষয়শ্রেণী:পাল রাজবংশ
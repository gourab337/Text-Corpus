স্কটল্যান্ডের গ্লাসগো শহরের ক্যাথেড্রালে অবস্থিত চার্লস ম্যাকিন্টশের সমাধি '''চার্লস ম্যাকিন্টশ''' (ইংরেজি: Charles Macintosh) (এফ আর এস) (২৯শে ডিসেম্বর ১৭৬৬ ২৫শে জুলাই ১৮৪৩) একজন স্কটীয় রসায়নবিদ এবং জলনিরোধী পানিনিরোধী বস্ত্রের উদ্ভাবক। "ম্যাকিন্টশ" (Mackintosh; এই ভিন্ন বানানটিই বর্তমানে প্রচলিত) নামের বর্ষাতিগুলি তার নামেই নামকরণ করা হয়। ==জীবনী== চার্লস ম্যাকিন্টশ স্কটল্যান্ডের গ্লাসগো শহরে জন্মগ্রহণ করেন। তার বাবার নাম জর্জ ম্যাকিন্টশ এবং মায়ের নাম ম্যারি মুর। তিনি শুরুতে অফিসের কেরানি হিসেবে চাকরি করেন। ১৭৯০ সালে তিনি গ্লাসগোর এক ব্যবসায়ী আলেকজান্ডার ফিশারের মেয়ে ম্যারি ফিশারকে বিয়ে করেন। তাদের এক পুত্রসন্তান হয়, যার নাম ছিল জর্জ ম্যাকিন্টশ। চার্লস ম্যাকিন্টশ তার অবসর সময়ের পুরোটাই বিজ্ঞানের পেছনে, বিশেষ করে রসায়নবিদ্যার পেছনে ব্যয় করেন। বিশ বছর বয়স হবার আগেই তিনি কেরানির চাকরি ছেড়ে দেন এবং রাসায়নিক পদার্থ উত্‌পাদরশিল্পে জড়িয়ে পড়েন। তিনি এই শিল্পে খুবই সফল হন। এসময় তিনি বিভিন্ন রাসায়নিক পদার্থ উত্‌পাদনের বিভিন্ন প্রক্রিয়া উদ্ভাবন করেন। আলকাতরার একটি উপজাত দ্রব্য ন্যাপথা নিয়ে করতে গিয়ে তিনি জলনিরোধী বস্ত্র উদ্ভাবন করতে সক্ষম হন। তার লিখে যাওয়া প্যাটেন্টে তিনি বর্ণনা করেন কীভাবে দুই স্তর বস্ত্রকে প্রাকৃতিক রাবারের মাধ্যমে জোড়া লাগিয়ে এই জলনিরোধী বস্ত্র তৈরি সম্ভব। এক্ষেত্রে ন্যাপথা রাবারকে দ্রবীভূত করতে সাহায্য করে। রসায়নে বিভিন্ন উদ্ভাবন আবিষ্কারের জন্য ১৮২৩ সালে চার্লস ম্যাকিন্টশকে যুক্তরাজ্যের রয়াল সোসাইটির ফেলো নির্বাচিত করা হয়। ==আরও দেখুন== বর্ষাতি ==তথ্যসূত্র== ==আরও পড়ুন== G. Macintosh, '' Biographical Memoir of the Late Charles Macintosh'', 1847 R. B. Prosser, ‘Macintosh, Charles (1766–1843)’, rev. Geoffrey V. Morson, Oxford Dictionary of National Biography, Oxford University Press, 2004 (Subscription or library card required for online edition) ==বহিঃসংযোগ== উদ্ভাবক রসায়নবিদ
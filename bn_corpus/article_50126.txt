'''নিশ্চিতকরণ পক্ষপাত''' (Confirmation bias) হচ্ছে কোন তথ্যকে এমনভাবে অনুসন্ধান করা, ব্যাখ্যা করা, মনে করা বা তার পক্ষ নেয়া যাতে ব্যক্তির মধ্যে থাকা পূর্বের বিশ্বাস বা তার পূর্বের কোন অনুকল্পকে নিশ্চিত করা হয়। এটি একধরনের জ্ঞানীয় পক্ষপাত, এবং আরোহী যুক্তির একটি পদ্ধতিগত ভুল। ব্যক্তি যখন বিষয়ীগতভাবে তথ্য সংগ্রহ বা স্মরণ করে, বা যখন পক্ষপাতদুষ্ট হয়ে কোন কিছু ব্যাখ্যা করেন তখন নিশ্চিতকরণ পক্ষপাত দেখা যায়। আবেগীয় বিষয়গুলো এবং গভীরভাবে প্রোথিত বিশ্বাসগুলোর ক্ষেত্রে এই পক্ষপাতটি শক্তিশালী হয়। বর্তমান বিশ্বে বামপন্থী দক্ষিণপন্থী রাজনৈতিক দৃষ্টিভঙ্গির বর্ধিত মেরুকরণ, এবং জাল সংবাদের দ্রুত ছড়িয়ে পড়া জনগণের তাতে বিশ্বাস করার জন্য নিশ্চিতকরণ পক্ষপাত বিষয়ে আগ্রহ অনেক বৃদ্ধি পেয়েছে। মানুষেরা অনেক সময়ই তাদের অবস্থানকে সমর্থন করার জন্য দ্ব্যর্থ বা অস্পষ্ট সাক্ষ্যপ্রমাণকে ব্যাখ্যা করতে চান। পক্ষপাতদুষ্ট অনুসন্ধান, ব্যাখ্যা এবং স্মৃতির ব্যাপারটাকে কাজে লাগানো হয় মনোভাব মেরুকরণ, বিশ্বাস অধ্যবসায়, অযৌক্তিক আদ্যতা প্রভাব এবং ভ্রমাত্মক সম্পর্কায়নকে ব্যাখ্যা করার জন্য। মনোভাব মেরুকরণ হয় তখন, যখন বিভিন্ন পক্ষ একই সাক্ষ্যপ্রমাণ সম্পর্কে জানার পরও তাদের মতানৈক্য আরও বেশি মেরুকৃত হয় বা বৃদ্ধি পায়। বিশ্বাস অধ্যবসায় হয় তখন, যখন কোন সাক্ষ্যপ্রমাণকে ভুল প্রমাণ করার পরও সেই সাক্ষ্যপ্রমাণ এর উপর ভিত্তি করে দাঁড়িয়ে থাকা বিশ্বাসটি ব্যক্তির মধ্যে টিকে থাকে। অযৌক্তিক আদ্যতা প্রভাব হয় তখন, যখন একটি ক্রমের অনেকগুলো বিষয়ের মধ্যে প্রথম দিকের বিষয়গুলোর উপর নির্ভরশীলতা বেশি থাকে। ভ্রমাত্মক সম্পর্কায়ন হয় তখন, যখন ব্যক্তি ভুল করে দুই বা ততোধিক ঘটনা বা পরিস্থিতির মধ্যে কোন সম্পর্ক আছে বলে ধরে নেয়, যেখানে আসলে এদের মধ্যে কোন সম্পর্ক নেই। ১৯৬০ এর দশকে অনেকগুলো মনোবৈজ্ঞানিক গবেষণা সংঘটিত হয়েছিল যেগুলো থেকে বেরিয়ে আসে যে মানুষ নিজেদের বিশ্বাসগুলোকে নিশ্চিত করার ক্ষেত্রে পক্ষপাতদুষ্ট। পরবর্তী সময়ের কাজগুলোতে এই গবেষণাগুলোর ফলাফলকে ব্যাবহার করা হয় একপাক্ষিক উপায়ে কোন ধারণাকে পরীক্ষা করার প্রবণতাকে ব্যাখ্যা করার ক্ষেত্রে, যেখানে কোন ব্যক্তির মধ্যে কোন একটি সম্ভাবনাতেই মনোনিবেশ করা হয় এবং বাদবাকি সব বিকল্পকে এড়িয়ে যাওয়া হয়। এরকম পর্যবেক্ষিত পক্ষপাতের মধ্যে রয়েছে আকাঙ্ক্ষণীয় চিন্তা এবং মানুষের ক্ষেত্রে তথ্য প্রক্রিয়াকরণের সীমিত সক্ষমতা। নিশ্চিতকরণ পক্ষপাত এর আরেকটি ব্যাখ্যা হচ্ছে, মানুষ বিজ্ঞানসম্মত বা নিরপেক্ষভাবে কোন ব্যাপারে বিশ্লেষণ না করে তার ভুল হবার ক্ষতিকে অনেক বাড়িয়ে ভাবে। তবে, বিজ্ঞানীরাও নিশ্চিতকরণ পক্ষপাতে পক্ষপাতদুষ্ট হয়ে থাকতে পারেন। নিশ্চিতকরণ পক্ষপাত ব্যক্তিগত বিশ্বাসে অতি-আত্মবিশ্বাস প্রভাব তৈরিতে অবদান রাখতে পারে, এবং এই প্রভাবের ফলে ব্যক্তির নিজের বিশ্বাসের বিরুদ্ধে কোন সাক্ষ্যপ্রমাণ আনা হলেও ব্যক্তি তার বিশ্বাসে অটল থাকেন সেটি আরও শক্তিশালী হয়ে ওঠে। রাজনৈতিক সাংগঠিক ক্ষেত্রে এই পক্ষপাতগুলোর কারণে নিম্নমানের সিদ্ধান্তগ্রহণ দেখা যায়। == পরিভাষা == Attitude polarization মনোভাব মেরুকরণ *Belief perseverance বিশ্বাস অধ্যবসায় *Bias পক্ষপাত *Confirmation bias নিশ্চিতকরণ পক্ষপাত Cognitive bias জ্ঞানীয় পক্ষপাত Decision making সিদ্ধান্তগ্রহণ *Evidence সাক্ষ্যপ্রমাণ Illusory correlation ভ্রমাত্মক সম্পর্কায়ন Inductive reasoning আরোহী যুক্তি Irrational primacy effect অযৌক্তিক আদ্যতা প্রভাব Overconfidence effect অতি-আত্মবিশ্বাস প্রভাব Polarization মেরুকরণ Wishful thinking আকাঙ্ক্ষণীয় চিন্তা == তথ্যসূত্র == ==উৎসসমূহ== ==বহি সংযোজনী== Skeptic's Dictionary: confirmation bias Robert T. Carroll Teaching about confirmation bias class handout and instructor's notes by K. H. Grobman Confirmation bias at You Are Not So Smart Confirmation bias learning object interactive number triples exercise by Rod McFarland for Simon Fraser University Brief summary of the 1979 Stanford assimilation bias study Keith Rollag, Babson College
Graph data about Thomas Jefferson displayed on Google Search, as of January 2015 '''জ্ঞান শৈলী''' (knowledhe Graph) হলো গুগলে তথ্য অনুসন্ধানের জন্য একটি সেবা, যা অনুসন্ধানে প্রাপ্ত তথ্যের উপস্থাপনাকে উন্নত এবং সুশৃঙ্খলিত করে। এর ফলে বিভিন্ন উৎস থেকে. সংগৃহীত তথ্য ব্যবহারকারীদের জন্য একটি তথ্যছক হিসেবে প্রদর্শিত হয়। ২০১২ সালের মে মাস থেকে যুক্তরাষ্ট্রে এই সেবা চালু করে। ফ্রিবেসের অংশ হিসেবে এটি চালু করা হয়। তথ্যছক দ্বারা আচ্ছাদিত জ্ঞান শৈলী উল্লেখযোগ্যভাবে জনপ্রিয়তা পায়। মাসিক ১০০ বিলিয়ন বার তথ্য অনুসন্ধানের মধ্যে জ্ঞান শৈলী প্রায় এক তৃতীয়াংশ বার তথ্য উপস্থাপনে সফল হয়। যদিও তথ্যসূত্র না থাকার কারণে অনেকেই জ্ঞান শৈলীর সমালোচনা করেছেন। জ্ঞান শৈলী থেকে প্রাপ্ত তথ্য ছক আকারে উপস্থাপন করা হয়। কম্পিউটারের ক্ষেত্রে জ্ঞান শৈলী পাতার ডান দিকে উপরে প্রদর্শিত হয় এবং মোবাইলের ক্ষেত্রে একদম উপরে। এই তথ্য সংগৃহীত হয় বেশ কিছু উৎস থেকে। যেমনঃ ''সিআইএ ওয়ার্ল্ড ফ্যাক্টবুক'', উইকিউপাত্ত এবং উইকিপিডিয়াত। খুব দ্রুততার সাথে জ্ঞান শৈলীর পরিসর আকারে বৃদ্ধি পায়। শুরু হওয়ার সাত মাসের মধ্যে ৫৭০ মিলিয়ন ভুক্তি এবং ১৮ বিলিয়ন ঘটনা আচ্ছাদিত করে। অক্টোবর, ২০১৬ সালে গুগল ঘোষণা দেয় যে জ্ঞান শৈলীতে ৭০ বিলিয়ন ঘটনা লিপিবদ্ধ করা হয়েছে। জ্ঞান শৈলী বাস্তবায়নে ব্যবহৃত প্রযুক্তির জন্য কোন অফিসিয়াল ডকুমেন্টেশন নেই। জ্ঞান শৈলী থেকে প্রাপ্ত তথ্য গুগোল এসিস্টেন্ট গুগল হোম ভয়েস অনুসন্ধানে উত্তর দিতে সরাসরি ব্যবহার করা হয়। == ইতিহাস == ১৬ মে, ২০১২ তারিখে গুগল জ্ঞান শৈলীর ঘোষণা দেয়। প্রাথমিকভাবে শুধুমাত্র ইংরেজি ভাষায় জ্ঞান শৈলী প্রদর্শিত হতো। এরপরে স্প্যানিশ, ফরাসি, জার্মান, পর্তুগিজ, জাপানি, রাশিয়ান এবং ইতালিয়ান ভাষায় এর কার্যক্রম শুরু হয়। ২০১৭ সাল থেকে বাংলা ভাষা যুক্ত হয় এর সাথে। == সমালোচনা == === তথ্যসূত্রের অভাব === জ্ঞান শৈলীতে প্রদর্শিত তথ্যের কোন তথ্যসূত্র থাকে না। তাই সাধারণ মানুষের পক্ষে তথ্যের সত্যতা যাচাই করা প্রায় অসম্ভব হয়ে পড়ে। === উইকিপিডিয়া নিবন্ধ পাঠ হ্রাস === জ্ঞান শৈলীতে প্রাথমিক তথ্য পাওয়ায় অনেকেই বিস্তারিত পড়তে উইকিপিডিয়ায় যান না, এতে করে উইকিপিডিয়া নিবন্ধ পাঠ হ্রাস পেয়েছে, যদিও জ্ঞান শৈলীর অধিকাংশ তথ্যই উইকিপিডিয়া থেকে নেয়া। == তথ্যসূত্র == == বহিঃ সংযোগ == অনুসন্ধান ইঞ্জিন
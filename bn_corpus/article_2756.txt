'''ঋত্বিক ঘটক''' বা '''ঋত্বিক কুমার ঘটক''' (জন্ম নভেম্বর, ১৯২৫ মৃত্যু ফেব্রুয়ারি, ১৯৭৬) একজন বিখ্যাত বাঙালি চলচ্চিত্র পরিচালক। তার জন্ম পূর্ববঙ্গের (বর্তমান বাংলাদেশের) ঢাকা শহরের ঋষিকেশ দাস লেনে। ১৯৪৭ এর ভারত বিভাগের পরে তার পরিবার কলকাতায় চলে যায়। বাংলা চলচ্চিত্র পরিচালকদের মধ্যে তিনি সত্যজিৎ রায় এবং মৃণাল সেনের সাথে তুলনীয়। ভিন্নধর্মী চলচ্চিত্র নির্মাণের কারণে তিনি যেমন প্রশংসিত ছিলেন; ঠিক তেমনি বিতর্কিত ভূমিকাও রাখেন। বাংলা চলচ্চিত্রের ইতিহাসে তার নাম বহুল উচ্চারিত। == ব্যক্তিগত জীবন == ঋত্বিক ঘটক-এর যুবক বয়সের ছবি ঋত্বিক ঘটক পূর্ববঙ্গের (বর্তমান বাংলাদেশের) জিন্দাবাজার, ঢাকা জেলায় জন্মগ্রহণ করেন। তার মায়ের নাম ইন্দুবালা দেবী এবং বাবা সুরেশ চন্দ্র ঘটক। তিনি বাবা-মায়ের ১১তম এবং কনিষ্ঠতম সন্তান। ১৯৪৩ এর দুর্ভিক্ষ এবং ১৯৪৭ এর ভারত বিভাগের পরে পূর্ববঙ্গের প্রচুর লোক কলকাতায় আশ্রয় নেয় এবং এরই ধারাবাহিকতায় তার পরিবার কলকাতায় চলে যায়। শরণার্থীদের অস্তিত্বের সংকট তাকে গভীরভাবে আলোড়িত করে এবং পরবর্তী জীবনে তার চলচ্চিত্রে এর স্পষ্ট প্রমাণ পাওয়া যায়। ১৯৪৬ সালে রাজশাহী কলেজ থেকে আই.এ এবং ১৯৪৮ সালে বহরমপুর কৃষ্ণনাথ কলেজ থেকে বি.এ ডিগ্রি লাভ করেন। ১৯৫০ সালে কলকাতা বিশ্ববিদ্যালয়ে ইংরেজিতে এম.এ কোর্স শেষ করেও পরীক্ষা না দিয়ে বিশ্ববিদ্যালয় ত্যাগ করেন তিনি। তার বাবা সুরেশ চন্দ্র ঘটক একজন জেলা ম্যাজিস্ট্রেট ছিলেন এবং তিনি কবিতা নাটক লিখতেন। তার বড় ভাই সময়ের খ্যাতিমান এবং ব্যতিক্রমী লেখক মনীশ ঘটক ছিলেন ইংরেজির অধ্যাপক এবং সমাজকর্মী। আইপিটিএ থিয়েটার মুভমেন্ট এবং তেভাগা আন্দোলনে মনীশ ঘটক জড়িত ছিলেন। মনীশ ঘটকের মেয়ে বিখ্যাত লেখিকা সমাজকর্মী মহাশ্বেতা দেবী। ঋত্বিক ঘটকের স্ত্রী সুরমা ঘটক ছিলেন স্কুল শিক্ষিকা। == কর্মজীবন == ঋত্বিক ঘটক তার প্রথম নাটক ''কালো সায়র'' লেখেন ১৯৪৮ সালে। একই বছর তিনি ''নবান্ন'' নামক পুণর্জাগরণমূলক নাটকে অংশগ্রহণ করেন। ১৯৫১ সালে তিনি ভারতীয় গণনাট্য সংঘে (আইপিটিএ) যোগদান করেন। এসময় তিনি নাটক লেখেন, পরিচালনা করেন অভিনয় করেন এবং বের্টোল্ট ব্রেশ্‌ট নিকোলাই গোগোল-এর রচনাবলি বাংলায় অনুবাদ করেন। বিমল রায় ''জ্বালা'' নাটকটি তিনি লেখেন এবং পরিচালনা করেন ১৯৫৭ সালে; এটিই তার পরিচালনায় শেষ নাটক। ঋত্বিক ঘটক চলচ্চিত্র জগতে পা রাখেন নিমাই ঘোষের ''ছিন্নমূল'' (১৯৫১) সিনেমার মধ্য দিয়ে; তিনি একই সাথে অভিনয় করেন এবং সহকারী পরিচালক হিসাবে কাজ করেন। এর দু'বছর পর তার একক পরিচালনায় মুক্তি পায় নাগরিক। দু'টি চলচ্চিত্রই ভারতীয় চলচ্চিত্রের গতানুগতিক ধারাকে জোর ঝাঁকুনি দিতে সমর্থ হয়েছিল। তার সবচেয়ে বিখ্যাত চলচ্চিত্রগুলোর মধ্যে ''মেঘে ঢাকা তারা'' (১৯৬০), ''কোমল গান্ধার'' (১৯৬১) এবং ''সুবর্ণরেখা'' (১৯৬২) অন্যতম; এই তিনটি চলচ্চিত্রকে ট্রিলজি বা ত্রয়ী হিসাবে চিহ্নিত করা হয়, যার মাধ্যমে কলকাতার তৎকালীন অবস্থা এবং উদ্বাস্তু জীবনের রুঢ় বাস্তবতা চিত্রিত হয়েছে। সমালোচনা এবং বিশেষ করে ''কোমল গান্ধার'' এবং সুবর্ণরেখা'র ব্যবসায়িক ব্যর্থতার কারণে এই দশকে আর কোন চলচ্চিত্র নির্মাণ তার পক্ষে সম্ভব হয়নি। ঋত্বিক ঘটক ১৯৬৫ সালে স্বল্প সময়ের জন্য পুনেতে বসবাস করেন। এসময় তিনি ভারতীয় চলচ্চিত্র এবং টেলিভিশন ইনস্টিটিউটে ভিজিটিং প্রফেসর হিসেবে যোগদান করেন পরবর্তীকালে হন। এফটিআইআই-এ অবস্থানকালে তিনি শিক্ষার্থীদের নির্মিত দুটি চলচ্চিত্রের (''Fear'' and ''Rendezvous'') সাথে জড়িত ছিলেন। ঋত্বিক ঘটকের চলচ্চিত্রের জগতে পুণরাবির্ভাব ঘটে সত্তরের দশকে যখন এক বাংলাদেশী প্রযোজক ''তিতাস একটি নদীর নাম (চলচ্চিত্র)'' নির্মাণে এগিয়ে আসেন। অদ্বৈত মল্লবর্মন রচিত একই নামের বাংলা সাহিত্যের একটি বিখ্যাত উপন্যাস ঋত্বিক ঘটকের পরিচালনায় চলচ্চিত্রে রূপদান সম্পন্ন হয়। তিতাস একটি নদীর নাম চলচ্চিত্র আকারে মুক্তি পায় ১৯৭৩ সালে। খারাপ স্বাস্থ্য এবং অতিরিক্ত মদ্যপানের কারণে নিয়মিত কাজ চালিয়ে যাওয়া তার পক্ষে প্রায় অসম্ভব হয়ে পড়ে। তার শেষ চলচ্চিত্র ''যুক্তি তক্কো আর গপ্পো'' (১৯৭৪) অনেকটা আত্মজীবনীমূলক এবং এটি তার অন্যান্য চলচ্চিত্র থেকে ভিন্ন ধাঁচের। == তিতাস একটি নদীর নাম (চলচ্চিত্র) == চিত্র:তিতাস একটি নদীর একটি নদীর নাম শীর্ষক চলচ্চিত্রের প্রচ্ছদ চিত্রকর্ম ''সুবর্ণরেখা'' চলচ্চিত্র নির্মাণের পর প্রায় এক যুগ বিরতি নিয়ে অদ্বৈত মল্লবর্মণের ''তিতাস একটি নদীর নাম'' শীর্ষক উপন্যাসের কাহিনীকে উপজীব্য করে ঋত্বিক ঘটক ১৯৭৩ সালে স্বাধীনতা উত্তর বাংলাদেশে রাষ্ট্রীয় অতিথি হিসেবে আগমন করে ''তিতাস একটি নদীর নাম'' শিরোনামে চলচ্চিত্র পরিচালনা করেন। মাঝখানে কোন পূর্ণদৈর্ঘ্য কাহিনীচিত্র তৈরী করেননি তিনি। চলচ্চিত্র নির্মাণে আগ্রহের কারণ হিসেবে তিনি বলেন, উল্লেখ্য, ২০০৭ সালে ব্রিটিশ ফিল্ম ইনস্টিটিউটের করা দর্শক, চলচ্চিত্র সমালোচকদের ভোটে চলচ্চিত্রটি সেরা বাংলাদেশী ছবির মধ্যে শীর্ষস্থান দখল করে। == চলচ্চিত্রসমূহের তালিকা == === পরিচালনা === ''নাগরিক'' (১৯৫২, মুক্তি ১৯৭৭) ''অযান্ত্রিক'' (১৯৫৮) ''বাড়ী থেকে পালিয়ে'' (১৯৫৮) ''মেঘে ঢাকা তারা'' (১৯৬০) ''কোমল গান্ধার'' (১৯৬১) ''সুবর্ণরেখা'' (১৯৬২) ''তিতাস একটি নদীর নাম'' (১৯৭৩) ''যুক্তি তক্কো আর গপ্পো'' (১৯৭৭) === কাহিনী চিত্রনাট্য === ''মুসাফির'' (১৯৫৭) ''মধুমতী'' (১৯৫৮) ''স্বরলিপি'' (১৯৬০) ''কুমারী মন'' (১৯৬২) ''দ্বীপের নাম টিয়ারং'' (১৯৬৩) ''রাজকন্যা'' (১৯৬৫) ''হীরের প্রজাপতি'' (১৯৬৮) === অভিনয় === ''তথাপি'' (১৯৫০) ''ছিন্নমূল'' (১৯৫১) ''কুমারী মন'' (১৯৫২) ''সুবর্ণরেখা'' (১৯৬২) ''তিতাস একটি নদীর নাম'' (১৯৭৩) ''যুক্তি তক্কো আর গপ্পো'' (১৯৭৭) == শর্টফিল্ম তথ্যচিত্রের তালিকা == ''দ্য লাইফ অফ দ্য আদিবাসিজ'' (১৯৯৫) ''প্লেসেস অফ হিস্টোরিক ইন্টারেস্ট ইন বিহার'' (১৯৫৫) ''সিজার্স'' (১৯৬২) ''ওস্তাদ আলাউদ্দিন খান'' (১৯৬৩) ''ফিয়ার'' (১৯৬৫) ''রঁদেভু'' (১৯৬৫) ''সিভিল ডিফেন্স'' (১৯৬৫) ''সায়েন্টিস্টস অফ টুমরো'' (১৯৬৭) ''ইয়ে কওন (হোয়াই দ্য কোয়েশ্চন)'' (১৯৭০) ''আমার লেলিন'' (১৯৭০) ''পুরুলিয়ার ছৌ (দ্য ছৌ ড্যান্স অফ পুরুলিয়া)'' (১৯৭০) ''দুর্বার গতি পদ্মা (দ্য টার্বুলেন্ট পদ্মা)'' (১৯৭১) == অসমাপ্ত ছবি তথ্যচিত্রের তালিকা == ''বেদেনি'' (১৯৫১) ''কত অজানারে'' (১৯৫৯) ''বগলার বঙ্গদর্শন'' (১৯৬৪-৬৫) ''রঙের গোলাপ'' (১৯৬৮) ''রামকিঙ্কর'' (১৯৭৫) == পুরস্কার সম্মাননা == ১৯৭০: ভারত সরকার তাকে শিল্পকলায় পদ্মশ্রী উপাধিতে ভূষিত করেন। ১৯৫৭: ''মুসাফির'' চলচ্চিত্রের জন্য ভারতের ৫ম জাতীয় চলচ্চিত্র পুরস্কারে তৃতীয় শ্রেষ্ঠ চলচ্চিত্রের জন্য মেধার ছাড়পত্র লাভ করেন। ১৯৫৯: ''মধুমতী'' চলচ্চিত্রের জন্য শ্রেষ্ঠ কাহিনীকার বিভাগে ৬ষ্ঠ ফিল্মফেয়ার পুরস্কার-এ মনোনয়ন লাভ করেন। ১৯৭০: ''হীরের প্রজাপতি'' চলচ্চিত্রের জন্য ১৬তম জাতীয় চলচ্চিত্র পুরস্কারে শ্রেষ্ঠ শিশুতোষ চলচ্চিত্র পুরস্কার (প্রধানমন্ত্রীর স্বর্ণপদক) লাভ করেন। ১৯৭৪: ''যুক্তি তক্কো আর গপ্পো'' চলচ্চিত্রের জন্য শ্রেষ্ঠ কাহিনীকার বিভাগে ভারতের জাতীয় চলচ্চিত্র পুরস্কার লাভ করেন। ১৯৭৪: ''তিতাস একটি নদীর নাম'' চলচ্চিত্রের জন্য সেরা পরিচালক বিভাগে বাচসাস পুরস্কার লাভ করেন। == তথ্যসূত্র == == বহিঃসংযোগ == জন্ম মৃত্যু চলচ্চিত্র পরিচালক চলচ্চিত্র পরিচালক লেখক চলচ্চিত্র অভিনেতা চলচ্চিত্র প্রযোজক প্রাক্তন শিক্ষার্থী কলেজের প্রাক্তন শিক্ষার্থী ব্যক্তি প্রাপক রোগে মৃত্যু
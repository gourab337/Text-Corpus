'''নাদের দাহাবি''' () একজন জর্দানীয় রাজনীতিবিদ, যিনি ২৫শে নভেম্বর ২০০৭ থেকে ১৪ই ডিসেম্বর ২০০৯ পর্যন্ত জর্দান এর প্রধানমন্ত্রী ছিলেন। ১৯৪৬ সালে জর্দানের রাজধানী আম্মানে তিনি জন্মগ্রহণ করেন। ২০০৭ সালে সংসদীয় নির্বাচনের পরের দিন তার পূর্বসূরি মারুফ আল-বাকহিত-এর পদত্যাগের পর তিনি গ্রহণ করেন। ক্ষমতাসীন প্রার্থীরা তখনকার ইসলামপন্থী বিরোধী দলগুলোকে পরাজিত করে ক্ষমতায় আসে। ৯ই ডিসেম্বর ২০০৯ সালে তিনি এবং তার সরকার বাদশাহ দ্বিতীয় আবদুল্লাহর কাছে পদত্যাগ পত্র জমা দেন। ১৯৪৬ সালের ৭ই অক্টোবর আম্মানে জন্মগ্রহণকারী নাদের দাহাবি দুই পুত্র এবং এক কন্যার জনক। তার ভাই মুহাম্মদ যিনি সাবেক প্রধান জেনারেল ইন্টেলিজেন্স ডিরেক্টরেট ছিলেন, তিনি ২০১২ সালে ১৩ বছরের কারাদন্ডে দন্ডিত হন। ==প্রাথমিক জীবন এবং শিক্ষা== দাহাবি ১৯৬৪ সালে আম্মানের আল হোসেন কলেজ থেকে স্নাতক পাশ করেন। তারপর তিনি রাজকীয় জর্দান বিমান বাহিনীতে যোগদান করেন। নাদের রাজকীয় জর্দান বিমানবা হিনীতে যোগদানের জন্য সফল হন এবং তাকে বৃত্তি দিয়ে গ্রীসে পাঠান হয় যেখানে তিনি ১৯৬৯ সালে হেলেনিক এয়ার ফোর্স অ্যাকাডেমি থেকে বৈমানিক প্রকৌশল বিষয়ে বিএসসি পাশ করেন। তার ক্লাসে তিনি শীর্ষ ছিলেন। যুক্তরাজ্যের ক্র্যানফিল্ড ইন্সটিটিউট অফ টেকনোলজি থেকে বৈমানিক প্রকৌশলে তার এমএসসি ডিগ্রি রয়েছে। তিনি ১৯৮৭ সালে অবার্ন ইউনিভার্সিটি (অ্যালাবামা, মার্কিন যুক্তরাষ্ট্র) থেকে জন প্রশাসনেও এমএসসি লাভ করেন। ==পদসমূহ== ১৯৬৪ সালে তিনি ক্যাডেট হিসেবে রাজকীয় জর্দান বিমান বাহিনীতে যোগ দেন এবং তারপরে তিনি ১৯৯২ থেকে ১৯৯৪ সাল পর্যন্ত রাজকীয় জর্দান বিমান বাহিনীর সহকারী কমান্ডার হিসেবে কর্মরত ছিলেন। তিনি ১৯৯৪ থেকে ২০০১ সাল পর্যন্ত রাজকীয় জর্দান এয়ারলাইন্সের প্রধান নির্বাহী কর্মকর্তা ছিলেন এবং ১৯৯৪ থেকে ১৯৯৫ সাল পর্যন্ত আরব এয়ার ক্যারিয়ার সংস্থার চেয়ারম্যান হিসেবে দায়িত্ব পালন করেন। দাহাবী ১৯৯৪ সাল থেকে রাজকীয় জর্দানীয় ফ্যালকন্স বোর্ডের চেয়ারম্যান রাজকীয় জর্ডান একাডেমি বোর্ডেরও সদস্য ছিলেন। তিনি ১৯৯৬ থেকে ১৯৯৭ পর্যন্ত প্রথম আরব হিসেবে ইন্টারন্যাশনাল এয়ার ট্রান্সপোর্ট এসোসিয়েশন (আইএটিএ) এর সভাপতি ছিলেন এবং ১৯৯৫ থেকে ১৯৯৮ পর্যন্ত আইএটিএ বোর্ডের সদস্য হিসেবে দায়িত্ব পালন করেন। ২০০১ সালে তিনি তৎকালীন প্রধানমন্ত্রী আলী আবু আল রাঘেবের দ্বারা পরিবহন মন্ত্রণালয়ের মন্ত্রী হন। ২০০৪ সালের মার্চে, দাহাবিকে আকাবা বিশেষ অর্থনৈতিক অঞ্চল কর্তৃপক্ষের (এএসইজেডএ) প্রধান নির্বাহী হিসেবে নিযুক্ত করা হয়, এএসইজেডএ ২০০১ সালে প্রতিষ্ঠিত একটি বিশেষ অর্থনৈতিক অঞ্চল যা লোহিত সাগরের আকাবা শহরে অবস্থিত। ২৫শে নভেম্বর ২০০৭ সালে, তিনি প্রধানমন্ত্রী প্রতিরক্ষা মন্ত্রী হিসেবে নিয়োগপ্রাপ্ত হন এবং চারজন নারী সদস্য নিয়ে প্রথমবারের মত জর্দানের সরকার গঠন করেন। দাহাবির ভাই মুহাম্মদ জানুয়ারী ২০০৮ পর্যন্ত জেনারেল ইন্টেলিজেন্স ডিরেক্টর (জিআইডি) এর প্রধান ছিলেন। ==ফুটবল== প্রধানমন্ত্রী দাহাবী এ.ই.কে এথেন্স ফুটবল ক্লাবের (এইকে এথেন্স এফ.সি.) খুব বড় ভক্ত ছিলেন। ২০০৮ সালের মে মাসে এথেন্সে সরকারী এক সফরের সময়, তাকে গ্রিক প্রতিরক্ষা মন্ত্রণালয়ের কাছ থেকে উপহার হিসেবে ‘নিকোস জার্সি দেয়া হয়েছিল। ==আরও দেখুন== জর্ডানের তালিকা ==তথ্যসূত্র== জন্ম প্রধানমন্ত্রী রাজনীতিবিদ
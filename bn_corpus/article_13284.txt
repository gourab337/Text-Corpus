'''গণাধিপতি''' গণ নামে পরিচিত হিন্দু পৌরাণিক দেবতা শিবের অনুচরবৃন্দের দলপতির উপাধি। অধিকাংশ পুরাণ অনুসারে গণেশ হলেন গণাধিপতি; সেই কারণে তার অপর নাম গণেশ বা গণপতি। তবে কোনও কোনও ব্যাখ্যা অনুযায়ী, নন্দী দক্ষও গণাধিপতি। দক্ষযজ্ঞের পর শিব সন্তুষ্ট হয়ে দক্ষকে গণাধিপতি করেছিলেন। অন্ধক অসুরও মৃত্যুর পূর্বে বর প্রার্থনা করলে শিব তাকে গণাধিপতি করে দেন। মৎস্যপুরাণ অনুসারে বীরক একজন গণাধিপতি। মহাভারতে ৩৩ জন গণাধিপতির উল্লেখ আছে। এঁরা হলেন নন্দীশ্বর, মহাকায়, গ্রামণী, বৃষভধ্বজ, গণেশ্বর, বিনায়ক, সৌম্য, রৌদ্র, যোগভৃত, যোগীসমূহ, সরিৎসমূহ, আকাশ সুপর্ণ ইত্যাদি। কৃষ্ণ যজুর্বেদ মতে গণাধিপতির সংখ্যা অগণ্য। লিঙ্গপুরাণ অনুসারে অসুরদের হাত থেকে দেবতা ব্রহ্মাকে রক্ষা করতে শিব স্বয়ং গণেশ্বর বা গনাধিপতি মূর্তি ধারণ করেন। সৌরপুরাণ, রামায়ণ মহাভারতের বনপর্বে শিবই গণাধিপতি। তবে বামনপুরাণে গণেশকে গনাধিপতির স্বীকৃতি দেওয়া হয়েছে। == আরও দেখুন == গণ শিব == তথ্যসূত্র == পৌরাণিকা (বিশ্বকোষ হিন্দুধর্ম), প্রথম খণ্ড, ফার্মা কেএলএম প্রাইভেট লিমিটেড, কলকাতা, ২০০১ বিষয়শ্রেণী:শিব দেবদেবী
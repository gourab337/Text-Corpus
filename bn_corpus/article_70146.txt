'''ইউটন জর্জ ডো''' (; জন্ম: ২৯ মার্চ, ১৯৪৯) জ্যামাইকার সেন্ট মেরি পারিশ এলাকায় জন্মগ্রহণকারী ওয়েস্ট ইন্ডিয়ান সাবেক আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৭১ থেকে১৯৭৩ সময়কালে সংক্ষিপ্ত সময়ের জন্যে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকা দলের প্রতিনিধিত্ব করেন। দলে তিনি মূলতঃ ডানহাতি ফাস্ট বোলার হিসেবে খেলতেন। এছাড়াও, নিচেরসারিতে ডানহাতে ব্যাটিং করতেন '''ইউটন ডো'''। == প্রথম-শ্রেণীর ক্রিকেট == ১৯৬৯-৭০ মৌসুম থেকে ১৯৭৬-৭৭ মৌসুম পর্যন্ত ইউটন ডো’র প্রথম-শ্রেণীর খেলোয়াড়ী জীবন চলমান ছিল। মজবুত গড়নের অধিকারী ফাস্ট বোলার হিসেবে ইউটন ডো’র সুনাম ছিল। ১৯৬৯-৭০ মৌসুম থেকে ১৯৭৬-৭৭ মৌসুম পর্যন্ত জ্যামাইকার পক্ষে প্রথম-শ্রেণীর ক্রিকেটে অংশগ্রহণ করেছেন। ১৯৭০-৭১ মৌসুমের শেল শীল্ড প্রতিযোগিতায় শীর্ষস্থানীয় উইকেট শিকারিতে পরিণত হন। ১৫.৭৫ গড়ে ২৪ উইকেট পেয়েছিলেন। তন্মধ্যে, কম্বাইন্ড লিওয়ার্ড উইন্ডওয়ার্ড আইল্যান্ডসের বিপক্ষে ২/৩৪ ৭/১৯ বোলিং পরিসংখ্যান দাঁড় করিয়েছিলেন। == আন্তর্জাতিক ক্রিকেট == সমগ্র খেলোয়াড়ী জীবনে চারটিমাত্র টেস্টে অংশগ্রহণ করেছেন ইউটন ডো। এপ্রিল, ১৯৭১ তারিখে ব্রিজটাউনে সফরকারী ভারত দলের বিপক্ষে টেস্ট ক্রিকেটে অভিষেক ঘটে তার। ১৬ ফেব্রুয়ারি, ১৯৭৩ তারিখে কিংস্টনে সফরকারী অস্ট্রেলিয়া দলের বিপক্ষে সর্বশেষ টেস্টে অংশ নেন তিনি। ঘরোয়া ক্রিকেটে সুন্দর ক্রীড়াশৈলী প্রদর্শনের স্বীকৃতিস্বরূপ সফররত ভারতের বিপক্ষে সিরিজের চতুর্থ টেস্টে তাকে খেলার জন্যে আমন্ত্রণ জানানো হয়। টেস্টে তিনি ৪/৬৯ ১/২২ লাভ করেন। কেনসিংটন ওভালে ভারতের বিপক্ষে খেলার পর স্বাভাবিক ক্রীড়াশৈলী উপস্থাপনায় ব্যর্থ হন। খেলোয়াড়ী জীবন স্বল্পকালীন হলেও ইউটন ডো’র বিপক্ষে জনপ্রিয় একাদশ আদেশনামা ‘ডো শল্ট নট বোল’ ব্যানার নিয়ে দর্শকেরা প্রদর্শনে করেছিল। অস্ট্রেলীয় ব্যাটসম্যান কিথ স্ট্যাকপোলের বিপক্ষে অস্থির প্রকৃতির বোলিং করার পর তারা ক্ষোভে মন্তব্য লিখেছিলেন। == তথ্যসূত্র == == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার ক্রিকেটার
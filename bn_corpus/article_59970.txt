'''মাইকেল ক্রিস্টোফার শিন''', ওবিই (; জন্ম: ফেব্রুয়ারি ১৯৬৯) হলেন একজন ওয়েলসীয় অভিনেতা। লন্ডনের রয়্যাল একাডেমি অব ড্রামাটিক আর্ট থেকে প্রশিক্ষণ গ্রহণ করে তিনি ১৯৯০-এর দশক জুড়ে মঞ্চে অভিনয় করেন। এই সময়ে মঞ্চে তার উল্লেখযোগ্য কাজগুলো হল ''রোমিও অ্যান্ড জুলিয়েট'' (১৯৯২), ''ডোন্ট ফুল উইথ লাভ'' (১৯৯৩), ''পিয়ার জাইন্ট'' (১৯৯৪), ''দ্য সিগাল'' (১৯৯৫), ''দ্য হোমকামিং'' (১৯৯৭), এবং ''ফিফথ হেনরি'' (১৯৯৭)। ১৯৯৮ সালে ওল্ড ভিসে ''আমাডেয়ুস'' ১৯৯৯ সালে ন্যাশনাল থিয়েটারে ''লুক ব্যাক ইন অ্যাঙ্গার'' এবং ২০০৩ সালে ডনমার ওয়্যারহাউজে ''কালিগুলা'' মঞ্চনাটকে অভিনয় করে তিনি তিনটি লরন্স অলিভিয়ে পুরস্কারের মনোনয়ন লাভ করেন ২০০০-এর দশকে তিনি চলচ্চিত্রে অভিনয় করে খ্যাতি অর্জন করেন, বিশেষ করে জীবনীমূলক চলচ্চিত্রে কাজ করে। তিনি ব্রিটিশ রাজনীতিবিদ টনি ব্লেয়ার চরিত্রে পিটার মরগান রচিত ত্রয়ী চলচ্চিত্র টেলিভিশন চলচ্চিত্র ''দ্য ডিল'' (২০০৩), চলচ্চিত্র ''দ্য কুইন'' (২০০৬) ''দ্য স্পেশাল রিলেশনশিপ'' (২০১০)-এ অভিনয় করেন। তিনি ''দ্য ডিল''-এ অভিনয়ের জন্য টিভি চলচ্চিত্রে সেরা অভিনেতা বিভাগে প্রাইমটাইম এমি পুরস্কার এবং ''দ্য কুইন''-এ অভিনয়ের জন্য শ্রেষ্ঠ পার্শ্বচরিত্রে অভিনেতা বিভাগে বাফটা পুরস্কারের মনোনয়ন লাভ করেন। ২০১৩ সালে তিনি শোটাইম চ্যানেলের ধারাবাহিক ''মাস্টার্স অব সেক্স''-এ অভিনয় করে নাট্যধর্মী টিভি ধারাবাহিকে সেরা অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ওয়েলসীয় অভিনেতা বিষয়শ্রেণী:২১শ শতাব্দীর ওয়েলসীয় অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা একাডেমি অব ড্রামাটিক আর্টের প্রাক্তন শিক্ষার্থী যুক্তরাষ্ট্রে ব্রিটিশ প্রবাসী অব দি অর্ডার অব দ্য ব্রিটিশ এম্পায়ার
হোসে এচেগারাই'''হোসে এচেগারাই''' (স্পেনীয় ভাষায়: José Echegaray ''খ়োসে এচেগ়ারাই'') স্পেনের বিখ্যাত নাট্যকার, পুরপ্রকৌশলী, গণিতবিদ এবং রাজনীতিবিদ। তিনি ১৯০৪ সালে অক্সিটান ভাষার খ্যাতিমান ফরাসি কবি ফ্রেদেরিক মিস্ত্রালের সাথে যৌথভাবে সাহিত্যে নোবেল পুরস্কার লাভ করেন। তিনিই প্রথম স্পেনীয় নাগরিক যিনি নোবেল পুরস্কারের সম্মানে ভূষিত হয়েছেন। তার সবচেয়ে বিখ্যাত নাটকের নাম ''এল গ্রান গালেওতো'' (''El gran galeoto'') যা ঊনবিংশ শতাব্দীর পরিপ্রেক্ষিত রচিত একটি অসাধারণ নাটক হিসেবে বিবেচিত। এই নাটক নিয়ে পরবর্তীতে একটি চলচ্চিত্র নির্মিত হয়েছিল। == জীবনী == হোসে এচেগারাই স্পেনের রাজধানী মাদ্রিদ শহরে ১৮৩২ সালের ১৯ এপ্রিল তারিখে জন্মগ্রহণ করেন। তার জন্মের পর অবশ্য তার পরিবার মার্সিয়াতে বসবাস করছিলেন। তার পিতা ছিলেন মার্সিয়া ইন্সটিটিউট নামক গ্রিক প্রতিষ্ঠানের অধ্যাপক। শিক্ষানুরাগী এক মেধাবী পরিবারে জন্ম নিয়েছিলেন এচেগারাই। তার পরিবারের সকলেই নিজ নিজ ক্ষেত্রে ছিলেন লব্ধপ্রতিষ্ঠ। তার ভাই মিগেল এচেগারাই সে যুগের বিখ্যাত নাট্যকার ছিলেন। তবে বাবার কাছ থেকেই প্রাথমিক জীবনের শিক্ষা লাভ করেন এচেগারাই। ছোটবেলায় গ্রিক, লাতিন ভাষা ইতিহাসের উপর পড়াশোনা করতে শুরু করেছিলেন তিনি। পিতার সান্নিধ্যে তার মধ্যে সাহিত্যের প্রতি বিশেষ অনুরাগের সৃষ্টি হয়। মার্সিয়াতে পড়াশোনা শুরু করেছিলেন। সেখানে তার প্রিয় বিষয় ছিল গণিত। এই বিষয়ে পারদর্শিতাও দেখিয়েছিলেন। কিছুকাল পড়াশোনা শেষে মাদ্রিদে ফিরে আসেন। মাদ্রিদে এক প্রকৌশল বিদ্যালয়ে অধ্যয়ন শুরু করেন এবং এখান থেকেই কৃতিত্বের সাথে প্রকৌশলবিদ্যা পাস করেন। পাসের পর পেশা হিসেবেও প্রকৌশলকেই বেছে নিয়েছিলেন। কর্মজীবনের শুরুতে কিছুকাল প্রকৌশলী হিসেবে কাজ করার পর তিনি আবার শিক্ষার জগতে ফিরে আসেন এবং নিজের প্রাক্তন কলেজে অধ্যাপক হিসেবে যোগ দেন। তিনি এখানে শিক্ষকতার সময়ই সাহিত্যচর্চা শুরু করেছিলেন। রাষ্ট্রবিজ্ঞান, দর্শন, ভূ-তত্ত্ব এবং অর্থনীতির উপর তার বিশেষ জ্ঞান ছিল। তার ভাই মিগেলের মত তিনিও নাটক লেখার মাধ্যমে সময় সাহিত্যের জগতে প্রবেশ করেন। তিনি লেখালেখি করতেন বেশ ধীরে ধীরে। সাহিত্যচর্চার পাশাপাশি তিনি জড়িত হয়েছিলেন রাজনীতির সাথে। মূলত লেখালেখি শুরু করার আগেই তিনি রাজনীতিতে যোগ দিয়েছিলেন। ১৮৬৯ সালে তিনি স্পেনীয় আইনসভার সদস্যপদ লাভ করেন। তিনি সংসদ সদস্য থেকে ধীরে ধীরে মন্ত্রী পর্যন্ত হয়েছিলেন। তিনি প্রথমে পূর্ত মন্ত্রণালয় পরবর্তীকালে অর্থ মন্ত্রণালয়ের দায়িত্ব পান। ১৮৬৯ থেকে ১৮৭২ সাল পর্যন্ত তিনি স্পেনের পিডব্লিউডি-এর পরিচালকের পদে আসীন ছিলেন। এছাড়া অর্থমন্ত্রী থাকাকালীন সময়ে ১৮৭৪ সালে তিনিই প্রথম স্পেনে ব্যাংকিং ব্যবস্থা চালু করেছিলেন। ১৮৭৪ সালে স্পেনে বরবুঁ কর্তৃক প্রতিষ্ঠিত রাজতন্ত্র ক্ষমতা লাভ করলে তিনি স্বেচ্ছায় ফ্রান্সের প্যারিসে এসে বসবাস শুরু করেন। প্যারিসে থেকেই তার মূল সাহিত্যচর্চা শুরু হয়। তার মূল আগ্রহ ছিল নিয়মিত নাট্যচর্চা। তিনি বছরখানেকের মত প্যারিসে ছিলেন। এর পর তিনি আবার মাদ্রিদে ফিরে যান। মাদ্রিদে ফিরে যাওয়ার পর তার প্রথম নাট্যগ্রন্থ ''দ্য চেক বুক'' প্রকাশিত হয়। এরপর আর থেমে থাকেননি; প্রতি বছরই তার অন্তত একটি নাটক প্রকাশিত হতো। তার একটি বিখ্যাত নাটকের নাম ''দ্য অ্যাভেঞ্জার্‌স ওয়াইফ''। তার একটি নাটক ইংরেজিতে অনূদিত হয় যার ইংরেজি নাম দেয়া হয় ''Folly or Saintliness''। এই নাটক অনূদিত হওয়ার পর সমগ্র ইউরোপে তার খ্যাতি ছড়িয়ে পড়ে। অনেকেই তাকে ভিক্টর হুগো বা জর্জ বার্নার্ড শ'র সমতুল্য মনে করতেন। বার্নার্ড শ' নিজেই এচেগারাইয়ের নাটকের ভক্ত ছিলেন। এই মহান নাট্যকার ১৮৯৪ সালে স্পেনীয় অ্যাকাডেমির সদস্যপদ লাভ করেন। তাকে স্পেনের আধুনিক নাট্যশৈলীর জনক হিসেবে আখ্যায়িত করা হয়। নাটকের পাশাপাশি তিনি মাঝেমাঝে যাত্রাপালা এবং কবিতাও লিখতেন। প্রথম জীবনে জনপ্রিয় বিজ্ঞান বিষয়েও কিছু লেখালেখি করেছিলেন। এচেগারাই ১৯১৬ সালের ৪ঠা সেপ্টেম্বর তারিখে মৃতুবরণ করেন। == রচনাবলী == === বিজ্ঞান বিষয়ক রচনাসমূহ === ''Cálculo de Variaciones'' (১৮৫৮) ''Problemas de Geometría plana'' (১৮৬৫) ''Problemas de Geometría analítica'' (১৮৬৫) ''Teorías modernas de la Física''(১৮৬৭) ''Introducción la Geometría Superior'' (১৮৬৭) ''Memoria sobre la teoría de los Determinantes'' (১৮৬৮) ''Tratado elemental de Termodinámica'' (১৮৬৮) === সাহিত্য রচনাসমূহ === '''La esposa del vengador''' (১৮৭৪) '''En el puño de la espada''' (১৮৭৫) '''Locura santidad''' (১৮৭৬) '''El gran galeoto''' (১৮৮১) '''Mariana''' (১৮৯২) '''El hijo de Don Juan''' (১৮৯২) '''Mancha que limpia''' (১৮৯৫) '''El loco de Dios''' (১৯০০) '''Locura Santidad''' (১৮৭৬) == বহিঃসংযোগ == নোবেল প্রাইজপ্রাপ্ত হিসেবে জীবনী recognition of the numerous and brilliant compositions which, in an individual and original manner, have revived the great traditions of the Spanish drama. জন্ম মৃত্যু নাট্যকার রাজনীতিবিদ বিজয়ী সাহিত্যিক
'''ওরান''' বা '''ওয়াহরান''' () উত্তর-পশ্চিম আলজেরিয়ার একটি শহর আলজেরিয়ার ওরান প্রদেশের রাজধানী। এটি ভূমধ্যসাগরের ওরান উপসাগরের উপকূলে অবস্থিত। ওরান আলজেরিয়ার ব্যস্ততম বন্দরগুলির একটি। এটি দেশটির একটি বাণিজ্যিক ব্যবসায়িক কেন্দ্র। এখানে উৎপন্ন দ্রব্যের মধ্যে আছে প্লাস্টিক দ্রব্য, রাসায়নিক দ্রব্য, ওয়াইন প্রক্রিয়াজাত খাদ্য। সাহারা মরুভূমি থেকে একটি পাইপলাইনের মাধ্যমে শহরটিতে প্রাকৃতিক গ্যাস সরবরাহ করা হয়। শহরটির দর্শনীয় স্থানগুলির মধ্যে আছে সান্তা ক্রুজের বিরাট ক্যাথিড্রাল, উসমানীয় তুর্কিরা যেটির নির্মাণকাজ শুরু করেছিলেন। ১৭৯৬ সালে নির্মিত মহান মসজিদ। এবং কাসবাহ। এখানে ১৯৬৫ সালে ওরান বিশ্ববিদ্যালয় এবং ১৯৭৫ সালে ওরান বিজ্ঞান প্রযুক্তি বিশ্ববিদ্যালয় স্থাপিত হয়। এছাড়া এখানে সঙ্গীত, নাট্যকলা, আবহবিদ্যা টেলিযোগাযোগ ইন্সটিটিউট অবস্থিত। ওরান সম্ভবত ১০ম শতকের শুরুতে উত্তর আফ্রিকা এবং মুর-নিয়ন্ত্রিত দক্ষিণ স্পেনের মধ্যকার বাণিজ্যকেন্দ্র হিসেবে স্থাপিত হয়। ১৪৯২ সালে মুরেরা স্পেন ত্যাগ করা শুরু করলে শহরটির গুরুত্ব কমে যায় এবং এটি জলদস্যুদের ঘাঁটিতে পরিণত হয়। ১৮শ শতকে উসমানীয় তুর্কিরা এবং স্পেন এটি আলাদা আলাদা সময়ে নিয়ন্ত্রণ করত। ১৮৩১ সালে ফ্রান্সের উপনিবেশের অংশে পরিণত হবার পর শহরটির অর্থনীতি আবার চাঙ্গা হয়ে ওঠে এখানে বহু ফরাসি বসতি স্থাপন করেন। কিন্তু ১৯৫০-এর দশকে আলজেরিয়ার স্বাধীনতা যুদ্ধের সময় অধিকাংশ ফরাসি ইউরোপীয় এখান থেকে চলে যান। শহর
'''মাধবী মুখোপাধ্যায়''' (জন্ম: ১০ ফেব্রুয়ারি, ১৯৪২) খ্যাতনামা ভারতীয় বাঙালি অভিনেত্রী। তিনি বাংলা চলচ্চিত্র জগতে অন্যতম সেরা কিছু ছবিতে অভিনয় করেছেন। মাধবী কলকাতায় জন্মগ্রহণ করেছিলেন। তার প্রথম চলচ্চিত্র অভিনয় ছিল শিশুশিল্পী হিসাবে ১৯৫০ সালে ''কাঁকনতলা লাইট রেলওয়ে'' ছবিতে। মাধবীর আসল নাম ছিল মাধুরী। ১৯৫৬ খ্রিষ্টাব্দে তপন সিংহের ''টনসিল'' ছবিতে তিনি প্রথম মুখ্য ভূমিকায় অভিনয় করেন। এরপর ১৯৬০ সালে মৃণাল সেনের ''বাইশে শ্রাবণ'' ছবিতে অভিনয় করেন। এই ছবির প্রযোজক বিজয় চট্টোপাধ্যায় তার নতুন নামকরণ করেন মাধবী। এরপর তিনি আরেকজন বিখ্যাত পরিচালক ঋত্বিক ঘটকের ''সুবর্ণরেখা'' ছবিতে অভিনয় করেন। এছাড়াও তিনি সত্যজিৎ রায়ের পরিচালনায় ১৯৬৩ সালে মহানগর ছবিতে অভিনয় করেন। এটা ছিল নারী চরিত্র প্রধান চলচ্চিত্র। এই ছবিতে আরতির ভূমিকায় তার অভিনয় যথেষ্ট সাড়া ফেলেছিল। এরপর তিনি ১৯৬৪ সালে সত্যজিৎ রায়ের পরিচালনায় রবীন্দ্রনাথ ঠাকুরের নষ্টনীড় অবলম্বনে ''চারুলতা'' চলচ্চিত্রে অভিনয় করে যথেষ্ট প্রশংসিত হয়েছিলেন। ১৯৬৫ সালে সত্যজিৎ রায়ের পরিচালনায় ''কাপুরুষ'' ছবিতে অভিনয় করেন। মাধবী বাংলা চলচ্চিত্রে নায়িকা এবং পার্শ্বচরিত্রে বহু ছবিতে অভিনয় করেছিলেন। তিনি মঞ্চেও অভিনয় করেছিলেন। ''আত্মজা'' নামক একটি চলচ্চিত্র পরিচালনাও করেছিলেন। == ব্যক্তিগত জীবন == বাংলা চলচ্চিত্রের অভিনেতা নির্মল কুমার মাধবীর স্বামী। তাদের দুই কন্যা সন্তান আছে। কিন্তু তাদের মধ্যকার বৈবাহিক সম্পর্ক বিচ্ছেদে গড়িয়েছে। বলা হয়ে থাকে যে, প্রবাদপ্রতিম চলচ্চিত্র নির্মাতা সত্যজিৎ রায়ের সাথে তার গভীর ভালোবাসার সম্পর্ক ছিল। ১৯৯৫ সালে আত্মজীবনীমূলক গ্রন্থ ''আমি মাধবী'' প্রকাশ করেন। == তথ্যসূত্র == == আরও পড়ুন == *Mukherjee, Madhabi. ''My Life, My Love: An Palo Alto: The Stanford Theatre Foundation, 1999. == বহিঃসংযোগ == মুভিজ ডেটাবেসে মাধবী Madhabi Mukherjee at the Gomolo জন্ম চলচ্চিত্র অভিনেত্রী চলচ্চিত্র অভিনেত্রী
'''ঝুরিভাজা''' বা '''মুরুক্কু''' কুড়কুড়ে মুড়মুড়ে দক্ষিণ এশিয় খাবার। খাবারটির প্রচলন ঘটে ভারতের তামিলনাড়ু রাজ্য থেকে। বাংলাদেশে এটি ঝুরিভাজা নামে পরিচিত। মুরুক্কু নামটি এসেছে তামিল শব্দ முறுக்கு থেকে যার অর্থ প্যাঁচানো। খাবারটি বাংলাদেশ, ভারতা, শ্রীলংকা, মালয়েশিয়ায় বেশ জনপ্রিয়। চালের আটা এবং ডালের আটা দিয়ে এটা তৈরী করা হয়। অনেক স্থানে এটাকে চাকলি বলা হয়। চাকলি এরকমই দেখতে আরেকটি খাবার যা ছোলার আটা দিয়ে তৈরী করা হয়। ==উপাদান এবং প্রস্তুতি== ঝুরিভাজার প্রধান উপাদান চালের আটা এবং মাষকলাইয়ের আটা। পরিমান মত আটাকে পানি, লবন, মৌরি, সরিষা বীজ বা তিল বীজের সাথে মিশ্রিত করা হয়। মিশ্রনটিকে হাত অথবা কোন উপকরণের সাহায্যে সর্পিকালারে প্যাঁচানো হয়। এরপর এগুলোকে তেলে কড়া ভাজা হয়। ==প্রকারভেদ== ঝুরিভাজার অনেক প্রকারভেদ আছে। তামিল নাড়ুতে হাতে তৈরী ঝুরিভাজাকে বলা হয় '''কাই মুরুক্কু''' যার অর্থ হাত মুরুক্কু। ফিতা আকৃতির ঝুরিভাজাকে বলা হয় পাকোড়া মুরুক্কু। তামিল নাড়ুর মানাপ্পারাই শহরের ঝুরিভাজা বিখ্যাত, মানাপ্পারাই মুরুক্কু নামেই সমধিক পরিচিত। ২০১০ সালে তামিল নাড়ু সরকার মানাপ্পারাই মুরুক্কুর জন্য জিওগ্রাফিক্যাল ইন্ডিকেশনের আবেদন করে। ==চিত্রমালা== কাই মুরুক্কু হাতে তৈরী বড় আকারের কাই মুরুক্কু মুরুক্কু ==তথ্যসূত্র== ==বহিঃসংযোগ== *, Preparation of Kai murukku (Hand spun murukku) *, Preparation of Rice murukku খাবার
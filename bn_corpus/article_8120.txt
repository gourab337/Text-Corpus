দেশী তেল পেশাই যন্ত্রকে '''ঘানি''', ঘানিযন্ত্র, ঘানিকল বা ঘানিগাছ বলা হয়। অর্থাৎ যে যন্ত্রে সর্ষে বা সেরকম কোনো তৈলবীজকে নিষ্পেষণ করে তেল খোল আলাদা করা হয়। "তৈল নিষ্পেষণ" একটি প্রাচীন জীবিকা। এই পেশার লোকেদের বলা হয় কলু। ঘানি কাজ করে ঘূর্ণন দ্বারা। সাধারণতঃ ঘানি টানবার জন্য কলু বলদ ব্যবহার করে। তাই থেকে "কলুর বলদ" বাগধারাটি এসেছে। অর্থাৎ সারাদিন একটানা ঘানি টানা যার কাজ। কলুর বলদের অনেক সময় চোখ বাঁধা থাকে। ঘানি টানা খুব পরিশ্রমের কাজ। তাই আগেকার দিনে সশ্রম কারাদন্ডের বন্দীদের দিয়ে ঘানি ঘোরানো হত। তাই থেকে জেলে যাওয়াকেই অনেক সময় জেলের ঘানি ঘোরানো বলা হয়। কলুর বলদ ঘানি টানছে, ঘুরন্ত "ঘানিগাছ"এর উপর দুজন কলু যন্ত্র
'''মজনু শাহ''' বা '''ফকির মজনু শাহ বোরহান''' (মৃত্যু ১৭৮৭) ছিলেন বর্তমান ভারতের অন্তর্গত উত্তর প্রদেশের একজন ফকির বা সুফি সাধু। তিনি ফকির-সন্ন্যাসী বিদ্রোহে সক্রিয়ভাবে অংশগ্রহণ করেন। কিছু পন্ডিতের মতে এই বিদ্রোহ ছিল ভারতের স্বাধীনতা আন্দোলনের প্রথম যুদ্ধের অন্যতম। তিনি তার দল ব্রিটিশ ইস্ট ইন্ডিয়া কোম্পানির বিরুদ্ধে অনেক যুদ্ধে অংশগ্রহণ করেন। ==জীবন== মজনু শাহ মাদারিয়া তরিকার একজন ফকির ছিলেন। সৈয়দ বদিউদ্দিন কুতুবউল শাহ মাদার এই তরিকার প্রতিষ্ঠাতা। কানপুরের নিকট মাকানপুরে শাহ মাদারের মাজারে তার কর্মকাণ্ডের কেন্দ্র ছিল। ১৭৭১ সালের ২৫ ফেব্রুয়ারি দিনাজপুরে লেফটেন্যান্ট ফেলথামের নেতৃত্বাধীন সিপাহীদের সাথে তার প্রথম সংঘর্ষ হয়। এই সংঘর্ষ অসফল ছিল। এরপর তিনি বগুড়ার মহাস্থানগড়ের খানকায় চলে যান। ১৭৭৩ সালের শীতের সময় মজনু শাহ তার ফকিরদের দল রাজশাহীতে পুনরায় দেখা দেয়। তারা সন্ন্যাসীদের একটি দলের সাথে যোগ দেয়। ১৭৭৩ সালের ২৩ ডিসেম্বর ব্রিটিশ ইস্ট ইন্ডিয়া কোম্পানির সিপাহীদের চারটি কোম্পানির সাথে তাদের সংঘর্ষ হয়। কোম্পানির সেনাবাহিনী পুনরায় তাদের হামলা প্রতিহত করে। উধুয়ানালার যুদ্ধ (১৭৬১) বক্সারের যুদ্ধে (১৭৬৪) মজনু শাহ বৃহৎ সংখ্যক মুসলিম ফকির হিন্দু সন্ন্যাসীকে ব্রিটিশ ইস্ট ইন্ডিয়া কোম্পানির বিরুদ্ধে একত্রিত করেন। ইতিপূর্বে ১৭৫৭ সালে ইস্ট ইন্ডিয়া কোম্পানি বাংলার নবাবের কাছ থেকে ক্ষমতা হস্তগত করে। দিনাজপুর বগুড়া জেলা তার কর্মকাণ্ডের কেন্দ্র ছিল। তিনি জনগণকে স্বাধীনতা, ধর্ম ঐক্যের ক্ষেত্রে উৎসাহিত করেন। ==মৃত্যু== ১৭৮৬ সালের ২৯ ডিসেম্বর তিনি পাঁচশত সৈন্যসহ বগুড়া জেলা থেকে পূর্বদিকে যাত্রা করার পথে কালেশ্বর নামক স্থানে ইংরেজ বাহিনীর সম্মুখীন হন। এই যুদ্ধে তিনি মারাত্মকভাবে আহত হলে তার অনুচরেরা রাজশাহী মালদহ জেলা অতিক্রম করে বিহারের সীমান্তে যায়। মাখনপুর নামে এক পল্লিতে ফকির-সন্ন্যাসী বিদ্রোহের এই নায়কের কর্মময় জীবনের অবসান ঘটে। তার মৃত্যুর পর তার ভ্রাতুষ্পুত্র মুশা শাহ ফকিরদের নেতৃত্ব দেন এবং মাস্কেট রকেটের সাহায্য আক্রমণ পরিচালনা করেন। ১৭৯২ সালে এক লড়াইয়ের সময় তিনি মৃত্যুবরণ করেন। ==তথ্যসূত্র== *Muhammad Abu Talib, ''Majnu Shah'' ==বহিঃসংযোগ== বাংলাপিডিয়ায় মজনু শাহ ডেইলি স্টারে প্রকাশিত প্রতিবেদন মৃত্যু সাল অজানা
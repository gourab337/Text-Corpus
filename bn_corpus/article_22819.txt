'''সামান্থা ক্লেয়ার টেলর''', এমবিই (; জন্ম: ২৫ সেপ্টেম্বর, ১৯৭৫) ইংল্যান্ডের সাবেক আন্তর্জাতিক প্রমিলা ক্রিকেট তারকা। শীর্ষসারির ব্যাটসম্যান প্রথম মহিলা ক্রিকেটার হিসেবে উইজডেন বর্ষসেরা ক্রিকেটারের মর্যাদা পেয়েছেন। একবিংশ শতকের প্রথম দশকে সহ-খেলোয়াড় শার্লত এডওয়ার্ডসের সাথে ইংল্যান্ডের ব্যাটিংয়ের নেতৃত্ব দেন। উভয়ে সম্মিলিতভাবে তিন সহস্রাধিক রান সংগ্রহ করেন। এছাড়াও, ২০০৯ সালে দলের দু’টি বিশ্বকাপ শিরোপা জয়ে মূখ্য ভূমিকা রেখেছেন '''ক্লেয়ার টেলর'''। == প্রারম্ভিক জীবন == সামান্থা টেলর আমারশ্যাম এলাকায় ক্রীড়া পরিবারে জন্মগ্রহণ করেন। ১৩ বছর বয়স পর্যন্ত তিনি কোন ধরনের ক্রিকেট খেলেননি। তারপরও চার বছর পরই মহিলা কাউন্টি ক্রিকেটে মে, ১৯৯৩ সালে টেমস্‌ ভ্যালি দলের পক্ষে অভিষিক্ত হতে পেরেছেন। শুরুতে উইকেট-রক্ষকের ভূমিকায় নামেন মূলতঃ ব্যাটিং সীমাবদ্ধতার কারণে। ফলে, ইংল্যান্ড দলে থাকার ব্যাপারে সংগ্রাম করতে থাকেন। == খেলোয়াড়ী জীবন == এপ্রিল, ১৯৯৮ সালে আন্তর্জাতিক ক্রিকেটে অভিষেক ঘটে তার। প্রতিপক্ষ অস্ট্রেলিয়া জাতীয় মহিলা ক্রিকেট দলের বিপক্ষে অনুষ্ঠিত চতুর্থ একদিনের আন্তর্জাতিক ক্রিকেটে তিনি মাত্র এক রান করেছিলেন। খেলায় ইংল্যান্ডের ভরাডুবি ঘটেছিল। এর দুই বছরের মধ্যেই দলের অন্যতম নিয়মিত খেলোয়াড়ে পরিণত হন তিনি। ২০০০ সালের বিশ্বকাপে তিনি তেমন ভালো করতে পারেননি, তাই তিনি পূর্ণাঙ্গ ক্রিকেটার হবার লক্ষ্যে চাকুরী ছেড়ে দেন। এরফলে পাঁচ বছরের মধ্যে তিনি মহিলাদের ক্রিকেটে অন্যতম শীর্ষস্থানীয় ব্যাটসম্যানের আসন অলঙ্কৃত করেন। কিন্তু ২০০৫ সালের বিশ্বকাপে পুণরায় ব্যর্থ হলে তিনি ক্রিকেটের পাশাপাশি চাকুরী করতে থাকেন। বিশ্বকাপে ব্যর্থ হওয়া স্বত্ত্বেও টেলরের ব্যাটিং উন্নতি ঘটতে থাকে। ২০০৬ সালে তিনি অপরাজিত ১৫৬* রান করেন। লর্ড’স ক্রিকেট গ্রাউন্ডে অনুষ্ঠিত একদিনের আন্তর্জাতিকে ভারতের বিপক্ষে তিনি তার সর্বোচ্চ রানের রেকর্ড গড়েন। ২০০৯ সালের বিশ্বকাপে তিনি সর্বোচ্চ রান সংগ্রহকারীর ভূমিকায় অবতীর্ণ হন। পরের বছর ২০১০ সালের বিশ্ব টুয়েন্টি২০ প্রতিযোগিতায় ম্যান অব দ্য টুর্নামেন্ট হিসেবে বিবেচিত হলেও তার ব্যাটিং নৈপুণ্য দূর্বলতর হতে থাকে। তবে, দু’টি চারদেশীয় প্রতিযোগিতায় ভাল ক্রীড়ানৈপুণ্য দেখিয়েছেন। অবসর গ্রহণের সময় টেস্ট একদিনের আন্তর্জাতিকে তার ব্যাটিং গড় ছিল ৪০-এর উপরে। == সম্মাননা == ব্যাটিংয়ে অসামান্য ক্রীড়ানৈপুণ্য প্রদর্শন করায় ২০০৭ ২০০৮ সালের আইসিসি বর্ষসেরা ক্রীড়াবিদের সংক্ষিপ্ত তালিকায় তার নাম উঠে। অবশেষে ২০০৯ সালে তিনি আইসিসি বর্ষসেরা মহিলা ক্রীড়াবিদ হিসেবে স্বীকৃতি পান। == তথ্যসূত্র == == পাদটীকা == == আরও দেখুন == আইসিসি পুরস্কার শার্লত এডওয়ার্ডস ২০১২ আইসিসি পুরস্কার উইজডেন বর্ষসেরা ক্রিকেটার == গ্রন্থপঞ্জী == জন্ম ব্যক্তি অব দ্য ব্রিটিশ এম্পায়ার পদক বিজয়ী ক্রিকেট হল অব ফেমে প্রবেশকারী মহিলা টেস্ট ক্রিকেটার মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার বর্ষসেরা ক্রিকেটার
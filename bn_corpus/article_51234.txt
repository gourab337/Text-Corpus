'''নুরুজ্জামান আহমেদ''' (৩ জানুয়ারি ১৯৫০) একজন বাংলাদেশী রাজনীতিবিদ এবং সমাজকল্যাণ মন্ত্রণালয়ের দায়িত্বপ্রাপ্ত মন্ত্রী। তিনি ২০১৪ ২০১৮ সালের যথাক্রমে দশম একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে লালমনিরহাট-২ আসন থেকে সংসদ সদস্য নির্বাচিত হন। ==প্রারম্ভিক জীবন== নুরুজ্জামান আহমেদ ১৯৫০ সালের জানুয়ারি লালমনিরহাট জেলার কালীগঞ্জ উপজেলার কাশিরাম গ্রামে জন্মগ্রহণ করেন। তার পিতার নাম করিম উদ্দিন আহমেদ মাতার নাম নূরজাহান বেগম। করিম উদ্দিন আহমেদও লালমনিরহাট-২ আসন থেকে ১৯৭০ ১৯৭৩-এর নির্বাচনে সংসদ সদস্য নির্বাচিত হন। নুরুজ্জামান আহমেদ স্থানীয় বিদ্যালয়ে তার শিক্ষাজীবন শুরু করেন। ১৯৬৫ সালে তুষভান্ডার উচ্চ বিদ্যালয় থেকে মাধ্যমিক সম্পন্ন করেন। ১৯৬৭ সালে উচ্চ মাধ্যমিক সম্পন্ন করে কারমাইকেল কলেজে ভর্তি হন এবং ব্যবসায়ে স্নাতক সম্পন্ন করেন। ==রাজনৈতিক জীবন== নুরুজ্জামান আহমেদ পারিবারিকভাবেই রাজনীতির সাথে সম্পৃক্ত ছিলেন। ছাত্রজীবনে তিনি বাংলাদেশ ছাত্রলীগে যোগদানের মাধ্যমে সক্রিয় রাজনীতিতে প্রবেশ করেন। রাজনৈতিক জীবনের শুরুতে স্থানীয় উনিয়ন পরিষদ চেয়ারম্যান হিসেবে ১৯৮৩ থেকে ১৯৯০ সাল পর্যন্ত দায়িত্ব পালন করেন। এরপর ১৯৯০ সালে কালীগঞ্জ উপজেলার চেয়ারম্যান নির্বাচিত হন এবং ২০০৯ সালে দ্বিতীয়বারের মত নির্বাচিত হন। ২০১৪ সালের দশম জাতীয় সংসদ নির্বাচনে নুরুজ্জামান আহমেদ আওয়ামী লীগের মনোনীত প্রার্থী হিসেবে লালমনিরহাট-২ আসন থেকে প্রথমবারের মত জাতীয় সংসদের সদস্য নির্বাচিত হন। ২০১৮ সালের একাদশ জাতীয় সংসদ নির্বাচনে একই আসন থেকে তিনি আওয়ামী লীগের প্রার্থী হিসেবে মনোনয়ন পান। সংসদ সদস্য হওয়ার এক বছর পর ২০১৫ সালের ১৪ই জুলাই তিনি খাদ্য মন্ত্রণালয়ের প্রতিমন্ত্রী হিসেবে দায়িত্ব গ্রহণ করেন। ২০১৬ সালের ১৯শে জুন তাকে সমাজকল্যাণ মন্ত্রণালয়ের প্রতিমন্ত্রী হিসেবে নিযুক্ত করা হয়। একই বছরের ২১শে জুন থেকে জানুয়ারি ২০১৯ পর্যন্ত দায়িত্ব পালন করেন। একাদশ জাতীয় সংসদ নির্বাচনে জয়ী হওয়ার পর তিনি একই মন্ত্রণালয়ের মন্ত্রী হিসেবে ২০১৯ সালের জানুয়ারি থেকে দায়িত্ব পালন করছেন। ==ব্যক্তিগত জীবন== ব্যক্তিগত জীবনে নুরুজ্জামান আহমেদ, হোসনে আরা বেগমের সাথে বিবাহ বন্ধনে আবদ্ধ হন। এই দম্পতির তিন সন্তান রয়েছে। ==তথ্যসূত্র == জন্ম ব্যক্তি মুসলিম বিষয়শ্রেণী:দশম জাতীয় সংসদ সদস্য আওয়ামী লীগের রাজনীতিবিদ জাতীয় সংসদ সদস্য জেলার রাজনীতিবিদ বিষয়শ্রেণী:শেখ হাসিনার চতুর্থ মন্ত্রীসভার সদস্য বিষয়শ্রেণী:শেখ হাসিনার তৃতীয় মন্ত্রীসভার সদস্য
'''লাঙ্গিল এডগার বসম্যান''' (; জন্ম: ১৪ এপ্রিল, ১৯৭৭) কেপ প্রদেশের কিম্বার্লিতে জন্মগ্রহণকারী দক্ষিণ আফ্রিকার প্রথিতযশা আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। একদিনের আন্তর্জাতিক টুয়েন্টি২০ আন্তর্জাতিকে দক্ষিণ আফ্রিকার পক্ষে অংশ নিয়েছেন। মূলতঃ শীর্ষসারির ডানহাতি ব্যাটসম্যান হিসেবে খেলেছেন। এছাড়াও মাঝে-মধ্যে ডানহাতে মিডিয়াম পেস বোলিং করতেন '''লুটস বসম্যান'''। ঘরোয়া ক্রিকেটে ডলফিন্সের পক্ষে খেলেছেন। == প্রারম্ভিক জীবন == কিম্বার্লিতে জন্মগ্রহণকারী বসম্যান তার দাদার সান্নিধ্যে বড় হন। ১৯৯৭-৯৮ মৌসুমের শুরুতে ওয়েস্টের পক্ষে অভিষেক ঘটে তার। সাত নম্বরে ব্যাটিংয়ে নামেন তিনি। নাটালের বিপক্ষে ৪৫ ওভারের খেলায় বোলিংও উদ্বোধন করেন। লিস্ট ক্রিকেটের খেলায় তিনি কেবলমাত্র ডেল বেঙ্কেনস্টেইনের উইকেট লাভে সক্ষম হন। তিন সপ্তাহ পর প্রথম-শ্রেণীর ক্রিকেটে অভিষেক ঘটে। সুপারস্পোর্ট সিরিজের খেলায় ফ্রি স্টেটের বিপক্ষে মাঠে নামেন। খেলায় তিনি ৯৬ রান তুলেন। এছাড়াও পঞ্চম উইকেট জুটিতে পিটার বার্নার্ডের সাথে ২৪৩ রান তুলেন। অক্টোবর, ২০০৭ সালে ইন্ডিয়ান ক্রিকেট লীগে মুম্বই ইন্ডিয়ান্সের পক্ষে চুক্তিবদ্ধ হন। কিন্তু প্রথম মৌসুমে প্রথম একাদশে ঠাঁই হয়নি তার। == আন্তর্জাতিক ক্রিকেট == ২৪ ফেব্রুয়ারি, ২০০৬ তারিখে জোহানেসবার্গের নিউ ওয়ান্ডারার্স স্টেডিয়ামে টুয়েন্টি২০ আন্তর্জাতিকে অভিষেক ঘটে বসম্যানের। ক্রমবর্ধমান স্কোরিং রেট বলে আঘাতের মাধ্যমে সকলকে বিমোহিত করেন। জিম্বাবুয়ে সফরে পিঠে আঘাত পান। কারণে আইসিসি বিশ্ব টুয়েন্টি২০ প্রতিযোগিতার উদ্বোধনী আসরে খেলতে পারেননি। সুস্থ হবার পর ঘরোয়া ক্রিকেটের এক খেলায় নিষেধাজ্ঞার কবলে পড়ে। স্থানীয় সংবাদপত্রে কোচ মিকি আর্থারের কারণে দল থেকে বাদ পড়ার বিষয় উল্লেখ করাই এর কারণ ছিল। ২০০৮ সালে আন্তর্জাতিক ক্রিকেট থেকে অনেকাংশেই দূরে থাকেন। কেবলমাত্র বাংলাদেশের বিপক্ষে একটিমাত্র টুয়েন্টি২০ আন্তর্জাতিকে অংশ নেয়ার সুযোগ ঘটে। ২০০৯ সালের বিশ্ব টুয়েন্টি২০ প্রতিযোগিতায় ৩০ সদস্যের প্রাথমিক তালিকায় তাকেও অন্তর্ভুক্ত করা হয়। কিন্তু চূড়ান্ত তালিকায় উত্তীর্ণ হতে পারেননি। নভেম্বর, ২০০৯ সালে ইংল্যান্ডের বিপক্ষে টি২০ সিরিজে পুণরায় স্বমূর্তি ধারন করেন। টুয়েন্টি২০ আন্তর্জাতিকের প্রথম খেলায় ৩১ বলে ৫৮ রান তুলেন। টুয়েন্টি২০ আন্তর্জাতিকের দ্বিতীয় সেঞ্চুরি থেকে অল্পের জন্য হাতছাড়া হয়ে যায় তার। ৪৫ বলে ৯৪ রানের ইনিংসে নয় ছক্কার মার ছিল। সেঞ্চুরিয়নে সফরকারী ইংল্যান্ডের বিপক্ষে গ্রেইম স্মিথের সাথে ১৭০ রানের উদ্বোধনী জুটি বিশ্বরেকর্ড গড়ে। এরফলে দক্ষিণ আফ্রিকা পর্বতসম ২৪১/৬ রান সংগ্রহ করে জয় নিশ্চিত করে। ২০১০ সালে ক্যারিবীয় দ্বীপপুঞ্জে অনুষ্ঠিত বিশ্ব টুয়েন্টি২০ প্রতিযোগিতায় বসম্যানের খেলার সুযোগ ঘটে। কিন্তু দুই ইনিংসে তিনি মাত্র আট রান তুলতে সক্ষম হন। == তথ্যসূত্র == == আরও দেখুন == জাস্টিন ক্যাম্প ২০০৭ ক্রিকেট বিশ্বকাপ দলসমূহ আফ্রিকান একাদশ একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি আফ্রিকান ক্রিকেটার আফ্রিকার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার আফ্রিকার টুয়েন্টি২০ আন্তর্জাতিক ক্রিকেটার আফ্রিকান একাদশ একদিনের আন্তর্জাতিক ক্রিকেটার ক্রিকেটার স্টেটের ক্রিকেটার ওয়েস্টের ক্রিকেটার ইন্ডিয়ান্সের ক্রিকেটার ক্রিকেটার ক্রিকেটার
'''বাত''' (মুদ্রা প্রতীক: '''฿'''; ব্যাংক কোড: THB); () হল থাইল্যান্ডের প্রচলিত মুদ্রা। একে ১০০ সাতাংয়ে বিভক্ত করা হয়েছে। বাতের ভগ্নাংশ ‘সাতাং’ () যার মূল্যমান ฿১-র একশত ভাগের ১ভাগ। থাইল্যান্ডের থাইল্যান্ড কেন্দ্রীয় ব্যাংক কর্তৃক এর মূল্যমান নিয়ন্ত্রিত হয়। সুইফটের তথ্য মোতাবেক, অক্টোবর, ২০১৪ সালে বিশ্বের অর্থ বিনিময়ে সর্বাপেক্ষা দশম স্থানীয় ছিল। ==ইতিহাস== পাউন্ডের ন্যায় থাই বাতেরও উৎপত্তি ঘটেছে প্রচলিত ওজনের একক থেকে। এর মুদ্রা মান ১৫ গ্রাম রৌপ্যের ওজনে তৈরী। সম্ভবতঃ সুখোথাই রাজত্বকালে বুলেট আকৃতির ‘ফত দুয়াং’ () নামে পরিচিত মুদ্রা হিসেবে ব্যবহৃত হতো। ঐগুলো খাঁটি রূপা দিয়ে বিভিন্ন ওজনের মাধ্যমে পরিচিতি ঘটানো হয়েছে যার একটি হচ্ছে বাত। == মূল্যমান == ১৮৯৭ সালে রাজা চুলালংকর্ণ দশমিক পদ্ধতির প্রচলন করেন যাতে এক বাত ১০০ সাতাং হিসেবে গণ্য করা হয়। ১৮৬০ সালে আধুনিককালের মুদ্রার প্রচলন ঘটানো হয়। ১৯৫৬ থেকে ১৯৭৩ সালের মধ্যে মার্কিন ডলারের সাথে এর বিনিময় হার ছিল ২০.৮ বাত ডলার। এরপর ১৯৭৮ সাল পর্যন্ত ২০ বাত ডলার করা হয়। মজবুত মার্কিন অর্থনীতির কারণে ১৯৮৪ থেকে জুলাই, ১৯৯৭ তারিখ পর্যন্ত ২৫ বাতে ডলারের পুণঃনির্ধারণ করতে হয়। কিন্তু, ১৯৯৭ সালের এশিয়ার রাষ্ট্রগুলো গুরুতর অর্থনৈতিক সঙ্কটে পড়ে বাতের মূল্য অর্ধেকে নেমে আসে। জানুয়ারি, ১৯৯৮ সালে ডলারের বিপরীতে এটি সর্বনিম্ন ৫৬ বাতে পরিণত হয়েছিল। == ব্যবহার == ১৯২৫ সাল থেকে ইংরেজি ভাষায় ব্যাংকনোট হিসেবে ব্যবহৃত হয়ে আসছে। প্রথম রাজা হিসেবে তৃতীয় রাম সমান্তরাল মুদ্রার প্রচলন ঘটান। সিঙ্গাপুরে তাম্র মুদ্রার ব্যবহার সম্পর্কে জানতে পারেন ১৮৩৫ সালে তিনি স্কটিশ ব্যবসায়ীর সাথে যোগাযোগ করেন। তিনি পরীক্ষামূলকভাবে ব্যবহারের জন্য দুই ধরনের মুদ্রার নক্সা নিয়ে আসেন। কিন্তু, রাজা উভয় নক্সাই প্রত্যাখ্যান করেন। প্রথম মুদ্রায় দেশের নাম হিসেবে শ্যামের পরিবর্তে মুয়াং থাই রাখা হয়। ১৯৪১ সালে ৫, ১০ ২০ সাতাং মূল্যমানের রৌপ্যমুদ্রা চালু করা হয়। এর প্রধান কারণ ছিল দ্বিতীয় বিশ্বযুদ্ধে নিকেলের দুষ্প্রাপ্যতা। পরের বছর টিনের ধাতব মুদ্রা চালু হয়। ২০০৮ সালে অর্থ মন্ত্রণালয় রয়্যাল থাই মিন্ট ঘোষণা করে যে, ২০০৯ সালের মুদ্রায় উৎপাদন খরচ কমানোসহ রাজার প্রতিকৃতিতে পরিবর্তন আনা হবে। ফেব্রুয়ারি, ২০১০ সালে থাইল্যান্ডের কোষাগার বিভাগ থেকে জানানো হয়, ২০ বাত মুদ্রার নতুন মুদ্রা ছাপানো হবে। == ব্যাংক নোট == ১৯০২ সালে ইউরোপে যুবরাজ জয়ন্ত মংকল ব্যাংক নোটের ব্যবহার সম্পর্কে জানেন যা থাইল্যান্ডে কাগুজে মুদ্রা প্রবর্তনের উল্লেখযোগ্য মাইলফলক হিসেবে পরিগণিত হয়ে আসছে। ১৯ সেপ্টেম্বর, ১৯০২ তারিখে সরকার ইংল্যান্ডের টমাস ডি লা রুই এন্ড কোম্পানি লিমিটেড কর্তৃক রাজা পঞ্চম ষষ্ঠ রামের আমলে ৫, ১০, ২০, ১০০ এবং ১০০০ টিকেল নামে থাই ভাষায় পরিচিত বাতের পাশাপাশি ১৯১৮ সালের পর ৫০ টিকেলের নোট প্রকাশ করে। ১৯২৫ সালে আরবী থাই সংখ্যায় এবং ইংরেজি বাদে ১, ৫,১০, ২০, ১০০ এবং ১০০০ বাতের নোট প্রকাশ করে। ইংরেজি ভাষীরা এগুলোকে ‘টিকেল’ নামে আখ্যায়িত করে। == কেন্দ্রীয় ব্যাংকের নিয়ন্ত্রণ == ১৯৪২ সালে থাইল্যান্ড ব্যাংক প্রতিষ্ঠিত হয় যাবতীয় কাগুজে মুদ্রার উপর নিয়ন্ত্রণ ভার গ্রহণ করে। ১৯৪৫ সালে সংক্ষিপ্তকালের জন্য ৫০ বাতের নোট পুণঃপ্রকাশ করে। ১৯৪৬ সালে ৫০ সাতাং প্রকাশিত হয়। ২৭ জুলাই, ২০১০ তারিখে থাইল্যান্ড ব্যাংক কর্তৃপক্ষ ঘোষণা করে যে, ডিসেম্বর, ২০১০ সালে ১৬শ সিরিজের ব্যাংকনোট প্রকাশ করবে। আগস্ট, ২০১২ তারিখে রাণী সিরিকেতের ৮০তম জন্মদিন উপলক্ষে ৮০ বাতের স্মারকসূচক ব্যাংক নোটের প্রচলন ঘটায়। == তথ্যসূত্র == ''The Kingdom of Siam 1904'', reprint by the Siam Society 1988, chapter ''Currency and Banking'' Cecil Carter eds. ''The Kingdom of Siam 1904'', reprint by the Siam Society 1988, chapter ''Currency and Banking'' == বহিঃসংযোগ == থাই বাত -র বিনিময়ের হার চিহ্ন মুদ্রা মুদ্রা একক
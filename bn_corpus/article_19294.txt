'''ডেনিস অ্যান্থনি টিটো''' (জন্ম: ৮ই আগস্ট, ১৯৪০ কুইন্‌স নিউ ইয়র্ক) একজন ইতালীয় আমেরিকান প্রকৌশলী এবং কোটিপতি, অতি পরিচিত সর্বপ্রথম মহাকাশ পর্যটক হিসাবে। ২০০১ সালে মাঝের দিকে, একটি আন্তর্জাতিক মহাকাশ স্টেশন পরিদর্শন মিশনে তিনি প্রায় আট দিন আইএসএস ইপি-১ এর ক্রু সদস্য হিসেবে কক্ষপথে ছিল। এই মিশনে মহাকাশযান সোয়াজ টিএম-৩২ দিয়ে পাঠানো এবং সোয়াজ টিএম-৩১ দিয়ে অবতরন করা হয়। == শিক্ষা == ডেনিশ টিটো নিউ ইয়র্ক ইউনিভার্সিটি থেকে ১৯৬২ সালে নভশ্চরণবিদ্যা এবং এরোনটিক্সে ব্যাচেলর ডিগ্রি অর্জন করেন এবং কানেটিকাটের, হার্টফোর্ডের রেনেসলার পলিটেকনিক ইন্সটিটিউট থেকে প্রকৌশল বিজ্ঞানে মাস্টার্স ডিগ্রি অর্জন করেন। তিনি সাই আপসাইলন এর একজন সদস্য এবং ১৮ই মে, ২০০২ সালে রেনেসলার পলিটেকনিক ইন্সটিটিউট থেকে প্রকৌশলীতে ডক্টরেট ডিগ্রী লাভ করেন। বর্তমানে তিনি নাসার জেট প্রপালশন ল্যাবরেটরির বিজ্ঞানী হিসাবে কাজ করেছেন। == মহাকাশ ভ্রমণ == ডেনিশ টিটো কৈশোর থেকেই মহাকাশ ভ্রমণের স্বপ্ন দেখতেন। "আমার স্বপ্ন মৃত্যুর আগে মহাকাশ ভ্রমণ করা, ইউরি গ্যাগারিনের মহাকাশ ভ্রমণের পর থেকেই আমি স্বপ্ন দেখছি" তিনি বলেন। মীরকরপ (MirCorp) নামক একটি মহাকাশ বিষয়ক প্রতিষ্ঠানের বান্যিজিক মহাকাশযানে রাশিয়ান ফেডারেল মহাকাশ সংস্থা ডেনিশ টিটোকে যাত্রী হিসাবে নির্বাচিত করে। মহাকাশ ভ্রমণের পূর্বে তিনি স্টার সিটি কমপ্লেক্সে প্রশিক্ষণ গ্রহণ করেন। নাসার সেসময়ের প্রশাসক ড্যানিয়েল গোলডিন ডেনিস টিটোর ভ্রমণের বিরোধিতা করেন, তিনি মনে করতেন মহাকাশ পর্যটকদের জন্য উপযুক্ত স্থান নয়। ডেনিশ টিটো জনসন মহাকাশ কেন্দ্রে প্রশিক্ষনের জন্য গেলে তাকে নাসার পক্ষ থেকে প্রশিক্ষণ দিতে অস্বীকৃতি জানানো হয়। ২০০১ সালের ২৮শে এপ্রিল, তিনি সোয়াজ টিএম-৩২ মহাকাশযানে প্রথম পর্যটক হিসাবে মহাকাশ ভ্রমণ করেন। তিনি সেখানে ৭দিন, ২২ঘন্টা, ৪মিনিট অবস্থান করেন এবং ১২৮ বার পৃথিবীকে প্রদক্ষিণ করেন। তিনি সেখানে বেশ কিছু বৈজ্ঞানিক পরীক্ষা করেন যা তার কোম্পানির জন্য উপকারি হবে বলে তিনি মনে করেন। ভ্রমনের জন্য তিনি ২০ মিলিয়ন আমেরিকান ডলার খরচ করেন। ডেনিশ টিটো মহাকাশে ভ্রমণ করা ৪১৫তম ব্যক্তি। == আরও দেখুন == নাম অনুসারে মহাকাশ ভ্রমণকারীদের তালিকা == আরও পড়ুন == Klerkx, Greg. ''Lost in Space, The Fall of NASA''. Random House: New York. 2004. == তথ্যসূত্র == == বহিঃসংযোগ == টিটো মহাকাশচারী বিবিসি ওয়েবসাইট (২০০৬ এ্র ফেব্রুয়ারিতে প্রকাশিত) ডেনিস টিটোর মহাকাশযানের জীবনী জন্ম ব্যক্তি অর্থ ম্যানেজার পর্যটক পলিটেকনিক ইনস্টিটিউটের প্রাক্তন শিক্ষার্থী বংশোদ্ভূত মার্কিন নাগরিক বিষয়শ্রেণী:নিউ ইয়র্ক প্রাক্তন শিক্ষার্থী
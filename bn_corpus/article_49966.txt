সম্পর্ক''', রাশিয়া এবং হন্ডুরাসের মাঝে বিদ্যমান দ্বিপাক্ষিক সম্পর্ককে নির্দেশ করে। ১৯৯০ সালের ৩০ সেপ্টেম্বর এই দুই দেশের মধ্যে আনুষ্ঠানিকভাবে কূটনৈতিক সম্পর্ক স্থাপিত হয়। রাশিয়ার রাজধানী মস্কোতে, হন্ডুরাসের একটি স্থায়ী দূতাবাস রয়েছে। কিন্তু হন্ডুরাসে রাশিয়ার কোন দূতাবাস নেই। নিকারাগুয়ার রাজধানী মানাগুয়াতে অবস্থিত রুশ দূতাবাসের নিকট হন্ডুরাস সম্পর্কিত কূটনৈতিক এবং অন্যান্য কার্যক্রমের দায়িত্ব ন্যস্ত রয়েছে এবং এই দুতাবসের মাধ্যমেই রাশিয়া এবং হন্ডুরাসের মধ্যে কূটনৈতিক সম্পর্ক রক্ষা হয়। অবশ্য নিকারাগুয়াতে অবস্থিত এই রুশ দূতাবাসটি একই সাথে এল সালভাদরের জন্যেও কার্যকরী। রাশিয়া এবং হন্ডুরাস উভয় দেশই আন্তর্জাতিক মুদ্রা তহবিল এবং জাতিসংঘের সদস্য। ==দ্বিপাক্ষিক সম্পর্ক== ১৯৯০ সালের ৩০ সেপ্টেম্বর দেশ দুটির মধ্যে কূটনৈতিক সম্পর্ক স্থাপিত হয়। রাশিয়া পূর্বে অখণ্ড সোভিয়েত ইউনিয়নের অংশ ছিল। কিন্তু ১৯৯১ সালের ২৬ ডিসেম্বর সোভিয়েত ইউনিয়ন বিলুপ্ত হয়ে যায়। সোভিয়েত ইউনিয়ন বিলুপ্ত হয়ে রাশিয়াসহ মোট ১৫ টি পৃথক এবং স্বাধীন রাষ্ট্র গঠিত হয়। তবে রাশিয়াকে সোভিয়েত ইউনিয়নের উত্তরাধিকার রাষ্ট্র হিসেবে বিবেচনা করা হত। ১৯৯২ সালের জানুয়ারি হন্ডুরাস রাশিয়াকে স্বীকৃতি দেয় এবং দেশটি, রাশিয়াকে সোভিয়েত ইউনিয়নের উত্তরাধিকার হিসেবেই স্বীকৃতি প্রদান করে। পরবর্তীতে ১৯৯৩ সালে এই দুই দেশ রাষ্ট্রদূত নিয়োগ দেয়। এক্ষেত্রে হন্ডুরাস সরাসরি রাশিয়াতে তাদের দূত নিয়োগ দিলেও, রাশিয়া হন্ডুরাস, নিকারাগুয়া এবং এল সালভাদর এর জন্য একজন দূতাবাস নিয়োগ দেয় এবং নিকারাগুয়াতে দূতাবাস চালু করে। তবে হন্ডুরাসে রাশিয়ার একজন অনারারি কনসাল নিয়োগ দেয়া হয়েছিল। বৃহৎ উদ্যোক্তা ফ্রেডি আন্তোনিও নাসের সেলমান ছিলেন সেই অনারারি কনসাল। রাশিয়া এবং হন্ডুরাস এই দুই দেশই আন্তঃসংসদীয় সম্পর্ককে সমর্থন করে। ১৯৮৮ সালে মস্কোর একটি সংসদীয় প্রতিনিধিদল হন্ডুরাসে রাষ্ট্রীয় সফরে যায় এবং সেই সফরে দলটি হন্ডুরাসের পার্লামেন্ট, ''ন্যাশনাল কংগ্রেস অব হন্ডুরাস'' পরিদর্শন করেন। এর পাশাপাশি রাশিয়ার প্রতিনিধি দলের সাথে হন্ডুরাসের সংসদীয় প্রতিনিধিদলের বৈঠক হয়। পরবর্তীতে ১৯৯১ সালে, আবার মস্কোর সংসদীয় প্রতিনিধিদল হন্ডুরাস সফরে যায়। বর্তমানে রাশিয়া এবং হন্ডুরাসে মধ্যকার সম্পর্ক অত্যন্ত আন্তরিক। উভয় দেশই বিভিন্ন আন্তর্জাতিক বিষয়ে পরস্পরকে সমর্থন প্রদান করে। ২০০৯ সালে হন্ডুরাসে এক অভ্যুত্থান হয়। সেই অভ্যুত্থানে হন্ডুরাসের তৎকালীন প্রধানমন্ত্রী জেলায়া ক্ষমতাচ্যুত হন। রাশিয়া এর তীব্র নিন্দা জানায় এবং সেটিকে গন্ততান্ত্রিক ধারার চূড়ান্ত লঙ্ঘন হিসেবে আখ্যায়িত করে। == তথ্যসূত্র== ==বহিঃসংযোগ== রুশ দূতাবাস, মানাগুয়া (এল সালভাদর এবং হন্ডুরাসের জন্যেও) সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক সম্পর্ক
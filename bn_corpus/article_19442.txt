'''কৃষক''' () একজন ব্যক্তিবিশেষ যিনি কৃষিকার্য পেশায় নিয়োজিত থেকে ফসল উৎপাদন করেন। পাশাপাশি তিনি খাবারের উপযোগী করে গৃহপালিত প্রাণী লালন-পালন করেন। সভ্যতার ঊষালগ্ন থেকে পেশার মাধ্যমে কৃষক মানুষের জন্যে খাদ্য সরবরাহ করে জীবনকে চলমান রেখেছেন। একজন কৃষক তাঁর নিজের জমিতে অথবা অন্যের জমি বর্গা নিয়ে কিংবা অন্যের জমিতে শ্রম দিয়ে ফসল উৎপাদনে নিয়োজিত থাকেন। কিন্তু অগ্রসরমান অর্থনীতিতে কৃষক বলতে মূলতঃ যার নিজস্ব খামার বা জমি আছে তাকে বুঝায়। জমিতে নিয়োজিত কর্মীগণ খামার কর্মী, ক্ষেত মজুর ইত্যাদি নামে অভিহিত হয়ে থাকেন। == সংজ্ঞার্থ নিরূপণ == কৃষক মাঠে ধান লাগাচ্ছেন কৃষক শব্দটি সাধারণতঃ কিছু প্রয়োজনীয় উপাদানের সংমিশ্রণ প্রয়োগ করে ফসল, ফলের বাগান, গৃহপালিত হাঁস-মুরগী পালন অথবা অন্যান্য ধরনের পশুপালন করে থাকেন। তাঁদের উৎপাদিত পণ্য বাজারে অথবা সরাসরি জমি বা খামার থেকেই বিক্রয় করা হয়। আরো ব্যাপক অর্থে কৃষক শব্দ বিশ্লেষণ করলে দেখা যায় নির্দিষ্ট গৃহপালিত পশু যেমনঃ গবাদিপশু, ছাগল, ভেড়া, মহিষ, ঘোড়া ইত্যাদি লালন-পালনও এর সাথে জড়িত। কৃষক শব্দটি মার্কিন যুক্তরাষ্ট্রে রেঞ্চার্স, অস্ট্রেলিয়া যুক্তরাজ্যে গ্র্যাজিয়ার্স বা স্টকম্যান নামে পরিচিত। ভেড়া, ছাগল এবং গবাদীপশুর সাথে জড়িত কৃষকগণকে যথাক্রমে শেফার্ড, গোথার্ড এবং কাউহার্ড নামে আখ্যায়িত করা হয়। ডেইরী ফার্ম বা দুগ্ধ খামারের সাথে জড়িত ব্যক্তি দুগ্ধ খামারীরূপে পরিচিত। তিনি দুধ উৎপাদন কার্যক্রমের সাথে সংশ্লিষ্ট থাকেন। হাঁস-মুরগীর খামারী বা পোল্ট্রি ফার্মার বাচ্চা উৎপাদন, টার্কি, হাঁসের ছানা কিংবা এগুলোর মাংস, ডিম বা পালক সংগ্রহ অথবা উক্ত তিনটি কাজই করে থাকেন। একজন ব্যক্তি যদি রকমারী শাক সব্জি উৎপাদন করে বাজারে বিক্রয় করে তখন তিনি ট্রাক ফার্মার বা মার্কেট গার্ডেনার নামে পরিচিত হন। ডার্ট ফার্মার আমেরিকার চলতি ব্যবহৃত শব্দ যা প্রত্যক্ষভাবে জড়িত কৃষক বা যিনি তাঁর নিজের জমিতে ফসল উৎপাদনের সাথে সরাসরি সংশ্লিষ্ট থাকেন। == বৈশ্বিক প্রয়োগ == বর্ষাকালে কৃষকেরা মাঠে কাজ করছেন উন্নয়নশীল দেশ কিংবা অন্যান্য প্রাক-শিল্প সংস্কৃতিতে অধিকাংশ কৃষকই গতানুগতিক ধারায় অনুর্বর জমি আবাদ করে থাকে। তাঁরা আধুনিক পদ্ধতিতে ঘূর্ণায়মান ফসল উৎপাদন প্রণালীর প্রয়োগ, বীজ সংরক্ষণ অথবা অন্যান্য নিত্য-নতুন কৌশলাদি ব্যবহার করেন না। পক্ষান্তরে উন্নত দেশসমূহে উন্নত প্রযুক্তি ব্যবহার করে স্বল্প পরিশ্রমে জমির উর্বরতা বজায় রাখার মাধ্যমে ভারসাম্য রক্ষা করতে সদা সচেষ্ট থাকেন। ছোট-বড় কৃষিজাত পণ্য উৎপাদনকারীদেরকে বৈশ্বিকভাবে একত্রিত করার জন্য আন্তর্জাতিক কৃষিজাত পণ্য উৎপাদনকারী সংস্থা বা আইএফএপি গড়ে উঠেছে। সংস্থাটি ৭৯টি দেশের ১২০টি জাতীয় কৃষি সংঘের ৬৬০ মিলিয়ন কৃষকের প্রতিনিধিত্ব করছে। == তথ্যসূত্র == == বহিঃসংযোগ == সম্পর্কীয় পেশা
'''চপল ভাদূড়ী''' বাংলা যাত্রা এবং সম্ভবত ভারতীয় যাত্রাশিল্পের শেষ জীবিত নারীচরিত্রে অভিনয় কারী শিল্পী। যাত্রা মূলত মঞ্চ নাটকের গ্রামীণ সংস্করণ। যাত্রায় মেয়েদের আগমনের পূর্বে ছেলেরা নারীসাজে অভিনয় করতেন। চপল ভাদূড়ী তাদের মধ্যে অন্যতম। তিনি ২০১০ সালে কৌশিক গাঙ্গুলী পরিচালিত ঋতুপর্ণ ঘোষ অভিনীত আরেকটি প্রেমের গল্প চলচ্চিত্রে অভিনয় করেন। ==প্রথম জীবন== কলকাতার কালী দত্ত লেনে চপল কুমার ভাদূড়ীর জন্ম। তার পিতা তারা কুমার দত্ত এবং মা প্রভা দেবী। বাবা মা দুজনেই যাত্রা শিল্পী ছিলেন। তার তিন ভাই এবং দুই বোন ছিলো। তার ছোট বোন বিখ্যাত অভিনেত্রী সংগীত শিল্পী কেতকী দত্ত। মায়ের মৃত্যুর পর সাত বছর বয়সে তার অভিনয় জীবন শুরু হয় শ্রীরঙ্গম যাত্রা'য়। এটার বর্তমান নাম বিশ্বরূপা। এটি উত্তর কলকাতায় অবস্থিত। শরৎচন্দ্র চট্টোপাধ্যায় রচিত বিন্দুর ছেলে তে তিনি অপূর্ব চরিত্রে অভিনয় করেন। ১৯৫৫ সালে তিনি আলীবাবা যাত্রা পালায় নারী চরিত্র মর্জিনা হিসেবে অভিনয় করেন। ==অভিনয় জীবন== ===যাত্রা=== তার গলার স্বর খুব চিকন এবং একদম মেয়েদের মত। আলীবাবার মর্জিনা চরিত্রে অভিনয় করার পর তিনি একের পর এক নারী চরিত্রে অভিনয় করতে থাকেন। রাজা দেবিদাস, চাঁদ বিবি, সুলতানা রাজিয়া, মহিয়সী কৈকেয়া প্রভূতি যাত্রা খ্যাতি অর্জন করে এবং সেই সাথে তিনি '''চপল কুমারী''' নামে বাংলা যাত্রাশিল্পের প্রধান নারীর স্থান দখল করেন। ১৯৬০ সালে তিনি ছিলেন সর্বাধিক পারিশ্রমিক পাওয়া নারী অভিনেত্রী। ষাটের দশকের শেষের দিকে মেয়েরা যাত্রা শিল্পে অভিনয় শুরু করলে চপল ভাদূড়ীর ক্যারিয়ারের পতন শুরু হয়। শেষের দিকে তিনি দেবী মা শীতলার ভূমিকায় অভিনয় করতেন। ২০০৬ সালে তিনি অর্ধ আত্মজৈবনিক পালা '''রমণীমোহনে''' অভিনয় করেন যা ছিলো তার প্রথম কোন পূর্ণদৈর্ঘ্য পুরুষচরিত্রে অভিনয়। ===চলচ্চিত্র=== তিনি কৌশিক গাঙ্গুলী পরিচালিত টেলিফিল্ম "'উষ্ণতার জন্য"' এবং চলচ্চিত্র আরেকটি প্রেমের গল্পতে অভিনয় করেছেন। ==তথ্যসূত্র==
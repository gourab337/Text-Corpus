'''শফিউল আলম প্রধান''' হলেন একজন বাংলাদেশী রাজনীতিবিদ। তিনি বাংলাদেশ ছাত্রলীগের সাবেক সাধারণ সম্পাদক। তিনি জাতীয় গণতান্ত্রিক পার্টির চেয়ারম্যান ২০ দলীয় জোটের অন্যতম নেতা ছিলেন। == প্রাথমিক জীবন == শফিউল আলম প্রধান ১৯৫০ সালে পঞ্চগড়ের দেবীগঞ্জ উপজেলার টকরাভাষা গ্রামে জন্ম গ্রহণ করেন। তার পিতা মৌলভী গমির উদ্দিন প্রধান পূর্ব পাকিস্তান প্রাদেশিক পরিষদের স্পিকার ছিলেন। তিনি বোরহান উদ্দিন কলেজ থেকে ইন্টারমিডিয়েট এবং ঢাকা বিশ্ববিদ্যালয় সমাজ বিজ্ঞান বিভাগে পড়াশুনা করেছেন কিন্তু সম্পন্ন করতে পারেন নি। == কর্মজীবন == শফিউল আলম প্রধান ১৯৭১ সালের ২৩ শে মার্চ দিনাজপুরে প্রথম স্বাধীনতার পতাকা উত্তোলন করেন। ১৯৭৩ থেকে ৭৪ পর্যন্ত বাংলাদেশ ছাত্রলীগের সাধারণ সম্পাদক ছিলেন। ১৯৭৪ সালের ৩০ মার্চ তিনি নিজ দলীয় ৬৪ জন দুর্নীতিবাজ মন্ত্রীর তালিকা তৈরী করেন। ১৯৭৪ সালের এপ্রিল ছাত্রলীগের অভ্যন্তরীণ কোন্দলে ঢাকা মহসিন হলের সাত হত্যা মামলায় তাকে প্রধান আসামী করা হয়। যদিও তার সর্মথকেরা এটিকে তৎকালীন সরকারের ষড়যন্ত্র বলে দাবি করে। বিচারে তার মৃত্যুদণ্ড হয়। ১৯৭৫ সালে রাজনৈতিক পট পরিবর্তনের পর জিয়াউর রহমান ক্ষমতায় এলে ১৯৭৮ সালে তিনি মুক্তি পান। ১৯৮০ সালের এপ্রিল জাতীয় গণতান্ত্রিক পার্টি-জাগপা গঠন করেন। ২০০৮ সাধারণ নির্বাচনে প্রধান চারদলীয় জোটের প্রার্থী হয়ে দিনাজপুর সদর আসনে করেছিলেন। == মৃত্যু == শফিউল আলম প্রধান ২০১৭ সালের ২১শে মে ঢাকার আসাদ গেটের বাসভবনে ইন্তেকাল করেন। তিনি দীর্ঘদিন ধরে ক্যান্সার, হৃদরোগ সহ নানা রোগে ভুগতেছিলেন এবং কয়েকবার হৃদরোগে আক্রান্ত হন। তাকে বনানী কবরস্থানে দাফন করা হয়। == ব্যক্তিগত জীবন == প্রধানের স্ত্রীর নাম রেহানা প্রধান, যিনি পেশায় একজন অধ্যাপিকা এবং জাতীয় গণতান্ত্রিক পার্টির সহ-সভাপতি। তাদের এক মেয়ে (ব্যারিস্টার তাহমিয়া প্রধান) এক ছেলে (ইঞ্জিনিয়ার রাশেদ প্রধানক) রয়েছে। == তথ্যসূত্র == জন্ম মৃত্যু জেলার রাজনীতিবিদ রাজনীতিবিদ
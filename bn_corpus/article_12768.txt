'''মিলিয়ন ডলার বেবি''' (ইংরেজি ভাষায়: Million Dollar Baby) ২০০৪ সালে মুক্তিপ্রাপ্ত মার্কিন নাটকীয় চলচ্চিত্র। ক্লিন্ট ইস্টউড পরিচালিত এই ছবির মূল চরিত্রগুলোতে অভিনয় করেছেন ইস্টউড নিজে, হিলারি সোয়াংক এবং মরগ্যান ফ্রিম্যান। সেরা ছবিসহ মোট চারটি ক্ষেত্রে মিলিয়ন ডলার বেবি একাডেমি পুরস্কার অর্জন করে। এফ এক্স টুলের যে গল্প থেকে সিনেমাটি হয়েছে তার নাম "রোপ বার্নস"। অবশ্য ছবি হওয়ার পর থেকে গল্পটিও মিলিয়ন ডলার বেবি নামে প্রকাশিত হচ্ছে। == কাহিনী সূ্ত্র == ম্যাগি ফিৎজারেল্ডের ছোটবেলা থেকেই বক্সার হওয়ার স্বপ্ন। কিন্তু দরিদ্র পরিবারে জন্মানোর কারণে ভাল বক্সিং প্রশিক্ষণ তো দূরের কথা, ঠিকমত পড়াশোনাও করতে পারেনি। এরই মধ্যে তার বয়স হয়ে গেছে ৩৩। এক বক্সিং প্রতিযোগিতায় সে প্রশিক্ষক ফ্র্যাংক-কে দেখে। ফ্র্যাংক মেয়েদের প্রশিক্ষণ দেয় না জেনেও সে তার কাছে যায়, প্রশিক্ষণের আশায়। মেয়েটিকে দেখে এডির মায়া হয়। এডির উৎসাহ দেখে ফ্র্যাংক ম্যাগিকে শেখাতে শুরু করে। অল্প সময়েই ম্যাগি বিখ্যাত বক্সার হয়ে উঠে। ফ্র্যাংক সহজে তার কোন বক্সারকে টাইটেলের জন্য খেলতে দেয় না। কিন্তু ম্যাগিকে টাইটেলের জন্য খেলার অনুমতি দেয়। টাইটেল খেলতে গিয়েই গুরুতর আহত হয় ম্যাগি। বেশ কটি হাড় ভেঙে একেবারে পঙ্গু হয়ে যায়। মৃত্যুর চেয়েও বেশি কষ্ট হতে থাকে তার। তারপরও ডাক্তাররা বাঁচানোর চেষ্টা করতে থাকে। ম্যাগি ফ্র্যাংক-কে অনুরোধ করে তাকে মেরে ফেলার জন্য। ফ্র্যাংক কোনভাবেই পারছিল না। কিন্তু ম্যাগি নিজের জিহ্বা চিবিয়ে খেয়ে ফেলার চেষ্টা করার পর অবশেষে ফ্র্যাংক রাজি হয়। তিল তিল করে গড়ে তোলা মেয়েটিকে নিজের হাতে হত্যা করে। এই মৃত্যুর দায় থেকে মুক্তির আশায় প্রায়শ্চিত্তের পথ বেছে নেয় সে। সিনেমার পুরো কাহিনীটি আসলে ফ্র্যাংকের মেয়ের (যে ফ্র্যাংককে পছন্দ করতো না) কাছে লেখা এডির একটি চিঠি। তাই সিনেমার বর্ণনাকারী এডি। == চরিত্রসমূহ == হিলারি সোয়াংক ''ম্যাগি ফিৎজারেল্ড '' (মহিলা বক্সার, নাম ভূমিকা) ক্লিন্ট ইস্টউড ''ফ্র্যাংক ডান'' (বক্সিং প্রশিক্ষক) মরগ্যান ফ্রিম্যান ''এডি "স্ক্র্যাপ আয়রন" ডুপ্রিস'' (প্রাক্তন বক্সার ফ্র্যাংকের কর্মচারী) == প্রতিক্রিয়া == অধিকাংশ সমালোচকই মিলিয়ন ডলার বেবির প্রশংসা করেছেন। রটেন টম্যাটোস-এ রেটিং ৯১%। মেটাক্রিটিক রেটিং ৮৬%। মেটাক্রিটিকে দর্শকরা ১০ এর মধ্যে ৭.৮ রেটিং দিয়েছেন। আইএমডিবি-তে রেটিং ৮.২। শিকাগো সান-টাইম্‌সের রজার ইবার্ট একে মাস্টারপিসের মর্যাদা দিয়েছেন এবং ২০০৪ এর সেরা ছবি হিসেবে আখ্যায়িত করেছেন। নিউ ইয়র্ক টাইম্‌সের ''ড্যানা স্টিভেন্স'' বলেছেন, "With its careful, unassuming naturalism, its visual thrift and its emotional directness, Million Dollar Baby feels at once contemporary and classical, work of utter mastery that at the same time has nothing in particular to prove."। == পুরস্কারসমূহ == একাডেমি পুরস্কার (২০০৪) ** সেরা ছবি ক্লিন্ট ইস্টউড ** সেরা পরিচালক ক্লিন্ট ইস্টউড ** সেরা অভিনেত্রী হিলারি সোয়াংক ** সেরা পার্শ্ব অভিনেতা মরগ্যান ফ্রিম্যান সেজার পুরস্কার (২০০৬) সেরা বিদেশী চলচ্চিত্র == বহিঃসংযোগ == US News article: Million Dollar Maybe, real-life version of Maggie Fitzgerald Another possible real-life Maggie Fitzgerald ''Million Dollar Baby'' at the Sports Movie Database চলচ্চিত্র চলচ্চিত্র ইস্টউড পরিচালিত চলচ্চিত্র ব্রাদার্সের চলচ্চিত্র চলচ্চিত্রের জন্য একাডেমি পুরস্কার
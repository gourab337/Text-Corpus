'''আসাল হ্রদ''' জিবুতিতে অবস্থিত একটি লবণাক্ত পানির হ্রদ। এটি সমুদ্র সমতলের ১৫৫ মিটার নিচে অবস্থিত এবং আফ্রিকার নিম্নতম বিন্দু। জিবুতির রাজধানী জিবুতি শহর থেকে ৭০ কিলোমিটার পশ্চিমে আফ্রিকার সবচেয়ে শুষ্ক উষ্ণ অঞ্চলে 'আসাল হ্রদ অবস্থিত। পৃথিবীপৃষ্ঠের আগ্নেয় কর্মকাণ্ডের ফলে ভূ-পৃষ্ঠের উত্থান পতনের কারণে প্রায় ১০ থেকে ৪০ লক্ষ বছর আগে হ্রদটি বর্তমান রূপ পায়। গবেষণা থেকে দেখা গেছে যে, আরও আগের একটি ভৌগোলিক যুগে হ্রদটি সমুদ্র সমতলে অবস্থিত ছিল। হ্রদের আশেপাশের এলাকায় এখনও ভূমির চ্যুতি আগ্নেয় কর্মকাণ্ড বিরাজমান। সর্বশেষ ১৯৭৮ সালে এরকম ঘটনা ঘটেছিল। লবণাক্ত পানির হ্রদ বলে 'আসাল হ্রদের আশেপাশে কোন বড় লোকালয় বা অর্থনৈতিক কাজকর্ম গড়ে ওঠেনি। অবশ্য সাম্প্রতিক দশকগুলিতে জিবুতিতে শক্তি সরবরাহের উদ্দেশ্যে হ্রদের আশেপাশে কিছু ভূ-উত্তাপ সংগ্রহকারী কূপ খনন করা হয়েছে। == গ্যালারি == ==তথ্যসূত্র== হ্রদ
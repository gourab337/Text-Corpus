'''ফারতুন আদান''' (, হলেন সোমালিয়ার একজন সমাজকর্মী। ==জীবনী== ফারতুন আদান বেড়ে উঠেছেন সোমালিয়ায়। তিনি এলমান আলী আহমেদের সাথে বিবাহবন্ধনে আবদ্ধ হয়েছিলেন। এলমান আলী আহমেদ ছিলেন একজন উদ্যোক্তা এবং শান্তিকর্মী। এলমান-ফারতুন দম্পতির চার কন্যাসন্তান ছিল। ১৯৯৬ সালে সোমালিয়ায় গৃহযুদ্ধ চলাকালীন সময়ে এলমান আলী আহমেদকে হত্যা করা হয়। পরবর্তীকালে, ১৯৯৯ সালে ফারতুন আদান কানাডা গমন করেন। ২০০৭ সালে তিনি সোমালিয়ায় ফিরে আসেন। দেশে ফিরে এসে তিনি শান্তি মানবাধিকার নিয়ে কাজ করতে শুরু করেন। তিনি তার স্বামীর স্মৃতিকে উপজীব্য করে এলমান শান্তি মানবাধিকার কেন্দ্র প্রতিষ্ঠা করেন। তিনি সংস্থাটির এক্সিকিউটিভ ডিরেক্টর হিসেবে দায়িত্ব পালন করছেন এবং তার মেয়ে ইলোয়াদ এলমান তার সাথে সংগঠনটিতে কাজ করে থাকেন। সংস্থাটির মাধ্যমে ফারতুন আদান 'সিস্টার সোমালিয়া' সৃষ্টিতে অবদান রেখেছেন, যেটি ছিল দেশটির প্রথম কর্মসূচী যা দেশটির যৌন নির্যাতনের শিকার নারীদের নিয়ে কাজ করে থাকে। ==সম্মাননা== ফারতুন আদানকে ২০১৩ সালে আন্তর্জাতিক সাহসী নারী পুরস্কার প্রদান করে মার্কিন পররাষ্ট্র দফতর। ২০১৪ সালে এলমান শান্তি মানবাধিকার কেন্দ্রে তার কর্মকাণ্ডের স্বীকৃতিস্বরূপ তাকে পুরস্কার প্রদান করে জার্মানি সরকার। তিনি তার মেয়ে ইলোয়াদ এলমান ২০১৭ সালে অরোরা মানবিকতা জাগরণ পুরস্কারের জন্য মনোনীত হয়েছিলেন। ==তথ্যসূত্র== ব্যক্তি সাহসী নারী পুরস্কার প্রাপক পুরস্কার
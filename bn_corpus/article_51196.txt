'''রমেশ চন্দ্র সেন''' (৩০ এপ্রিল, ১৯৪০) বাংলাদেশের ঠাকুরগাঁও-১ আসনের সংসদ সদস্য। তিনি ২০১৮ সালে বাংলাদেশ আওয়ামী লীগ থেকে মনোনয়ন নিয়ে সংসদ সদস্য হিসেবে নির্বাচিত হয়েছেন। ==জন্ম শিক্ষাজীবন== রমেশ চন্দ্র সেন বাংলা ১৩৪৭ সালের বৈশাখ ঠাকুরগাঁও জেলার সদর উপজেলার রুহিয়া ইউনিয়নের কশালগাঁও গ্রামে জন্মগ্রহণ করেন। তার পিতার নাম ক্ষিতীন্দ্র মোহন সেন এবং মাতার নাম বালাশ্বরী সেন। তিনি ১৯৬৩ সালে রংপুর কারমাইকেল কলেজ থেকে বি,কম পাশ করেন এবং রাজশাহী বিশ্ববিদ্যালয়ে কস্ট একাউন্টিং বিষয়ে ১৯৬৪ সালে এম,কম (প্রথম পর্ব) অধ্যায়ন করেন। ==কর্মজীবন== তিনি ছাত্র জীবন থেকেই সক্রিয়ভাবে বিভিন্ন রাজনৈতিক কর্মকান্ডের সাথে জড়িত ছিলেন। ৬০'র দশকে রুহিয়া উচ্চ বিদ্যালয়ে শিক্ষক হিসেবে কর্মজীবন শুরু করার সময় থেকেই তিনি বাংলাদেশ আওয়ামী লীগের সভাপতি ছিলেন। ১৯৬৯ সালে তিনি ঠাকুরগাঁও জেলা আওয়ামী লীগের নির্বাহী কমিটির সদস্য এবং ১৯৯০ সালে জেলা আওয়ামী লীগের সহ-সভাপতি নির্বাচিত হন। তিনি ২০০৫ সাল থেকে অদ্যাবধি ঠাকুরগাঁও জেলা আওয়ামী লীগের সভাপতি হিসেবে দায়িত্ব পালন করছেন। তিনি সরকারের কেবিনেট সদস্য এবং একই সাথে তিনি জাতীয় অর্থনৈতিক পরিষদ (একনেক) এর নির্বাহী কমিটির সদস্য। তিনি ২০০৯ থেকে ২০১৪ পর্যন্ত গণপ্রজাতন্ত্রী বাংলাদেশ সরকারের পানিসম্পদ মন্ত্রী হিসেবে দায়িত্ব পালন করেন। ===সংসদ সদস্য=== তিনি ১৯৯৭ সালের ১৮ ফেব্রুয়ারি ঠাকুরগাঁও-১ আসন থেকে প্রথম সংসদ সদস্য নির্বাচিত হন। এরপর ২০০৮ সালের ২৯ ডিসেম্বর দ্বিতীয়বার এবং সর্বশেষ ২০১৮ সালের ৩০ ডিসেম্বর তৃতীয়বার সংসদ সদস্য হিসেবে নির্বাচিত হন। ==তথ্যসূত্র == ==বহিঃসংযোগ== ১০ম জাতীয় সংসদের নির্বাচিত সংসদ সদস্যদের তালিকা জন্ম ব্যক্তি বিষয়শ্রেণী:দশম জাতীয় সংসদ সদস্য বিষয়শ্রেণী:নবম জাতীয় সংসদ সদস্য জাতীয় সংসদ সদস্য কলেজের প্রাক্তন শিক্ষার্থী জেলার রাজনীতিবিদ বিষয়শ্রেণী:শেখ হাসিনার দ্বিতীয় মন্ত্রীসভার সদস্য
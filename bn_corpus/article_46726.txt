'''ওল্ড মঙ্ক''' (ইংরেজি: Old Monk) একটি ভারতীয় রাম জাতীয় মদ। এটি ১৯৫৪ সালের ১৯ ডিসেম্বর থেকে প্রথম প্রস্তুত করা হয়ে থাকে। এই মদ্য ভারতের প্রথম প্রস্তুত রাম। এটি ভ্যানিলা গন্ধযুক্ত এবং ৪২.৮% এলকোহল মিশ্রিত থাকে। কোনো বিজ্ঞাপন ছাড়া মানুষের মুখে মুখে এবং ক্রেতার বিশ্বস্ততায় ওল্ড মঙ্ক বিখ্যাত হয়েছিল। দীর্ঘদিন ধরে ভারতের রামের বাজারে এই পানীয়টি প্রথম স্থান অধিকার করে রাখে। ২০১৩ সালে যদিও সর্বাধিক বিক্রিত রামের জায়গা অর্জন করে নেয় ম্যাকডাওয়েল নাম্বার ওয়ান নামে আরেকটি রাম প্রস্তুতকারী কোম্পানী। বিভিন্ন আকার পরিমানে ওল্ড মঙ্ক বাজারজাত করা হয়। আন্তর্জাতিক বাজারেও এই রামের বিরাট চাহিদা আছে। ১৯৮২ সালের 'মন্ডে ওয়ার্ল্ড সিলেকশনে' এই কোম্পানি স্বর্ণপদক প্রাপ্ত হয়। == ইতিহাস == ১৮৫৫ সালে হিমাচল প্রদেশের কাসাউলিতে মদের একটি কারখানা স্থাপিত হয়। ব্রিটিশ সেনাবাহিনী অফিসারদের জন্যে এলকোহল জাতীয় সস্তা পানীয়ের চাহিদা থেকে এই মদ কারখানা প্রস্তুত করেন এডোয়ার্ড আব্রাহাম ডায়ার। হত্যাকাণ্ড ঘটিয়ে কুখ্যাত জেনারেল ডায়ারের পিতা) প্রথমে এখানে বিয়ার প্রস্তুত হতো। এটি ভারত তথা এশিয়ার প্রথম বিয়ার ফ্যাক্টরি। আব্রাহাম ডায়ার ভারতে একাধিক জায়গায় মদের কারখানা গড়ে তোলেন। কাসাউলির কারখানা শিমলার নিকট সোলানে স্থানান্তর হয়। ১৮৮৭ সালে এইচ জি ম্যাকিন এটি কিনে নেন আব্রাহাম ডায়ারের কাছ থেকে। মদ কোম্পানির নতুন নাম হয় মোহন ম্যাকিন প্রাইভেট লিমিটেড, যা ১৯৬০ সাল থেকে ভারতে ওল্ড মঙ্ক রাম প্রস্তুত করতে থাকে। == প্রকারভেদ == ওল্ড মঙ্ক থ্রি এক্স (সাত বছর) রাম পানীয়টি সর্বাধিক জনপ্রিয় রাম। এছাড়া আরো ছয় রকম রাম ওল্ড মঙ্ক প্রস্তুত করে থাকে সেগুলি হল: ওল্ড মঙ্ক সুপ্রিম ওল্ড মঙ্ক গোল্ড রিজার্ভ ওল্ড মঙ্ক এক্সট্রা স্পেশাল ত্রি এক্স ওল্ড মঙ্ক ডিলাক্স থ্রি এক্স ওল্ড মঙ্ক সাদা রাম ওল্ড মঙ্ক লেজেন্ড == আন্তর্জাতিক == ওল্ড মঙ্ক রাম খুচরো ব্যবসায়ীর মাধ্যমে সারা পৃথিবী তে বিভিন্ন দেশে বিক্রি হয়। রাশিয়া, ইংল্যান্ড, আমেরিকা, জাপান, সংযুক্ত আরব আমিরশাহি, নিউজিল্যান্ড, কানাডা, কেনিয়া, জাম্বিয়া, ক্যামেরুন, সিঙাপুর, মালয়েশিয়া ইত্যাদি দেশে ওল্ড মঙ্কের বাজার আছে। == তথ্যসূত্র == পানীয়
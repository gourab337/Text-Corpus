ডুপ্লিক্সের সাথে সুবাদার মুজাফফর জঙের সাক্ষাত। '''মুহিউদ্দিন মুজাফফর জং হিদায়াত''' (মৃত্যু ১৩ ফেব্রুয়ারি ১৭৫১) ছিলেন হায়দ্রাবাদের নিজাম। ১৭৫০ সাল থেকে শুরু করে ১৭৫১ সালে যুদ্ধে নিহত হওয়ার আগ পর্যন্ত তিনি নিজামের পদে ছিলেন। তার আনুষ্ঠানিক নাম ছিল ''নওয়াব হিদায়াত মুহিউদ্দিন সাদউল্লাহ খান বাহাদুর, মুজাফফর জং, দক্ষিণাত্যের নওয়াব সুবাদার''। তিনি মুজাফফর জং নামে বেশি পরিচিত। ==জন্ম== মুজাফফর জঙের পিতা নবাব তালিব মুহিউদ্দিন মুতাওয়াসসিল খান বাহাদুর ছিলেন বিজাপুরের নায়েব সুবাদার এবং মা খাইরুন্নিসা ছিলেন প্রথম আসাফ জাহর কন্যা। ==শাসনকাল== প্রাথমিকভাবে তিনি ৩,০০০ জাট ২,০০০ সওয়ারের মনসব পান। পরে বিজাপুরে নিয়োগের সময় এই মনসব বৃদ্ধি করে ৪,০০০ জাট করা হয়। তার পিতার মৃত্যুর পর তিনি বিজাপুরের সুবাদার হন। ১৭৪৮ সালে তার নানা প্রথম আসাফ জাহ মারা যাওয়ার পর তিনি তার মামা নাসির জঙের বদলে ক্ষমতা লাভের জন্য প্রচেষ্টা চালান। এর ফলে ভারতীয় অভ্যন্তরীণ রাজনীতিকে কেন্দ্র করে ইউরোপীয়দের প্রথম বড় আকারের সংঘর্ষ হয়। মুজাফফর জং চান্দা সাহিব ফরাসিদের সাথে মিত্রতা করেন। অন্যদিকে নাসির জঙের সাথে মুহাম্মদ আলি খান ওয়ালাজাহ ব্রিটিশদের সাথে মিত্রতা করেন। এসব ঘটনা প্রবাহের পর দ্বিতীয় কর্ণাটক যুদ্ধ সংঘটিত হয়। ১৭৫০ সালে ভিলিয়ানপুরের যুদ্ধের পর তিনি বন্দী হয়েছিলেন। কিন্তু নাসির জঙের হত্যাকান্ডের পর তিনি মুক্তি পান এবং নিজামের পদ গ্রহণ করেন। তিনি ফরাসিদের অঞ্চল বরাদ্দ দেন এবং জোসেফ ডুপ্লিক্সকে উপাধি প্রদান করেন। কিন্তু তার আফগান মিত্ররা অনুরূপ ব্যবহার পায়নি। দ্বন্দ্বের ফলে দুই পক্ষের মধ্যে যুদ্ধ সংঘটিত হয়। এই যুদ্ধে কুর্নুলের নবাবের বর্শা‌র আঘাতে তিনি নিহত হন। কুর্নু‌ল সাবানুরের নবাবও এতে নিহত হন। এই জটিল পরিস্থিতিতে ফরাসি কমান্ডার দা বাসি সালাবাত জংকে নিজাম হিসেবে বসানোর সিদ্ধান নেন। ==পরিবার== মুজাফফর জঙের একমাত্র পুত্র ছিলেন নবাব মুহাম্মদ সাদউদ্দিন খান বাহাদুর। তিনি ১৭৫১ সালে বিজাপুরের সুবাদার হয়েছিলেন। পরে তিনি গুটিবসন্তে মারা যান। ==অধিকৃত পদ== *বিজাপুরের সুবাদার ==আরও দেখুন== *হায়দ্রাবাদ রাজ্য *নিজাম ==বহিঃসংযোগ== Brief biography ==তথ্যসূত্র== অভিজাত মৃত্যু সম্রাট মুসলিম নিজাম ভারত সাম্রাজ্য সাল অজানা
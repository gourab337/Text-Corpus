'''ফিক বাতাসি''' (বৈজ্ঞানিক নাম: ''Neptis harita (Moore)'') গোত্র 'লিমেনিটিডিনি' (Limenitidinae) উপ-গোত্রের অন্তর্ভুক্ত প্রজাতি। == আকার == ফিক বাতাসি এর প্রসারিত অবস্থায় ডানার আকার ৫৫-৬০ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত ফিক বাতাসি এর উপপ্রজাতি হল- ''Neptis harita harita'' Moore, 1874 Bengal Dingiest Sailer == বিস্তার == ভারত (সিকিম থেকে অরুণাচল প্রদেশ উত্তর-পূর্ব ভারত) নেপাল, ভুটান, মায়ানমার, উত্তর ইন্দো-চীন, মালয়েশিয়া উপদ্বীপ, দক্ষিণ ইউনান সুমাত্রা এর বিভিন্ন অঞ্চলে এদের পাওয়া যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- এই প্রজাতি এলি বাতাসি (Neptis pseudovikasi) প্রজাতির সাথে সদৃশ যুক্ত, তবে এদের সামনের ডানার উপরিতলে নং শিরামধ্যে অবস্থিত অর্ধচন্দ্রাকার ডিসকাল ছোপটির সাহায্যে এদের থেকে এলি বাতাসিদের আলাদা করা যায়। ডানার উপরিতল কালচে ঘোলাটে বাদামি (dark smoky brown) সরু ফ্যাকাশে বাদামি অস্পষ্ট রেখা-দাগ-ছোপ যুক্ত। সামনের ডানায় সেল-এর দাগটি লম্বা, দুইপ্রান্তে সরু মধ্যভাগে স্ফীত যার বহিঃপ্রান্তের সামান্য আগে উপরদিকে একটি ছোট ফ্যাকাশে বাদামি দাগ তাকে তির্যকভাবে ছেদ করে, তবে ভেদ করে যায় না। ডিসকাল ছোপগুলি কোস্টার নিচ থেকে শুরু হয়ে বক্রভাবে ডরসাম অবধি নেমে গেছে যাদের মধ্যে নং শিরামধ্যের ছোপটি পোস্ট-ডিসকাল অস্পষ্ট সাব-টার্মিনাল রেখা দুটি খুব গায়ে গায়ে অবস্থিত এবং উভয়েই কোস্টা থেকে টরনাস পর্যন্ত বিন্যস্ত কালো শিরাগুলি দ্বারা খণ্ডিত। ডানার শীর্ষভাগে সিলিয়া (cillai) এলি বাতাসি এর মতো সুস্পষ্টভাবে সাদা নয়;- কিছুটা ফ্যাকাশে। বাকি অংশে সিলিয়া কালচে, তবে মাঝেমধ্যে খুব ছোট ছোট অংশে অস্পষ্টভাবে সাদা। পিছনের ডানায় সাব-বেসাল রেখা অল্প চওড়া সরলরৈখিক;- ডিসকাল রেখাটি সরু ভীষণ অস্পষ্ট;- পোস্ট-ডিসকাল রেখাটি সামান্য চওড়া সরু সাব-টার্মিনাল রেখার গায়ে গায়েই অবস্থিত। সবকটি রেখাই কালো শিরাগুলি দ্বারা খণ্ডিে। সিলিয়া কালচে, তবে মাঝেমধ্যে খুব ছোট ছোট অংশে অস্পষ্টভাবে সাদা। ডানার নিম্নতলের বর্ণ দাগ-ছোপ উপরিতলের অনুরূপ, এবং ফ্যাকাশে বাদামি খানিক অস্পষ্ট;- এলি বাতাসিএর মতো সাদা সুস্পষ্ট নয়। শুঙ্গ উপরিতলে কালো নিম্নতলে ফ্যাকাশে সাদা শীর্ষে হলদে বিন্দু। মাথা, বক্ষদেশ উদর উভয়তলেই কালচে বাদামি। == আচরণ == এই প্রজাতি সুলভ দর্শন নয় (uncommon) এবং স্বভাবে বাসস্থানের পছন্দে ফলস এলি বাতাসিএর প্রায় অনুরূপ, তবে জঙ্গলের ঘন অন্ধকারতম অঞ্চলেও এদের দেখা মেলে। ওড়ার ভঙ্গিমা সামান্য তেজি আক্রমনাত্মক (little aggression)। এরা ডানা অনুভূমিক রেখে বাতাসে ভেসে ওড়ে (glide) মাঝেমাঝে ডানা ঝাপটায়। পাতায় ডানা মেলা বন্ধ অবস্থায় বসে রসপান, রোদ পোহানো এবং ভিজে মাটিতে বা পাথরের ভিজে ছোপে বসেও খ্যাদরস আহরণ রোদ পোহানো এদের অভ্যাসের মধ্যে পড়ে। এই প্রজাতি ফুলে অবস্থান করে মধুপান করে। নিচু উচ্চতা থেকে ৩৫০০ ফুট উচ্চতা পর্যন্ত জঙ্গলে পথের ধরে নদী-ঝর্ণার কিনারা, নদীখাত এদের পছন্দের বাসস্থান। == তথ্যসূত্র == প্রজাপতি প্রাপ্ত নিমফ্যালিডি গোত্রের প্রজাপতি
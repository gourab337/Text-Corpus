আর্কেট''' (ইংরেজি: Patricia Arquette; জন্ম: ৮ই এপ্রিল, ১৯৬৮) হলেন একজন মার্কিন অভিনেত্রী। অভিনয় জীবনে তিনি একটি একাডেমি পুরস্কার, একটি গোল্ডেন গ্লোব পুরস্কার, একটি বাফটা পুরস্কার, একটি স্ক্রিন অ্যাক্টরস গিল্ড পুরস্কার, একটি ক্রিটিকস চয়েস চলচ্চিত্র পুরস্কার, একটি স্যাটেলাইট পুরস্কার, একটি ইন্ডিপেন্ডেন্ট স্পিরিট পুরস্কার এবং একটি এমি পুরস্কার লাভ করেন। চাক রাসেল পরিচালিত ''আ নাইটমেয়ার অন এল্ম স্ট্রিট থ্রি: ড্রিম ওয়ারিয়রস'' (১৯৮৭) চলচ্চিত্রে ক্রিস্টেন পার্কার চরিত্র অভিনয়ের মধ্য দিয়ে তার বড় পর্দায় অভিষেক হয়। তার অন্যান্য উল্লেখযোগ্য চলচ্চিত্র হল টনি স্কটের ''ট্রু রোম্যান্স'' (১৯৯৩), টিম বার্টনের ''এড উড'' (১৯৯৪), ডেভিড ও. রাসেলের ''ফ্লার্টিং উইথ ডিজাস্টার'' (১৯৯৬), ডেভিড লিঞ্চের ''লস্ট হাইওয়ে'' (১৯৯৭), স্টিভেন ফ্রেয়ার্সের ''দ্য হাই-লো কান্ট্রি'' (১৯৯৮), মার্টিন স্কোরসেজির ''ব্রিংগিং আউট দ্য ডেড'' (১৯৯৯) এবং অ্যান্ড্রু ডেভিসের ''হোলস্‌'' (২০০৩)। রিচার্ড লিংকলেটারের ২০০২ থেকে ২০১৪ পর্যন্ত চিত্রায়িত ''বয়হুড'' (২০১৪) চলচ্চিত্রে অভিনয়ের জন্য তিনি সমাদৃত হন এবং শ্রেষ্ঠ পার্শ্ব অভিনেত্রী বিভাগে একাডেমি পুরস্কার, গোল্ডেন গ্লোব, বাফটা, ক্রিটিকস চয়েস, স্ক্রিন অ্যাক্টরস গিল্ড, স্যাটেলাইট ইন্ডিপেন্ডেন্ট স্পিরিট পুরস্কারসহ আরও অন্যান্য সমালোচনামূলক পুরস্কার লাভ করেন। টেলিভিশনে তিনি ''মিডিয়াম'' (২০০৫-১১) টেলিভিশন ধারাবাহিকে কাজ করে প্রশংসিত হন এবং ২০০৫ সালে নাট্য ধারাবাহিকে অনন্য কেন্দ্রীয় অভিনেত্রী বিভাগে প্রাইমটাইম এমি পুরস্কার লাভ করেন এবং আরও একবার মনোনয়ন লাভ করেন। এছাড়া এই ধারাবাহিকে তার ভূমিকার জন্য তিনি তিনবার গোল্ডেন গ্লোব স্ক্রিন অ্যাক্টরস গিল্ড পুরস্কারের মনোনয়ন লাভ করেন। তিনি শোটাইম চ্যানেলের মিনি ধারাবাহিক ''এসকেপ অ্যাট ড্যানমোরা'' (২০১৮)-এ জয়েস মিচেল চরিত্রে অভিনয় করে সেরা মিনি ধারাবাহিক বা টিভি চলচ্চিত্র অভিনেত্রী বিভাগে গোল্ডেন গ্লোব পুরস্কার অর্জন করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী পরিবার মার্কিন ব্যক্তি বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি অভিনেত্রী বংশোদ্ভূত মার্কিন ব্যক্তি চলচ্চিত্র অভিনেত্রী টেলিভিশন অভিনেত্রী স্পিরিট পুরস্কার বিজয়ী পার্শ্ব অভিনেত্রী বিভাগে একাডেমি পুরস্কার বিজয়ী পার্শ্ব অভিনেত্রী বিভাগে বাফটা পুরস্কার বিজয়ী গ্লোব পুরস্কার (সেরা পার্শ্ব অভিনেত্রী চলচ্চিত্র) বিজয়ী গ্লোব পুরস্কার (সেরা অভিনেত্রী মিনি ধারাবাহিক বা টিভি চলচ্চিত্র) বিজয়ী এমি পুরস্কার বিজয়ী অ্যাক্টরস গিল্ড পুরস্কার বিজয়ী পুরস্কার বিজয়ী
'''ফলেন এঞ্জেল''' হচ্ছে আমেরিকার বৈজ্ঞানিক কল্পকাহিনী দি এক্স-ফাইল্‌স নামক ধারাবাহিকের প্রথম সেশনের দশম পর্ব। এটি সর্বপ্রথম ১৯৯৩ সালের ১৯ নভেম্বর ফক্স নেটওয়ার্কে প্রদর্শিত হয়। এটি লিখেছেন হওয়ার্ড গর্ডন অ্যালেক্স গান্সা এবং পরিচালনা করেন ''ল্যারি শ''। এই পর্বটিতে তিনজন নতুন মুখ দেখা যায় যাদের মধ্যে স্কট বেলিস ম্যাক্স ফানিগ হিসেবে এবং জেরি হার্ডিন ডিপ থ্রট হিসেবে অভিনয় করেন। এই পর্বটি পুরাণশাস্ত্র নিয়ে গবেষণায় ব্যাপক সাহায্য করে। এই পর্বটি দর্শকদের মধ্যে অনেক জনপ্রিয়তা লাভ করেছিল। এটি দুইজন এফবিআই এজেন্ট ফক্স মাল্ডার(ড্যাভিড ডুচভনি) এবং ডানা স্কুলিকে (জিলিয়ান অ্যান্ডারসন) কেন্দ্র করে তৈরি করা হয়েছে। তারা এক্স ফাইলস নামক অতিপ্রাকৃতিক ব্যাপারের সাথে সংযুক্ত কেসগুলু নিয়ে কাজ করেন। যখন মাল্ডার এবং স্কুলি একটি রহস্যজনক দুর্ঘটনাস্থান পরিদর্শন করেন, তখন তারা ঘটনাটির অফিসিয়াল রিপোর্ট পান। সেখানে উল্লেখ ছিল যে, এখানে একটি ইউএফও বিদ্ধস্ত হয়। এদিকে, মাল্ডার একজন বিশিষ্ট ইউএফও বিশেষজ্ঞের সাথে সাক্ষাত করেন। এই পর্বটিতে ম্যাক্স ফেনিগ নামক একজন নতুন চরিত্রের আগমন হয়, যে ছিল ইউএফও এর ব্যাপারে একদম অন্ধবিশ্বাসী। ফেনিগ অবশ্য পুনরায় চতুর্থ সেশনের ম্যাক্স এবং টেম্পাস ফুজিট নামক পর্বগুলুতে অভিনয় করেন। এছাড়াও, ফেনিগ দ্যা লোন গানম্যান নামের পর্বটির সূচনা অংশে অভিনয় করেছিলেন। == পটভূমি == ওয়িস্কন্সিনের টাউনসেন্ড নামক শহরের কাছে একটি ইউএফও বিদ্ধস্ত হয়। যখন কর্তব্যরত শেরিফ ঘটনাস্থলে পৌঁছান, তখন তিনি একটি অদৃশ্য মানবমূর্তি কর্তৃক নিহত হন। যেহেতু বিমান বাহিনী এই দুর্ঘটনাটির দেখভাল করছিল, সুতরাং সেনাবাহিনীর ইউএফও উদ্ধার বিশেষজ্ঞ কলোনেল ক্যালভিন হেন্ডারসন এই স্থানটি পরিষ্কার করার জন্য একটি অপারেশন পরিচালনা করেন। তারপর ডিপ থ্রটের সাথে পরামর্শ করে, ফক্স মাল্ডার (ড্যাভিড ডুচভনি) টাউনসেন্ড শহরে যান এবং দুর্ঘটনাস্থলের ছবি তুলেন। তারপর সেখানে হেন্ডারসন কর্তৃক জিজ্ঞাসাবাদ করার পর মাল্ডার ম্যাক্স ফেনিগ নামক একজন অদ্ভুতস্বভাবের এনআইসিএপি সদস্যের সাথে আটক হন। পরের দিন সকালে, ডানা স্কুলি (জিলিয়ান অ্যান্ডারসন) মাল্ডারকে উদ্ধার করতে আসেন এবং তাকে বলেন যে এফবিআই প্রধান জোসেফ ম্যাকগ্রা তার ব্যাবহারের জন্য এক্স ফাইলস বন্ধ করে দেয়ার জন্যও হুমকি দিচ্ছেন। সে দাবি করে যে ধ্বংসাবশেষটি একটি বিপদ কবলিত লিবিয়ার জঙ্গী জেট হিসেবে চিহ্নিত করা হয়েছে। কিন্তু মাল্ডার এই ব্যাখ্যা বিশ্বাস করেনি। ইতিমধ্যে, ইউএফও এর অদৃশ্য বস্তুটি দুর্ঘটনাস্থলের চারপাশে দেয়া বৈদ্যুতিক বেড়ার মধ্য দিয়েই বাইরের পৃথিবীতে মুক্ত হয়ে পড়ে। তারপর এজেন্টটি মাল্ডারের হোটেল রুমে ফিরে আসে এবং দেখে যে ম্যাক্স রুমটিকে সার্চ করে তছনছ করে রেখেছে। তারপর মাল্ডারের কাজ কর্মের উপর এক্স ফাইলসে এনআইসিএপি এর গবেষণাপত্র দেখে সে মাল্ডারের ভক্ত হয়ে যায়। ম্যাক্স এজেন্টটিকে তার আস্তানায় নিয়ে আসে যেখানে সে তাকে ডেপুটি এবং দুর্ঘটনাস্থল থেকে আসা একজন কর্মীর কথোপকথন শুনায়। অপরদিকে মাল্ডার এবং স্কুলি নিহত ডেপুটির স্ত্রীর সাথে দেখা করে। ডেপুটির স্ত্রী তার স্বামীর মৃত্যুর জন্য সরকারকে দায়ী করে অভিযোগ করে। তারা একজন ডাক্তারের সাথেও দেখা করে যিনি ডেপুটি এবং সেখানকার কর্মীটির চিকিৎসা করেছিলেন। ডাক্তার বলেন যে, তারা অস্বাভাবিকভাবে পুড়ে মারা যায় এবং মাল্ডারও হুমকির মধ্যে আছে বলে মনে করেন। এই ঘটনার কিছুক্ষণের মধ্যে হেন্ডারসন পুড়ে যাওয়া একদল সৈন্য নিয়ে হাসপাতালে আসে যাদেরকে অদৃশ্য এলিয়েনটি আক্রমণ করেছিল। মাল্ডার পুনরায় তার হোটেল রুমে ফিরে আসে এবং তার রুমের ভিতরে ম্যাক্সকে দেখতে পায়। ম্যাক্সকে দেখে মনে হচ্ছে সে কোন কিছু দেখে প্রচণ্ড ভয় পেয়েছে। মাল্ডার যখন ম্যাক্সের পাশে গেল, তখন সে ম্যাক্সের কানের পাশে একটি রহস্যজনক ক্ষতচিহ্ন দেখতে পেল। মাল্ডার তার পুরাতন এক্স ফাইলসগুলু পুনরায় পরীক্ষা করার সময় দুই জন মৃত এলিয়েন বিশেষজ্ঞের মধ্যেও এই একই ধরনের ক্ষতচিহ্ন দেখে পেল। স্কুলি মনে করেছিল যে, ম্যাক্স সিজোফ্রেনিয়ায় আক্রান্ত হয়েছে এবং তার জন্য সাধারণ চিকিৎসাই যথেষ্ট। কিন্তু মাল্ডার জানত যে, ইউএফও দের প্রতি ম্যাক্সের ব্যাপক আকর্ষণ থাকার কারনে সে টাউনসেন্ডের দুর্ঘটনার রাতে সে দুর্ঘটনাস্থলে যায়। যেহেতু, তার এইসব কাজে কোন প্রকার অভিজ্ঞতা ছিল না, তাই সে যাওয়ার আগে সচেতন হওয়ারও কোন প্রয়োজন মনে করে নি। বিমান বাহিনীর সদস্যরা টাউনসেন্ডের আকাশ দিয়ে একটি বিশাল ইউএফও উড়ে যেতে দেখে। অদৃশ্য এলিয়েনটি ম্যাক্স এর ট্রেলার প্রবেশ করে এবং তাকে অপহরণ করে। যখন এজেন্টটি ম্যাক্সের ট্রেলারে যায়, সেখানে গিয়ে দেখে যে ম্যাক্স নেই। সেনাবাহিনী কর্তৃক প্রকাশিত একটি খবরে বলা হয় যে, ম্যাক্সকে একটি দ্বীপে পাঠানো হয়েছে। তারা তখনই ম্যাক্সকে খুঁজতে যায় এবং হেন্ডারসনের লোকজন তাকে চিরুনিখোঁজা শুরু করে। ম্যাক্সকে খুঁজতে যাওয়া দুইজন সৈন্যকে এলিয়েনটি হত্যা করে এবং একটি গুদামঘরের দিকে উড়ে যায়। যখন মাল্ডার ম্যাক্সকে খুঁজে পায়, তখনও ভবনটি হেন্ডারসনের সৈন্য দ্বারা ঘেরাও করা ছিল। মাল্ডার ম্যাক্সকে স্বাভাবিক করার চেষ্টা করল, কিন্তু ম্যাক্স এলিয়েন কর্তৃক মারাত্মকভাবে আক্রমণের শিকার হয়ে প্রচণ্ড আহত হয়েছিল। তারপর মাল্ডার দেখতে পেল যে, ম্যাক্স একটি তীব্র আলোকরশ্মির উপর ভেসে যেতে শুরু করে এবং একসময় গায়েব হয়ে যায়। যখন হেন্ডারসন দেখতে পেল যে রুমের ভিতর ম্যাক্স নেই, তখন সে মাল্ডারকে অ্যারেস্ট করে। ওয়াশিংটন ফিরে স্কুলি এবং মাল্ডার উভয়েই এফবিআই প্রধান জোসেফ ম্যাকগ্রার কাছে এই ব্যাপারটি নিয়ে একটি রিপোর্ট করে। কিন্তু তিনি তাদের অবিশ্বাস করেন। ম্যাকগ্রা মাল্ডারকে কঠোরভাবে তিরস্কার করে এবং হেন্ডারসন দ্বারা লিখিত একটি সাক্ষ্য উপস্থাপন করে যেখানে লিখা ছিল যে, ম্যাক্সের মৃতদেহ একটি কন্টেইনারে পাওয়া গেছে। ম্যাকগ্রা এবং তার সভায় উপস্থিত সকলে মিলে এক্স ফাইলস বন্ধ করে দেয়ার সিদ্ধান্ত নেয় এবং মাল্ডারকে এফবিআই থেকে বিতাড়িত করে দেয়। কিন্তু ডিপ থ্রট(জেরি হার্ডিন) এই সিদ্ধান্তের বিরুদ্ধে ভোট দেন। তিনি মনে করেছিলেন যে, মাল্ডারকে এফবিআই থেকে বিতাড়িত করে দেয়ার চেয়ে তাকে তার স্বাভাবিক কাজকর্ম করতে দিলেই ভাল হত। == প্রোডাকশন == ফলেন এঞ্জেল লিখেছেন হওয়ার্ড গর্ডন অ্যালেক্স গান্সা এবং পরিচালনা করেন ল্যারি শ'। এই পর্বটি এক্স ফাইলস বন্ধ হয়ে যাওয়ার পূর্বাভাস দিয়েছিল, যেটি প্রথম পর্বের সর্বশেষ সেশন "দ্যা আরলেনমেয়ার ফ্লাস্ক" নামক পর্বে হওয়ার কথা ছিল। এছাড়াও, ফেনিগ "দ্যা লোন গানম্যান" নামক পর্বটির সূচনা অংশে অভিনয় করেছিলেন। স্কট বেলিস চতুর্থ সেশনের ম্যাক্স এবং টেম্পাস ফুজিট নামক পর্বগুলুতে ম্যাক্সের চরিত্রে অভিনয় করেন। প্রথম সেশনের শেষ পর্বে ম্যাক্সের এনআইসিএপি বেসবল ক্যাপটি মাল্ডারের অফিসে পড়ে থাকতে দেখা যায়। এই পর্বটির দেখানো ওয়াশিংটন ডি.সি.র অংশটুকু ব্রিটিশ কলম্বিয়ার বার্নবি মাউন্টেনের সাইমন ফ্রাসার বিশ্ববিদ্যালয়ে চিত্রায়িত করা হয়েছিল। সেখানকার সীমিত জায়গার মধ্যে সকল প্রকার প্রয়োজনীয় যন্ত্রপাতি সেট করা ছিল রীতিমত কস্টসাধ্য ব্যাপার। এই পর্বে দেখানো অদৃশ্য এলিয়েনের ধারনাটি এসেছিল প্রিডেটর মুভি থেকে। দর্শকদের ভয় দেখানোর জন্য এলিয়েনটিকে অদৃশ্য করে রাখা হয়েছিল। এই পর্বটির নির্মাতা ক্রিস কার্টার বলেন যে, "মানুষ যেগুলু দেখতে পায়, সেগুলুর চেয়ে যেগুলু দেখতে পায় না, সেগুলু বেশি ভয়ংকর।" সহকারী পরিচালক লীন ক্যারো ম্যাক্স চরিত্রে স্কট বেলিসের অভিনয়ের ব্যাপক প্রশংসা করেন। কলোনেল হেন্ডারসন চরিত্রে অভিনয় করা অতিথি শিল্পী মার্শাল বেলের অনেক প্রশংসা করেন কার্টার এবং তার চমৎকার অভিনয়ের জন্য পরিচালকগণ প্রযোজকদের কাছ থেকে ডিপ থ্রট চরিত্রটিকে আরো বিস্তৃত করার অনুমতি পায়। অভিনেতা ব্রেন্ট স্টেইট, যিনি কর্পোরাল টেলর হিসেবে এই পর্বটিতে অভিনয় করেছিলেন, তিনি ভাঙ্কভারে অবস্থিত উইলিয়াম ডেভিস সেন্টার ফর অ্যাক্টরস স্টাডি নামক প্রতিষ্ঠানে উইলিয়াম বি. ডেভিসের কাছ থেকে অভিনয় শিখেছিলেন। == সম্প্রচার অভ্যর্থনা == ১৯৯৩ সালের ১৯ নভেম্বর সর্বপ্রথম ফক্স নেটওয়ার্কে ফলেন এঞ্জেলের প্রিমিয়ার দেখানো হয় এবং ১৯৯৪ সালের সেপ্টেম্বরের ২৪ তারিখ সর্বপ্রথম যুক্তরাজ্যের বিবিসি চ্যানেলে সম্প্রচার করা হয়। এই পর্বটি নাইলসন হাউসহোল্ড রেটিং এর মধ্যে ৫. পেয়েছিল। এই জরিপ থেকে বুঝা যায় যে, যুক্তরাষ্ট্রে এই পর্বটি দারুণ জনপ্রিয়তা লাভ করেছিল। এই পর্বটি প্রায় ৫.১ মিলিয়ন বার দেখা হয়েছে। উইকলি ম্যাগাজিন কর্তৃক প্রকাশিত একটি নিবন্ধে পর্বটি B+ রেটিং পায় এবং নিবন্ধটিতে বলা হয় যে, "এটি একটি চমৎকার পর্ব যেখানে একজন এজেন্টের দায়িত্ব এবং সরকারের সাথে তার সম্পর্ক দারুণভাবে উপস্থাপন করা হয়েছে।" এখানে ম্যাক্স ফেনিগের দ্যা লোন গানম্যানে অভিনয়ের ব্যাপারেও কিছু তথ্য ছিল। কেইথস ফিপ্পস, দ্যা এ.ভি. ক্লাব নামক ম্যাগাজিনেও এই পর্বটিকে B+ রেটিং দেন এবং বলেন যে "এটি হচ্ছে এই সিরিজটির জন্যও একটি বেশ শক্তিশালী অনুপ্রবেশ।" ফিপ্পস আরো বলেন যে, "মানুষ যে ক্রমাগত অন্ধকারে কবলিত হচ্ছে, সেটার একটি উৎকৃষ্ট উদাহরণ হচ্ছে ম্যাক্স ফেনিগ। ম্যাক্সকে ছাড়া আমারা দেখতে পাই মাল্ডার এবং স্কুলি এই রহস্যজনক বস্তুটির সন্ধান করেছেন এবং খালি হাতে ফিরে এসেছেন। পক্ষান্তরে কেবলমাত্র ম্যাক্সের সাহায্যেই আসল ঘটনার কিছুটা আভাস পাওয়া গেছে।" ম্যাট হেইগ, ড্যান অব গিক ম্যাগাজিনে এই পর্বটির ব্যাপারে বলেন যে "এই পর্বটি তাকে একটু আকর্ষণ করতে পারেনি এবং এটি পূর্ববর্তী সকল রহস্যজনক সিরিজ গুলুর মতই প্রায় একই রকমের কাহিনীর উপর ভিত্তি করে বানানো হয়েছে।" রবার্ট শেরম্যান এবং লার্স পার্সম্যান তাদের বই ওয়ান্টিং টু বিলিভ: ক্রিটিক্যাল গাইড টু দ্যা এক্স ফাইলসে এই পর্বটিকে পাঁচের মধ্যে তিন দেন। শেরম্যান বলেন যে, ফলেন এঞ্জেল হচ্ছে যথেষ্ট শক্তিশালী পটভূমির উপর নির্মিত অত্যন্ত বিনোদনপূর্ণ একটি পর্ব। তিনই মনে করেন যে, সর্বশেষ সিনগুলুর মধ্যে ডিপ থ্রটের অংশটুকু ছিল যথেষ্ট প্রেরণাদায়ক। "কন্ডুইট" নামক একটি পূর্ববর্তী পর্বের সাথে তুলনা করে তিনই এই পর্বটির প্রশংসা করেন। == পাদটীকা == === তথ্যসূত্র === এডওয়ার্ডস, টেড (1996). এক্স ফাইলস কনফিডেন্টাল লিটল, ব্রাউন এবং কোম্পানি. গ্রেডনিটজার, লুসিয়া; পিটিশন, টড (1999). এক্স মার্কস দ্যা স্পট: অন দ্যা লোকেশন উইথ এক্স-ফাইলস আর্সেনাল পাল্প প্রেস. লোভেস, ফ্রাঙ্ক (1996). দ্যা এক্স ফাইলস ডিক্লাসিফাইড. সিটাডেল প্রেস. লরি, ব্রায়ান (1995). দ্যা ট্রুথ ইজ আউট দেয়ার: দ্যা অফিসিয়াল গাইড টু দ্যা এক্স-ফাইলস. হারপার প্রিজম. শেরম্যান, রবার্ট, ওয়ান্টিং টু বিলিভ: ক্রিটিক্যাল গাইড টু দ্যা এক্স ফাইলস, মিলেনিয়াম দ্যা লোন গানম্যান, ম্যাড নরওয়েজিয়ান প্রেস. == বহিঃসংযোগ == "Fallen Angel" দ্যা এক্স ফাইলসের অফিশিয়াল ওয়েবসাইট "Fallen Angel" ইন্টারনেট মুভি ডেটাবেজ "Fallen Angel" TV.com ওয়েবসাইটে অনুষ্ঠান
'''ইসরায়েলী লেবার পার্টি''' ইসরায়েলের একটি এবং ইহুদীবাদী রাজনৈতিক দল। ১৯৬৮ সালে দলটি তিনটি রাজনৈতিক দল মাপাই আহডুট হাভোডা (বামপন্থী) এবং রাফি (মধ্য-বামপন্থী) ভেঙ্গে গঠিত হয়। ১৯৭৭ সাল পর্যন্ত সকল প্রধানমন্ত্রী বামপন্থী কিংবা মধ্য-বামপন্থী রাজনীতির সঙ্গে সংশ্লিষ্ট ছিলেন। দলটির বর্তমান প্রধান নেতা হচ্ছেন (জুলাই ২০১৭ থেকে) সাবেক পরিবেশরক্ষা মন্ত্রী অভি গ্যাবে। লেবার পার্টি শান্তি প্রক্রিয়া সমর্থনের সঙ্গে যুক্ত, এছাড়া এদের রয়েছে উদারবাদী পররাষ্ট্রনীতি এবং এরা অর্থনৈতিক ব্যবস্থার ক্ষেত্রে সামাজিক গণতান্ত্রিক পন্থা মেনে চলে। এই রাজনৈতিক দলটি আন্তর্জাতিক সংগঠন সোশালিস্ট ইন্টারন্যাশনাল এবং প্রোগ্রেসিভ এ্যালায়েন্স এর সদস্য, এছাড়া পার্টি অব ইউরোপীয়ান সোশালিস্ট এর একটি অব্জার্ভার মেম্বার। ==ইতিহাস== ইসরায়েলের স্বাধীনতা থেকেই বামপন্থী দল দেশের ক্ষমতার শীর্ষ মসনদে ছিলো, মাপাই নামের একটি দল ছিলো যেটি ১৯৬৫ সালের সংসদ (নেসেট) নির্বাচনের আগে ইসরায়েলের সবচেয়ে বড় বামপন্থী রাজনৈতিক দল হিসেবে পরিগণিত ছিলো 'আহডুট হাভোডা' নামের আরেকটি বামপন্থী রাজনৈতিক দলের সঙ্গে জোট গঠন করে, এই নির্বাচনের পূর্ব মুহুর্তেই লেবার পার্টি গঠনের বীজ রোপিত হয়। মাপাই দলটির মুসলিম সদস্যরা এই সংযুক্তিকে সমর্থন জানিয়ে আসছিলো। সাবেক প্রধানমন্ত্রী ড্যাভিড বেন গুরিয়নও এই সংযুক্তিকে সমর্থন দিয়েছিলেন। এই জোট 'লেবার এ্যালায়েন্স' নামে পরিচিতি লাভ করে। ১৯৬৮ সালের ২১ জানুয়ারী লেবার পার্টি সাংগঠনিকভাবে আত্মপ্রকাশ করে। ==তথ্যসূত্র== প্রতিষ্ঠিত রাজনীতি
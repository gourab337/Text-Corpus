বাবুঘাট প্যাভিলিয়ন, স্ট্র্যান্ড রোড, কলকাতা '''বাবুঘাট''' হল কলকাতা শহরে হুগলি নদীর তীরে অবস্থিত একটি ঐতিহাসিক ঘাট। এটি স্ট্র্যান্ড রোডে অবস্থিত। ঘাটটি ঔপনিবেশিক স্থাপত্যরীতি অনুসারে নির্মিত। এর প্যাভিলিয়নটি বিশালাকার থাম-বিশিষ্ট ডোরিক-গ্রিক শৈলীর। ঘাটটির সম্পূর্ণ নাম '''বাবু রাজচন্দ্র দাস ঘাট'''। এটি কলকাতার জানবাজার এলাকার জমিদার রাজচন্দ্র দাসের নামে নামাঙ্কিত। রাজচন্দ্র দাস ছিলেন রানি রাসমণির স্বামী। রানি রাসমণি ১৮৩০ সালে স্বামীর স্মৃতিরক্ষার্থে এই ঘাট তৈরি করান। এটি কলকাতার দ্বিতীয় প্রাচীনতম ঘাট। বর্তমানে প্যাভিলিয়নটি হিন্দু পুরোহিত হকারদের বসারজায়গা। ঘাটের পুরনো ঔপনিবেশিক কাঠামোটি এখন ভগ্নপ্রায়। মেয়েদের স্নানের জন্য ঘাটের যে অংশটি নির্মিত হয়েছিল, সেটি এখন আস্তাকুঁড়। যদিও ঘাটে সারাদিনই অনেক মানুষ স্নান করেন। এখানে পূজাপার্বনও হয়ে থাকে। দুর্গাপূজার সময় বিভিন্ন অনুষ্ঠান পালনের জন্য এই ঘাটে মানুষের ভিড় জমে। বিভিন্ন পূজার পর প্রতিমা বিসর্জনের জন্যও এই ঘাট ব্যবহৃত হয়। হাওড়া স্টেশন হাওড়া শহরের অন্যান্য শহরে যাবার জন্য বাবুঘাটের লঞ্চ ঘাটটি ব্যবহৃত হয়। এখান থেকে নিয়মিত ফেরি পরিষেবা দেওয়া হয়। এই পরিষেবার দায়িত্বে আছে আন্তর্দেশীয় জলপথ কর্পোরেশন। বাবুঘাট থেকে হাওড়া, চাঁদপাল ঘাট, তেলকল ঘাট বালিতে লঞ্চ চায়। ঘাটের বাইরে একটি বাস টার্মিনাস আছে। এটি কলকাতার একটি অন্যতম প্রধান বাস টার্মিনাস। এই টার্মিনাস থেকে বিহার, ঝাড়খণ্ড, ওড়িশা এবং পশ্চিমবঙ্গের অন্যান্য শহরে যাবার বাস ছাড়ে। নিকটস্থ আরেকটি বাস টার্মিনাস থেকে কলকাতার অন্যান্য অঞ্চলে যাবার বাস ছাড়ে। বাবুঘাট কলকাতার প্রধান ব্যবসাকেন্দ্র বড়বাজারের কাছেই অবস্থিত বলে এই বাস স্ট্যান্ডটি খুবই গুরুত্বপূর্ণ একটি বাসস্ট্যান্ড। চক্ররেলের ইডেন গার্ডেনস রেলওয়ে স্টেশনটি বাবুঘাট-সংলগ্ন। ইডেন গার্ডেনস, নেতাজি ইন্ডোর স্টেডিয়াম, পশ্চিমবঙ্গ বিধানসভা, ক্যালকাটা সুইমিং ক্লাব, কলকাতা হাইকোর্ট, মহাকরণ, প্রিন্সেপ ঘাট মিলেনিয়াম পার্ক এই ঘাটের কাছেই অবস্থিত। == পাদটীকা == == বহিঃসংযোগ == Ghat Activities Babughat Kolkata ইতিহাস অঞ্চল ঘাট
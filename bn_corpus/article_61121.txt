'''এডওয়ার্ড জেমস বেগলি''' (; ২৫ মার্চ ১৯০১ ২৮ এপ্রিল ১৯৭০) ছিলেন একজন মার্কিন অভিনেতা। তিনি ''সুইট বার্ড অব ইয়থ'' (১৯৬২) ছবিতে অভিনয় করে শ্রেষ্ঠ পার্শ্ব অভিনেতার জন্য একাডেমি পুরস্কার অর্জন করেন। তার অভিনীত অন্যান্য উল্লেখযোগ্য চলচ্চিত্র হল ''টুয়েলভ অ্যাংরি মেন'' (১৯৫৭) ''আনসিঙ্কেবল মলি ব্রাউন'' (১৯৬৪)। বেগলি ১৯৫৬ সালে ব্রডওয়ে মঞ্চে ''ইনহেরিট দ্য উইন্ড'' নাটকে ম্যাথু হ্যারিসন ব্র্যাডি চরিত্রে অভিনয় করে সেরা চরিত্রাভিনেতা বিভাগে টনি পুরস্কার অর্জন করেন এবং এর টিভি চলচ্চিত্রায়নে একই চরিত্রে অভিনয় করে এমি পুরস্কারের মনোনয়ন লাভ করেন। তিনি অভিনেতা এড বেগলি জুনিয়রের পিতা। ==প্রারম্ভিক জীবন== বেগলি ১৯০১ সালের ২৫শে মার্চ কানেটিকাট অঙ্গরাজ্যের হার্টফোর্ডে জন্মগ্রহণ করেন। তার পিতা মাইকেল জোসেফ বেগলি এবং মাতা হানা ক্লিফোর্ড আইরিশ অভিবাসী ছিলেন। পঞ্চম শ্রেণিতে পড়াকালীন স্কুল থেকে ঝরে পড়ার পর তিনি কয়েকবার বাড়ি থেকে পালিয়ে যান এবং কার্নিভাল, মেলা ছোট সার্কাসে কাজ করতেন। এছাড়া তিনি ব্রাশ বিক্রি করতেন, দুধ ডেলিভারি দিতেন এবং পরে মার্কিন যুক্তরাষ্ট্রের নৌবাহিনীতে যোগ দেন। ==কর্মজীবন== ১৯৬৯ সালে মন্টে মারখাম এড বেগলি (ডানে)। ১৯৫০-এর দশকে তিনি ''ডেডলাইন ইউ.এস.এ.'' (১৯৫২) এবং ''টুয়েলভ অ্যাংরি মেন'' (১৯৫৭) ছবিতে জুরি #১০ চরিত্রে অভিনয় করেন। তিনি রড সার্লিং-এর ''প্যাটার্নস'' (১৯৫৫) টিভি ধারাবাহিকে এবং মঞ্চায়নে (১৯৫৬)-এ উইলিয়াম (বিল) ব্রিগস চরিত্রে অভিনয় করেন। বেগলি ১৯৫৬ সালে ব্রডওয়ে মঞ্চে ''ইনহেরিট দ্য উইন্ড'' নাটকে ম্যাথু হ্যারিসন ব্র্যাডি চরিত্রে অভিনয় করে মঞ্চনাটকে সেরা চরিত্রাভিনেতা বিভাগে টনি পুরস্কার অর্জন করেন এবং এর টিভি চলচ্চিত্রায়নে একই চরিত্রে অভিনয় করে এমি পুরস্কারের মনোনয়ন লাভ করেন। তিনি ''সুইট বার্ড অব ইয়থ'' (১৯৬২) ছবিতে অভিনয় করে শ্রেষ্ঠ পার্শ্ব অভিনেতার জন্য একাডেমি পুরস্কার অর্জন করেন। পরে তিনি ''আনসিঙ্কেবল মলি ব্রাউন'' (১৯৬৪), ''ওয়াইল্ড ইন দ্য স্ট্রিটস'' (১৯৬৮) এবং ক্লিন্ট ইস্টউডের পশ্চিমা ধারার ''হ্যাং 'এম হাই'' (১৯৬৮) চলচ্চিত্রে অভিনয় করেন। ==তথ্যসূত্র== ==বহিঃসংযোগ== জন্ম বিষয়শ্রেণী:২০শ শতাব্দীর মার্কিন অভিনেতা বংশোদ্ভূত মার্কিন ব্যক্তি অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা পার্শ্ব অভিনেতা বিভাগে একাডেমি পুরস্কার বিজয়ী বিষয়শ্রেণী:টনি পুরস্কার বিজয়ী
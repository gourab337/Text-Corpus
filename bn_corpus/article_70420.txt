'''অপারেশন সুন্দরবন (ইংরেজিঃ Operation Sundarbans)''' বাংলাদেশের একটি নির্মাণাধীন রোমাঞ্চকর চলচ্চিত্র। সুন্দরবনকে জলদুস্য মুক্ত করার অভিযান সংক্রান্ত গল্পের ভিত্তিতে চলচ্চিত্রটি নির্মাণ করছেন দীপঙ্কর দীপন। এটা হবে বন্যজীবন নিয়ে বাংলাদেশের প্রথম রোমাঞ্চকর কাহিনীচিত্র। র‍্যাব ফোর্সেস ওয়েলফেয়ার ট্রাস্টের অর্থায়নে চলচ্চিত্রটি প্রযোজনা করছে থ্রি হুইলারস। এটা দীপঙ্কর দীপনের দ্বিতীয় চলচ্চিত্র নির্মাণ। == প্রাক-প্রযোজনা == এপ্রিল,২০১৮ তে চলচ্চিত্রটি পরিচালনার জন্য র‍্যাব কর্তৃক দীপঙ্কর দীপনকে প্রস্তাব দেয়া হয়। চলচ্চিত্রটি নির্মাণের পূর্বে দীপঙ্কর দীপন সুন্দরবন নিয়ে দেড় বছর গবেষণা করেন। গবেষণা উন্নয়ন একটি দল (আরডিটি) গল্প রচনা করে। চিত্রনাট্য রচনার জন্য তিনি নাজিম-উদ-দৌলাকে মনোনীত করেন। ১৩ জুন, ২০১৯ তারিখে চলচ্চিত্রটি নির্মাণের ঘোষণা দেয়া হয়। নির্মাণের জন্য অনুমিত বাজেট চার কোটি টাকা নির্ধারণ করা হয়। চিত্রনাট্যের ৭০ভাগ চিত্রগ্রহণ সুন্দরবন করার জন্য বনের বিভিন্ন অঞ্চল ঘুরে দেখেন দীপন। চলচ্চিত্রটির মহরত না হওয়া পর্যন্ত নুসরাত ফারিয়া, জিয়াউল রোশান, সিয়াম আহমেদ, তাসকিন রহমান এবং রিয়াজকে অভিনয়ের জন্য মনোনীত করার বিষয়টি পরিচালক গোপন রাখেন। নভেম্বর, ২০১৯ তারিখে শেখ হেলাল উদ্দিন স্টেডিয়ামে সুন্দরবন জলদুস্য মুক্ত হওয়ার প্রথম বর্ষপূর্তিতে চলচ্চিত্রটির মহরত অনুষ্ঠিত হয়। অনুষ্ঠানের মাধ্যমে 'অপারেশন সুন্দরবন'-এর লোগো প্রকাশ অভিনয় শিল্পীদের পরিচয় করিয়ে দেয়া হয়। ২০২০ সালে চলচ্চিত্রটি মুক্তির পরিকল্পনা করা হয়। == নির্মাণ == === চিত্রগ্রহণ === ১০ ডিসেম্বর, ২০১৯ হতে চিত্রগ্রহণ শুরু হবে। সুন্দরবনের মান্দারবাড়ি চর, বঙ্গবন্ধু চর, পত্নীর চর, কটকার চর এবং বঙ্গপোসাগরের গভীর সমুদ্রে চিত্রগ্রহণের পরিকল্পনা করা হয়। == অভিনয় শিল্পী == 'অপারেশন সুন্দরবন'-এ অভিনয় করছেন রিয়াজ, সিয়াম আহমেদ, জিয়াউল রোশান, নুসরাত ফারিয়া, তাসকিন রহমান, মনোজ মিত্র, দীপু ইমাম, শেখ এহসানুর রহমান প্রমুখ। উল্লেখযোগ্য চরিত্র সমূহ হলো- সিয়াম আহমেদ সায়েম। একজন র‍্যাব কর্মকর্তা। এই চরিত্রে রূপদানের জন্য সিয়াম আহমেদ র‍্যাব সদর দপ্তরে কয়েকটি কর্মশালায় অংশ নেন। নুসরাত ফারিয়া একজন বাঘ গবেষক। == তথ্যসুত্র == == বহিঃসংযোগ == চলচ্চিত্র
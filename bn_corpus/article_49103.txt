'''সৈয়দা মেহেরবানো কাজিম''' (), তার স্টেজ নাম '''জুজ্ঞান "জ্যা" কাজিম''' ()- এর জন্য অধিক পরিচিত, হলেন একজন পাকিস্তানি অভিনেত্রী, মডেল, এবং টেলিভিশন উপস্থাপক। তিনি পাকিস্তানের বেশ কয়েকটি চলচ্চিত্রে অভিনয় করেছেন। পাকিস্তানের পাশাপাশি তিনি কানাডারও বেশ কয়েকটি চলচ্চিত্রে অভিনয় করেছেন। তিনি গার্নিয়ার ফ্রুক্টিস নামে পাকিস্তানি পণ্যের একজন বাণিজ্যিক মুখপাত্র হিসেবে কাজ করেন। ==ব্যক্তিগত জীবন== জুজ্ঞান কাজিম পাকিস্তানের পাঞ্জাব প্রদেশের লাহোরে জন্মগ্রহণ করেছেন। তিনি পাকিস্তানের একটি মুসলিম পরিবারে জন্মগ্রহণ করেছেন। তার একটি বড় বোন এবং একটি ছোট ভাই রয়েছে। তার একজন চাচা রয়েছেন যার নাম হলো রাজা কাজিম, তিনি হচ্ছেন একজন আইনজীবী এবং চিত্র কর্মের একজন পৃষ্ঠপোষক। তার যখন ১০ বছর বয়স তখন তার বাবা মা তালাকপ্রাপ্ত হয়ে যান। তার বাবা, সৈয়দ আব্বাস কাজিম, তাকে একজন শিশু মডেল হিসেবে কাজ করতে উৎসাহ প্রদান করেছিলেন। তিনি এই কাজটিকে বাচ্চাদের জন্য একটি আকর্ষণীয় কাজ বলে মনে করেন। জুজ্ঞান কাজিম বলেন যে, তার পরিবার তাকে এই জগতে আসতে উৎসাহ প্রদান করেছিল। জুজ্ঞান কাজিমের ছোটকাল থেকেই মডেল হওয়ার ইচ্ছা ছিল। তার বাবা হচ্ছেন একজন ধার্মিক পুরুষ, নারীদের প্রতি তার দৃষ্টিভঙ্গি রক্ষণশীল ছিল কিন্তু তার মা ঘাজাল সাইগলের ধ্যান ধারণা খুবই আধুনিক ছিল। তিনি কখনোই এদেরকে এইসব কাজ থেকে বিরত থাকতে বাধা প্রদান করেননি। জুজ্ঞান কাজিম কানাডায় অবস্থান করার সময় বেশ কয়েকটি কলেজে পড়াশুনা করেছেন। তার মধ্যে কিনাইর্ড কলেজ এবং কিংস কলেজ হলো উল্লেখযোগ্য। সেখানে থেকে তিনি মিডিয়া বিভাগে ব্যাচেলর অব আর্টস ডিগ্রি অর্জন করেন। একই সাথে তিনি সিস্কো সার্টিফাইড নেটওয়ার্ক এসোসিয়েটের প্রশংসাপত্রধারী একজন অভিনেত্রী। ২০০৪ সালের ডিসেম্বর মাসে, জুজ্ঞান কাজিম কানাডা থেকে পাকিস্তান ফিরে আসেন। অতঃপর তিনি আহমেদ তাজিক নামক এক ব্যক্তির সাথে বিবাহ বন্ধনে আবদ্ধ হন। তিনি আহমেদ তাজিকের সাথে তার এক বন্ধুর বিবাহ অনুষ্ঠানে সর্বপ্রথম দেখা করেন। তাদের দুজনের বিবাহের পর থেকে প্রায়শ আহমেদ তাজিক তাকে মারধর করত। এরই ফলস্বরূপ বিবাহের প্রায় এক বছর পর জুজ্ঞান কাজিম আহমেদ তাজিককে ছেড়ে চলে যান। যাবার সময় কাজিম তার দুই মাসের পুত্রসন্তানকেও তার সাথে করে নিয়ে যান। তিনি পরবর্তীতে সকলকে জানান যে, এই সন্তানের লালনপালনে তার বাবার তাদেরকে কোন প্রকার সাহায্য করেনি; তিনি আরো জানান যে এই সন্তানটি তার কাছে থাকবে এই সিদ্ধান্তটি তারা দুজনে মিলেই নিয়েছিলেন। জুজ্ঞান কাজিম পূর্বেও তালাকের পরিস্থিতির দেখা পেয়েছিলেন যখন তারা বাবা এবং মায়ের তালাক হয়। এই তালাকের প্রায় বছর পর, ২০১৩ সালের ২৭ জুন জুজ্ঞান কাজিম ফেইসাল এইচ. নাকভি নামক এক ব্যক্তির সাথে বিবাহ বন্ধনে আবদ্ধ হন। কাজিম অনর্গলভাবে উর্দু, ইংরেজি, এবং একই সাথে পাঞ্জাবি ভাষায় কথা বলতে পারেন। ==চলচ্চিত্রের তালিকা== '''সাল''' '''চলচ্চিত্র''' '''চরিত্র''' ২০১১ খামোশ রাহো জ্যা কাজিম ==আরো দেখুন== অভিনেত্রী ==তথ্যসূত্র== ==বহিঃসংযোগ== ব্যক্তি জন্ম অভিনেত্রী
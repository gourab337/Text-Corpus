'''হেঁচকি''' () হলো মধ্যচ্ছদা বা ডায়াফ্রামের অনৈচ্ছিক সংকোচনের ফলে সৃষ্ট ঝাঁকুনি যা প্রতি মিনিটে কয়েকবার হয়। চিকিৎসাশাস্ত্রে এটি ''সিনক্রোনাস ডায়াফ্রাগমাটিক ফ্লাটার'' (SDF), বা নামে পরিচিত। হেঁচকি একটি অনৈচ্ছিক ক্রিয়া যা একটি রিফ্লেক্স আর্কের সাথে সম্পর্কিত। একবার উদ্দীপনা সৃষ্টি হলে রিফ্লেক্স বা প্রতিবর্তী ক্রিয়ার মাধ্যমে খুব জোরের সাথে ডায়াফ্রামের সংকোচন ঘটে, এর প্রায় ০.২৫ সেকেন্ড পরে ভোকাল কর্ড বন্ধ হয়। এর ফলেই ''হিক'' শব্দের উৎপত্তি হয়। বাংলায় হেঁচকি শব্দটি ''হিক্কা'' নামেও পরিচিত। হেঁচকির ছন্দ বা দুই হেঁচকির মধ্যবর্তী সময় ব্যবধান প্রায় ধ্রুব বা স্থির থাকে। বেশিরভাগ ক্ষেত্রেই কোনো চিকিৎসা ছাড়াই হেঁচকি এমনি ভালো হয়ে যায়। অনেকে ঘরোয়া অনেক পদ্ধতি ব্যবহার করে হেঁচকি থামানোর চেষ্টা করেন। দীর্ঘস্থায়ী হেঁচকি উপশমে ওষুধের প্রয়োজন হতে পারে। == কারণ == কাশি বা প্রচুর বায়ু ভক্ষণ। রিফ্লাক্স বা পাকস্থলীয় খাদ্য উপাদান বা রস খাদ্যনালীতে উঠে আসা। হাইয়াটাস হার্নিয়া। খুব দ্রুততার সাথে ভক্ষণ। প্রচণ্ড আবেগধর্মী ব্যাপার যেমন ভয়, উদ্বেগ, উত্তেজনা, আনন্দ, ইউফোরিয়া বা ভালোলাগার অনুভূতি। কোমল পানীয়, অ্যালকোহল, শুকনা রুটি,কিছু মশলাযুক্ত খাবার। অপিয়েট ড্রাগের ব্যবহার। হাসি বিরল ক্ষেত্রে অসুখের লক্ষণ হিসেবেও হেঁচকি হতে পারে, যেমন: কিডনি ফেইলিউর স্ট্রোক মাল্টিপল স্ক্লেরোসিস মেনিনজাইটিস শল্যচিকিৎসার ফলে ভ্যাগাস স্নায়ু ক্ষতিগ্রস্ত হওয়া। ==চিকিৎসা== হেঁচকি সাধারণত এমনিতেই ভালো হয়ে যায় তবে অনেকেই কিছু ঘরোয়া পদ্ধতি ব্যবহার করে হেঁচকি থামানোর চেষ্টা করেন। চমকিয়ে দেয়া বা ভয় দেখানো, ব্যাগের মধ্যে নিঃশ্বাস ছাড়া নেয়া, জিহ্বার উপরে বা নিচে চিনি রাখা, বড়ো চামচের এক চামচ চীনাবাদামের মাখন খাওয়া, পুরা একগ্লাস পানি এক নিঃশ্বাসে পান করে কয়েকবার বড়ো বড়ো নিঃশ্বাস টানা ইত্যাদি। সহজ তত্ত্ব হলো CO2 এর আংশিক চাপ বৃদ্ধি করা নিঃশ্বাস বন্ধ রাখার মাধ্যমে ডায়াফ্রামের ক্রিয়াকে নিবৃত করার চেষ্টা করা। দীর্ঘস্থায়ী হেঁচকির ক্ষেত্রে প্রোটন পাম্প ইনহিবিটর যেমন ওমিপ্রাজল, ক্লোরপ্রোমাজিন, ব্যাকলোফেন, হ্যালোপেরিডল, গাবাপেন্টিন ইত্যাদি ওষুধ ব্যবহারে উপকারিতা পাওয়া যায়। ==আরো দেখুন== কাশি হাঁচি হাই ==তথ্যসূত্র== ==আরো পড়ুন== Provine, Robert R. ''Curious Behavior: Yawning, Laughing, Hiccupping, and Beyond'' (Harvard University Press; 2012) 246 pages; examines the evolutionary context for humans hiccup related to reflex in fish and amphibians. ==বহিঃসংযোগ== BBC News: Why we hiccup WIRED: The Best Cure for Hiccups: Remind Your Brain You’re Not Fish WebMD: Hiccups উপসর্গ এবং লক্ষণ: শ্বসনতন্ত্র
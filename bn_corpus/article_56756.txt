'''ফুদবালস্কি ক্লুব ত্রভেনা জোভেজদা''', সাধারণত এর ইংরেজি নাম '''রেড স্টার বেলগ্রেড''' () অথবা শুধুমাত্র '''রেড স্টার''' নামে পরিচিত, হল বেলগ্রেড ভিত্তিক একটি সার্বিয়ার পেশাদার ফুটবল ক্লাব, যেটি রেড স্টার বহু-খেলাধুলা ভিত্তিক ক্লাবের একটি প্রধান অংশ। তারা হচ্ছে একমাত্র সার্বিয়ান এবং সাবেক যুগোস্লাভিয়ান ক্লাব যারা ইউরোপিয়ান কাপ জয়লাভ করেছেন; তারা ১৯৯০–৯১ ইউরোপিয়ান কাপ জয়লাভ করেছিল। একই সাথে তারা একমাত্র সার্বিয়ান ক্লাব হিসেবে আন্তর্মহাদেশীয় কাপ জয়লাভ করেছে। বর্তমান সার্বিয়ান এবং সাবেক যুগোস্লাভিয়ান প্রতিযোগিতায় এপর্যন্ত তারা ২৮টি জাতীয় চ্যাম্পিয়নশিপ এবং ২৪টি জাতীয় কাপ জয়লাভ করেছে। রেড স্টার সাবেক যুগোস্লাভিয়ান লীগে সবচেয়ে সফল ক্লাব ছিল যেখানে তারা যুগোস্লাভিয়ার প্রথম লীগের সর্বকালের পয়েন্ট টেবিলের এক নম্বরে ছিল; একই সাথে তারা সার্বিয়ায় অন্যতম সেরা ক্লাব। ১৯৯১–৯২ মৌসুম থেকে, রেড স্টারের সেরা সাফল্য হচ্ছে উয়েফা চ্যাম্পিয়নস লীগের গ্রুপ পর্ব এবং উয়েফা ইউরোপা লীগের নকআউট পর্বে খেলা। ২০০৮ সালের এক মতগ্রহণের ফলাফল অনুযায়ী, রেড স্টার বেলগ্রেড হচ্ছে সার্বিয়ার সবচেয়ে জনপ্রিয় ফুটবল ক্লান, যেখানে ৪৮.২% ভোট পেয়েছিল। সাবেক যুগোস্লাভিয়া এবং বর্তমান সার্বিয়ায় তাদের অনেক ভক্ত রয়েছে। তাদের প্রধান প্রতিদ্বন্দ্বী হচ্ছে তাদের বেলগ্রেড নিবাসী এফকে পার্তিজান। এই দুই দলের মধ্যকার অনুষ্ঠিত ম্যাচকে ইটার্নাল ডার্বি হিসেবে উল্লেখ করা হয়। ২০০৯ সালে সেপ্টেম্বর মাসে, ব্রিটিশ সংবাদপত্র ''ডেইলি মেইল'' রেড স্টার–পার্তিজান দ্বন্দ্বকে সর্বকালের সেরা ১০ ফুটবল দ্বন্দ্বের মধ্যে চতুর্থ স্থান দিয়েছিল। ফুটবল ইতিহাস এবং পরিসংখ্যানের আন্তর্জাতিক ফেডারেশনের "২০শ শতাব্দীর শীর্ষ ২০০ ইউরোপীয় ক্লাব"-এর তালিকা অনুযায়ী, রেড স্টার সার্বিয়ান এবং সাবেক যুগোস্লাভিয়ান ক্লাব হিসেবে সর্বোচ্চ ক্রমে ২৭ তম স্থান লাভ করে, যেখানে তারা উক্ত স্থানটি ফেইয়ানর্তের সাথে ভাগ করেছে। ==অর্জন এবং সাফল্য== রেড স্টার এপর্যন্ত ৪টি আন্তর্জাতিক এবং ৫৩টি ঘরোয়া শিরোপা জয়লাভ করতে সক্ষম হয়েছে। এর মাধ্যমে তারা সর্বকালের সেরা সার্বিয়ান এবং সাবেক যুগোস্লাভিয়ান ক্লাবের আসনে অধীন হয়েছে। ==তথ্যসূত্র== ==বহিঃসংযোগ== প্রাতিষ্ঠানিক উয়েফায় রেড স্টার বেলগ্রেড জোভেজদা ফুটবল ক্লাব ফুটবল ক্লাব প্রতিষ্ঠিত ফুটবল ক্লাব সার্বিয়ায় প্রতিষ্ঠান
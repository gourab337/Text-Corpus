'''বেলমোপান''' মধ্য আমেরিকার রাষ্ট্র বেলিজের রাজধানী শহর। এটি ক্যারিবীয় সাগরের বাহু হন্ডুরাস উপসাগরের উপকূলে বেলিজ নদীর মোহনায় অবস্থিত দেশটির পুরাতন রাজধানী বেলিজ সিটি থেকে ৮০ কিলোমিটার পশ্চিমে দেশের অভ্যন্তরভাগে বেলিজ নদীর উপত্যকায় রোরিং ক্রিক শহরের কাছে অবস্থিত। ১৯৬১ সালে হ্যাটি হারিকেন নামক ঘূর্ণিঝড় সংশ্লিষ্ট জলোচ্ছ্বাসের কারণে বেলিজ সিটির ব্যাপক ক্ষতিসাধন হবার পর বেলমোপান শহরটির পরিকল্পনা হাতে নেওয়া হয়। ১৯৬৬ সালে যুক্তরাজ্যের আর্থিক অনুদানের সহায়তা নিয়ে শহরের নির্মাণকাজ শুরু হয়। এখানে অতীতে মায়া সভ্যতার উপস্থিতি ছিল। ১৯৭০ সালে সরকারী কার্যালয়গুলিকে এখানে সরিয়ে নেওয়া হয় এবং ১৯৭২ সালে এটিকে সরকারীভাবে নতুন রাজধানী হিসেবে উদ্বোধন করা হয়। ১৯৭০-এর দশক জুড়ে বাসভবন নির্মাণকাজ চলে। বেলমোপানের সিংহভাগ অধিবাসী সরকারী কর্মকর্তা তাদের পরিবার। এখানে প্রায় ১৬ হাজার লোকের বাস। ==তথ্যসূত্র== শহর আমেরিকার রাজধানী আমেরিকার রাজধানী রাজধানী
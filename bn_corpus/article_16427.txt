যুদ্ধে ব্যবহৃত মার্কিন এম১১৩ মডেলের ট্র্যাক চেইনযুক্ত (ট্র্যাকড) আর্মার্ড পার্সোনেল ক্যারিয়ার '''আর্মার্ড পার্সোনেল ক্যারিয়ার''' (), সংক্ষেপে '''এপিসি''' () হচ্ছে যুদ্ধে ব্যবহৃত একপ্রকার অস্ত্রসজ্জিত যানবাহন, যা মূলত পদাতিক বাহিনীকে যুদ্ধের ময়দানে পৌঁছে দিতে নিয়ে আসতে ব্যবহৃত হয়। সাধারণত এপিসিতে অস্ত্র হিসেবে মূলত মেশিন গান ব্যবহার করা হয়। তবে আরো বিভিন্ন রকমের ভারী অস্ত্রের ব্যবহারও দেখা যায়। এসকল ভারী অস্ত্রের মধ্যে আছে রিকয়েললেস রাইফেল, ট্যাংক বিধ্বংসী মিসাইল, বা মর্টার। সাধারণত সরাসরি যুদ্ধে অংশ নেওয়ার মতো করে আর্মার্ড পার্সোনেল ক্যারিয়ার নির্মাণ করা হয় না। মূলত পদাতিক বাহিনীকে বিভিন্ন ঝটিকা অভিযান এড়িয়ে নিরাপদে মূল যুদ্ধ ময়দানে পৌঁছে দিতেই এপিসি ব্যবহৃত হয়। এপিসি চাকাযুক্ত (হুইলড) বা চেইন ট্র্যাকযুক্ত (ট্র্যাকড) উভয় রকমেরই হতে পারে। আর্মার্ড পার্সোনেল ক্যারিয়ারের উদাহরণ হিসেবে বলা যায় মার্কিন এম১১৩ (ট্র্যাকড), ব্রিটিশ এফভি ৪৩২ (ট্র্যাকড), ফরাসি ভিএবি (হুইলড), ওলন্দাজ/জার্মান জিটিকে বক্সার (হুইলড), সোভিয়েত বিটিআর (হুইলড) ইত্যাদি। পদাতিক বাহিনীতে সরাসরি যুদ্ধে ব্যবহারের জন্য নির্মিত যানবাহনে এপিসির তুলনায় আরো বেশি ভারী অস্ত্রসজ্জিত যানবাহন ব্যবহৃত হয়। == বহিঃসংযোগ == দি আর্মার্ড গ্রুপ, এলএলসি. (এপিসি নির্মাতা প্রতিষ্ঠান) যানবাহন
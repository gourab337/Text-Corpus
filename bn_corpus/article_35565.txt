'''এলা মারিয়া লানি (জন্ম নভেম্বর ১৯৯৬), অধিক পরিচিত তার স্টেজ নাম '''লর্ড''' দ্বারা, একজন নিউজিল্যান্ডীয় সংগীতশিল্পী এবং গীতিকার। তিনি ছোটবেলা থেকেই সঙ্গীত পরিবেশনায় আগ্রহী ছিলেন। ১৩ বছর বয়সে ইউনিভার্সাল মিউজিক গ্রুপ তাকে চুক্তিবদ্ধ করে। পরবর্তীতে তিনি গীতিকার এবং সঙ্গীত প্রযোজক জোয়েল লিটলের সাথে জুটিবদ্ধ হন যিনি লর্ডের বেশিরভাগ গানের কথা সঙ্গীত প্রযোজনা করেছেন। তার প্রথম এক্সটেন্ডেড প্লে দ্য লাভ ক্লাব ইপি মার্চ ২০১৩ সালে বাণিজ্যিক মুক্তি পায়। এক্সটেন্ডেড প্লেটি অস্ট্রেলিয়া এবং নিউজিল্যান্ডের জাতীয় রেকর্ড চার্টে নম্বরে পৌঁছায়। লর্ড ২০১৩ সালের মাঝামাঝিতে তার প্রথম একক রয়্যালস মুক্তি দেন। এটি আন্তর্জাতিক জনপ্রিয়তা লাভ করে এবং এর ফলে লর্ড ১৯৮৭ সালের পর সবচেয়ে কম বয়সী একক শিল্পী হিসেবে বিলবোর্ড হট ১০০ এর শীর্ষস্থান অর্জন করেন। ২০১৩ সালের শেষের দিকে তার প্রথম অ্যালবাম পিউর হেরোইন মুক্তি পায়। অ্যালবামটি অস্ট্রেলিয়া এবং নিউজিল্যান্ডে শীর্ষস্থান দখল করে এবং যুক্তরাষ্ট্রের বিলবোর্ড ২০০তে তৃতীয় স্থানে পৌছায়। এর পরবর্তী এককগুলি হল “টেনিস কোর্ট”, “টিম”, নো বেটার এবং “গ্লোরি অ্যান্ড গোর”। লর্ডের সঙ্গীতের ধারা মূলত ইলেকট্রনিকা, পপ, রক। তিনি দুইটি গ্র্যামি পুরস্কার, একটি ব্রিট পুরস্কার এবং দশটি নিউজিল্যান্ড মিউজিক অ্যাওয়ার্ড লাভ করেছেন। ফোর্বস ২০১৩ সালে তাকে বিশ্বের সবচেয়ে প্রভাবশালী কিশোরী হিসেবে নির্বাচিত করে এবং পরবর্তী বছর তিনি ফোর্বসের ''৩০ এর নিচে ৩০'' তালিকায় জায়গা করে নেন। *''পিওর হিরোইন'' (২০১৩) *''মেলোড্রামা'' (২০১৭) ==তথ্যসূত্র== ==বহিঃসংযোগ== সঙ্গীতশিল্পী জন্ম
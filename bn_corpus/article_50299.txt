'''কলসকাঠী জমিদার বাড়ি''' বাংলাদেশের বরিশাল বিভাগের বরিশাল জেলার বাকেরগঞ্জ উপজেলার একটি ঐতিহাসিক জমিদার বাড়ি। ==ইতিহাস== প্রায় তিনশতক আগে এই কলসকাঠী জমিদার বাড়িটি প্রতিষ্ঠিত হয়। এই জমিদার বাড়ির প্রতিষ্ঠাতা জানকী বল্লভ রায় চৌধুরী। তিনি ছিলেন জমিদার রামাকান্তের পুত্র। আর এই রামাকান্ত ছিলেন গারড়িয়ার জমিদার। জানকী বল্লভ রায় চৌধুরীরা ছিলেন দুই ভাই। তিনি ছিলেন ছোট। আর বড় ভাই ছিলেন রাম বল্লভ। বড় ভাই ছোট ভাইকে হত্যার পরিকল্পনা করেন। মূলত এই জমিদারির জন্যই এই হত্যার পরিকল্পনা। ছোট ভাই অর্থাৎ জানকী বল্লভ রায় চৌধুরী তার বৌদির মাধ্যমে এই ব্যাপারটি জানতে পারে। পরে রাতের আঁধারে তিনি মুর্শিদাবাদে চলে যান এবং সেখানে নবাবের কাছে এই বিষয়ে বলেন। তখন মুর্শিদাবাদের নবাব তাকে অরংপুর পরগনার জমিদার হিসেবে নিযুক্ত করেন। জমিদারি পেয়ে তিনি কলসকাঠীতে এসে বসতি স্থাপন করেন। আর এইভাবেই কলসকাঠীতে এই জমিদার বাড়িটি প্রতিষ্ঠিত হয়। এখানে ১৩ জন জমিদারের বাস ছিল। আর তাদের আলাদা আলাদা জমিদার বাড়ি ছিল। যারা মূলত এই জমিদার বাড়ির গোড়াপত্তনকারী জানকী বল্লভ রায় চৌধুরীর বংশধর ছিল। তারা এই এলাকার প্রতাপশালী জমিদার ছিলেন। ==বর্তমান অবস্থা== বর্তমানে জমিদার বাড়ির বাড়িগুলো রক্ষণাবেক্ষণের অভাবে প্রায় ধ্বংসপ্রাপ্ত। এখানে কিছু মন্দির আছে সেগুলোও প্রায় ধ্বংসের মুখে। ==যোগাযোগ ব্যবস্থা== ঢাকা সদরঘাট থেকে লঞ্চ অথবা সায়েদাবাদ থেকে বাসে করে বরিশাল জেলায় যেতে হবে। বরিশালের রূপাতলী বাসস্ট্যান্ড থেকে বাকেরগঞ্জ উপজেলার বাস পাওয়া যায়, যা প্রতি ১৫ মিনিট পরপর এখান থেকে ছেড়ে যায় বাকেরগঞ্জের উদ্দেশ্যে। সেখান থেকে রিক্সা নিয়ে খেয়াঘাট যেয়ে নদী পার হতে হবে। তারপর ভ্যান বা রিক্সা করে কলসকাঠী যাওয়া যায়। ==আরো দেখুন== জমিদার বাড়ি ==তথ্যসূত্র== স্থান
পানি নিয়ে সর্বপ্রথম দর্শনমত প্রচারিত হয়েছে প্রাচীন গ্রিসে। দার্শনিক থেলিস (Thales) এ-দর্শনের জনক। থেলিসের মতে, পানি সমস্ত দ্রব্যের মূল আদি কারণ। পানি থেকেই সবকিছুর উৎপত্তি এবং পানিতেই সবকিছু বিলীন হচ্ছে। পৃথিবী মহাসমুদ্রে ভাসমান এবং পানি থেকেই সার সংগ্রহ করে। সবকিছুই পানির নানা রূপান্তর মাত্র। থেলিস বলেন, জগতে যে সমস্ত দ্রব্য আমাদের গোচরীভূত হচ্ছে তার মধ্যে পানির গুণ এই যে, কঠিন, তরল, বায়বীয়- এই তিন রকম অবস্থা পানি সহজে ধারণ করতে পারে। পানি কখনো বাষ্প হচ্ছে, কখনো বা জমে বরফ হচ্ছে। নদী, হ্রদ ইত্যাদি জলাশয় গ্রীষ্মকালে শুকাতে থাকে, বর্ষায় আবার প্লাবিত হয়। এ-ছাড়াও সমুদ্রবক্ষে দ্বীপের উৎপত্তি, নদীগর্ভে নতুন ভূভাগের সৃষ্টি, ভূমিকম্পে জলরাশির আবির্ভাব তিরোভাব এ-সমস্ত ঘটনা পানির ক্রিয়ারূপ নামেই গণ্য। বস্তুত, পানিই সৃষ্টির মূল উপাদান। বস্তুমাত্রই পানির অবস্থাভেদে উৎপন্ন। পানিই যে সমস্ত বস্তুর উৎপত্তির উৎস, পানিই যে দ্রব্যের মূল আদি উপাদান- এই কথাসম্বলিত থেলিসের বৈজ্ঞানিক বিশ্লেষণযুক্ত বক্তব্যকেই দর্শনে পানিদর্শন (Water Philosophy) বলা হয়। == উৎস == মতবাদ তত্ত্ব দর্শন
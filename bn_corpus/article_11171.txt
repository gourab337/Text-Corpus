প্রচ্ছদ চিত্র '''ফিলোসফিয়া নেচারালিস প্রিন্সিপিয়া ম্যাথেমেটিকা''' (লাতিন ভাষায়: Philosophiæ Naturalis Principia Mathematica) (ইংরেজি Principles of Natural Philosophy) ইংরেজ বিজ্ঞানী এবং আধুনিক বিজ্ঞানের অন্যতম পথিকৃৎ স্যার আইজাক নিউটনের লেখা সবচেয়ে বিখ্যাত বইয়ের নাম। বইটি ১৬৮৭ সালের ৫ই জুলাই প্রকাশিত হয়। পদার্থবিজ্ঞানের ইতিহাসে অত্যন্ত গুরুত্বপূর্ণ তিনটি বিষয় এতে আলোচিত হয়: নিউটনের গতিসূত্র যা চিরায়ত বলবিজ্ঞানের ভিত্তি স্থাপন করে, সার্বজনীন মহাকর্ষ তত্ত্ব এবং কেপলারের গ্রহীয় গতি সম্পর্কিত সূত্রের প্রমাণ। প্রিন্সিপিয়াকে বিজ্ঞানের ইতিহাসে সবচেয়ে গুরুত্বপূর্ণ প্রভাবশালী বইগুলোর একটি হিসেবে গণ্য করা হয়। ভৌত তত্ত্বগুলোকে সূত্রের মাধ্যমে প্রকাশ করার জন্য নিউটন এই বই প্রকাশের আগেই এক নতুন ধরনের গণিতের উন্নয়ন ঘটিয়েছিলেন যা বর্তমানে ব্যবকলনীয় ক্যালকুলাস নামে পরিচিত। অবশ্য ক্যালকুলাসের ভাষা তিনি প্রিন্সিপিয়াতে উল্লেখ করেননি। এর বদলে তার সবগুলো গুরুত্বপূর্ণ তত্ত্বই জ্যামিতির ভাষায় তুলে ধরেন। নিউটন প্রিন্সিপিয়ার সাথে পরবর্তীকালে একটি অংশ যোগ করেছিলেন যা "General Scholium" নামে পরিচিত। এই অংশেই নিউটন তার বিখ্যাত ''Hypotheses non fingo'' (আমি কোন প্রকল্প তৈরি করি না) উক্তিটি করেন। == বহিঃসংযোগ == First edition at Google books Newton's Principia read and search Sir Isaac Newton: The PRINCIPIA Principia Text in Latin Principia in Text and PDF Математические начала натуральной философии Russian translation of ''Philosophiae Naturalis Principia Mathematica''. বই গ্রন্থ ভাষার বই বই নিউটন
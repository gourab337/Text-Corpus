'''হরিনছড়া''' (বৈজ্ঞানিক নাম: ''Acraea terpsicore'') এক প্রজাতির প্রজাপতি, যাদের মূল শরীর এবং ডানা বাঘ রঙের তাতে কালো ফুটকি এবং ছোপযুক্ত। এরা ‘নিমফ্যালিডি’ পরিবারের সদস্য। == আকার == প্রসারিত অবস্থায় হরিনছড়ার ডানার আকার ৫০-৬৫ মিলিমিটার দৈর্ঘ্যের হয়। == বিস্তার == সাধারণত এই জাতীয় প্রজাপতিটি সমগ্র ভারতের বিভিন্ন প্রান্তে প্রচুর পরিমানে দেখা যায়। এছাড়া হিমালয়ের ৬৫০০ ফুট উচ্চতা অব্দি এদের দেখা যায়। নেপাল শ্রীলঙ্কা, সমগ্র ভারতীয় উপমহাদেশের সর্বত্র দেখা যায়। এরা একটু খোলামেলা ফাঁকা জায়গা পছন্দ করে। হরিনছড়ারা সাধারনত রুক্ষ-শুষ্ক খোলা প্রান্তর ঝোপে, লতা গুল্মের জঙ্গলে অথবা জলের ভেজা পুকুর ধারের মাটিতে বেশী দেখতে পাওয়া যায়। == বর্ণনা == পুরুষ এই প্রজাপতির উভয় ডানা বাঘ রঙের এবং ডানার পার্শ্বপ্রান্তে কালো পাড়। পিছনের ডানায় এই পাড় বেশী চওড়া আবার পাড়ের ওপর সাদা সাদা ফুটকি দেখা যায়। সামনের ডানা বেশ লম্বা এবং শীর্ষ গোলাকার। এই গোলাকার ভাবটা পিছনের ডানাতে বেশী ভালো বোঝা যায়।মাথা বুকে কালোর ওপর সাদা ফুটকি দেখা যায়।হরিনছড়ার শরীর থেকে একরকম দুর্গন্ধযুক্ত হলুদ তৈলাক্ত তরল বের হয় তাই কয়েকটি জাতের বিশেষ খাদকরা ছাড়া অন্যান্য খাদক্রা এদের খায় না। যৌন মিলনের পর স্ত্রী প্রজাপতির উদরের শেষ প্রান্তে কাঁটার মতো শক্ত গোঁজ তৈরী হয় দেখতে অনেকটা সামনের দিকে মুখ বাঁকানো গোলাপের কাঁটার মতো, যার ফলে স্ত্রী প্রজাপতি পুনরায় যৌন মিলনে সক্ষম হয় না। == আচরণ == এদের ওড়ার ভংগি ধীর এবং দূর্বল প্রকৃতির। মাটির কাছাকাছিতে এরা উড়তে থাকে। ফুলের মধুর প্রতি এদের আসক্তি দেখা যায়। == বৈশিষ্ট্য == === ডিম === হরিনছড়ার ডিম হলুদ বর্ণের এবং ঈষৎ লম্বাটে গম্বুজের মতো আকৃতির হয় এবং মাথাগুলি গোল হয়। সাধারণত এরা পাতার নীচের পিঠে এর একবারে ১৫-২০টা ডিম পাড়ে। এর থেকেও বেশি সংখ্যার ডিম অনেক সময় লক্ষ্য করা যায়। === শূককীট === শূককীট গুলি লম্বাটে এবং লালচে বাদামি রঙের হয়, শরীরের নীচের দিকের রঙ পীতাভ সাদা। এদের সারা দেহখন্ডে লম্বা লম্বা কাঁটা থাকে,যেগুলো রোঁয়া যুক্ত শাখাযুক্ত হয়। ==== আহার্য উদ্ভিদ ==== এই শূককীট বিভিন্ন প্রজাতির প্যাশন ফ্লাওয়ার যেমন- ঝুমকোলতা Passiflora foetida, Passiflora edulis, Passiflora subpeltata ইত্যাদি পাতার রসালো অংশ কচি পাতা আহার করে। === মূককীট === মূককীট এর রঙ সাদা এবং তার গায়ে কালো রেখা ফুটকি দেখা যায়। আকৃতি লম্বাটে। পিঠের দুই পাশ ঘেঁষে ফ্যাকাশে লাল বা কমলা রঙের বিন্দু সারি দিয়ে থাকে। এরা মূককীট অবস্থায় গাছের পাতার নীচের দিকে, ডালে, শুকনো কাঠিতে ঝুলে থাকে। == চিত্রশালা == Image:The eggs of of Tawny Coster (হরিনছড়া) (Acraea terpsicore) WLB DSC ডিম) Image:Acraea terpsicore eggs.JPG|Tawny Coster Eggs (হরিনছড়ার ডিম) Image:Acraea violae 6.JPG|হরিনছড়ার শূককীট, পাতা খাওয়ার পর বিশ্রামরত অবস্থায় Image:Larvae of Towny Coster(Acraea terpsicore) in the leaf of Passiflora foetida WLB IMG 4715.jpg| Image:Tawny coaster শূককীট Image:Ulat Bulu শূককীট Image:The caterpillar or larve of Tawny Coster (হরিনছড়া) ((Acraea terpsicore)) WLB DSC শূককীট Image:Chrysalis (pupae) of Tawny Coster (হরিনছড়া) ((Acraea terpsicore)) WLB DSC 0012.jpg| Image:Chrysalis (pupa) of Tawny Coster (হরিনছড়া) (Acraea terpsicore) WLB DSC মূককীট == তথ্যসূত্র == == বহিঃসংযোগ == প্রজাপতি প্রাপ্ত নিমফ্যালিডি গোত্রের প্রজাপতি
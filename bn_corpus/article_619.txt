'''নকিয়া কর্পোরেশন''' ফিনল্যান্ড ভিত্তিক বহুজাতিক টেলিযোগাযোগ সম্পর্কিত কোম্পানি। এটি পৃথিবীর বৃহত্তম মোবাইল ফোন উৎপাদনকারী প্রতিষ্ঠান। নকিয়া বহনযোগ্য ইলেক্ট্রনিক ডিভাইস প্রস্তুত করে থাকে, প্রধানত মোবাইল ফোন। ১২০ টি দেশে নকিয়াতে ১,৩২,০০০ এরও বেশি লোক কর্মরত। নকিয়া জিএসএম, সিডিএমএ, ডব্লিউসিডিএমএ সব ধরনের ফোনই প্রস্তুত করে থাকে। এছাড়া সিমেন্সের সাথে যৌথ উদ্যোগে নেটওয়ার্কিং পণ্য তৈরি করে থাকে। নকিয়া হেলসিংকি, ফ্রাংকফুর্ট এবং নিউইয়র্ক এর স্টক এক্সচেঞ্জে তালিকাভুক্ত একটি তালিকাভুক্ত পাবলিক লিমিটেড কোম্পানি। ২০১১ সাল পর্যন্ত নকিয়া বিশ্বের সর্ববৃহৎ মোবাইল ফোন উৎপাদনকারী কোম্পানি ছিল। তবে বাজারে টাচস্ক্রিন প্রযুক্তির আবির্ভাবের ফলে নকিয়া ধীরে ধীরে পিছিয়ে যায়। গুগলের তৈরী এনড্রয়েড অপারেটিং সিস্টেম ব্যবহার না করার ঘোষণায় নকিয়ার শেয়ারের দাম ৪০ মার্কিন ডলার থেকে পরে মাত্র মার্কিন ডলারে নেমে আসে। নকিয়ার নিজস্ব অপারেটিং সিস্টেম সিম্বিয়ানের বদলে নকিয়া মাইক্রোসফটের উইন্ডোজ অপারেটিং সিস্টেম ব্যাবহারের জন্য মাইক্রোসফটের সাথে চুক্তিবদ্ধ হয়। এই সিদ্ধান্তের ফলেও নকিয়ার বিক্রি আশঙ্কাজনক হারে কমে যায়। ২০১৩ সালের সেপ্টেম্বর মাইক্রোসফট ৭.১৭ বিলিয়ন মার্কিন ডলার বিনিময়ে নকিয়ার ব্যবসায়িক শাখা কিনে নেওয়ার ইচ্ছা পোষন করে। এই চুক্তি অনুযায়ী নকিয়ার প্রধান নির্বাহী সহ আরও উচ্চ পদস্থ কর্মকর্তারা মাইক্রোসফটে যোগদান করবে। == ওভি == মূল নিবন্ধ ওভি (নকিয়া) == পরিবেশে প্রভাব == ২০০৫ সাল থেকে নকিয়ার প্রস্তুতকৃত সকল হ্যান্ডসেট বিষাক্ত পলিভিনাইল ক্লোরাইড (পিভিসি) মুক্ত। ২০১০ সাল থেকে নকিয়ার প্রস্তুতকৃত সকল হ্যান্ডসেট ব্রোমিনের যৌগ এবং অ্যান্টিমনি ট্রাইঅক্সাইড থেকে মুক্ত। নকিয়া ৮৪টি দেশের ৫০০০টি স্থান থেকে পরিত্যক্ত মোবাইল ফোন সংগ্রহ করে। নকিয়ার প্রায় সকল নতুন হ্যান্ডসেট এনার্জি স্টারের প্রয়োজনীয় শর্ত পূরণ করে। == তথ্যসূত্র == ফোন কোম্পানি কোম্পানি কোম্পানি ফোন নির্মাতা প্রতিষ্ঠিত
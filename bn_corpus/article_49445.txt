'''''বান্দরবান সরকারি কলেজ''''' বাংলাদেশের বান্দরবান জেলার একটি শিক্ষা প্রতিষ্ঠান। ‘‘বান্দরবান সরকারি কলেজ’’ দেশের একটি ঐতিহ্যবাহী শিক্ষা প্রতিষ্ঠান। বান্দরবান পার্বত্য জেলার কেন্দ্রস্থলে কলেজের অবস্থান। কোলাহলহীন নৈসর্গিক পরিবেশ কলেজটির অন্যতম বৈশিষ্ট্য। পাহাড়ের পাদদেশে প্রাকৃতিক এক নয়নমুগ্ধ পরিবেশে একাডেমিক প্রশাসনিক ভবনের দৃষ্টিনন্দন স্থাপত্য সৌন্দর্যে গড়ে উঠেছে কলেজের সুদৃশ্য ক্যাম্পাস। বিজ্ঞানভবন, ছাত্রাবাস, মসজিদ, শহীদ মিনার, খেলার মাঠ কলেজটির সৌন্দর্যের এক অনুপম মাত্রা যোগ করেছে। ==অবস্থান== কলেজটি বান্দরবান জেলার বান্দরবান সদর উপজেলার নোয়াপাড়া রোড়ের পাশে অবস্থিত। ==ইতিহাস== ১৯৭৫ সালে কলেজটি প্রতিষ্ঠা লাভ করে এবং ১৯৮০ সালের মার্চ মাসে কলেজটিকে জাতীয়করণ করা হয়। উচ্চ মাধ্যমিক কলেজ হিসেবে যাত্রা শুরু করে পরবর্তীতে স্নাতক (কলা), ১৯৯৬ সালে স্নাতক (ব্যবসায় শিক্ষা) এবং ১৯৯৮ সালে স্নাতক (বিজ্ঞান) কোর্স চালুর মাধ্যমে কলেজটি পূর্ণাঙ্গ ডিগ্রী কলেজের মর্যাদা লাভ করে। শিক্ষার সম্প্রসারণে কলেজে ২০০১ সালে ৩টি বিষয়ে অনার্স কোর্স প্রবর্তন করা হয় এবং ২০১৩-১৪ সালে আরো ০২টি বিষয়ে অনার্স কোর্স চালুর অনুমোদন দেয়া হয়। বর্তমানে ব্যবস্থাপনা, অর্থনীতি, রাষ্ট্রবিজ্ঞান, হিসাববিজ্ঞানও ইতিহাস বিষয়ে অনার্স কোর্স চালু রয়েছে। আরো কয়েকটি বিষয়ে অনার্স কোর্স প্রবর্তনের প্রস্তাব সংশ্লিষ্ট অধিদপ্তর মন্ত্রনালয়ে প্রক্রিয়াধীন আছে। ==ব্যবস্থাপনা== কলেজ পরিচালনার জন্য একটি গভর্নিং বডি রয়েছে। ==শিক্ষকবৃন্দ== কলেজের অধ্যক্ষ প্রফেসর স্বপন কুমার বণিক উপাধ্যক্ষ প্রফেসর নিখিল চন্দ্র রায়।এছাড়াও আরও অনেক শিক্ষক শিক্ষিকা কর্মরত আছেন। ==অবকাঠামো== কলেজটিতে শিক্ষার্থীদের জন্য মসজিদ,শহীদ মিনার খেলার মাঠ রয়েছে।এছাড়াও কলেজে একটি কম্পিউটার ল্যাবও রয়েছে। ==শিক্ষা কার্যক্রম== কলেজে বর্তমানে উচ্চ মাধ্যমিক শিক্ষার পাশাপাশি, ডিগ্রি পর্যায়েও পাঠদান করা হয়। ===অনুষদসমূহ=== *বিজ্ঞান *ব্যবসায় *মানবিক *স্নাতক(পাস) *স্নাতক(সম্মান) *ব্যবস্থাপনা *অর্থনীতি *রাষ্ট্রবিজ্ঞান *হিসাববিজ্ঞান *ইবাদতখানাঃ মূল ভবনের পাশে ইবাদতখানা আছে। ইবাদতখানায় নিয়মিত নামাজ পরিচালনার জন্য ইমাম মোয়াজ্জিন আছেন। *মিলনায়তনঃ কলেজে ছাত্র ছাত্রীদের জন্য পৃথক পৃথক মিলনায়তন আছে। ছাত্র ছাত্রীদের মিলনায়তনের বিভিন্ন অভ্যন্তরীণ খেলাধূলার ব্যবস্থা পত্র-পত্রিকা রয়েছে। *রোভার স্কাউটঃ কলেজে রোভার স্কাউটের কার্যক্রম চালু রয়েছে। আগ্রহী ছাত্র-ছাত্রীরা এতে অংশগ্রহণ করে নিজেরা সেবামূলক কাজে আত্মনিয়োগ করতে পারে। *বৃত্তি ফ্রি স্টুডেন্টশীপঃ কলেজের উল্লেখযোগ্য সংখ্যক ছাত্র-ছাত্রী বিভিন্ন পরীক্ষায় ফলাফলের ভিত্তিতে মেধানুসারে সরকারি বৃত্তি পেয়ে থাকে। এছাড়া মেধা, আর্থিক অবস্থা, পাঠোন্নতি, সদাচার ইত্যাদি বিবেচনা করে উল্লেখযোগ্য সংখ্যক ছাত্র-ছাত্রীকে কলেজ থেকে বৃত্তি প্রদানের ব্যবস্থা আছে। বিভিন্ন ব্যাংক, জেলা পরিষদ, বৌদ্ধ ছাত্র সংসদ এবং বাণী-আর্চনা সংসদ বৃত্তি প্রদান করা হয়ে থাকে। ==ভবিষ্যৎ পরিকল্পনা== কলেজকে একটি পূর্ণাঙ্গ বিশ্ববিদ্যালয় কলেজ হিসেবে প্রতিষ্ঠা করে অত্র অঞ্চলের পিছিয়ে পড়া জনগোষ্ঠিকে উচ্চ শিক্ষার সুযোগ করে দেওয়া তথা দেশের শিক্ষা প্রসারে অবদান রাখা। একই সাথে শিক্ষার সুন্দর পরিবেশ বজায় রেখে শিক্ষার্থীদের প্রতিভা বিকাশের মাধ্যমে সম্ভাবনাময় করে গড়ে তোলাই প্রতিষ্ঠানটির অঙ্গীকার লক্ষ্য। ==ফলাফল কৃতিত্ব== কলেজের বর্তমান পাশের হার ৫৪%।শিক্ষার ক্ষেত্রে বান্দরবান সরকারি কলেজের প্রশংসনীয় ভূমিকার স্বীকৃতিস্বরুপ অত্র কলেজ জেলা পর্যায়ে একাধিকবার শ্রেষ্ঠ কলেজের গৌরব অর্জন করে। ==কৃতি ==আরও দেখুন== ==তথ্যসূত্র== ==বহিঃসংযোগ== জেলার কলেজ‎ জেলায় জাতীয় বিশ্ববিদ্যালয় অধিভুক্ত কলেজ
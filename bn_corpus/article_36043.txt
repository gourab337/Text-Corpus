'''জয়ন্তী চুতীয়া''' (Joyanti Chutia) একজন অসমীয়া বিজ্ঞানী এবং জনপ্ৰিয় বিজ্ঞান বিষয়ক লেখিকা। ১৯৪৮ সালের আগষ্টে শিবসাগর জেলার জামগুরিতে তার জন্ম হয়। তার মায়ের নাম কুঞ্জলতা এবং পিতা সোণারাম চুতীয়া। ১৯৬৭ সালে জয়ন্তী চুতীয়া গুয়াহাটি বিশ্ববিদ্যালয় থেকে পদাৰ্থ বিজ্ঞানে বি.এস.সি এবং ১৯৬৯ সালে ডিব্রুগড় বিশ্ববিদ্যালয় থেকে এম.এস.সি. পাস করেন। ১৯৮১ সালে সেই বিশ্ববিদ্যালয় থেকেই Solid state Physics বিষয়ে ডক্টরেট ডিগ্ৰী লাভ করেন। ==ক্যারিয়ার== ১৯৮১ থেকে ১৯৮৩ পর্যন্ত CSIR-এ Post Doctorate Fellow রূপে কাৰ্য্যনিৰ্বাহী ছিলেন। ১৯৮৫ থেকে ১৯৮৬ পর্যন্ত Institute of Advanced Studies in Science and Technology-তে সহকারী অধ্যাপিকারূপে নিযুক্ত ছিলেন। ১৯৮৮ সালে তিনি Institute of space and Astronautical science, জাপান গবেষণার কাজে নিযুক্ত হন। তার পরের একবছর জাৰ্মানী বিশ্ববিদ্যালয়ে Visiting বিজ্ঞানী রূপে কাৰ্য্যনিৰ্বাহী ছিলেন। বর্তমানে তিনি গুয়াহাটির Institute of Advanced Studies in Science and Technology-র অধ্যাপক এবং বিভাগীয় প্রধান তথা রিচাৰ্চ গাইড। তিনি দেশ-বিদেশের অনেক সেমিনার, কনফারেন্স, সামার স্কুলে অংশগ্ৰহণ করেছেন। ১৯৭৬ সালে কলকাতায় International Seminar on Solid state physics ভ্ৰমণ পরিক্ৰমা আরম্ভ করেন। তার পরের বছর থেকেই পদাৰ্থবিজ্ঞানের বিভিন্ন বিষয়বস্তুর ওপরে আহমেদাবাদ, ইন্দোর, জাপানের হিরোশিমা বিশ্ববিদ্যালয়, কলকাতার যাদবপুর বিশ্ববিদ্যালয়, নতুন দিল্লীর জওহরলাল নেহরু বিশ্ববিদ্যালয়, আমেরিকার উইলিয়ামস বাৰ্গ,বোম্বে বিশ্ববিদ্যালয়, জাৰ্মানী, এলাহবাদ বিশ্ববিদ্যালয়, কুয়ালালামপুরের মালয় বিশ্ববিদ্যালয়, ব্যাংককের চোলালাংকাৰ্ণ বিশ্ববিদ্যালয়, বাংগালোর, লণ্ডন, ইতালি ইত্যাদি জায়গায় বিভিন্ন সেমিনার, ওয়াৰ্কশপে অংশগ্ৰহণ করে পদাৰ্থ বিজ্ঞানের বিভিন্ন বিষয়ের ওপর বক্তৃতা প্ৰদান করে রাজ্যের জন্য গৌরব বয়ে আনেন। ২০০৫ সালে তিনি IASST সঞ্চালকরূপে নিযুক্ত হন। ==পুরষ্কার এবং সম্মাননা== জয়ন্তী চুতীয়া বিজ্ঞানে বিশেষ অবদানের জন্য কমল কুমারী রাষ্ট্রীয় পদক, সাধনী শৌৰ্য পদক, বাসন্তী বরদলৈ পদক, মহিলা পদাৰ্থ বিজ্ঞানী পদক, ঘনশ্যাম গোস্বামী পদক ইত্যাদিতে ভূষিত হয়েছেন। বিজ্ঞানীদের জীবনী, ভ্ৰমণ কাহিনী, উপন্যাস ইত্যাদি বিষয়ের ওপরে তিনি ২১ টি গ্ৰন্থও রচনা করেছেন। Indian Academy of Sciences-এ ১০০ খ্যাতিমান ভারতীয় মহিলা বিজ্ঞানীর বিষয়ে প্ৰকাশ করা "Lilavati’s Daughters: The Woman Scientists of India" গ্ৰন্থতে ড° জয়ন্তী চুতীয়া স্থান লাভ করেছেন। == তথ্যসূত্র == বিজ্ঞানী বিজ্ঞানী জন্ম
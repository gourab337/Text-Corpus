বেহুলা লাচারি বাংলাদেশ একটি জনপ্রিয় পালা। এটি ‘বেইলা নাচানি, বেইলা সতী, বেইলা সুন্দরী, প্রভৃতি নামে পরিবেশিত হয়ে থাকে। বেহুলা, মনসা, সনেকা, নরেকা, দাসী ইত্যাদি চরিত্রে পুরুষরা নারী সেজে সংলাপ নৃত্যগীতে অংশ নিয়ে থাকে। === বিষয়ঃ === বেহুলা লাচারিতে শিব পার্বতীর কৈলাশ গমন, মনসা পদ্মাদেবীর জন্ম ইতিহাস, চাঁদ সওদাগরের নিকট মনসার পুজা দাবি, চাঁদ সওদাগর মনসাকে পূজা না দেওয়ায় তার ছয় পুত্রকে কালীদহ সাগরে ডুবিয়ে মারা, বেহুলা লক্ষিন্দরের জন্মের ইতিবৃত্ত, প্রেম বিয়ে, শাতালি পর্বতে লোহার বাসর ঘরে মনসার নির্দেশে কালনাগ কর্তৃক লক্ষিন্দরের দংশন, কলার ভেলায় ভেসে মরা পতিসহ বেহুলার দেবপুরীর উদ্দেশ্যে যাত্রা, দেবসভায় বেহুলার আকুল আকুতি নৃত্য পরিবেশনের মাধ্যমে দেবতাদের মন সস্তুষ্টি করায় লক্ষিন্দরের পুনজীবন লাভ, তার ছয় ভাইয়ের পুনজীবন লাভ, বেহুলার অনুরোধে চাঁদ সওদাগরকে দিয়ে মনসাকে পুর্জা দেওয়ার প্রতিশ্রুতি ইত্যাদি বিষয় কখনো কাহিনী আকারে, কখনো নৃত্যগীত প্রধান হয়ে বেহুলা লাচারীতে স্থান পেয়েছে। ==== পরিবেশনাঃ ==== শাওইনা ডালা বেহুলা লাচারির শ্রাবণ সংক্রান্তির একটি পরিবেশনা বঙ্গাব্দের শ্রাবণ মাসকে গ্রামাঞ্চলে শাওন মাস বলে। শ্রাবণ সংক্রান্তিতে (শ্রাবণ মাসে শেষ দিন) প্রতিবছর বেহুলা লাচারির দলগুলো আলাদাভাবে বড় ধরণের নৌকায় আরোহন করে নৃত্যগীত করতে করতে নদীর স্রোতের অনুকুলে নৌকা ভাসিয়ে দেয় “যাকে শাওইনা ডালা” নামে অভিহিত করা হয়। কোনো কোনো অঞ্চলে শাওইনা ডালাকে বেহুলার ভাষান’ বলা হয়ে থাকে। দলের ওস্তাদ কিছু দুর পরপর সাতটি ঘাটে নৌকা ভিড়িয়ে সর্পদেবী মনসা (পদ্মাদেবী শিব মহাদেবসহ দেব-দেবীর উদ্দেশ্যে পূজা দেয় এবং তাদের জন্য ছোট ছোট কলার ভেলায় ভোগ সামগ্রী দিয়ে তা নদীতে ভাসিয়ে দেয়। এর পর পুর্বে থেকে মানত করা নিদিষ্ট বাড়ির আঙ্গিনায় বেহুলার লাচারি পালার শেষের একটি বা দুটি দৃশ্য পরিবেশনা করে থাকে। বিশেষ করে লোহার বাসর ঘরে মানসার নির্দেশে কালনাগ কর্তৃক লক্ষিন্দরকে দংশন জীয়ত্তকরণ পর্যন্ত পালাটি পরিবেশিত হয়। অতপর তারা নৌকাযোগে গন্তেব্যে ফিরে আসে। এদিন প্রতিটি ওস্তাদ, ওঝা বা কবিরাজ সাপের বিষ নামানোর মন্ত্র ঝালাই করে থাকেন। টাঙ্গাইল জেলার যমুনা, ঝিনাই, ধলেশ্বরী, বৈরান, বংশী, ফটিকজানী লৌহজং নদীতে প্রতিবছর শাওইনা ডালা অনুষ্ঠিত হয়ে থাকে।
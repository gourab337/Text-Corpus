(জিলাপি) হচ্ছে ২০১৮ সালের একটি হিন্দি রোমান্টিক চলচ্চিত্র যেটি পুষ্পদ্বীপ ভরদ্বাজ পরিচালনা করেছিলেন। ২০১৬ সালে মুক্তিপ্রাপ্ত বাংলা চলচ্চিত্র ''প্রাক্তন''-এর পুনঃনির্মাণ এই চলচ্চিত্রটিতে রিয়া চক্রবর্তী মুখ্য ভূমিকায় ছিলেন এবং তার প্রেমিকের চরিত্রে নবাগত বরুণ মিত্র অভিনয় করেন, এছাড়াও দিগানগনা সূর্যবংশীও গুরুত্বপূর্ণ ভূমিকায় ছিলেন। ২০১৮ সালের সেপ্টেম্বর চলচ্চিত্রটির ফার্স্ট লুক ছাড়া হয়। সাত দিন পর ১০ তারিখে অফিশিয়াল ট্রেলার ছাড়া হয়। ১৩ই অক্টোবর তারিখে চলচ্চিত্রটি মুক্তি পায়। ==কাহিনী== আয়শা হচ্ছেন একজন প্রগতিবাদী স্বাধীনতাবাদী নারী যিনি একজন লেখক। মুম্বাইতে বসবাসকারী আয়শা দিল্লীতে তার এক বান্ধবীর সঙ্গে ঘুরতে যান, ওখানে দেব নামের এক টুরিস্ট গাইডের সঙ্গে তার পরিচয় হয় এবং তাকে আয়শার ভালো লেগে যায়। আয়শা নিজেই দেবকে নিজের ভালোবাসার কথা জানায় এবং পরে তারা বিয়ে করে। কিছু মাস পরে আয়শা অন্তঃসত্ত্বা হয়ে পড়ে দেব আয়শার গর্ভের কথা শুনে খুশী হয়ে যায় কিন্তু আয়শা মন খারাপ করে বসে এই ভেবে যে এখনই সে বাচ্চা নেওয়ার জন্য প্রস্তুত না। দেব আয়শার বিষণ্ণতা কাটানোর জন্য তার সঙ্গে অনেক গল্প করে এবং মেয়ে সন্তান হলে তার নাম দিশা (দেব এবং আয়শার সম্মিলিত নাম) রাখবে বলে সিদ্ধান্ত নেয়। দুর্ভাগ্যবশত আয়শার গর্ভপাত হয়ে যায় এবং দেবের মা আয়শাকে দোষ দিতে থাকে এই জন্য। আয়শার মন খারাপ হয়ে যায়, বিষণ্ণতায় ভুগে সে দেবের বাসা ত্যাগ করে। কিছু দিন পর দেব এবং তার মা এবং দেবের বোন আয়শার বাসায় যায় আয়শাকে আনতে কিন্তু আয়শা তাও রাজী হয়না। আয়শা দেবকে একটা বিশেষ জায়গায় আসতে বলে এই বলে যে সে যদি তাকে সত্যিই ভালোবাসে তাহলে আসতে হবে, কিন্তু দেব আসেনা। সাত বছর পর আয়শার বিয়ে ঠিক হয় কিন্তু আয়শা তার অবচেতন মনে এখনো দেবকে পছন্দ করে। আয়শা হঠাৎ দিল্লী ঘুরতে যাবার পরিকল্পনা করে একাই। ট্রেনে উঠে পড়ে আয়শা এবং ট্রেনে তার কামরায় অনু নামের এক তরুণী এবং তার মেয়ে পোলটির সঙ্গে পরিচিত হয়। আয়শা পরে জানতে পারে যে অনু হচ্ছে দেবের দ্বিতীয় পত্নী। একই ট্রেনেই তার দেবের সঙ্গেও দেখা হয়, সে দেবের সামনাসামনি পড়ে যায়। ট্রেন ভ্রমণে আয়শা তার সঙ্গে দেবের অতীতের সম্পর্ক কল্পনা করে। পোলটি নামক মেয়েটার আসল নাম দিশা শুনে আয়শা দেবের উপর রাগ করে। ট্রেন দিল্লীতে পৌঁছে যায়। নামার সময় অনু আয়শাকে ধন্যবাদ জানায় তাকে দেব দেওয়ার জন্য এবং এও বলে যে সে জানতে পেরেছে যে আয়শা দেবের ভালোবাসা এবং প্রথম স্ত্রী। দেব পুনরায় ট্রেনের ভেতরে ঢুকে আয়শার কামরায় যেয়ে তাকে বলে যে সে বিশেষ জায়গায় এসেছিলো কিন্তু তাকে পেছন থেকে দেখে সে চলে যায় কারণ তার মনে হচ্ছিলো যে আয়শা তার সঙ্গে থেকে সুখী থাকতে পারবেনা। দেবের চিন্তাভাবনা আলাদা এবং সে আয়শাকে সুখী দেখতে চেয়েছিলো। দেব আয়শাকে এটাও বলে যে সে তার লেখা উপন্যাস পড়েছে। দুজনেই এরপর অশ্রুসজল হয়ে একে অপরকে আলিঙ্গন করে। আয়শা বলে যে সে এখনো তাকে ভালোবাসে। দেব তাকে আবার উপন্যাস লিখতে বলে, সে বলে সেটাও সে পড়বে। একবছর পর দেব আয়শার লেখা উপন্যাস একটি বইয়ের দোকানে পায় যেটার নাম 'জালেবি'। ==অভিনয়ে== *রিয়া চক্রবর্তী আয়শা *বরুণ মিত্র দেব *দিগানগনা সূর্যবংশী অনু *অন্য দুরেজা পোলটি (দিশা) *পূর্তি আর্য রেণু, দেবের বোন *প্রবীণা দেশপাণ্ডে দেবের মা *মহেশ ঠাকুর আয়শার বাবা ==তথ্যসূত্র== ==বহিঃসংযোগ== বলিউড হাঙ্গামায় জালেবি ভাষার চলচ্চিত্র চলচ্চিত্র প্রণয়ধর্মী চলচ্চিত্র প্রণয়ধর্মী নাট্য চলচ্চিত্র দশকের হিন্দি ভাষার চলচ্চিত্র চলচ্চিত্রের হিন্দি পুনর্নির্মাণ
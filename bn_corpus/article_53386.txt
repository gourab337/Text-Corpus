'''এম বি মানিক''' (জন্ম ১৯৭১) একজন বাংলাদেশী চলচ্চিত্র পরিচালক। তিনি মুসা ভাই, এক টাকার দেনমোহর এইরকম আরো অনেক চলচ্চিত্র পরিচালনা করে খ্যাতি অর্জন করেন। == প্রাথমিক জীবন == এম বি মানিক বাংলাদেশের চাঁদপুর জেলায় জন্মগ্রহণ করেন। == কর্মজীবন == এম বি মানিক প্রথমে ১৯৯৩ সালে চলচ্চিত্র পরিচালক আলমগীর কুমকুম এর সহকারী পরিচালক হিসেবে কাজ করেন ''অপরাজিত নায়ক'' চলচ্চিত্রে। এরপরে তিনি আরো অনেক পরিচালকের সহকারী পরিচালক হিসেবে কাজ করেন। এর মধ্যে উল্লেখযোগ্য হলো, মালেক আফসারী, এনায়েত করিম, বদিউল আলম খোকন, জিল্লুর রহমান এবং আরো অনেকে। এম বি মানিকের প্রথম পরিচালিত চলচ্চিত্র ‘নূরা পাগলা’। চলচ্চিত্রটি তিনি '''বাহার উদ্দিন বাহার''' নামে পরিচালনা করেন। পরবর্তী ছবি ‘দুর্ধর্ষ’ পরিচালনার সময় তিনি নাম পরিবর্তন করে '''এম বি মানিক''' রাখেন। এম বি মানিক তার পরিচালনায় শেষ চলচ্চিত্র নির্মাণ করেন যার নাম "দুর্ধর্ষ প্রেমিক।" যা মুক্তি পাওয়ার পর অনেক লোকসান হয়। তারপরেই তিনি ভিসা নিয়ে যুক্তরাষ্ট্রে পাড়ি জমান। সেখানে একটি মুদি দোকান দেন। ==প্রযোজনা প্রতিষ্ঠান== এম বি মানিকের প্রযোজনা প্রতিষ্ঠানের নাম ছিল এইচ ফিল্ম ইন্টারন্যাশনাল। ==পারিবারিক জীবন== তার স্ত্রীর নাম আসমা মানিক এবং তাদের তিন সন্তান হয়। ==মৃত্যু== যুক্তরাষ্ট্রের নিউইয়র্কে দুর্বৃত্তের গুলিতে তিনি নিহত হন। ১৫ মে ২০১৪, বুধবারে স্থানীয় সময় বিকেল তিনটায় একদল চাঁদাবাজ এম বি মানিকের নিউইয়র্কের দোকানে এসে চাঁদা দাবি করে। তিনি চাঁদা দিতে অস্বীকৃতি জানালে তারা গুলি চালায়। এতে তিনি গুরুতর আহত হন, হাসপাতালে নেওয়ার পর তার মৃত্যু হয়। তার মরদেহ বাংলাদেশে নিয়ে আসা হয়, অনেক বাংলাদেশী চলচ্চিত্র অভিনেতা পরিচালক তার বাসায় গিয়ে শ্রদ্ধা জানান। মানিককে তার নিজ শহর ফেনীতে সমাহিত করা হয়। == তথ্যসূত্র == == বহিঃসংযোগ == জন্ম মৃত্যু চলচ্চিত্র পরিচালক জেলার ব্যক্তি
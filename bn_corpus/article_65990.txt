'''অ্যানানকি''' (ইংরেজি: Ananke; হল বৃহস্পতির একটি বিপরীতগামী প্রাকৃতিক উপগ্রহ। ১৯৫১ সালে মাউন্ট উইলসন মানমন্দিরে সেথ বার্নেস নিকোলসন এটি আবিষ্কার করেছিলেন। গ্রিক পুরাণে কথিত জিউস মইরাইয়ের (ভাগ্যদেবী ফেটস) কন্যা তথা আবশ্যকতার মূর্ত রূপ অ্যানানকির নামানুসারে এই উপগ্রহটির নামকরণ করা হয়। এই নামের বিশেষণটি হল (ইংরেজি: Anankean)। অ্যানানকি উপগ্রহটির নামানুসারে বিপরীতগামী অনিয়মিত উপগ্রহগুলির অ্যানানকি গোষ্ঠীর নামকরণ করা হয়েছে। এই উপগ্রহগুলি মোটামুটি ১৫০° নতিতে ১৯.৩ থেকে ২২.৭ জিগামিটার দূরত্বের মধ্যে বৃহস্পতিকে প্রদক্ষিণ করছে। ==নামকরণ== ১৯৭৫ সালে অ্যানানকি উপগ্রহ এটির বর্তমান নামটি লাভ করে। তার আগে এটিকে সাধারণভাবে '''''' (ইংরেজি: Jupiter XII) নামে চিহ্নিত করা হত। ১৯৫৫ থেকে ১৯৭৫ সালের মধ্যবর্তী সময়ে এটিকে (ইংরেজি: Adrastea) নামেও অভিহিত করা হত। বর্তমানে বৃহস্পতির অপর একটি প্রাকৃতিক উপগ্রহ এই নামে অভিহিত হয়েছে। ==কক্ষপথ== বৃহস্পতির বিপরীতগামী উপগ্রহসমূহ। এই ছবিটিতে বৃহস্পতির অন্যান্য বিপরীতগামী অনিয়মিত উপগ্রহগুলির প্রেক্ষিতে অ্যানানকির কক্ষপথটি অঙ্কিত হয়েছে। অ্যানানকি একটি উচ্চ-নতিযুক্ত বিপরীতগামী কক্ষপথে বৃহস্পতিকে প্রদক্ষিণ করে চলেছে। ২০০০ সালের পর অনুরূপ কক্ষপথে বৃহস্পতিকে প্রদক্ষিণকারী আরও আটটি অনিয়মিত উপগ্রহ আবিষ্কৃত হয়েছে। ২০০০ সালের জানুয়ারি মাসের হিসাব অনুযায়ী, এই উপগ্রহের কক্ষীয় উপাদানগুলি সৌর গ্রহীয় বাধার কারণে ক্রমাগত পরিবর্তিত হয়ে চলেছে। এই ধরনের কক্ষীয় উপাদান অদ্যাবধি অবগত ভৌত বৈশিষ্ট্যগুলির পরিপ্রেক্ষিতে অনুমান করা হয়, যে মূল সংঘর্ষের ফলে অ্যানানকি গোষ্ঠীর উপগ্রহগুলির উদ্ভব ঘটেছিল, সেটির বৃহত্তম অবশিষ্টাংশ হল এই অ্যানানকি উপগ্রহটি। ==ভৌত বৈশিষ্ট্য== দৃশ্যমান বর্ণালিতে অ্যানানকিকে ধূসর থেকে হালকা লাল রঙের (রং সূচকে বি-ভি=০.৯০ বি-আর=০.৩৮) দেখায়। অবলোহিত বর্ণালিতে এটিকে পি-শ্রেণির গ্রহাণুর মতো দেখায়। তবে সেক্ষেত্রে এখানে জলে একটি সম্ভাব্য ইঙ্গিত পাওয়া যায়। ==আরও দেখুন== অনিয়মিত উপগ্রহ ==তথ্যসূত্র== Ephemeris IAU-MPC NSES ==বহিঃসংযোগ== Ananke Profile by NASA's Solar System Exploration David Jewitt pages Scott Sheppard pages
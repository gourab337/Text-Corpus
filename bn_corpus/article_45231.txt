নাম: ''Charaxes solon (Fabricius)'') এক প্রজাতির মাঝারী আকারের প্রজাপতি। এরা ‘নিমফ্যালিডি’ গোত্রের এবং চারাক্সিনি উপগোত্রের সদস্য। == আকার == রেশমবাজ এর প্রসারিত অবস্থায় ডানার আকার ৭০-৮০ মিলিমিটার দৈর্ঘ্যের হয়। ==উপপ্রজাতি == ভারতে প্রাপ্ত রেশমবাজ এর উপপ্রজাতি হল- ''Charaxes solon solon'' Fabricius, 1793 Pale Black Rajah ''Charaxes solon sulphureus'' Rothschild, 1900 Sulphur Black Rajah == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- ডানার উপরিতল কালো এবং কালচে বাদামীর সংমিশ্রন। উভয় ডানায় ডিসকাল অংশে আড়াআড়ি ভাবে ঘন সন্নিভূত একসারি হলদে সবুজ অথবা সবজে সাদা ছোপ দেখা যায়। উক্ত ছোপগুলি এতই ঘনীভূত যে এদের একটি বন্ধনীর মত দেখায়। এই ডিসকাল ছোপগুলি বৃহৎ আকারের, তবে সামনের ডানার শীর্ষের দিকে এরা ক্রমশ ক্ষুদ্রতর আকারের হয় এবং এদের মধ্যেকারের দূরত্বও বেশী। সেই কারনে মনে হয় যে ঘনীভূত ছোপ দ্বারা গঠিত ডিসকাল বন্ধনীটি সামনের ডানার শীর্ষভাগে পৌঁছে কতকগুলি ক্ষুদ্রতর ছোপে খন্ডিত হয়েছে। উক্ত ডিসকাল ছোপ গুলি কখনো সখনো সাদাটে হয়। সামনের ডানায় বিভিন্ন আকারের একসারি সাব-টার্মিনাল সবজে-হলুদ ছোপ দেখা যায় যা ডানার শীর্ষের দিকে ক্রমশ অস্পষ্ট হয়ে গেছে। পিছনের ডানায় একসারি সবজে-হলুদ লম্বাটে এবং অনিয়মিত আকারের সাব-টার্মিনাল ছোপ বিদ্যমান যা ডানার শীর্ষভাগ থেকে টর্নাস অবধি বিস্তৃত এবং টর্নাস অবস্থিত শেষ ছোপটি সবচাইতে লম্বাটে এবং তীর্যক। টার্মিনাল অথবা অংশে একসারি অনিয়মিত আকারের সবজে-হলুদ ছোপ চোখে পড়ে। ডানার নিম্নতল রূপালী এবং খয়েরী রঙের সংমিশ্রণ এবং উভয় ডানাতেই ছোট বড় ঢেউ খেলানো সরু কালো রেখার উপস্থিতি লক্ষ্য করা যায়। উভয় ডানাতে সাবটার্মিনাল এবং টার্মিনাল সবজে হলুদ ছোপ এর সারি বর্তমান। পিছনের ডানায় টার্মিনাল ছোপগুলি অর্ধচন্দ্রাকৃতি অথবা সামনের ডানার সাবটার্মিনাল ছোপগুলি অপেক্ষাকৃত অস্পষ্ট। পিছনের ডানায় এবং নং শিরাস্থলে দুটি সমান আকৃতি বিশিষ্ট লেজ বিদ্যমান। পুরুষ নমুনা অপেক্ষা স্ত্রীদের লেজ দুটি অধিকতর লম্বা, তবে পুরুষদের লেজদুটি তীক্ষ্ণতর। শুঙ্গ কালো এবং সূক্ষ্ম সাদা বলয় যুক্ত। মাথার উপরিতলে পাশের দিকে কয়েকটি সাদা সূক্ষ্ম ফোঁটা অথবা বিন্দু দেখা যায়। মাথা, বক্ষদেশ এবং উদর উপরিতলে কালচে এবং কালচে বাদামী এবং নিম্নতলে খয়েরী হয়। == আচরণ == এদের ওড়ার ভংগি খুব দ্রুত। এদের ২০০০মিটার উচ্চতা অবধি দেখা যায় আবার অনেক সময় মাটির কাছাকাছিও উড়তে দেখা যায়। পচা ফলের রস, প্রানীর বিষ্ঠা এবং ভেজা মাটি থেকে রস আহরণ করে। পুরুষ রেশমবাজরা অন্যান্য প্রজাতির রাজা দের সাথে একসাথে ভেজা মাটিতে বসে জলপান করতে দেখা যায়। এরা মাঝে মাঝে ডানা খোলা রেখে রোদ পোহায়। ফুলে এরা প্রায় বসেই না। == চিত্রশালা == == তথ্যসূত্র == প্রজাপতি প্রাপ্ত নিমফ্যালিডি গোত্রের প্রজাপতি
'''জিন্দা পার্ক''' বাংলাদেশের একটি বিখ্যাত বিনোদন অবকাশ যাপন কেন্দ্র। সাধারণ মানুষের উদ্যোগে এই পার্কটি তৈরী করা হয়েছে। প্রতিদিন প্রচুর পর্যটক এখানে ভ্রমণ করতে আসেন। ==অবস্থান== জিন্দা পার্ক বাংলাদেশের নারায়ণগঞ্জ জেলার রুপগঞ্জ উপজেলায় দাউদপুর ইউনিয়নে অবস্থিত। নারায়ণগঞ্জ রাজধানী শহর ঢাকার খুব নিকটেই অবস্থিত। ==প্রতিষ্ঠা== প্রায় ৫০০০ সদস্যবিশিষ্ট “অগ্রপথিক পল্লী সমিতি” ১৯৮০ সালে যাত্রা শুরু করে। মূলত এই সংগঠনের অকৃত্রিম প্রচেষ্টার ফলে পার্কটি প্রতিষ্ঠিত হয়। ==বর্ণনা== জিন্দা পার্ক প্রায় ১৫০ একর জায়গাজুড়ে বিস্তত। এখানে রয়েছে প্রায় ২৫০ প্রজাতির ১০,০০০ এর বেশী গাছ। সুদৃশ্য ভবনগুলো জিন্দা পার্কের সৌন্দর্য্য বৃদ্ধি করেছে। এতে রয়েছে ৫টি বিশালাকার জলাধার। যেখানে পর্যটকরা নৌকায় ঘুরতে পারেন। প্রায় ৪০০০ লোকের আয়ের উৎস এই পার্ক। অপস ক্যাবিনেট, অপস সংসদ এবং অপস কমিশন নামে পার্কটিতে ৩টি পরিচালনা পর্ষদ রয়েছে। তবে রাজউক কর্তৃপক্ষ পার্কের উন্নয়নে সহায়তা প্রদান করার ঘোষণা দিয়েছিলো। পার্কটি প্রতিদিন সকাল ৯টার সময় পর্যটকদের জন্য খুলে দেওয়া হয়। ==আরো দেখুন== মুড়াপাড়া রাজবাড়ী ==তথ্যসূত্র== জেলার দর্শনীয় স্থান
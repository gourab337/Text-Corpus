'''গীতা গোপীনাথ''' (জন্ম ৮ই ডিসেম্বর ১৯৭১) একজন ইন্দো আমেরিকান অর্থনীতিবিদ। তিনি হার্ভার্ড বিশ্ববিদ্যালয়ে জন জ্বানস্ট্রা আন্তর্জাতিক গবেষণা অর্থনীতির অধ্যাপক। এর সঙ্গে তিনি জাতীয় ব্যুরো অফ ইকোনমিক রিসার্চ আন্তর্জাতিক অর্থনীতি অ্যান্ড ব্যাষ্টিক অর্থনীতি প্রোগ্রামের সহ-পরিচালক এবং কেরালার মুখ্যমন্ত্রীর অর্থনৈতিক উপদেষ্টা হিসেবে কাজ করেছেন। গোপীনাথ অক্টোবর, ২০১৮ সালে আন্তর্জাতিক মুদ্রা তহবিলের প্রধান অর্থনীতিবিদ নিযুক্ত হয়েছেন। তিনি গবেষণা করেছেন মূলতঃ আন্তর্জাতিক অর্থ ব্যাষ্টিক অর্থনীতি নিয়ে। == প্রাথমিক জীবন এবং শিক্ষা == গোপীনাথ ভারতের কলকাতায় জন্মেছেন। পরে তার স্কুলজীবন কেটেছে মহীশূরের নির্মলা কনভেন্ট স্কুলে। তিনি টি ভি গোপীনাথ এবং ভিসি বিজয়লক্ষ্মীর দুই কন্যার মধ্যে ছোট। তার বাবা এবং মা দুজনেই কেরালার কন্নুরের মানুষ। তার মা, ভিসি বিজয়লক্ষ্মী, ভেদিয়ারা চন্দ্রোথু পরিবারের মেয়ে, যেটি একটি উপ-শাখা। এটি মূলতঃ এসেছে তিরুবনন্তপুরম জেলা এবং কন্নুর জেলা থেকে। এ. কে. গোপালনের সঙ্গে তার বাবা টি ভি গোপীনাথ সম্পর্কযুক্ত।. তিনি দিল্লি লেডি শ্রী রাম কলেজ ফর উইমেন থেকে ১৯৯২ সালে বি.এ. ডিগ্রী এবং ১৯৯৪ সালে দিল্লি দিল্লি স্কুল অফ ইকোনমিক্স থেকে অর্থনীতিতে এম.এ. ডিগ্রী লাভ করেন। তিনি এছাড়াও ১৯৯৬ সালে ওয়াশিংটন বিশ্ববিদ্যালয় থেকে এম.এ. ডিগ্রী লাভ করেন। ২০০১ সালে তিনি প্রিন্সটন বিশ্ববিদ্যালয় থেকে পিএইচ.ডি. অর্জন করেন। প্রিন্সটন-এ ডক্টরেট গবেষণাকালে তিনি প্রিন্সটন এর উড্রো উইলসন ফেলোশিপ রিসার্চ পুরস্কার পেয়েছিলেন।. == বর্তমান নিয়োগ এবং কাজ == ২০১৮ সালের অক্টোবরে গীতা গোপীনাথ আন্তর্জাতিক মুদ্রা তহবিলের প্রধান অর্থনীতিবিদ নিযুক্ত হন। গীতা গোপীনাথ হার্ভার্ড বিশ্ববিদ্যালয়ে জন জ্বানস্ট্রা আন্তর্জাতিক গবেষণা অর্থনীতির অধ্যাপক। তিনি জাতীয় ব্যুরো অফ ইকোনমিক রিসার্চএ আন্তর্জাতিক অর্থনীতি এবং ব্যাষ্টিক অর্থনীতি প্রোগ্রামের সহ-পরিচালক, ফেডারেল রিজার্ভ ব্যাংক অফ বোস্টনে পরিদর্শী অধ্যাপক, ফেডারেল রিজার্ভ ব্যাংক অফ নিউ ইয়র্কের অর্থনৈতিক পরামর্শদাতা প্যানেলের সদস্য, ভারতের কেরালার মুখ্যমন্ত্রীর অর্থনৈতিক উপদেষ্টা, আমেরিকান ইকোনমিক রিভিউ এর সহ-সম্পাদক, বর্তমান হ্যান্ডবুক অফ ইন্টারন্যাশনাল ইকোনমিক্স এর সহ সম্পাদক, এবং রিভিউ অফ ইকোনমিক স্টাডিজ এর সম্পাদক। == সম্মান == ২০১৮ সালের অক্টোবরে, আন্তর্জাতিক মুদ্রা তহবিলের (আই এম এফ) পরিচালন অধিকর্তা ক্রিস্টিন লাগার্ড গীতা গোপীনাথকে আইএমএফের গবেষণা বিভাগের অর্থনৈতিক পরামর্শদাতা পরিচালক নিযুক্ত করেন। ২০১৮ সালে তিনি আমেরিকান একাডেমি অব আর্টস অ্যান্ড সায়েন্সেস এর একজন সহকর্মী নির্বাচিত হন। ২০১৭ সালে তিনি, ওয়াশিংটন বিশিষ্ট প্রাক্তন শিক্ষার্থী পুরস্কার পান। ২০১৪ সালে তিনি আন্তর্জাতিক মুদ্রা তহবিলের ৪৫ জন শীর্ষ অর্থনীতিবিদদের মধ্যে ২৫ তম হিসাবে নির্বাচিত হন এবং ২০১১ সালে ওয়ার্ল্ড ইকোনমিক ফোরাম থেকে বিশ্বের তরুণ নেতা নির্বাচিত হন। == ব্যক্তিগত == গোপীনাথের স্বামী ইকবাল সিং ধালিওয়াল ম্যাসাচুসেট্‌স ইনস্টিটিউট অব টেকনোলজির আব্দুল লতিফ জামিল পভার্টি অ্যাকশান ল্যাব এর অর্থনীতি বিভাগের নির্বাহী পরিচালক। রোহিল নামে তাদের একটি ছেলে আছে। == তথ্যসূত্র == == বহিঃসংযোগ == Harvard University Profile জন্ম শিক্ষক ব্যক্তি প্রাক্তন শিক্ষার্থী
মানচিত্রে লিওঁ উপসাগর '''লিওঁ উপসাগর''' () দক্ষিণ ফ্রান্সের লংগদক-রুসিয়োঁ এবং প্রোভঁস প্রদেশের উপকূলে অবস্থিত ভূমধ্যসাগরের একটি বাহু। উপসাগরটি পশ্চিমে ফ্রান্স-স্পেন সীমান্ত থেকে শুরু হয়ে পূর্বে ইল দিয়ের (Îles d'Hyères) নামক ফরাসি দ্বীপপুঞ্জ পর্যন্ত বিস্তৃত। লিওঁ উপসাগরে সাতটি নদী এসে পড়েছে (তেক, তেত, ওদ, অর্ব, এরো, ভিদুর্ল এবং রোন); এদের মধ্যে সবচেয়ে বিখ্যাতটি হল রোন নদী, যা দক্ষিণ ফ্রান্সের উপকূলীয় অঞ্চলকে আল্পস পর্বতমালার সাথে যুক্ত করেছে। পার্বত্য অঞ্চল থেকে শীতল বায়ু যখন রোন উপত্যকার ভেতর দিয়ে নেমে আসে, তখন লিওঁ উপসাগরে এক ধরনের শুষ্ক, শীতল, উত্তুরে ঝোড়ো বায়ু প্রবাহিত হয়, যার স্থানীয় নাম মিস্ত্রাল (mistral)। মার্সেই (Marseille), সেত (Sète) তুলোঁ (Toulon) লিওঁ উপসাগরের উপকূলে অবস্থিত প্রধান সমুদ্রবন্দর। উপসাগরটির উপকূল বৈচিত্র‌্যময়; এটি পিরেনিজ পর্বতমালার একাংশ, কিছু লেগুন, লবণাক্ত জলাভূমি, রোন নদীর ব-দ্বীপ এবং চুনাপাথরের পাহাড় নিয়ে গঠিত। == তথ্যসূত্র == উপসাগর উপসাগর
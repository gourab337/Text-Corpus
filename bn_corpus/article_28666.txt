'''কাউন্সিল অন টল বিল্ডিংস এন্ড আর্বান হ্যাবিটেট''' (Council on Tall Buildings and Urban Habitat) বা সংক্ষেপে (CTBUH) একটি অলাভজনক আন্তর্জাতিক সংস্থা। এটি সুউচ্চ ভবন এবং টেকসই নগর পরিকল্পনা নিয়ে গবেষণা, তথ্য-উপাত্ত বিশ্লেষণ, মানদন্ড প্রণয়ন, উচ্চ ভবন নির্মাণে সঠিক বাস্তবসম্মত জ্ঞান প্রচারে কাজ করে থাকে। এই অলাভজনক সংস্থাটির প্রধান দপ্তর যুক্তরাষ্ট্রের শিকাগোর ইলিনয় ইন্সটিটিউট অফ টেকনোলোজিতে অবস্থিত। সিটিবিইউএইচ কর্তৃক প্রকাশিত বিশ্বের সর্বোচ্চ উচু ভবনের তালিকা বিশ্বব্যাপী স্বীকৃত। সংস্থাটি তার উদ্দেশ্য লক্ষ্য হিসেবে উল্লেখ করেছে, পরিকল্পনা, নকশা এবং উচু ভবন নির্মাণ সম্পর্কিত সব বিষয়ে গবেষণা করা। লেন এস বিডেল ১৯৬৯ সালে লেহাই ইউনিভার্সিটিতে সিটিবিইউএইস প্রতিষ্ঠা করেন। এখানে ২০০৩ সাল পর্যন্ত সংস্থাটির দপ্তর থাকলেও পরবর্তিতে এটি ইলিনয় ইন্সটিটিউট অফ টেকনোলোজিতে স্থানান্তরিত হয়। ==উচ্চ ভবনের র‍্যাঙ্কিং== সিটিবিইউএইচ ভবনের উচ্চতা তিনটি মানদন্ড অনুসারে নির্ধারণ করে থাকে এবং এর ভিত্তিতে বিশ্বের সুউচ্চ ভবনসমূহের র‍্যাঙ্কিং প্রকাশ করে: ১. স্থাপত্যিক শীর্ষ পর্যন্ত উচ্চতা: এই মানদন্ড অনুসারেই সিটিবিইউএইচ প্রধানত ভবনের উচ্চতা নির্ধারণ করে থাকে। এক্ষেত্রে ভবনে উচ্চতা ভবনের উন্মুক্ত প্রবেশ পথ থেকে স্থাপত্যিক শীর্ষ পর্যন্ত পরিমাপ করা হয়। স্থাপত্যিক শীর্ষ বলতে যেকোন ধরনের স্থাপত্যিক উপকরণ বোঝায়। তবে এক্ষেত্রে অ্যান্টেনা, পতাকা ধারক ইত্যাদি কোন উপকরণ গ্রহণযোগ্য নয়। ২.শীর্ষ তলা: ভবনের নিচ থেকে উপরের সর্বোচ্চ তলা, যেটি ভবনটির ব্যবহারকারী কর্তৃক ব্যবহৃত হয়, সেই তলা পর্যন্ত উচ্চতা। ৩. শীর্ষ পর্যন্ত উচ্চতা: ভবনের নিচ থেকে শীর্ষ পর্যন্ত উচ্চতা। এক্ষেত্রে অ্যান্টেনা, পতাকা ধারক বা অন্য যেকোন বস্ত যা ভবনের উপরে থাকবে, সবই বিবেচিত হবে। ==তথ্যসূত্র== ==বহিঃসংযোগ== Australian chapter of the Council on Tall Buildings and Urban Habitat CTBUH Skyscraper Center Database CTBUH Technical Papers CTBUH Global Tall Building News Archive CTBUH Newsletter Archive CTBUH Design Research বিষয়শ্রেণী:নগর পরিকল্পনা সংস্থা সংস্থা
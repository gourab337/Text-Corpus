'''হেডিংটন স্কুল''' (ইংরেজিতে: Headington School) ইংল্যান্ডের অক্সফোর্ডে অবস্থিত একটি বালিকা বিদ্যালয়। ১৯১৫ সালে কয়েকজন খ্রিস্টীয় ধর্মযাজক এই বিদ্যালয়টি প্রতিষ্ঠা করেন। এই বিদ্যালয়ের মূলমন্ত্র হচ্ছে ‘ফাইট দ্য গুড ফাইট অফ ফেইথ’। এই বিদ্যালয়টির সংগীতও ‘ফাইট দ্য গুড ফাইট’। ব্রিটিশ বিদ্যালয় সাময়িকী গুড স্কুলস গাইড হেডিংটন স্কুল সম্পর্কে বলেছে, "এটি বিদ্যালয়ের পরিবেশ আনন্দময়। শিক্ষার্থীদের শিক্ষাগত উৎকর্ষতার পাশাপাশি বিদ্যালয়টি তাদের মানসিক বিকাশে খেলাধূলা এবং অন্যান্য সহশিক্ষা কার্যক্রমে গুরুত্ব দিয়ে থাকে"। ==ইতিহাস== হেডিংটন স্কুল ১৯১৫ সালে খ্রিস্টীয় ধর্মযাজকদের একটী দল প্রতিষ্ঠা করেন। তাদের উদ্দেশ্য ছিল প্রথম বিশ্বযুদ্ধ পরবর্তি সময়ে নারীশিক্ষা সম্প্রসারণ করা এবং বালিকাদের উন্নত শিক্ষা প্রদান করা। অক্সফোর্ডের অস্লার রোডে হেডিংটন লজ নামে বিদ্যালয়টি যাত্রা শুরু করে। সেস্ময় বিদ্যালয়টিতে আটটি আবাসিক ছাত্রীনিবাস ছিল। যুদ্ধের পরে বিদ্যালয় প্রাঙ্গনে আরো ভবন নির্মাণ করা হয়। ১৯২০ সালে হেডিংটন স্কুল ড্যাভেনপোর্ট হাউজ নামে একটি আবাসিক ছাত্রীনিবাস নির্মাণ করে। এই ছাত্রীনিবাসে একর বাগান এবং ১৯ একরবিশিষ্ট চারণভূমি ছিল। ১৯৩০ সালে বিদ্যালয়টির মূল ভবন নতুনভাবে নির্মাণ করা হয়। এটির স্থাপত্যশৈলী নিও-জর্জিয়ান রীতির। ভবনটি স্থাপত্যিক দিক থেকে উচ্চমানসম্পন্ন এবং এতে অনেক খোলামেলা জায়গা রয়েছে। ১৯৪২ সালে বিদ্যালয়টিকে শিক্ষাগত দাতব্য প্রতিষ্ঠান হিসেবে পরিণত করা হয়। স্থানীয় শিক্ষার্থীদের শিক্ষাপ্রদান এবং এর ফলে সামাজিক উৎকর্ষে অবদান রাখার স্বীকৃতিস্বরূপ এই রূপান্তর করা হয়। ==সহশিক্ষা কার্যক্রম== হেডিংটন স্কুলে ৫০-এরও বেশি ধরনের সহশিক্ষা কার্যক্রম চালু রয়েছে।। খেলাধুলা থেকে ডিউক অফ এডিনবার্গ অ্যাওয়ার্ড পর্যন্ত বিভিন্ন ধরনের সহশিক্ষা কার্যক্রমে এই বিদ্যালয়ের শিক্ষার্থীরা অংশগ্রহণ করে। বিদ্যালয়টির খেলার দলসমূহ আঞ্চলিক এবং জাতীয় পর্যায়ে বিভিন্ন প্রতিযোগিতায় অবতীর্ণ হয়। এখানকার রোয়িং বা নৌকাঁচালনা দল ইংল্যান্ডের নৌকাঁচালনা দলসমূহের মধ্যে অন্যতম সফল। সিঙ্গাপুরে অনুষ্ঠিত ২০১০ গ্রীষ্মকালীন যুব অলিম্পিকে এই বিদ্যালয়ের দুইজন শিক্ষার্থী যুক্তরাজ্যের হয়ে অংশগ্রহণ করে এবং স্বর্ণপদক জয় করে। হেডিংটন স্কুলের রোবোটিক্স দল ২০১৪ সালের জাতীয় স্টুডেন্ট রোবোটিক্স প্রতিযোগিতায় পুরস্কার অর্জন করে। এটিই ইংল্যান্ডের প্রথম বালিকা বিদ্যালয় যা ২০১৩ সালে জাতীয় রোবোটিক্স প্রতিযোগিতায় অংশগ্রহণ করে। এই বিদ্যালয়ের শিক্ষার্থীদের দল অক্সফোড়্রড মিউজিক ফেস্টিভ্যালেও উল্লেখযোগ্য সঙ্গীত পরিবেশনা করেছে। ==সুবিধাদি== বর্তমানে হেডিংটন বিদ্যালয় ২৩ একর জমির উপরে বিস্তৃত। বিদ্যালয়ে খেলার মাঠ, টেনিস কোর্ট, সুইমিং পুল রয়েছে। গত ১৫ বছরে বিদ্যালয়টি শিল্পকলা বিভাগের জন্য নতুন একটি ভবন, একটি থিয়েটার, নেপিয়ার হাউস নামের একটি নতুন ছাত্রীনিবাস এবং সঙ্গীত ভবন নির্মাণ করেছে। বিদ্যালয়ের আগের ভবনগুলো ১৯৩০ সালে নিও-জর্জিয়ান স্থাপত্যরীতিতে নির্মাণ করা হয়। ইংল্যান্ডের অল্প কয়েকটি বিদ্যালয়ের মধ্যে এই বিদ্যালয়টি অন্যতম যেখানে ঘোড়-দৌড় শেখানোর ব্যবস্থা আছে। ==তথ্যসূত্র== ==বহিঃসংযোগ== হেডিংটন স্কুল অক্সফোর্ড হেডিংটন প্রিপারেটরি স্কুল প্রোফাইল ''গুড স্কুল গাইড'' হেডিংটন স্কুল বোট ক্লাব প্রোফাইল মাইডটার বিদ্যালয়
'''"ডাকে পাখি খোল আঁখি দেখ সোনালি আকাশ"''' বাংলা ভাষায় রচিত একটি চলচ্চিত্র সংগীত। ফজলে আহমেদ বেনজীর পরিচালিত ১৯৮৩ সালে মুক্তিপ্রাপ্ত বাংলাদেশী চলচ্চিত্র প্রতিরোধ ছায়াছবিতে এই গানটি ব্যবহার করা হয়। এই গানের গীতিকার নজরুল ইসলাম বাবু এবং সুরকার ছিলেন শেখ সাদী খান। ভারতীয় গায়িকা হৈমন্তী শুক্লা এই গানে কন্ঠ দেন। আল্পনা গোস্বামী এই গানের দৃশ্যায়নে একই সাথে অভিনয় নৃত্য নির্দেশনার কাজ করেন। == পটভূমি == ছবির পরিচালক ফজলে আহমেদ বেনজীর এই ছবির চিত্রনাট্য তৈরীর সময় মধ্যবিত্ত পরিবারের একমাত্র মেয়ে তার ভাইদের সকালে ঘুম থেকে ডেকে তুলবে-এমন একটি দৃশ্যপটে গান তৈরীর জন্য সুরকার শেখ সাদী খান গীতিকার নজরুল ইসলাম বাবু'র সাথে পরিকল্পনা করেছিলেন। এই গানের পরিকল্পনা করা হয়েছিল শেখ সাদি খানের বাসায়। নজরুল ইসলাম বাবু এই গানটি একটি ছড়াগান হিসেবে লিখেছিলেন। প্রাথমিকভাবে এই গানের গীতি ফজলে আহমেদ বেনজীর পছন্দ করেননি। শেখ সাদি খানের অনুরোধে গানটি চলচ্চিত্রে রাখা হয়েছিল। == সুর সঙ্গীত আয়োজন == এই গানের বিষয় ছিল সকাল বেলার পরিবেশ। বিষয়কে প্রাধান্য দিয়ে সুরকার শেখ সাদী খান এই গানের সুরে সকাল রাগের মিশ্রন ঘটিয়েছিলেন। কোলকাতায় সংগীত শিল্পী ঊষা উথুপের স্টুডিও ভাইব্রেশন-এ এই গানের সংগীত আয়োজন শব্দ ধারণ করা হয়েছিল। == গ্রহণযোগ্যতা == মুক্তির পর ছায়াছবির এই গানটি সবচেয়ে বেশী লোকপ্রিয় হয়েছিল। বাংলাদেশ টেলিভিশনের ছায়াছবির গানের অনুষ্ঠান বাংলাদেশ বেতারে এই গান নিয়মিত প্রচার হয়েছে। জনপ্রিয়তার স্বীকৃতি সরূপ এই গানের কথা পত্রিকার প্রবন্ধেও উল্লেখ হচ্ছে। == তথ্যসুত্র == == বহিঃসংযোগ == ইউটিউবে প্রতিরোধ ছায়াছবি(গানটি ছায়াছবির ৮ঃ৫৭ মিনিট হতে শুরু) গান চলচ্চিত্রের গান গান
'''রেজিস উইরিরানাই চাকাভা''' (জন্ম: ২০ সেপ্টেম্বর, ১৯৮৭) জিম্বাবুয়ের আন্তর্জাতিক ক্রিকেটার। জিম্বাবুয়ে জাতীয় ক্রিকেট দলের অন্যতম সদস্য তিনি। মূলতঃ তিনি একজন উইকেট-কিপার। '''রেজিস চাকাভা''' পাশাপাশি ডানহাতে ব্যাটিংয়ে পারদর্শী। ঘরোয়া ক্রিকেটে নর্দার্ন্সের হয়ে খেলছেন। == প্রারম্ভিক জীবন == এপ্রিল, ২০০৭ সালে অনুষ্ঠিত লোগান কাপে ইস্টার্নসের বিপক্ষে নর্দান্সের হয়ে প্রথম-শ্রেণীর ক্রিকেটে অভিষেক ঘটে তার। ব্যাটিং উদ্বোধনে নেমে খেলায় তিনি ১ম ২য় ইনিংসে যথাক্রমে শূন্য পাঁচ রান করেছিলেন। এরপর মাত্র চারটি প্রথম-শ্রেণীর ক্রিকেটে নিজ প্রদেশের হয়ে খেলার পর তাকে জিম্বাবুয়ে দলের সদস্য মনোনীত করা হয়। তখন তিনি মাত্র ৩৫ রানের সর্বোচ্চ সংগ্রহ করেছিলেন। আগস্ট, ২০০৭ সালে দক্ষিণ আফ্রিকান একাডেমি’র বিপক্ষে প্রথম অর্ধ-শতক করেন। এরপর ২০০৭-০৮ মৌসুমে দক্ষিণ আফ্রিকান ঘরোয়া প্রতিযোগিতায় চাকাভা জিম্বাবুয়ের প্রাদেশিক দলে খেলার যোগ্যতা লাভ করেন। প্রতিযোগিতায় নামিবিয়ার বিপক্ষে প্রথম-শ্রেণীর ক্রিকেটে তার অভিষেক সেঞ্চুরি করেন। == আন্তর্জাতিক ক্রিকেট == অক্টোবর, ২০০৮ সালে কানাডায় অনুষ্ঠিত চার-দেশীয় টুয়েন্টি২০ সিরিজে জাতীয় দলে খেলার জন্য মনোনীত হন। ১২ অক্টোবর, ২০০৮ তারিখে পাকিস্তানের বিপক্ষে টুয়েন্টি২০ আন্তর্জাতিকে তার অভিষেক ঘটে। তখন তাতেন্ডা তাইবু উইকেট-কিপার ছিলেন। এসময় তিনি বিশেষজ্ঞ ব্যাটসম্যান হিসেবে মাঠে নামেন। কিন্তু এক রান নেয়ার পর তিনি রান-আউটের শিকার হন। খেলায় পাকিস্তান উইকেটে জয়লাভ করে। প্রতিযোগিতায় জিম্বাবুয়ে তৃতীয় স্থান দখল করে। প্রতিযোগিতার পর জিম্বাবুয়ে দল নাইরোবি গমন করে। কেনিয়া আয়ারল্যান্ডের বিপক্ষে একদিনের আন্তর্জাতিক সিরিজে অংশগ্রহণ করে। ১৯ অক্টোবর তারিখে চাকাভা তার প্রথম একদিনের আন্তর্জাতিকে অংশগ্রহণ করেন। এসময় তাইবু উইকেট-কিপার বিশেষজ্ঞ ব্যাটসম্যানরূপে মাঠে নামেন। চাকাভা ৪৪ বলে ৪১ রান করেন সর্বশেষ আউট হন। খেলায় জিম্বাবুয়ে দল ৯৫ রানে পরাজিত হয়। ২০১০ সালে চাকাভা জিম্বাবুয়ে দলের সাথে কানাডা নেদারল্যান্ডস সফর করেন। ২০১১ সালে জিম্বাবুয়ে টেস্ট ক্রিকেটে পদার্পণ করে। বছরের নভেম্বরে বুলাওয়েতে নিউজিল্যান্ডের বিপক্ষে তার টেস্ট অভিষেক ঘটে। উইকেট রক্ষাসহ সাত নম্বরে ব্যাটিংয়ে নেমে ৩৭ রান করেন। == তথ্যসূত্র == == বহিঃসংযোগ == CricketArchive biography Cricinfo biography ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেটার ক্রিকেট বিশ্বকাপের ক্রিকেটার
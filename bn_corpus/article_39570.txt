'''মীর্জা মোহাম্মদ ইউসুফ আলি''' (১৮৫৮-১৯২০) ছিলেন ব্রিটিশ ভারতের একজন বাঙালি সাহিত্যিক সমাজসংস্কারক। ==প্রারম্ভিক জীবন== মীর্জা মুহাম্মদ ইউসুফ আলি ১৮৫৮ সালে রাজশাহীর দুর্গাপুর উপজেলার আলিয়াবাদ গ্রামে জন্মগ্রহণ করেন। তিনি শ্রীধর মধ্যবঙ্গ বিদ্যালয় এবং এরপর রাজশাহী নর্মাল স্কুলে পড়াশোনা করেছেন। স্কুলের ত্রৈমাসিক পরীক্ষায় তিনি কৃতিত্বের সাথে উত্তীর্ণ হয়েছিলেন। তবে এরপর নিয়মিত ছাত্র হিসেবে পড়তে সক্ষম না হওয়ায় তিনি প্রাইভেট পরীক্ষা দিয়ে ১৮৮৭ সালে এন্ট্রান্স পাস করেন। ১৮৯১ সালে তিনি এফ.এ. পরীক্ষায় অকৃতকার্য‌ হওয়ার পর আর পড়াশোনা করতে পারেননি। বাংলা ইংরেজির পাশাপাশি নিজ চেষ্টায় তিনি আরবি, ফারসি উর্দু ভাষা রপ্ত করেছিলেন। ==কর্মজীবন== কর্মজীবনের শুরুতে তিনি কুচবিহারের একটি বাংলা বিদ্যালয়ে শিক্ষকতা করেছেন। এরপর তিনি রাজশাহীর লোকনাথ স্কুল রংপুরের সরকারি নর্মাল স্কুলে শিক্ষকতা (১৮৮১-৯৩) করেছেন। এছাড়া তিনি স্কুল পরিদর্শক এবং সাব রেজিস্ট্রার হিসেবেও চাকরি (১৮৯৩-১৯১৭) করেছেন। ১৯১৭ সালে তিনি অবসর নেন। ==সমাজ সংস্কার== অবসরের পর ইউসুফ আলি সমাজ সংস্কারমূলক কাজে নিয়োজিত হন। রাজশাহীর নূর-আল-ঈমান সমাজ (১৮৮৪), আঞ্জুমানে হেমায়েতে ইসলাম (১৮৯১) এবং রাজশাহী জেলা মুসলমান শিক্ষাসমিতিতে (১৯১৮) তিনি প্রতিষ্ঠাতা সম্পাদক ছিলেন। ১৮৯৯ সালে প্রতিষ্ঠিত রাজশাহীর ফুলার হোস্টেল এবং নওগাঁর মুসলিম হোস্টেল প্রতিষ্ঠায় তিনি সক্রিয় ভূমিকা রেখেছেন। মাসিক নূর-আল-ঈমান (১৯০০), দ্বিমাসিক শিক্ষা সমাচার এবং চতুর্মা‌সিক শিক্ষা সমবায় (১৯১৯) পত্রিকার তিনি সম্পাদক ছিলেন। ==সাহিত্য== ১৮৯১ সালে তার প্রথম গ্রন্থ ''দুগ্ধসরোবর'' প্রকাশিত হয়। ১৮৯৫ সালে তিনি ইমাম গাজ্জালির ''কিমিয়ায়ে সাআদাত'' গ্রন্থ নামে বঙ্গানুবাদ করেছেন। ==মৃত্যু== মীর্জা মুহাম্মদ ইউসুফ আলি ১৯২০ সালের ৩০ মে ইন্তেকাল করেন। ==তথ্যসূত্র== জন্ম মৃত্যু সাহিত্যিক জেলার ব্যক্তি
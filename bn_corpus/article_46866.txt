'''কাউখালী আনোয়ারা বেগম উচ্চ বিদ্যালয়''' বাংলাদেশের চট্টগ্রাম জেলার একটি শিক্ষা প্রতিষ্ঠান। == অবস্থান == প্রতিষ্ঠানটি চট্টগ্রাম জেলার রাঙ্গুনিয়া উপজেলার বেতাগী ইউনিয়নের চেংখালী গ্রামে অবস্থিত। == ইতিহাস == ১৯৮৯ সালে এলাকার কৃতি সন্তান, মরমী গবেষক আল্লামা রুমি সোসাইটির প্রতিষ্ঠাতা আলহাজ্ব সৈয়দ আহমদুল হক তারই সহধর্মিনীর নামে বিদ্যালয়টি প্রতিষ্ঠা করেন। ১৯৮৯ সালে প্রতিষ্ঠানটি অষ্টম শ্রেণীর প্রথম একাডেমিক স্বীকৃতি লাভ করে এবং পরবর্তীতে ১৯৯৩ সালের জুলাই গণপ্রজাতন্ত্রী বাংলাদেশ সরকারের শিক্ষা মন্ত্রণালয়ের অধীনে নিম্ন মাধ্যমিক বিদ্যালয় হিসেবে প্রথম এমপিও ভুক্ত হয়। পরবর্তীতে ১৯৯৫ সালে এটি মাধ্যমিক বিদ্যালয় হিসেবে এমপিও ভুক্ত হয়। == ব্যবস্থাপনা == বিদ্যালয় পরিচালনার জন্য জনাব সৈয়দ মাহমুদুল হককে সভাপতি করে ১২ জন বিশিষ্ট একটি পরিচালনা পরিষদ রয়েছে। == শিক্ষকবৃন্দ == বিদ্যালয়ের প্রধান শিক্ষক জনাব মোহাম্মদ আইয়ুব। এছাড়া আরো ১১ জন অভিজ্ঞ শিক্ষকমণ্ডলী বিদ্যালয়ে কর্মরত আছেন। == অবকাঠামো == বিদ্যালয় মূল ভবনটি একটি দ্বিতল ভবন। এছাড়া একটি টিনশেট ভবন রয়েছে। এলাকার শিক্ষার প্রসারে উচ্চ মাধ্যমিক পর্যায়ে শিক্ষা কার্যক্রম চালু করার লক্ষ্যে একটি একতলা ভবন নবনির্মিত হয়েছে। == শিক্ষা কার্যক্রম == প্রতিষ্ঠানে সহ-শিক্ষা ব্যবস্থা রয়েছে। বর্তমানে তিন শতাধিক শিক্ষার্থী বিদ্যালয়ে অধ্যয়নরত আছে। == ফলাফল কৃতিত্ব == ২০১৮ সালের এসএসসি পরীক্ষায় পাশের হার ৭২.২২%। == আরো দেখুন == রাঙ্গুনিয়া উপজেলার শিক্ষা প্রতিষ্ঠানের তালিকা == তথ্যসূত্র == == বহিঃসংযোগ == উপজেলার শিক্ষা প্রতিষ্ঠান
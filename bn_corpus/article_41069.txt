'''তেওতা জমিদার বাড়ির দোলমঞ্চ''' মানিকগঞ্জ জেলার শিবালয় উপজেলায় যমুনা নদীর তীরে তেওতা গ্রামে অবস্থিত একটি মন্দির। ==ইতিহাস== মানিকগঞ্জ জেলার ভূমির সর্ববৃহৎ অংশের অধিকারী তেওতা জমিদার পরিবার এই দোলমঞ্চ নির্মাণ করে। রাজবাড়ি সংলগ্ন একটি স্থাপনা ‘নবরত্ন’ নামে পরিচিত ছিল যা পারিবারিক দেবতার উদ্দেশ্যে নির্মিত হয়েছিল। বসন্তকালীন দোলযাত্রা উৎসবের সময় এই মন্দিরটি ব্যবহার করা হত। এছাড়া নবরত্ন মঠে দুর্গাপূজার রঙিন উৎসবও উদযাপিত হত। কাচারি এবং দোলমঞ্চর মধ্যবর্তী পুকুরের পূর্বদিকের পাড়ে দোলমঞ্চটি স্থাপিত। এটি এখনও বেশ ভাল অবস্থায় টিকে আছে। নবরত্ন অংশটি ৫০×৫০ বর্গফুটের একটি বর্গাকার অট্টালিকা যা তিনটি ধাপে নির্মিত। প্রতিটি ধাপ মোট নয়টি ছোট কুটির সদৃশ ‘রত্ন’ দ্বারা শোভিত। রত্নগুলোয় অর্ধবৃত্তাকার তোরণসংযুক্ত প্রবেশমুখ আছে। এর একটি শিলালিপি থেকে জানা যায় এটি ১৮৫৮ সালে নির্মিত হয় এবং ১৮৯৭ সালে ভূমিকম্পে ব্যাপক ক্ষতিগ্রস্ত হয়। পরে ১৯০৬ সালে এটি সংস্কার করা হয়। এর উচ্চতা ৭৫ ফুট। ==আরও দেখুন== তেওতা জমিদার বাড়ি ==তথ্যসূত্র== জেলার প্রত্নতাত্ত্বিক স্থাপনা জেলার দর্শনীয় স্থান
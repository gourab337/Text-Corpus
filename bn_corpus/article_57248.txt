'''সাঈদা মুনা তাসনিম''' একজন বাংলাদেশি পেশাদার কূটনীতিক। বর্তমানে তিনি যুক্তরাজ্যে বাংলাদেশ হাইকমিশনের হাইকমিশনার হিসেবে কর্মরত আছেন। এর পূর্বে তিনি থাইল্যান্ডের বাংলাদেশ দূতাবাসে রাষ্ট্রদূত হিসেবে দায়িত্ব পালন করেন। ==জীবনী== সাঈদা মুনা তাসনিম ঢাকার হলিক্রস উচ্চ বালিকা বিদ্যালয় থেকে মাধ্যমিক এবং হলিক্রস কলেজ থেকে উচ্চ মাধ্যমিক সম্পন্ন করে ১৯৮৮ সালে বাংলাদেশ প্রকৌশল বিশ্ববিদ্যালয় থেকে কেমিক্যাল ইঞ্জিনিয়ারিং বিষয়ে স্নাতক সম্পন্ন করেন। পরবর্তীতে লন্ডন বিশ্ববিদ্যালয় থেকে পাবলিক পলিসি ম্যানেজমেন্ট বিষয়ে স্নাতকোত্তর ডিগ্রি অর্জন করেন। ==কর্মজীবন== কর্মজীবনের শুরুতে ১৯৯০ সালে শিল্প পরিকল্পনা প্রকৌশলী হিসেবে বাংলাদেশ কেমিক্যাল ইন্ডাস্ট্রিজ কর্পোরেশনে যোগদান করেন। ১৯৯৩ সালে তিনি পররাষ্ট্র ক্যাডারে ১১তম ব্যাচের কর্মকর্তা হিসেবে বাংলাদেশ সিভিল সার্ভিসে যোগদান করেন। কর্মজীবনে তিনি বিভিন্ন পদে থেকে দায়িত্ব পালন করেন। তিনি জাতিসংঘে বাংলাদেশের স্থায়ী মিশনে, লন্ডনে বাংলাদেশ হাইকমিশনে এবং পররাষ্ট্র মন্ত্রণালয়ের বিভিন্ন পদে দায়িত্ব পালন করেন। ==তথ্যসূত্র== ব্যক্তি কূটনীতিক নিযুক্ত বাংলাদেশী হাই কমিশনার প্রকৌশল প্রাক্তন শিক্ষার্থী
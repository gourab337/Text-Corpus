পুরুলিয়ার জেলায় দাসাই নাচ '''দাসাই নাচ''' একপ্রকার সাওতালী যুদ্ধনৃত্য। এই নাচ ভারতীয় রাজ্য পশ্চিমবঙ্গের পুরুলিয়া, বাঁকুড়া, পশ্চিম মেদিনীপুর জেলা, বীরভূম, বর্ধমান জেলার আসানসোল মহকুমা এবং ঝাড়খণ্ড রাজ্যের সাঁওতাল পরগণা, ধানবাদ, রাঁচি, হাজারিবাগ, বোকারো, রামগড়, পূর্ব পশ্চিম সিংভূম প্রভৃতি জেলায় জনপ্রিয়। == নৃত্যশিল্পী == দাসাই নাচ সাঁওতাল যুবক কিশোরদের যৌথ নৃত্য। নৃত্যশিল্পীরা গেঞ্জি বা জামা এবং শাড়ী পরে মাথায় লম্বা কাপড়ের ফেট্টি বেঁধে তাতে ময়ূরের পালক লাগিয়ে নেয় কাগজের ফুল গুঁজে নেয়। এছাড়া তারা কানে কানপাশা, গলায় হার, হাতে ময়ূরের পালক এবং পায়ে ঘুঙুর লাগিয়ে নাচে অংশগ্রহণ করেন। নাচের সময় অনেক নৃত্যশিল্পী অস্বাভাবিক আচরণ করে থাকেন, যাকে ঝাপান নামা বলা হয়ে থাকে। তখন তাকে বাবুই ঘাসের দড়ির গোছা দিয়ে মারা হয়ে থাকে। ==রীতি== ছয় জন করে নৃত্যশিল্পী দুই সারিতে পরস্পরের মুখোমুখি হয়ে আড়াই ফুটের ব্যবধানে থেকে গানের বাজনার ছন্দে একসাথে তিন পা এগিয়ে-পিছিয়ে নৃত্য করে থাকেন। কখনো ছয়জন করে নর্তক চারটি সারিতে সারিবদ্ধ হয়ে একই ভঙ্গীতে এবং একসাথে ডান বাম দিকে ঘুরে নেচে থাকেন। কখনো আবার তারা বৃত্তাকারে সংঘবদ্ধ হয়ে বসে বা উবু হয়ে বা দাঁড়িয়ে ঘড়ির কাটার বিপরীতে ঘুরে ঘুরে নাচ করে থাকেন। == তথ্যসূত্র == নৃত্য সংস্কৃতি সংস্কৃতি
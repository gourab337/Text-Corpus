'''বারি জন মেয়ার''' (জন্ম: ২১ আগস্ট, ১৯৩২ মৃত্যু: ১৩ সেপ্টেম্বর, ২০১৫) বোর্নমাউথ এলাকায় জন্মগ্রহণকারী ইংল্যান্ডের বিশিষ্ট ফুটবলার, ক্রিকেটার পরবর্তীকালে ক্রিকেট আম্পায়ার ছিলেন। কাউন্টি ক্রিকেটে পক্ষে খেলেছেন '''বারি মেয়ার'''। ক্লাব দলে তিনি মূলতঃ উইকেট-কিপার ছিলেন। কিন্তু ব্যাটসম্যান হিসেবে তিনি তেমন সফলতা দেখাতে পারেননি। ব্রিস্টল রোভার্সের পক্ষে ফুটবল খেলেন। ১৩৯ খেলায় অংশ নিয়ে ৬০ গোল করেছিলেন তিনি। এছাড়াও তিনি প্লাইমাউথ আর্জিল, নিউপোর্ট কাউন্টি, ব্রিস্টল সিটি হেয়ারফোর্ড ইউনাইটেডের প্রতিনিধিত্ব করেন। গ্রীষ্মে কাউন্টি ক্রিকেট ক্লাবের গ্রাউন্ডস্টাফ হিসেবে কাজ করেছেন। ১৯৫৭ থেকে ১৯৭১ সময়কালে ৪০৬টি প্রথম-শ্রেণীর ক্রিকেটে অংশ নিয়ে উইকেট-রক্ষণে থেকে ৭০৭টি ক্যাচসহ ১১৯টি স্ট্যাম্পিংয়ের সাথে নিজেকে সম্পৃক্ত্ করেন। কিন্তু তুলনামূলকভাবে ব্যাটিংয়ে তার অংশগ্রহণ বেশ দূর্বলমানের ছিল। ১৪.১৯ ব্যাটিং গড়ে রান তুলেছেন তিনি। তন্মধ্যে তার সর্বোচ্চ সংগ্রহ ছিল ৬৩। ফুটবল ক্রিকেট খেলা থেকে অবসর নেয়ার পর ক্রিকেট আম্পায়ার হিসেবে নিজেকে জড়িত রাখেন। ১৯৭৮ থেকে ১৯৯৩ সাল পর্যন্ত ইংল্যান্ডে ২৬ টেস্ট পরিচালনা করেছেন তিনি। তন্মধ্যে, হেডিংলিতে ১৯৮১ মৌসুমের অ্যাশেজ টেস্টও পরিচালনা করেন। এছাড়াও ১৯৭৭ থেকে ১৯৯৩ মেয়াদে একদিনের আন্তর্জাতিকে ২৩ খেলায় অংশ নেন। তন্মধ্যে, লর্ডসে অনুষ্ঠিত ১৯৭৯ ১৯৮৩ সালের ক্রিকেট বিশ্বকাপের ফাইনাল খেলা দু’টো বিখ্যাত আম্পায়ার ডিকি বার্ডের সাথে সফলতার সাথে পরিচালনা করেন। ২০০৬ সালে অ্যান্ড্রু হিগনেলের সাথে যৌথভাবে আত্মজীবনীমূলক গ্রন্থ গেটিং ইট রাইট প্রকাশ করেন। তার সন্তান আর্দ্রিয়ানও ফুটবলার ছিলেন। ৮৩ বছর বয়সে ২০১৫ সালে তার দেহাবসান ঘটে। == তথ্যসূত্র == == বহিঃসংযোগ == Barrie Meyer from CricketArchive ক্রিকেটার জন্ম মৃত্যু উইকেট-রক্ষক ক্রিকেটার টেস্ট ক্রিকেট আম্পায়ার ওডিআই ক্রিকেট আম্পায়ার ফুটবলার
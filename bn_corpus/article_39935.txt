'''সীমা আঁতিল''' (জন্ম ২৭ জুলাই ১৯৮৩) হলেন একজন ভারতীয় প্রমীলা ক্রীড়াবিদ। তিনি ডিসকাস নিক্ষেপ বিষয়ে ভারতের প্রতিনিধিত্ব করেন। == জন্ম প্রাথমিক জীবন == হরিয়াণার সোনিপাত জেলায় খেওদা গ্রামে সীমা আঁতিলের জন্ম হয়। ১১ বছর বয়সে হার্ডলার এবং লং জাম্পার হিসাবে তার ক্রীড়াজীবন শুরু হয়, কিন্তু পরবর্তীকালে তিনি ডিসকাস থ্রোর প্রতি আকৃষ্ট হন। ২০০০ সালে স্যান্টিয়াগো বিশ্ব জুনিয়ার স্বর্ণপদক লাভ করার পর সীমা ''মিলেনিয়াম চাইল্ড'' (সহস্রাব্দের শিশু) এই নামে বিখ্যাত হন। সোনিপতের সককারী কলেজে তিনি পড়াশোনা করেন। == খেলোয়াড়ী জীবন == ২০০০ সালের বিশ্ব জুনিয়র চ্যাম্পিয়নশিপে সীমা স্বর্ণপদক জেতেন, কিন্তু সিউডোএফিড্রিন ড্রাগ নেওয়ার কারনে ডোপ টেস্টে তার পজিটিভ নমুনা পাওয়া যায় এবং তার স্বর্ণপদক কেড়ে নেওয়া হয়। সেই সময় এই জাতীয় অপরাধের ক্ষেত্রে চালু আইন অনুসারে, জাতীয় ফেডারেশন তার পদক কেড়ে নেওয়ার পাশাপাশি তার উপর জন সতর্কীকরন জারি করে। ২০০২ পরবর্তী বিশ্ব জুনিয়ার তিনি ব্রোঞ্জ পদক লাভ করেন। ২০০৬ কমনওয়েলথ গেমসে সীমা রৌপ্যপদক জেতেন এবং ২৬শে জুন ২০০৬ হরিয়ানা সরকার তাকে ভীম পুরস্কার দিয়ে সন্মানিত করেন। ২০০৬ এশিয়ান গেমসে তার অনুপস্থিতি নিয়ে সংবাদ মাধ্যমে প্রচুর কথা উঠে আসে। এশিয়ান গেমস শুরুর আগেই ডোপ টেস্টে তার স্টেরয়েড (স্ট্যানোজোলোল) রিপোর্ট পজিটিভ হয়। যদিও জাতীয় ফেডারেশন তাকে কলঙ্ক মুক্ত ঘোষণা করে গেমসে অংশগ্রহণের সুযোগ দেয়। কিন্তু কোনো কারনে তিনি দল থেকে সরে যান এবং গেমস থেকে দূরে থাকেন। ২০১০ কমনওয়েলথ গেমসে তিনি ব্রোঞ্জ পদক লাভ করেন। ২০১২ লন্ডন অলিম্পিকে ব্যক্তিগত ইভেন্টে তিনি ১৩তম স্থান গ্রহণ করেন। ২০১৪ সালে কমনওয়েলথ গেমসে রৌপ্য এবং এশিয়ান গেমসে তিনি স্বর্ণ পদক জেতেন। == ব্যক্তিগত জীবন == সীমা আঁতিল তার প্রশিক্ষক প্রাক্তন ডিসকাস থ্রোয়ার অংকুশ পুনিয়াকে বিবাহ করেন। অঙ্কুশ এথেন্সে ২০০৪ গ্রীষ্মকালীন অলিম্পিকে ভারতের প্রতিনিধিত্ব করেন। == অলিম্পিকে পারফরমেন্স == -এর ২০০৪ অলিম্পিক গেমস এথেন্স, গ্রীস ১৪তম ৬০.৬৪ মি ২০১২ অলিম্পিক গেমস লন্ডন, ইংল্যান্ড ১৩তম ৬১.৯১ মি == তথ্যসূত্র == == বহিঃসংযোগ == ব্যক্তি ক্রীড়াবিদ মহিলা ক্রীড়াবিদ নারী জন্ম গ্রীষ্মকালীন অলিম্পিকে দৌড়বীর (ট্র্যাক অ্যান্ড ফিল্ড) গ্রীষ্মকালীন অলিম্পিকে দৌড়বীর (ট্র্যাক অ্যান্ড ফিল্ড) গ্রীষ্মকালীন অলিম্পিকের দৌড়বীর (ট্র্যাক অ্যান্ড ফিল্ড)
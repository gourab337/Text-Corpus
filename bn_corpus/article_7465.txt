'''কাশিম বাজার''' বা কাশীমবাজার বা কাসিমবাজার বা কাসিম বাজার ভারতের পশ্চিমবঙ্গ রাজ্যের মুর্শিদাবাদ জেলার একটি শহর। == জনসংখ্যার উপাত্ত == ভারতের ২০০১ সালের আদমশুমারি অনুসারে কাশিম বাজার শহরের জনসংখ্যা হল ১০,১৭৫ জন। এর মধ্যে পুরুষ ৫২% এবং নারী ৪৮%। এখানে সাক্ষরতার হার ৭৮%। পুরুষদের মধ্যে সাক্ষরতার হার ৮৩% এবং নারীদের মধ্যে এই হার ৭২%। সারা ভারতের সাক্ষরতার হার ৫৯.৫%, তার চাইতে কাশিম বাজার এর সাক্ষরতার হার বেশি। এই শহরের জনসংখ্যার ৯% হল বছর বা তার কম বয়সী। == ইতিহাস== মহারাজা কৃষ্ণকান্ত নন্দী কাশীমবাজার রাজবংশের প্রতিষ্ঠা করেছিলেন। জৈন বণিকদের আদি বাসস্থল এই কাশীমবাজার। ১৬৫৮-৫৯ সালে ইংরেজরা কাশীমবাজারে দুটি কুঠি স্থাপন করে। নবাব ১৭৫৭ সালে এই ইংরেজকুঠি আক্রমণ করেছিলেন। জব চার্নক তার কার্যকালে এই ইংরেজকুঠিতে প্রথম আগমন করেন। এখানে বিদেশীদের কবরখানা বিদ্যমান। সফদাবাদে আর্মেনীয় কুঠি গড়ে উঠেছিল। এখানকার বালুচরের সিল্কের শাড়ি জগদ্বিখ্যাত। রেশম এখানকার বাণিজ্যের প্রধান বস্তু হিসাবে সুপরিচিত ছিল। কাশীমবাজারের মহাজনটুলি মহল্লায় জৈন বণিকদের 'নেমিনাথ মন্দির' দর্শনীয় পুরাকীর্তি। এতে ২৪ জন জৈন তীর্থঙ্করের মূর্তি আছে, যার মধ্যে নেমিনাথ সর্বোচ্চ আসনে প্রতিষ্ঠিত। পাশে ছোট মন্দিরে জৈন যতিগণের পায়ের চিহ্ন দেখা যায়। মন্দিরের পূর্বদিকের বাগানে 'মধুগড়ে' নামে একটি পুরনো পুকুর আছে। মারাঠা বর্গীদের হাঙ্গামার সময় ধনী জৈন বণিকরা তাদের সব ধনদৌলত এই পুকুরে নিক্ষেপ করেছিলেন বলে কথিত আছে। ==তথ্যসূত্র== শহর জেলার শহর
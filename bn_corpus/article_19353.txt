সামার্স কাউন্টি,পশ্চিম ভার্জিনিয়ার ট্যালকট শহরের বাইরে জন হেনরির মুর্তি '''জন হেনরি''' একজন আমেরিকান লোকগাথার কিংবদন্তি। তাকে নিয়ে গল্পের জন্ম হয়েছিলো দিনমজুরদের মধ্যে। জন হেনরি রেলপথে স্টিল ড্রাইভারের কাজ করতেন,হাতুড়ি দিয়ে পাথর কাটা ছিলো তার কাজ। লোকগাথায় বলা হয় জন হেনরি যন্ত্রের সঙ্গে হাতুড়ি হাতে প্রতিযোগিতায় নেমে জিতেছিলেন এবং মৃত্যুবরণ করেছিলেন। তার কাহিনী নিয়ে অসংখ্য গান,গল্প,নাটক ইত্যাদি রচিত হয়েছে। ==কিংবদন্তি== জন হেনরির কিংবদন্তির অনেকগুলো সংস্করণ রয়েছে। প্রায় সবগুলোতোই বলা হয়েছে তিনি শারীরিক ভাবে অন্য সবার থেকে শক্তিশালী ছিলেন। তিনি ছিলেন একজন কৃতদাস এবং জন্ম হয়েছিল সম্ভবত ১৯ শতকের মাঝের দিকে তিনি আমেরিকার পূর্ব উপকূলে নির্মাণাধীন রেলপথে স্টিল ড্রাইভারের কাজ নেন। একসময় নির্মাণকাজের সাথে সম্পৃক্ত প্রকৌশলী নির্মাণ এলাকায় নিয়ে আসে একটি স্টীম ড্রিল মেশিন। শ্রমিকরা কাজ হারানোর ভয়ে ক্রুদ্ধ হয়। হেনরি মেশিনকে হারাতে পারবেন বলে বাজি ধরেন। যন্ত্রের সাথে প্রতিযোগীতায় তিনি জিতে যান এবং অবসন্ন হয়ে শেষে মৃত্যুবরণ করেন। ২০০০ সালে ডিজনী জন হেনরি নামক একটি কার্টুন চলচিত্র নির্মাণ করে। == জন হেনরি == === গান === জন হেনরি কাহিনী দুই ধরনের গানে দেখা যায়। একটি হলো ব্যালাড যা "জন হেনরির ব্যালাড" নামে পরিচিত,অপর ধরনের গান "হাতুরী সঙ্গীত" হিসাবে পরিচিত। তাকে নিয়ে ব্যালাডগুলোতে সাধারনত ৪টি অংশ থাকে, জন হেনরির বাল্যকাল এবং স্টিল ড্রাইভিং এর কাজ শুরু করা, যন্ত্রের সাথে এবং কবর, তার স্ত্রীর প্রতিক্রিয়া। প্রায় দুশোটি রেকর্ডেড ব্যালাড খুঁজে পাওয়া যায় জন হেনরিকে নিয়ে। আফ্রিকান আমেরিকানদের ব্লুজ হিসাবে খ্যাত গানের মধ্যে এটাই প্রথম। প্রথম রেকর্ডেড কান্ট্রি সং-ও এই জন হেনরি ব্যালাড। লাইব্রেরি অব কংগ্রেসের লোকসাহিত্য গবেষকদের মতে এটা আমেরিকার সবচেয়ে বেশি গবেষণাকৃত লোক গান। অনেক সঙ্গীতজ্ঞ তাকে নিয়ে গান রচনা করেন,যেমন হ্যারি বেলাফোন্ট,ফুরি লুইস,পিংক অ্যান্ডারসন,ই মেইনার,লিওন বিব,লিড বেলি,জনি ক্যাশ,পল রবসন,ব্রুস স্প্রিংস্টিন এবং আরো অনেকে। বাংলায় হেমাঙ্গ বিশ্বাস তাকে নিয়ে গান গেয়েছেন। === চলচিত্র === ২০০০ সালে ডিজনী জন হেনরি নামক একটি কার্টুন চলচিত্র নির্মাণ করে। চলচিত্রটি ২০০০ সালে গিফোনি চলচিত্র পুরস্কার জয় করে। ১৯৭৩ সালে লিক বোসটো এবং ডেভিড অ্যাডামস প্যারামাউন্ট পিকচারের জন্য একটি ১১ মিনিটের চলচিত্র "জন হেনরির কিংবদন্তী" নির্মাণ করেন। ১৯৭৪ সালে এটি অ্যাকাডেমিক পুরস্কারের জন্য মনোনিত হয়। === অন্যান্য === ১৯৯৬ সালে যুক্তরাষ্ট্রের ডাক বিভাগ জন হেনরির ছবিসহ ৩২সেন্টের ডাকটিকিট প্রকাশ করে। এছাড়া আমেরিকার লোকগাথার কিংবদন্তি পল বুনন,পেকস বিলকে নিয়ে ডাকটিকেট প্রকাশ করা হয়। আমেরিকান দৌড়ের ঘোড়া জন হেনরির নামকরণ করা হয় এই কিংবদন্তির নামে। সুপারম্যানের কমিকস 'The Death and Return of Superman' একটি চরিত্রের নাম ছিলো জন হেনরি যে একটা বড় স্টিল ড্রাইভিং হাতুড়ি বহন করতো। == তথ্যসূত্র == == আরো পড়ুন == Johnson, Guy B. (1929) ''John Henry: Tracking Down Negro Legend''. Chapel Hill: University of North Carolina Press Chappell, Louis W. (1933) ''John Henry; Folk-Lore Study''. Reprinted 1968. Port Washington, N.Y.: Kennikat Press Keats, Ezra Jack (1965) ''John Henry, An American Legend''. New York: Pantheon Books. Williams, Brett (1983) ''John Henry: by Brett Williams.'' Westport, CT.: Greenwood Press Nelson, Scott. "Who Was John Henry? Railroad Construction, Southern Folklore, and the Birth of Rock and Roll", ''Labor: Studies in Working-Class History of the Americas Summer'' 2005 2(2): 53-80; == বহিঃসংযোগ == John Henry The Steel Driving Man Includes page with the updated abstract of Garst (2002) above. John Henry Statue at Three Rivers Travel Council John Henry Information The Legend of John Henry Information লোককাহিনী চলচ্চিত্র দৈর্ঘ্য চলচ্চিত্র মানুষ থেকে কাল্পনিক চরিত্র ভার্জিনিয়া থেকে কাল্পনিক চরিত্র উপকথা মানুষ যুক্তরাষ্ট্রের লোককাহিনী
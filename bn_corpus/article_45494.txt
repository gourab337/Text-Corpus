'''কর্ণফুলী পেপার মিল'''- কেপিএম (ইংরেজি: Karnaphuli Paper Mills) হল চট্টগ্রামের চন্দ্রঘোনায় কর্ণফুলী নদীর তীরে অবস্থিত একটি রাষ্ট্রীয় মালিকানাধীন কাগজের মণ্ড কাগজ উৎপাদনকারী শিল্প প্রতিষ্ঠান। এটি বাংলাদেশের সর্ববৃহৎ কাগজ উৎপাদনকারী কোম্পানি। কোম্পানিটি শিল্প মন্ত্রণালয়ের স্বায়ত্তশাসিত সংস্থা বাংলাদেশ কেমিক্যাল ইন্ডাষ্ট্রিজ কর্পোরেশন কর্তৃক পরিচালিত হয়। == ইতিহাস == ১৯৫৩ সালে তদানীন্তন পাকিস্তান শিল্প উন্নয়ন সংস্থা কর্তৃক রাঙামাটি জেলা কাপ্তাই উপজেলার চন্দ্রঘোনায় কর্ণফুলী পেপার মিল প্রতিষ্ঠিত হয়। প্রতিষ্ঠাকালীন লক্ষমাত্রা ছিল বার্ষিক ৩০,০০০ মেঃ টন কাগজ উৎপাদন। ১৯৫৩ সালের ১৬ই অক্টোবর প্রতিষ্ঠানটি বাণিজ্যিক উৎপাদনে যায়। শুরুতে ব্যবস্থাপনা ত্রুটি থাকায় ১৯৬৪ সালে পাকিস্তান সরকার দাউদ গ্রুপের নিকট কোম্পানিটি বিক্রি করে দেয়। যারা এটির আধুনিকায়নের কাজ করে। ১৯৭১ সালে বাংলাদেশ স্বাধীন হলে বাংলাদেশ শিল্প উন্নয়ন সংস্থা এটি অধিগ্রহণ করে। == জমির পরিমাণ == কর্ণফুলী পেপার মিলের ক্রয়কৃত জমির পরিমাণ প্রায় ৩২.৪৭ একর, লিজপ্রাপ্ত জমি পরিমাণ ১১৯২.৯৬ একর এবং এটির মিল এলাকা ৪৪২.৩২ একর। এটির অন্যতম প্রধাণ কাঁচামাল হল বাঁশ। আর প্রাপ্তি নিশ্চিত করার জন্য বাঁশের জন্য রাইংক্ষং এলাকায় লিজপ্রাপ্ত জমির পরিমাণ প্রায় ৮৩,৪০৮ একর এবং কাচালং এলাকায় লিজপ্রাপ্ত জমির পরিমাণ প্রায় ৪২,৮৬৯ একর। == তথ্যসূত্র == ==বহিঃসংযোগ== সরকারি মালিকানাধীন কোম্পানি প্রতিষ্ঠিত কোম্পানি পাকিস্তানে প্রতিষ্ঠিত মণ্ড কাগজ কোম্পানি জেলা
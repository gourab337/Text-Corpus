'''নিগার সুলতানা জ্যোতি''' (জন্ম: আগস্ট, ১৯৯৭) শেরপুর জেলায় জন্মগ্রহণকারী বাংলাদেশের প্রথিতযশা প্রমিলা ক্রিকেটার। বাংলাদেশ ক্রিকেট দলের অন্যতম সদস্য তিনি। দলে তিনি মূলতঃ উইকেট-কিপারের দায়িত্ব পালন করে থাকেন। পাশাপাশি ডানহাতি ব্যাটসম্যান হিসেবেও '''নিগার সুলতানা''' দলে ভূমিকা রাখছেন। == খেলোয়াড়ী জীবন == অক্টোবর, ২০১৫ তারিখে স্বাগতিক পাকিস্তানের বিপক্ষে তার ওডিআই অভিষেক ঘটে। করাচীতে অনুষ্ঠিত খেলায় তিনি ১০৯ বল মোকাবেলা করে দু'টি বাউন্ডারি সহযোগে অপরাজিত ৩০* রান সংগ্রহ করেছিলেন। এর পূর্বে ৩০ সেপ্টেম্বর, ২০১৬ তারিখে একই দলের বিপক্ষে করাচীতে অনুষ্ঠিত টুয়েন্টি২০ আন্তর্জাতিকে অভিষিক্ত হন তিনি। ১০ ফেব্রুয়ারি, ২০১৬ তারিখে আইসিসি বিশ্ব টুয়েন্টি২০ প্রতিযোগিতায় অংশগ্রহণের লক্ষ্যে বাংলাদেশ ক্রিকেট বোর্ড কর্তৃক ঘোষিত মহিলা দলে তিনিও অন্যতম সদস্য মনোনীত হন। ১৫ মার্চ, ২০১৬ তারিখে বেঙ্গালুরুতে অনুষ্ঠিত প্রতিযোগিতার উদ্বোধনী খেলায় ভারতের বিপক্ষে অপরাজিত ২৭* রান করলেও তার দল ৭২ রানে পরাজিত হয়। আগস্ট ২০১৯, স্কটল্যান্ডে অনুষ্ঠিত ২০১৯ আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার জন্য বাংলাদেশের দলীয় স্কোয়াড তালিকায় তার নাম ছিল। == তথ্যসূত্র == == আরও দেখুন == জনক গামাগে শায়লা শারমিন ২০১৬ আইসিসি মহিলা বিশ্ব টুয়েন্টি২০ মহিলা ক্রিকেটার জন্ম ব্যক্তি উইকেট-রক্ষক মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার
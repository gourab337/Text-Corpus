'''''দ্য বয় নেক্সট ডোর''''' (ইংরেজি: ''The Boy Next Door'', বাংলা: ''পাশের বাড়ির ছেলে'') হল ২০১৫ সালে মুক্তিপ্রাপ্ত একটি মার্কিন কামোদ্দীপক থ্রিলার-হরর চলচ্চিত্র। ছবিটির পরিচালক হলেন রব কোহেন এবং চিত্রনাট্যকার হলেন বারবারা কারি। এই ছবিতে মুখ্য ভূমিকায় অভিনয় করেন জেনিফার লোপেজ, রায়ান গুজম্যান ইয়ান নেলসন এবং অন্যতম দু’টি পার্শ্বচরিত্রে অভিনয় করেন জন করবেট ক্রিস্টিন শেনোয়েথ। লোপেজ এখানে ক্লেয়ার নামে এক উচ্চ বিদ্যালয় শিক্ষিকার ভূমিকায় অভিনয় করেছেন। তিনি তাঁর স্বামীর (করবেট) সঙ্গে বৈবাহিক সম্পর্ক ছিন্ন করার পরিকল্পনা করছিলেন। সেই সময় বয়সে ছোটো একটি প্রতিবেশী ছেলের (গুজম্যান) সঙ্গে তাঁর এক রাতের জন্য শারীরিক সম্পর্ক স্থাপিত হয়। সেই সম্পর্ক থেকে ক্লেয়ারের প্রতি ছেলেটির একটি বিপজ্জনক মোহ জন্মায়। প্রাক্তন ফৌজদারি আইনজীবী বারবারা কারি তাঁর নিজের জীবনের একটি অভিজ্ঞতার ভিত্তিতে এই ছবির চিত্রনাট্য রচনা করেন। ব্লুমহাউস প্রোডাকশনস ছবিটি নির্মাণে অর্থ জোগান দেয় এবং এটি প্রযোজনা করে। ২০১৩ সালের শেষ দিকে ২৩ দিন ধরে লস এঞ্জেলস অন্যান্য স্থানে ছবিটির চলচ্চিত্রায়নের কাজ চলে। ২০১৫ সালের ২৩ জানুয়ারি ইউনিভার্সাল পিকচার্স কর্তৃক ছবিটি মুক্তি পায়। সাধারণভাবে সমালোচকদের প্রশংসা অর্জনে ব্যর্থ হলেও ছবিটি বক্স অফিসে সাফল্য অর্জন করে। ছবিটির মোট আয় হয়েছিল এটির বাজেটের পনেরো গুণেরও বেশি। ২০১৫ সালের ২৮ এপ্রিল এটি ব্লু-রে ডিভিডি-তে মুক্তি পায়। ===পুরস্কার মনোনয়ন=== এই ছবিতে অভিনয় করে জেনিফার লোপেজ একটি এমটিভি মুভি পুরস্কারের মনোনয়ন লাভ করেন এবং বেস্ট পারফরম্যান্স বিভাগে ২০১৫ এমটিভি মুভি অ্যাওয়ার্ডস অনুষ্ঠানে জয়লাভ করেন। এই ছবিতে অভিনয় করে লোপেজ ইউনিভিশন সম্প্রচারিত প্রিমিওজ জুভেনটাডে অভিনেত্রী প্রযোজক হিসেবে আরও দু’টি সম্মাননা অর্জন করেছিলেন। এছাড়া পিপল’স চয়েস অ্যাওয়ার্ডসে লোপেজ ফেভারিট ড্রামাটিক মুভি অ্যাকট্রেস বিভাগে একটি মনোনয়ন লাভ করেন এবং ছবিটি মনোনয়ন লাভ করে ওই পুরস্কারের ফেভারিট থ্রিলার মুভি বিভাগে। এছাড়া ছবিটি গোল্ডেন র্যা প্সবেরি অ্যাওয়ার্ডে একটি মনোনয়ন লাভ করে। লোপেজ এই পুরস্কারের নিকৃষ্টতম অভিনেত্রী বিভাগে একটি মনোনয়ন পান। বছর পুরস্কার বিভাগ প্রাপক ফলাফল ২০১৫ এমটিভি মুভি অ্যাওয়ার্ড বেস্ট পারফরম্যান্স জেনিফার লোপেজ প্রিমিওস জুভেনাড অ্যাক্ট্রিজ কু সে রোবা লে প্যান্টালা (প্রিয় অভিনেত্রী) প্যান্টালা মেজ পেদ্রে (প্রিয় চলচ্চিত্র) জেনিফার লোপেজ, জেসন ব্লুম ২০১৬ পিপল’স চয়েস অ্যাওয়ার্ড ফেভারিট ড্রামাটিক মুভি অ্যাক্ট্রেস জেনিফার লোপেজ ফেভারিট থ্রিলার মুভি ''দ্য বয় নেক্সট ডোর'' গোল্ডেন র্যা স্পবেরি পুরস্কার নিকৃষ্টতম অভিনেত্রী জেনিফার লোপেজ ==তথ্যসূত্র== ==বহিঃসংযোগ== *'' দ্য বয় নেক্সট ডোর'' পিবিসি থেকে চলচ্চিত্র হরর চলচ্চিত্র পরকীয়া কামোদ্দীপক চলচ্চিত্র চলচ্চিত্র ইন্ডিপেনডেন্ট চলচ্চিত্র রোম্যান্টিক থ্রিলার চলচ্চিত্র হরর থ্রিলার চলচ্চিত্র প্রোডাকসনস চলচ্চিত্র ভাষার চলচ্চিত্র প্রণয়ধর্মী চলচ্চিত্র থ্রিলার চলচ্চিত্র হরর চলচ্চিত্র বিষয়শ্রেণী:হরর ড্রামা চলচ্চিত্র বিষয়শ্রেণী:রব কোহেন পরিচালিত চলচ্চিত্র ব্লুম প্রযোজিত চলচ্চিত্র ন্ডি এডেলম্যান সুরারোপিত চলচ্চিত্র পিকচার্স চলচ্চিত্র
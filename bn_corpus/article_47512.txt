'''''তুর্ক টাংসা''''' (বৈজ্ঞানিক নাম: ''Chliaria othona (Hewitson)'') এক প্রজাতির ছোট আকারের প্রজাপতি। এদের দু-জোড়া লেজ দেখতে পাওয়া যায়, ১নং শিরা বরাবর লেজটি বড় (৪মিলিমিটার) এবং নং শিরা বরাবর লেজটি ছোট (২মিলিমিটার)। এরা ‘লাইসিনিডি’ গোত্রের এবং ‘থেকলিনি’ উপগোত্রের সদস্য। বন্যপ্রাণ সংরক্ষণ আইন অনুসারে এই প্রজাতি তফ্‌সিল এর তালিকার অন্তর্ভুক্ত। == আকার == তুর্ক টাংসা এর প্রসারিত অবস্থায় ডানার আকার ২৪-২৭ মিলিমিটার দৈর্ঘ্যের হয়। ==উপপ্রজাতি == ভারতে প্রাপ্ত তুর্ক টাংসা এর উপপ্রজাতি হল- ''Hypolycaena othona othona'' Hewitson, 1865 Oriental Orchid Tit == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- === পুরুষ === পুরুষ নমুনার উভয় ডানার উপরিপৃষ্ঠ হালকা নীল বর্ণের। উপরের ডানার কোস্টা, শীর্ষকোণ এবং টার্মেন চওড়া কালো এবং নিচের ডানার কোস্টা শীর্ষকোণ অপেক্ষাকৃত কম চওড়া কালো। কালো শীর্ষকোনটি কোনো কোনো অংশে ঘন নীলে ছাওয়া। === স্ত্রী === স্ত্রী নমুনার উপরিভাগ বাদামী এবং ডিসকাল অংশে নিচের ভাগ সাদাটে। পিওছনের ডানার টর্নাল অঞ্চল খুব ফ্যাকাসে নীল বা সাদাটে নীল এভং কালো দাগ দ্বারা করাত এর ন্যায় খাঁজ কাঁটা। পুরুষ এবং স্ত্রী উভয়েরই ডানার নিম্নপৃষ্ঠের নিম্নতল সাদা এবং কালো কিনারা দ্বারা পরিবেষ্টিত বাদামী দাগ-ছোপ বন্ধনীযুক্ত। সেল এর শেষপ্রান্তে উভয় ডানাতেই ইষদ কালচে দাগ পরিবেষ্টিত একটি লম্বাটে দাগ রয়েছে। সামনের ডানায় একটি চওড়া ডিসকাল বন্ধনী চোখে পড়ে যেটি কোস্টার নিচ থেকে উতপন্ন হয়ে ৪নং শিরার কাছে হঠাত ভেঙ্গে গিয়েছে। এই ডিসকাল বন্ধনীটির উপরের অংশ চওড়া এবং ভেঙ্গে যাওয়ার পর নিচের অংশ অনেক সরু। সেল এর মধ্যভাগের উপরে কোস্টাল অংশে একটি ছোট সুস্পষ্ট কালো ছোপ রয়েছে। পিছনের ডানায়ও একটি ডিসকাল বন্ধনী প্রতীয়মান যেটি নং ইন্টারস্পেসের মধ্যে ভেঙ্গে গিয়েছে। নং ইন্টারস্পেসে গোড়ার দিকে একটি সুস্পষ্ট ছোট কালো ছোপ লক্ষ্য করা যায়। পিছনের ডানায় কালো টর্নাল ছোপটি সুস্পষ্ট এবং কমলা রঙ দ্বারা পরিবেষ্টিত। সাবটার্মিনাল ইষদ কালো রেখাটি কোস্টা থেকে টর্নাস অবধি আঁকাবাকা ভাবে বিস্তৃত। সাবটার্মিনাল টার্মিনাল রেখার মধ্যবর্তী অংশ উপরের ডানায় হালকা কমলা কালচে রংগে ছাওয়া এবং নিচের ডানায় সাদার উপর অস্পষ্ট কালচে ছোপ যুক্ত। শুংগ কালো সাদা বলয় যুক্ত, মাথা উপরদিকে কালো তলার দিকে সাদা। থোরাক্স উদর উপরিভাগে ফ্যাকাসে নীল অথবা সাদাটে নীল এবং নিম্নভাগে সাদা। == আচরণ == এদের উড়ান বেশ দূর্বল, বেশীদূর উড়তে পারে না। স্বাভাবিকভাবে এদের খাদ্যশষ্যের চারাগাছে দেখা যায়। খুব ঘন এবং আর্দ্র বনাঞ্চল এদের পছন্দের জায়গা। ফুলে মাটির উপর স্যাঁতস্যাতে ছোপে বসতে এদের প্রায়ই দেখা যায়। ফেব্রুয়ারী থেকে নভেম্বর এর মধ্যে হিমালয়ের ১৫০০মিটার উচ্চতা পর্যন্ত এদের দর্শন মেলে। দক্ষিণ ভারতের নীলগিরি অঞ্চলে জুন মাসে এদের প্রাপ্তি নথিভুক্ত রয়েছে। এদের শূককীট অর্কিড এর ফুলের কুড়ি খায়। == তথ্যসূত্র == == বহিঃসংযোগ == প্রজাপতি প্রাপ্ত লাইসিনিডি গোত্রের প্রজাপতি
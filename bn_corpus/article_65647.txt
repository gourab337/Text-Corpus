ভীমচন্দ্র নাগ (Bhim Chndra Nag) উনবিংশ শতাব্দীর কলকাতায় একজন প্রসিদ্ধ মিষ্টান্ন বিক্রেতা ভীমচন্দ্র নাগ। পিতার নাম- প্রাণচন্দ্র নাগ আদি বাসস্থান- জনাই, হুগলি হুগলি জেলার মনোহরা খ্যাত জনাই গ্রাম থেকে পিতা প্রাণ চন্দ্র নাগ কলকাতায় এসে বৌবাজারে এক ছোট্ট মিষ্টির দোকান খোলেন। পরবর্তীতে ভীমচন্দ্র নাগ মহাশয় এই ক্ষুদ্র দোকানকে খ্যাতির শীর্ষে পৌঁছে দেন। প্রসিদ্ধির কারন- ভীমচন্দ্র নাগ মনোহরা, সন্দেশ প্রভৃতি মিষ্টান্ন বিক্রি করলেও বিখ্যাত হন লেডিকেনি নামে একটি নতুন মিষ্টি তৈরী করার ফলে। ১৮৫৬-৬২ সালের মধ্যে ভারতে গভর্নর-জেনারেল চার্লস ক্যানিংয়ের স্ত্রী '''লেডি ক্যানিংয়ের''' নামে নামকরণ করা হয় মিষ্টির এবং সকলের কাছে মিষ্টিটি লেডিকেনি নামে পরিচিত হয়। বাংলা ঘড়ি- সুস্বাদু মিষ্টির পাশাপাশি আরও একটি ঐতিহ্য জড়িত রয়েছে ভীমনাগের সাথে। বিখ্যাত ঘড়ি নির্মাণ সংস্থা 'কুক অ্যান্ড কেলভি'-এর মালিক চার্লস কেলভি একবার এই ভীমচন্দ্র নাগের দোকানে মিষ্টি খান। ভীম চন্দ্র নাগের মিষ্টি খেয়ে একেবারে মোহিত হলেন তিনি৷ তখনই ওই সাহেব জানতে চাইলেন, এত ভাল মিষ্টি বানাও, এমন বড় দোকানে কোনও ঘড়ি নেই কেন? তখন কিছুটা অপ্রস্তুত হয়ে পড়েন ভীম নাগ কিছুটা লজ্জিত হয়ে মাথা চুলকে বলেছিলেন “আজ্ঞে, ঘড়ি কেনা হয়ে ওঠেনি”৷ তা শুনে সাহেব জানিয়েছিলেন তিনি খুশি হয়ে এই দোকানে একটা দেওয়াল ঘড়ি উপহার দেবেন তখন নাগমশাই জানিয়েছিলেন তার কর্মচারিরা ইংরেজি পড়তে পারেন না৷ তাই অনুরোধ করেন যদি সেক্ষেত্রে বাংলায় লেখা ঘড়ি দেওয়া হয় তাহলে কর্মচারিদের খুবই সুবিধা হয়৷ সেদিন মিস্টি খেয়ে এতটাই খুশি ছিলেন সাহেব যে তারও ব্যবস্থা হবে বলে জানিয়ে দেন৷ সেইমতো লন্ডন থেকে বাংলা হরফে লেখা ডায়াল তৈরি হয়ে আসে৷ সাহেবি পেইন্টারের আড়ষ্ট হাতে লেখা হয়েছিল ওই বাংলায় ডায়াল৷ সেই ঘড়ি এখনও শোভা পাচ্ছে ভীম নাগের দোকানে৷ ওই ঘড়ির মাঝখানে কুক অ্যান্ড কেলভি-র নামটাও বাংলাতেই লেখা, নীচে লেখা লন্ডন।
'''অ্যান্ড্রু হাওয়ার্ড জোন্স''' (; জন্ম: মে, ১৯৫৯) ওয়েলিংটনে জন্মগ্রহণকারী সাবেক নিউজিল্যান্ডীয় ক্রিকেটার। নিউজিল্যান্ড ক্রিকেট দলের অন্যতম সদস্য হিসেবে ১৯৮৭ থেকে ১৯৯৫ সালের মধ্যে টেস্ট একদিনের আন্তর্জাতিকে অংশগ্রহণ করেছেন। ঘরোয়া ক্রিকেটে সেন্ট্রাল ডিস্ট্রিক্টস স্ট্যাগস, ওতাগো ভোল্টস এবং ওয়েলিংটন ফায়ারবার্ডস তিনটি রাজ্য দলে খেলেছেন। == প্রারম্ভিক জীবন == অ্যান্ড্রু জোন্স ১৯৭২ থেকে ১৯৭৬ সাল পর্যন্ত নেলসন কলেজে অধ্যয়ন করেন। কলেজে থাকাকালীন বিদ্যালয়ের প্রথম একাদশ ক্রিকেট দলে চার বছর খেলেছেন। ১৯৭৫ সালে সেরা অল-রাউন্ড ক্রীড়াবিদ হওয়ার প্রেক্ষিতে উড কাপ পুরস্কার লাভ করেন। == খেলোয়াড়ী জীবন == ১৬ এপ্রিল, ১৯৮৭ তারিখে সাতাশ বছর বয়সে নিউজিল্যান্ডের পক্ষে তার টেস্ট অভিষেক ঘটে। সচরাচর তিন নম্বর ব্যাটসম্যান হলেও মাঝে-মধ্যেই টেস্ট ইনিংসে চার নম্বরে মাঠে নামতেন। তার খেলা ৩৯ টেস্টের মধ্যে নিউজিল্যান্ড মাত্র ছয়টি টেস্টে জয়লাভে সক্ষম হয়। তার ব্যাটিংয়ের ধরন শর্ট ডেলিভারি বেশ কার্যকর ছিল। ক্রিজে টিকে গেলে তাকে আউট করা বেশ দুঃসাধ্য ছিল। তার সাতটি সেঞ্চুরির মধ্যে পাঁচটিই ১৪০ বা ততোধিক রানের। উপমহাদেশের দল ভারতের বিপক্ষে ৫০.১৩ গড়ে ৪০১ শ্রীলঙ্কার বিপক্ষে ৬২.৫০ গড়ে ৬২৫ রান করেছেন। ১৯৯১ সালে ওয়েলিংটনে শ্রীলঙ্কার বিপক্ষে নিজস্ব সর্বোচ্চ ১৮৬ রান করেন। তন্মধ্যে, মার্টিন ক্রোকে সাথে নিয়ে ৪৬৭ রানের জুটি গড়েন যা টেস্ট ক্রিকেটের ইতিহাসে যে-কোন দলের বিপক্ষে যে-কোন জুটিতে টেস্ট রেকর্ড হিসেবে স্বীকৃত ছিল ২০০৯ সাল পর্যন্ত তৃতীয় সর্বোচ্চ রানের জুটি। ইনিংসের পর পরবর্তী দুই টেস্টেও ১২২ অপরাজিত ১০০* রান সংগ্রহ করেন। এরফলে একমাত্র নিউজিল্যান্ডীয় হিসেবে ধারাবাহিকভাবে তিনটি শতক হাঁকান। ৮৭টি একদিনের আন্তর্জাতিকে ৩৫.৬৯ গড় রানের অধিকারী জোন্স সেঞ্চুরি করতে সক্ষমতা দেখাননি। তার সর্বোচ্চ ৯৩ রান আসে শারজায়, বাংলাদেশের বিপক্ষে। == তথ্যসূত্র == == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার একদিনের আন্তর্জাতিক ক্রিকেট অধিনায়ক ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ডিস্ট্রিক্টসের ক্রিকেটার ক্রিকেটার ক্রিকেটার
'''লাভ পয়েন্ট''' (''ভালোবাসার বিন্দু'') হলো পার্বত্য চট্টগ্রামের রাঙ্গামাটিতে অবস্থিত একটি ভালোবাসার স্মারক বিশেষ। এটি মূলত এক দম্পতির ভালোবাসার স্মরণে নির্মিত হয়েছে। ==ইতিহাস== ২০১৪ সালের ১৯ মার্চ রাঙামাটিতে বেড়াতে এসে কাপ্তাই লেকে ইঞ্জিনচালিত বোট উল্টে পানিতে ডুবে মৃত্যু হয় আমেরিকান প্রবাসী আলাউদ্দিন পাটোয়ারী তার স্ত্রী আইরিন লিমা। তিন দিন পর তাদের একে-অপরের জড়িয়ে ধরে থাকা নিথর দেহ কাপ্তাই লেক থেকে উদ্ধার করে নৌ-বাহিনী, পুলিশ, সেনাবাহিনী ফায়ার সার্ভিসের লোকজন। স্বামী-স্ত্রীর এমনভাবে বাঁচার চেষ্টা এবং মর্মান্তিক মৃত্যু একটি বিরল ঘটনা। তাদের ভালোবাসাসহ পৃথিবীর সকল ভালোবাসার মানুষদের প্রতি শ্রদ্ধা জানাতে পার্বত্য চট্টগ্রাম উন্নয়ন বোর্ড’র উদ্যোগে এটি নির্মাণ করা হয়। ==অবস্থান== লাভ পয়েন্ট পার্বত্য চট্টগ্রামের রাঙ্গামাটি জেলার কাপ্তাইয়ে অবস্থিত। আলাউদ্দিন আইরিন লিমা দম্পতির লাশ যেখানে ভেসে ওঠে তার পাশে ডিসি বাংলো "পলওয়েল ন্যাচার পার্কে" এটি নির্মাণ করা হয়। ==উদ্বোধন== ২০১৬ সালের ১৬ জানুয়ারি শনিবার লাভ পয়েন্টের ভিত্তি প্রস্তর স্থাপন করেন তৎকালীন পার্বত্য চট্টগ্রাম বিষয়ক মন্ত্রণালয়ের সচিব নব বিক্রম কিশোর ত্রিপুরা এবং ২০১৮ সালের ২৯শে নভেম্বর বৃহস্পতিবার বিকেলে লাভ পয়েন্টের উদ্বোধন করেন পার্বত্য চট্টগ্রাম উন্নয়ন বোর্ডের চেয়ারম্যান নব বিক্রম কিশোর ত্রিপুরা এনডিসি। লাভ পয়েন্ট উদ্বোধনের পর নব বিক্রম কিশোর ত্রিপুরা তার সহধর্মিনী অনামিকা ত্রিপুরা লাভ পয়েন্টে তালা লাগিয়ে চাবি কাপ্তাই লেকের পানিতে ছুড়ে ফেলে ‘লাভপয়েন্ট’ এর ‘লাভ লক’ কার্যক্রমের সূচনা করেন। লাভ লক্ উল্লেখ্য, লাভ পয়েন্ট নির্মাণের জন্য সাংবাদিক ফজলে এলাহী প্রস্তাবনা করেন এবং পার্বত্য চট্টগ্রাম উন্নয়ন বোর্ডের চেয়ারম্যান নব বিক্রম কিশোর ত্রিপুরা এনডিসির সার্বিক পরিকল্পনা পার্বত্য চট্টগ্রাম উন্নয়ন বোর্ডের অর্থায়নে এটি নির্মিত হয়। ==তথ্যসূত্র== জেলা
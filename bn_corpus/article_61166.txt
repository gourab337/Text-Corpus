'''হেরাথ মাদিয়ানসেলাগে চরিতা মালিঙ্গা বান্দারা''' (; জন্ম: ৩১ ডিসেম্বর, ১৯৭৯) কালুতারায় জন্মগ্রহণকারী প্রথিতযশা সাবেক শ্রীলঙ্কান আন্তর্জাতিক ক্রিকেটার। শ্রীলঙ্কা ক্রিকেট দলের অন্যতম সদস্য ছিলেন তিনি। ১৯৯৮ থেকে ২০১০ সময়কালে শ্রীলঙ্কার পক্ষে আন্তর্জাতিক ক্রিকেটের সকল স্তরে অংশগ্রহণ করেছিলেন। ঘরোয়া প্রথম-শ্রেণীর শ্রীলঙ্কান ক্রিকেটে রাগামা, গালে, কালুতারা দলে অংশগ্রহণ ছিল তার। ইংরেজ কাউন্টি ক্রিকেটে কেন্ট দলের প্রতিনিধিত্ব করেছেন তিনি। দলে তিনি মূলতঃ ডানহাতে লেগ ব্রেক বোলিং করতেন। এছাড়াও ডানহাতে নিচেরসারিতে ব্যাটিং করতেন '''মালিঙ্গা বান্দারা'''। == ঘরোয়া ক্রিকেট == কালুতারা বিদ্যালয়ে পড়াশোনা করেছেন তিনি। শ্রীলঙ্কান ঘরোয়া ক্রিকেটে মালিঙ্গা বান্দারা গালে ক্রিকেট ক্লাবের প্রতিনিধিত্ব করেছেন। এরপূর্বে সারে চ্যাম্পিয়নশীপে অংশগ্রহণকারী নরম্যান্ডি ক্রিকেট ক্লাবের পক্ষে দুই মৌসুম অতিবাহিত করেছেন। সময়ে ক্লাবের পক্ষে ৫৫টি খেলায় অংশ নিয়েছিলেন। এছাড়াও, ২০০৫ সালে সদস্যরূপে কাউন্টি ক্রিকেটে অংশগ্রহণ করেছিলেন তিনি। বল হাতে বেশ সফলতা পেয়েছিলেন এখানে। ফলশ্রুতিতে, মৌসুমে কর্তৃপক্ষ ‘মৌসুমের বর্ষসেরা খেলোয়াড়’ হিসেবে তাকে নামাঙ্কিত করে। ২০১০ সালে কেন্ট ক্লাবে যোগদান করেন তিনি। == আন্তর্জাতিক ক্রিকেট == ১৯৯৮ সালে নিউজিল্যান্ডের বিপক্ষে মালিঙ্গা বান্দারা’র টেস্ট ক্রিকেটে অভিষেকে ঘটে। কিন্তু দূর্বল ক্রীড়াশৈলী প্রদর্শনের প্রেক্ষিতে দলের বাইরে অবস্থান করতে হয় তাকে। মার্চ, ২০০৫ সালে ইংল্যান্ড দলের বিপক্ষে কার্যকরী ভূমিকায় অবতীর্ণ হয়েছিলেন। খেলায় তিনি ১২৬ রান খরচায় এগারো উইকেট দখল করেছিলেন। ফলশ্রুতিতে ডিসেম্বর মাসে অনুষ্ঠিত টেস্টে পুণরায় অংশগ্রহণের সুযোগ পান। ভারতের বিপক্ষে তিন টেস্টের সিরিজে ৩২.৮৮ গড়ে নয় উইকেট পেয়েছিলেন মালিঙ্গা বান্দারা। জানুয়ারি, ২০০৬ সালে ওয়েলিংটনে স্বাগতিক নিউজিল্যান্ডের বিপক্ষে একদিনের আন্তর্জাতিকে অভিষেক ঘটে মালিঙ্গা বান্দারা’র। প্রতিযোগিতায় ব্যাপক সফলতার স্বাক্ষর রাখেন তিনি। ২৩.৯২ গড়ে চৌদ্দ উইকেট পেয়েছিলেন। ২৯.২ স্ট্রাইক রেট ৪.৯০ ইকোনোমি রেট ছিল তার। জনপ্রিয় ক্রিকেটার মুত্তিয়া মুরালিধরনের তুলনায়ও বেশ ভালো করেন। ফেব্রুয়ারি, ২০০৬ তারিখে ভিবি সিরিজের রাউন্ড রবিন লীগের চূড়ান্ত খেলায় দক্ষিণ আফ্রিকার মুখোমুখি হন। হোবার্টের বেলেরিভ ওভালে অনুষ্ঠিত খেলায় ৪/৩১ পান। এটিই ওডিআইয়ে তার ব্যক্তিগত সেরা বোলিং পরিসংখ্যান ছিল। এরফলে, অস্ট্রেলিয়ার বিপক্ষে চূড়ান্ত খেলায় শ্রীলঙ্কার অংশগ্রহণ নিশ্চিত হয়। এরপর ২০০৫-০৬ মৌসুমে সফরকারী পাকিস্তান ২০০৬ সালে ইংল্যান্ডের বিপক্ষে টেস্ট সিরিজে উপেক্ষিত হন তিনি। == তথ্যসূত্র == == আরও দেখুন == লাসিথ মালিঙ্গা উপুল থারাঙ্গা ২০০৭ ক্রিকেট বিশ্বকাপ দলসমূহ শ্রীলঙ্কান টেস্ট ক্রিকেটারদের তালিকা কাউন্টি ক্রিকেট ক্লাব একদিনের আন্তর্জাতিক ক্রিকেটের রেকর্ড তালিকা == বহিঃসংযোগ == নরম্যান্ডি ক্রিকেট ক্লাবে মালিঙ্গা বান্দারা জন্ম ব্যক্তি ক্রিকেট বিশ্বকাপের ক্রিকেটার এশিয়ান গেমসের ক্রিকেটার ক্রিকেটার ক্রিকেটার ক্রিকেটার ক্রিকেট ক্লাবের ক্রিকেটার ক্রিকেটার ইউনিয়ন ক্রিকেট অ্যাথলেটিক ক্লাবের ক্রিকেটার ক্রিকেট ক্লাবের ক্রিকেটার সাউথের ক্রিকেটার ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার
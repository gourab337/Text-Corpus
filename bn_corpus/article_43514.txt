'''ফেওয়া হ্রদ''' নেপালের পোখরা উপত্যকায় অবস্থিত একটি স্বাদুপানির হ্রদ। সারাংকোট এবং কাসিকোট গ্রামের সন্নিকটে এই হ্রদের অবস্থান। প্রাকৃতিক ঝর্না এই হ্রদের পানির উৎস হলেও বাধের মাধ্যমে পানি ধরে রাখা হয়, তাই এটি পুরোপুরি প্রাকৃতিক হ্রদ নয়। ফেওয়া হ্রদ নেপালের দ্বিতীয় বৃহত্তম হ্রদ। নেপালের গণ্ডকী অঞ্চলের বৃহত্তম হ্রদ এটি, বেগনাস হ্রদ এর চেয়ে কিছুটা আকারে ছোট। সমুদ্রপৃষ্ঠ থেকে ৭৪২ মিটার উচ্চতায় ফেওয়া হ্রদের অবস্থান। ফেওয়া হ্রদের আকার ৫.২৩ বর্গকিলোমিটার (২ বর্গমাইল)। এর গড় গভীরতা ৮.৬ মিটার (২৮ ফুট) এবং সর্বোচ্চ গভীরতা ২৪ মিটার (৭৯ ফুট)। ফেওয়া হ্রদের সর্বোচ্চ জলধারণ ক্ষমতা ৪৩,০০০,০০০ ঘনমিটার (৩৫,০০০ একর-ফুট)। অন্নপূর্ণা পর্বতশ্রেণী এই হ্রদের উত্তর প্রান্ত থেকে ২৮ কিলোমিটার দূরে অবস্থিত। মাছাপুছারে পর্বতের অপূর্ব প্রতিফলনের জন্য এই হ্রদ বিশেষ জনপ্রিয়। এই হ্রদের একটি দ্বীপে তাল বরাহী মন্দির রয়েছে। ==অর্থনীতি== right ফেওয়া হ্রদে নৌকা-চালনা ফেওয়া হ্রদ এবং সংশ্লিষ্ট এলাকা নেপালের পোখারা অঞ্চলের প্রধান পর্যটন আকর্ষণ। ফেওয়া হ্রদের উত্তর প্রান্ত পোখারার পর্যটন অঞ্চল হিসেবে গড়ে উঠেছে। এই এলাকা সাধারণভাবে লেক-সাইড নামে পরিচিত। এখানে পর্যটকদের জন্য হোটে, রেস্তোরা, বারসহ বিভিন্ন সুবিধাদি রয়েছে। ফেওয়া হ্রদের পানিপ্রবাহ দিয়ে বিদ্যুৎ উৎপাদিত হয়। ফেওয়া হ্রদের দক্ষিণ প্রান্ত থেকে ১.৫ কিলোমিটার দূরে বিদ্যুৎ কেন্দ্রটির অবস্থান। এই হ্রদের একটি অংশ বাণিজ্যিকভাবে মৎস্য উৎপাদনে ব্যবহৃত হয়। ==পর্যটন আকর্ষণ== '''তাল বরহী মন্দির:''' ফেওয়া হ্রদের মাঝখানে একটি দ্বীপের উপরে অবস্থিত তাল বরহী মন্দির। এটি পোখারা অঞ্চলের সবচেয়ে গুরুত্বপূর্ণ ধর্মীয় স্থাপনা। দুইতলা বিশিষ্ট এই মন্দিরটি হিন্দু দেবতা বিষ্ণকে উৎসর্গ করে নির্মিত হয়েছে। সপ্তাহের শনিবারে মন্দিরটি সাধারণ লোকারণ্য হয়। '''বাইদাম:''' ফেওয়া হ্রদের পূর্ব প্রান্ত বাইদাম নামে পরিচিত। এখানে সুপ্রচুর হোটেল, লজ, রেস্তোরা, বইয়ের দোকান স্যুভেনিরের দোকান অবস্থিত। এটি নেপালের অন্যতম জনপ্রিয় পর্যটন আকর্ষণ। পোখারায় আগত পর্যটকরা সাধারণত এখান থেকেই তাদের গন্তব্য শুরু করে। ==গ্যালারি== File:Phewa-Lake পোখারার ফেওয়া হ্রদে ভাসমান নৌকা File:Phewa Lake (फेवा ताल) Sunset View 2158.JPG|ফেওয়া হ্রদে সূর্যাস্তের দৃশ্য File:Phewa থেকে ফেওয়া হ্রদের দৃশ্য File:Phewa Lake-29.jpg|তাল বরহী মন্দির File:Phewa হ্রদ File:Phewa lake shot.jpg|ফেওয়া হ্রদ ==তথ্যসূত্র== ==বহিঃসংযোগ== Phewa Lake Environment Awareness and Capacity Building Project Pokhara Photo Gallery Phewa Lake, photostory হ্রদ পর্যটন জেলা
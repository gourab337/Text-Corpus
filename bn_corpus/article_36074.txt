'''পিটার অ্যাকুইনো আদুজা '''(১৯ অক্টোবর ১৯২০–১৯ ফেব্রুয়ারি ২০০৭) ছিলেন যুক্তরাষ্ট্রের জনপ্রতিনিধি হিসেবে নির্বাচিত প্রথম ফিলিপিনো আমেরিকান। ১৯৫৪ সালে তিনি হাওয়াইয়ের পার্লামেণ্টের সদস্য নির্বাচিত হন। আদুজার জন্ম ফিলিপাইনে। তবে শৈশবেই তিনি হাওয়াই পাড়ি জমান এবং সেখানে আমেরিকান সেনাবাহিনীর হয়ে দ্বিতীয় বিশ্বযুদ্ধে অংশ নেন। যুদ্ধ শেষে তিনি শিক্ষক হিসেবে কর্মজীবন শুরু করেন। কয়েক বছর পরে তিনি হাওয়াইয়ের প্রথম ফিলিপিনো আইনজীবীদের একজন হওয়ার গৌরব অর্জন করেন। দু’বছর প্রাদেশিক সরকারের সদস্য হিসেবে কাজ করার পর তিনি হাওয়াইয়ের অ্যাটর্নী জেনারেলের দপ্তরে যোগদান করেন এবং দুই বছর বিচারকের দায়িত্ব পালন করেন। এরপর তিনি ‘হাওয়াই হাউজ অফ এর সদস্য নির্বাচিত হন। ২০০৭ সালে লাস ভেগাসে আদুজা মারা যান। == প্রারম্ভিক জীবন == আদুজার জন্ম ফিলিপাইনের ইলোকোস সার-এ। মাত্র আট বছর বয়সে তিনি তার পরিবারের সাথে হাওয়াইয়ের হাইলোতে চলে যান। তার বাবা পার্শ্ববর্তী হাকালাউ এর এক চিনিকলে শ্রমিক হিসেবে কাজ করতেন। সেখানেই তিনি বড় হন। আদুজা হাইলো হাই স্কুলে ভর্তি হন। সেখানে তিনি ছাত্র সংসদের সভাপতি নির্বাচিত হন এবং ছিলেন একজন ঈগল স্কাউট। and an Eagle Scout, ১৯৪১ সালে তিনি স্নাতক পরীক্ষায় দ্বিতীয় স্থান লাভ করে কৃতকার্য হন। এরপর রাষ্ট্র ইতিহাসের উপর উচ্চতর পড়াশোনার জন্যে ইউনিভার্সিটি অফ হাওয়াই গমন করেন। সেখানে পড়াশোনাকালীন সময়েই আদুজা পার্ল হারবারের সময়রক্ষক হিসেবে কাজ করতেন। ১৯৪৪ সালে তিনি আমেরিকান সৈন্য বাহিনীতে যোগদান করেন। তিনি এবং আরো ৫০ জন মিলে প্রথম ফিলিপিনো পদাতিক বাহিনী গঠন করেন। দ্বিতীয় বিশ্বযুদ্ধের পর তিনি মেলোডি ‘লেসিং’ ক্যাবালনাকে (মৃত্যুঃ ২০০২) বিয়ে করেন এবং হাওয়াই দ্বীপের নালেহু ইন্টারমেডিয়েট স্কুলে শিক্ষকতা শুরু করেন। এরপর তিনি বস্টন বিশ্ববিদ্যালয়ে ভর্তি হন এবং সেখান থেকে ১৯৫১ সালে আইনের উপর ডিগ্রী লাভ করেন। ১৯৫৩ সালে তিনি এবং বেন মেনর (পরবর্তীতে যিনি সুপ্রীম কোর্টের বিচারক নিযুক্ত হন) আইনজীবী হওয়ার পরীক্ষায় অংশ নেন এবং দুজনেই হাওয়াইয়ের প্রথম ফিলিপিনো আইনজীবী হিসেবে কাজ করা শুরু করেন। == রাজনৈতিক জীবন == ১৯৫৪ সালে আদুজা হাওয়াই অঙ্গরাজ্যের প্রাদেশিক ‘হাউজ অফ এর সদস্য নির্বাচিত হন। তিনি ছিলেন হাওয়াই তথা যুক্তরাষ্ট্রের প্রথম নির্বাচিত ফিলিপিনো আমেরিকান জনপ্রতিনিধি। হাওয়াই দ্বীপের তিনটা আসনের একটা থেকে তিনি নির্বাচিত হন। ১৯৫৬ সালে হাইলোতে অনুষ্ঠিত ILWU প্রাদেশিক সম্মেলনে রিপাবলিকান পার্টির পক্ষ হয়ে বক্তৃতা প্রদান করেন। প্রথম দফা মেয়াদ শেষ হওয়ার পর তিনি হাওয়াইয়ের অ্যাটর্নী জেনারেলের দপ্তরে যোগ দেন। ১৯৫৯ সালে তিনি ওয়াহু দ্বীপ থেকে হাওয়াই অঙ্গরাজ্যের নির্বাচনে অংশ নেন কিন্তু হেরে যান। অপর রিপাবলিকান প্রার্থী উইলিয়াম এফ কুইন হাওয়াইয়ের প্রথম গভর্নর হিসেবে নির্বাচিত হন। ১৯৬০ থেকে ১৯৬২ সাল পর্যন্ত তিনি জেলা দায়রা জজ হিসেবে দায়িত্ব পালন করেন। ১৯৬২ সালে জুন মাসে তিনি পদত্যাগ করেন। দু বছর বিরতির পর ১৯৬৬ সালে আবার তিনি জনপ্রতিনিধি হিসেবে নির্বাচিত হন, তবে এবার হাওয়াই রাজ্যের ‘হাউজ অফ এর সদস্য হিসেবে। তার নির্বাচনী এলাকার মধ্যে ছিলো কাইলুয়া, দক্ষিণ উপকূল আর কাহুকু। ‘হাওয়াই হাউজ অফ এর সদস্য থাকাকালীন তিনি ১৯৬৮ সালের হাওয়াই রাজ্যের সাংবিধানিক সম্মেলনে অংশ নেন। ১৯৭৪ সাল পর্যন্ত তিনি ‘হাওয়াই হাউজ অফ এর সদস্য ছিলেন। জনপ্রতিনিধি হিসেবে তিনি সর্বশেষ হনলুলু শহরের কানেওহি নেইবরহুড বোর্ডের সদস্য হিসেবে ১৯৮৬ থেকে ১৯৯৪ সাল পর্যন্ত দায়িত্ব পালন করেন। == পরবর্তী জীবন == ১৯৯১ সালে প্রফেসর ড্যান বয়লান আদুজাকে হাওয়াইয়ে ফিলিপিনো রাজনীতিকদের আধিপত্য শুরু হওয়ার পর থেকে সবচেয়ে গুরুত্বপূর্ণ তিনজন ফিলিপিনো রাজনীতিবিদের মধ্যে একজন হিসেবে উল্লেখ করেন। বাকি দুজন হলেন আলফ্রেড লরেটা আর বেন মেনর। এছাড়াও আরো কিছু ফিলিপিনো ছিলেন যারা বিশ-শতকের মাঝামাঝি সময়ে হাওয়াইয়ের গুরুত্বপূর্ণ রাজনৈতিক সামজিক বিভিন্ন প্রতিষ্ঠানে গুরুতপূর্ণ ভূমিকা রাখেন। ২০০৭ এর ফেব্রুয়ারীতে লাস ভেগাসে ছুটি কাটানোর সময় তিনি মারা যান। গভর্নর লিন্ডা লিঙ্গল ২৯ মার্চ ২০০৭ কে পিটার এ. আদুজা দিবস হিসেবে ঘোষণা করেন। মৃত্যুর সময় তিন দুই সন্তান দুজন নাতী রেখে যান। এদের মধ্যে মেলোডি আদুজা পরবর্তীকালে হাওয়াই অঙ্গরাজ্যের সিনেটর নির্বাচিত হন। == তথ্যসূত্র == ==বহিঃসংযোগ== জন্ম মৃত্যু
'''দমা দম মাস্ত কালান্দার''' (, একটি আধ্যাত্মিক গান। গানটির মূল ভাষা পাঞ্জাবি। এর রচয়িতার নাম বা রচনাকাল সম্পর্কে সঠিক তথ্য জানা যায়নি; তবে এটি সিন্ধ অঞ্চলের সূফী লালবাবা শাহবাজ কালান্দারের সম্মানে রচিত, যার রওজা জামশোরো জেলার সেওহানে অবস্থিত। যদিও বলা হয়ে থাকে যে এই কাওয়ালিটি আমীর খসরুর মূল প্রার্থনা থেকে নেয়া যেটি পরবর্তিতে বুল্লেহ শাহ পরিমার্জন করেন এবং তাতে তার পীর লালবাবা শাহবাজ কালান্দার-এর স্তুতি যোগ করেন। এই লালবাবা শাহবাজ কালান্দার হিন্দু মুসলিমদের মধ্যে ঐক্য সাধনের জন্য বিশেষ অবদান রেখেছেন। বাবা বুল্লে শাহ লালবাবা শাহবাজ কালান্দারের ব্যাপক প্রভাব রয়েছে পাঞ্জাবের উভয় অংশেই। এই অঞ্চলের সূফীবাদে, বিশেষতঃ সঙ্গীতে তাদের ব্যাপক প্রভাব আছে; যেমনটি আছে বাংলাদেশে হাছন রাজা আর মাইজভান্ডারীর। দমা দম মাস্ত কালান্দার এর অন্যতম সুরকার আশিক হোসেন; কবি সাগর সিদ্দিকীর অনুরোধে গান ‌‌‌‌‌‌‌“লাল মেরি পাত”-এর সুর করে দিয়েছিলেন আশিক হোসেন এবং মূলত এই সুরেই গানটি বহু সিনেমায় ব্যবহৃত হয়। “দমা দম মাস্ত কালান্দার” গানটিতে বিভিন্ন সময় বিভিন্ন দেশের বিভিন্ন প্রখ্যাত শিল্পিরা কন্ঠ দিয়েছেন; নূর জাহান, নুসরাত ফতেহ আলী খান, রুনা লায়লা, জগজিৎ সিং, আবিদা পারভীন, নুরেন বোনেরা তাদের অন্যতম। ==তথ্যসূত্র== সঙ্গীত সংগীত সঙ্গীতশিল্পী সঙ্গীত ফতেহ আলী খান লায়লা
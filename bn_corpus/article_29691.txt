'''ডগলাস আরউইন বলিঙ্গার''' (জন্ম: ২৪ জুলাই, ১৯৮১) সিডনির বকহাম হিলস এলাকায় জন্মগ্রহণকারী পেশাদার সাবেক অস্ট্রেলীয় আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য '''ডগ বলিঙ্গার''' প্রথম-শ্রেণীর কাউন্টি ক্রিকেটে কেন্টের পক্ষে খেলছেন। তিনি মূলতঃ বামহাতি ফাস্ট বোলার। পাশাপাশি বামহাতে ব্যাটিংয়েও তিনি পারদর্শী। ব্যক্তিগত জীবনে বিবাহিত ডগ বলিঙ্গার ১১ এপ্রিল, ২০০৮ তারিখে ওলংঅংয়ে টিগ্যান সাদারল্যান্ডকে বিয়ে করেন। দম্পতির স্কাই নাম্নী এক কন্যা রয়েছে। == প্রারম্ভিক জীবন == ২০০২-০৩ মৌসুমে নিউ সাউথ ওয়েলস দলের পক্ষে প্রথম-শ্রেণীর ক্রিকেটে তার অভিষেক ঘটে। ২০০৪-০৫ মৌসুমে অনুষ্ঠিত আইএনজি কাপের খেলায় সাউথ অস্ট্রেলিয়ার বিপক্ষে হ্যাট্রিক করেন। ইনিংসের পর ২০ খেলায় ২৮.৩২ গড়ে ২৭ উইকেট নিলে অস্ট্রেলীয় নির্বাচকমণ্ডলী ভারতে অনুষ্ঠিত আইসিসি চ্যাম্পিয়ন্স ট্রফি প্রতিযোগিতায় অংশগ্রহণের জন্য ৩০-সদস্যের প্রাথমিক তালিকায় তাকে অন্তর্ভুক্ত করেন। == আন্তর্জাতিক ক্রিকেট == মে, ২০০৯ তারিখে আবুধাবির শেখ জায়েদ স্টেডিয়ামে পাকিস্তানের বিপক্ষে প্রথমবারের মতো পাঁচ উইকেট লাভ করেন। ৩৫ রানে উইকেট নিয়ে খেলায় তিনি ম্যান অব দ্য ম্যাচের পুরস্কার পান। গৌহাটিতে ভারতের বিপক্ষে ৬ষ্ঠ ওডিআইয়ে চার উইকেট নিয়েও তিনি সম্মাননা লাভের অধিকারী হন। জানুয়ারি, ২০০৯ তারিখে সিডনি ক্রিকেট গ্রাউন্ডে সফরকারী দক্ষিণ আফ্রিকা দলের বিপক্ষে তৃতীয় টেস্টে তার অভিষেক ঘটে। আন্তর্জাতিক ক্রিকেটে আসা-যাওয়ার পাল্লায় পড়ে ২০০৯ সালে তিনি পুণরায় প্রথম একাদশে অন্তর্ভুক্ত হন। দলের শীর্ষস্থানীয় বোলার বেন হিলফেনহফ পিটার সিডলের আঘাতপ্রাপ্তিই এর প্রধান কারণ। অ্যাডিলেডে সফরকারী ওয়েস্ট ইন্ডিজের বিপক্ষে পাঁচ উইকেট পান। ধারাবাহিকতা অক্ষুণ্ন রেখে তৃতীয় চূড়ান্ত টেস্টে প্রথম ইনিংসে তার নিজস্ব সেরা ৫/৭০সহ খেলায় ৮/১৪১ পান। ২১ জানুয়ারি, ২০১১ তারিখে হোবার্টে ইংল্যান্ডের বিরুদ্ধে অনুষ্ঠিত ওডিআইয়ে নিজস্ব সর্বোচ্চ ৩০ রান করেন। নবম উইকেটে শন মার্শের সাথে রেকর্ডসংখ্যক রান করেন। বোলিংয়ে নেমে ৪/২৮ লাভ করেন দলকে ৪৬ রানের জয় এনে দেন। ২০১১ সালের ক্রিকেট বিশ্বকাপে গোড়ালিতে আঘাতপ্রাপ্তির কারণে অংশ নিতে পারেননি দেশে ফিরে আসতে বাধ্য হন। == তথ্যসূত্র == == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার ক্রিকেটার সুপার কিংসের ক্রিকেটার বিষয়শ্রেণী:নিউ সাউথ ওয়েলসের ক্রিকেটার থান্ডারের ক্রিকেটার হারিকেন্সের ক্রিকেটার
অক্টোবর ২০১৩-এ, ভারতের উত্তর প্রদেশের উনাও জেলার সংগ্রামপুর (দন্ডিয়া খেরা) গ্রামে, সোবহান সরকার নামে একজন স্থানীয় ''সের'' (একজন ব্যক্তি যিনি অতিপ্রাকৃত অন্তর্দৃষ্টি মাধ্যমে ভবিষ্যতে কি ঘটতে যাচ্ছে তা দেখতে সক্ষম) স্বপ্ন দেখে যে ১৯শ শতাব্দীর রাজা রাম বখশ সিংয়ের পুরাতন দুর্গের ধ্বংসাবশেষের নীচে ১০০০ টন সোনা পোতা রয়েছে। অনুমিত সোনার ভান্ডারের খনন বিবেচনা করার জন্য সোবহান সরকার ভারতের রাষ্ট্রপতি, খনি মন্ত্রণালয় (ভারত) এবং ভারতের প্রত্নতাত্ত্বিক জরিপের (এএসআই) নিকট চিঠি লিখেছিল। খনন কাজ শুরু হয় ১৮ই অক্টোবর ২০১৩ সালে। ২৯ অক্টোবর ২০১৩-এ, ভারতের প্রত্নতাত্ত্বিক জরিপ ঘোষণা করেছিল যে এই অবস্থানের মধ্যে কোন সোনা ছিল না এবং খনন কাজ বন্ধ করে দেওয়া হয়েছিল। ২৯ অক্টোবর ২০১৩-এ আরো খবর প্রকাশ করা হয়, এএসআই মহাপরিচালক প্রবীন শ্রীভাস্তাভা বলেন, খনন এলাকা এখন বিস্তৃত করার পরিকল্পনা করা হয়েছে, তবে তার ১২ সদস্যের দলটির খনন কাজ বন্ধ করা হয়নি বলে ব্যাখ্যা করেন। ১৮ নভেম্বর ২০১৩-এ এএসআই খনন কাজ বন্ধ করে দেয় এবং খাতগুলি ভরাট শুরু করে। ==গ্রামের ইতিহাস== দণ্ডিয়া খেরা নামেও পরিচিত সংগ্রামপুর, ভারতের উত্তর প্রদেশের লক্ষ্ণৌ শহরের প্রায় ১০০ কিলোমিটার দক্ষিণে উনাও জেলার বিঘাপুর তহসিলের একটি গ্রাম। ভারতের জনগণনা ২০১১ এর অনুসারে গ্রামটিতে ৪৬৯টি পরিবার এবং ২৬৭২ জন লোক রয়েছে। ঊনবিংশ শতাব্দীতে, ভারতের প্রত্নতাত্ত্বিক জরিপের প্রতিষ্ঠাতা স্যার আলেকজান্ডার কানিংহাম ধারণা করেছিলেন যে সপ্তম শতাব্দীর চীনা পর্যটক হিউয়েন সাঙ ''হায়ামুখা'' নামে যে স্থানটিকে বর্ণনা করেছিলেন তা বর্তমান দিনের ''দন্ডিয়া হতে পারে। হিউয়েন সাঙ হায়মুখায় গিয়েছিলেন, যেখানে তিনি পাঁচটি বৌদ্ধ মঠে বৌদ্ধ সম্প্রদায়ের ১০০০ সদস্যেরও বেশি লোকের বসবাসের কথা উল্লেখ করেছিলেন। কানিংহাম এটি "প্রায় নিশ্চিত" বলে মনে করেছিলেন যে দুটি স্থান একই ছিল, তবে স্বীকার করেছিলেন যে প্রাথমিক বর্ণনা এবং তারপরে তিনি যা দেখেছেন তার মধ্যে উল্লেখযোগ্য পার্থক্য রয়েছে। তিনি জেমস টডের চিন্তাভাবনার উপর নির্ভর করেছিলেন, তিনি ছিলেন আরেকজন ব্রিটিশ পণ্ডিত যিনি আজকাল নির্ভরযোগ্য ইতিহাসবিদ হিসাবে বিবেচিত নন। ==ঘটনার পটভূমি== সেপ্টেম্বর ২০১৩-এ, সোবহান সরকার নামে একজন স্থানীয় যাজক যিনি মাহান্ত (মন্দিরের প্রধান পুরোহিত বা ভারতীয় অঞ্চলে মঠের প্রধান) হিসাবেও সম্মানিত, দাবি করেন যে, ১৯ শতকের দন্ডিয়া খেরার রাজা রাম বকশ সিং একটি স্বপ্নে তাঁর কাছে এসেছিলেন এবং তাকে বলেছিলেন যে তার জায়গার নীচে ১০০০ টন সোনার গুপ্তধন পোতা হয়েছিল। ওয়াল স্ট্রিট জার্নালকে দেয়া একটি সাক্ষাৎকারে, সোবহান সরকার বলেন যে রাম বকশ সিংয়ের ভূত (আত্মা) ভারতীয় অর্থনীতি নিয়ে চিন্তিত এবং তিনি দেশের অর্থনৈতিক প্রবৃদ্ধির জন্য এই গুপ্তধন ব্যবহার করতে চান। সোবহান সরকার স্বপ্নটিকে "একটি ঐশ্বরিক হস্তক্ষেপ" বলে উল্লেখ করে কিন্তু কিভাবে, কখন এবং কেন শুধুমাত্র তিনি সমাহিত এই ধন সম্পর্কে জানতে পেরেছেন তা বলতে অস্বীকার করেন। ১৮৫৭ সালের সিপাহী বিদ্রোহের সময় ব্রিটিশরা সিংকে ফাঁসিতে ঝুলায় এবং তার প্রাসাদটি ধ্বংস করে দেয়। সোবহান সরকার ভারতের প্রধানমন্ত্রী, ভারতের রাষ্ট্রপতি ভারতের প্রত্নতাত্ত্বিক জরিপকে (এএসআই) তার স্বপ্ন সম্পর্কে লিখেছিলেন কিন্তু তার চিঠি উপেক্ষা করা হয়। কিছু সূত্র বলে যে সোবহান সরকার তখন ভারত সরকারের কৃষি খাদ্য প্রক্রিয়াকরণ শিল্প প্রতিমন্ত্রী চরন দাস মাহান্তের তটস্থ হন, যেখানে অন্যান্য সূত্র বলে যে, মন্ত্রী কানপুরের একজন পণ্ডিত থেকে ঘটনাটি শুনেছিলেন যার সঙ্গে তার নিয়মিতভাবে যোগাযোগ হতো। মন্ত্রী মাহান্ত ২২ সেপ্টেম্বর এবং অক্টোবর ২০১৩-এ কথিত গুপ্তধনের জায়গাটি পরিদর্শন করেন এবং এএসআই ভারতের ভূতাত্ত্বিক জরিপকে (জিএসআই) জায়গাটি পরিদর্শন করার জন্য রাজি করান। এএসআই থেকে একটি দল ১২ অক্টোবর ২০১৩-এ জায়গাটি পরিদর্শন করে এবং সোবহান সরকার কর্তৃক তাদের দেখানো অবস্থানে দুটি গর্ত ছিদ্র করে। এএসআই বলেছিল যে তারা মাটির প্রায় ২০ মিটার নীচে ধাতু সনাক্ত করেছে। জিএসআই-এর রিপোর্টও ৫-২০ মিটার গভীরতায় একটি বিশিষ্ট অ-চৌম্বকীয় অস্বাভাবিক অঞ্চল নিশ্চিত করেছে, যা সম্ভাব্য অপরিবাহী ধাতব সামগ্রী বা সংকর ধাতুর নির্দেশক। এএসআই জায়গাটিতে খননের ঘোষণা দেয় যা ১৮ অক্টোবর ২০১৩-এ শুরু হয়। ==খনন == সংস্কৃতি মন্ত্রণালয় জানায় যে খনন প্রক্রিয়ার গভীরতায় পৌঁছানোর জন্য খনন কাজে ২-৪ সপ্তাহ সময় লাগবে, যেখান এএসআই কর্মকর্তারা জায়গাটিতে গিয়ে বলেছিলেন যে খনন কাজে কয়েক মাস বা এমনকি বছর লাগতে পারে, তারা কেবল সাধারণ মৌলিক সরঞ্জামগুলি যেমন নিড়ানি, কুড়াল এবং কাঁটা-বেলচা বেছে নেয় খননকাজের জন্য।। এএসআই খননকার্যের জন্য পূর্ব থেকে পশ্চিমে ৮০ মিটার এবং উত্তর থেকে দক্ষিণে ৪০ মিটার এলাকা নির্ধারণ করেছে। এএসআইয়ের বারোজনের প্রত্নতাত্ত্বিক দল, এটির উপপরিচালক পি কে মিশরার নেতৃত্বে, উনাওয়ের উপ-বিভাগীয় ম্যাজিস্ট্রেটের উপস্থিতিতে কথিত গুপ্তধনের স্থানটিতে খনন শুরু হয়। ১০টি গর্ত করা হয়, প্রতিটি গর্তের আকার ১০০ বর্গফুট। শত শত দর্শক, বাইরে ব্রডকাস্টিংয়ের বি ভ্যান, এবং বিভিন্ন মিডিয়া সংগঠনের কয়েক ডজন সাংবাদিক উপস্থিত ছিলেন। ভারী পুলিশ নিরাপত্তা জারি করা হয় এবং নিরাপত্তা বৃদ্ধির জন্য নাইট ভশন ক্যামেরা স্থাপন করা হয়। দর্শকদের বিশাল ভিড় বিবেচনা করে, নিরাপত্তার জন্য সিসিটিভি ক্যামেরা স্থাপন করা হয়। ২১ অক্টোবর ২০১৩-এ, এএসআই অতিরিক্ত পরিচালক, ডা. বি আর মনি বলেন, ৪৮ সেন্টিমিটার মাটিতে খনন করার পর, এএসআই একটি ইটের প্রাচীর, মৃৎপাত্রের ভাঙা টুকরো, চুড়ির টুকরো, এক্কাদোক্কা খেলার ঘুটি এবং একটি কাদা মেঝে খুঁজে পেয়েছে, যা ১৭-১৯ শতাব্দীর হতে পারে। ২৪ অক্টোবর ২০১৩ পর্যন্ত, এএসআই ২১৭ সেন্টিমিটার মাটি খনন করে। নভেম্বর ২০১৩ পর্যন্ত, এএসআই ৫৭১ সেন্টিমিটার মাটি খনন করেছে। উপ-বিভাগীয় ম্যাজিস্ট্রেট বিজয় শংকর দুবে বলেন, শনিবার দন্ডিয়া খেরা গ্রামের দুর্গের পাথর ভাঙ্গার পর দুটি ব্লকে যথাক্রমে ৭০ সেমি ৩০ সেমি খনন করা হয়েছে, তবে খননকার্যের ১৫ তম দিনে এখনো গুপ্তধনের কোনো সন্ধান নেই। ==উন্নয়ন== পরবর্তীতে সংবাদ মাধ্যমগুলি প্রতিবেদন করে যে, ভারত সরকার সোবহান সরকারের স্বপ্নের উপর ভিত্তি করে খনন কাজ চালাচ্ছিল, সংস্কৃতি মন্ত্রণালয় একথা জারি করেছিল যে সে স্থানটিতে জিএসআইয়ের একটি রিপোর্টের ভিত্তিতে খনন কাজ চলছে যারা একটি ''গ্রাউন্ড পিন্রেটিং রাডার সার্ভে'' করেছিল এবং ''স্থল নির্দেশকের ৫-২০ মিটার নিচে অ-চুম্বকীয় ব্যতিক্রমী অঞ্চল যা অ-পরিবাহী ধাতব উপাদান এবং/বা সংকর ধাতু উপস্থিতির নির্দেশক হতে পারে'' বলে প্রতিবেদন করে। এএসআই-এর অতিরিক্ত মহাপরিচালক বিআর মনি সংবাদ মাধ্যমের প্রতিবেদনে কথিত জায়গাটিতে একজন সাধুর স্বপ্নের ভিত্তিতে খনন করা হচ্ছে এমন কথায় অস্বীকৃতি জানিয়েছিলেন যেখানে এএসআই-এর অনুসন্ধানের পরিচালক খননকার্যে কোন সোনার ধন পাওয়া যাবে কিনা সন্দেহ করেন। বেশ কিছু আগ্রহী দল গুপ্তধনে একটি বাজি ধরতে এসেছিল। রাজার বংশধরদের মধ্যে একজন, নবচন্দী বীর প্রতাপ সিং তাঁর আগ্রহ প্রকাশ করেছিলেন। সর্ব ভারতীয় ক্ষত্রিয় মহাসংঘ দাবি করেছিল যে তারা বৈধ দাবিবিদ কারণ রাম বখশ সিং তাদের ক্ষত্রিয় সম্প্রদায়ের অন্তর্গত ছিলেন। সোবহান সরকার আরেকটি স্বপ্ন দেখেছিল এবং দাবি করেছিল যে উত্তর প্রদেশের ফতেহপুর জেলার আদামপুর গ্রামে ব্রহ্ম আশ্রমের শিব চবুত্রার নীচে ২৫০০ টন সোনা লুকানো ছিল। প্রতিবেদন করা হয় যে ফতেহপুর জেলা ম্যাজিস্ট্রেটকে স্বপ্ন সম্পর্কে জানিয়েছিল সোবহান সরকার। ১৯ অক্টোবর ২০১৩-এর রাতে, আদমপুর গ্রামের গঙ্গাঘাটের একটি প্রাচীন শিব মন্দিরের ভিতরে বন্দুকেরডগায় তত্ত্বাবধায়ক স্বামী মোহনদাসকে আবদ্ধ করে রাখে কিছু লোক। কথিত গুপ্তধনের জায়গাটিতে তারা অনুসন্ধান করে। কিছু গ্রামবাসী দাবি করে যে তারা লুকানো সোনা নিয়ে গেছে। ভারতের সুপ্রীম কোর্টে একটি জনস্বার্থ মামলা (পিআইএল) দায়ের করা হয় যেখানে আদালতে গোপন লুকানো ধনের নিরাপত্তা সুরক্ষার যথাযথ ব্যবস্থা এবং নির্দেশনা চাওয়া হয়। ২১ অক্টোবর ২০১৩-এ আদালত পিআইএলকে প্রত্যাখ্যান করে বলেছিল যে এটি "ধারণার ভিত্তিতে" আদেশটি পাস করতে পারে না। সাবেক রাষ্ট্রপতি এ. পি. জে. আবদুল কালাম বলেন, "আমার মতে, বিজ্ঞান কোন অনুমান অনুমতি দেয় না। এটির এএসআই কর্তৃক খনন কিছু যৌক্তিক উপসংহার থাকতে হবে।" ভারতীয় জনতা পার্টির রাজনীতিবিদ নরেন্দ্র মোদি সরকারকে ঠাট্টা করে বলেছিলেন, "এই বিশ্রী কাজের জন্য সমগ্র বিশ্ব আমাদের দেখে হাসছে। কেউ একজন স্বপ্ন দেখলো আর সরকার খনন শুরু করে দিলো।" জাতীয়তাবাদী কংগ্রেস পার্টির নেতা শরদ পওয়ার বলেছেন যে, "এটি সমাজে 'বুয়াবাজি' (দেবদেবীদের দ্বারা কুসংস্কার প্রচার করা) বৃদ্ধি করতে ভূমিকা রাখবে।" এবং আরো যোগ করেন, "সরকারি সংস্থার এমন ধরনের কাজে অংশগ্রহণ করা উচিত নয়।" খননকাজ দেখার জন্য হাজার হাজার দর্শক জমায়েত হয়েছিল। দেশী বিদেশী টিভি সাংবাদিকদের কয়েক ডজন ঘটনাটি সরাসরি সম্প্রচার করেছিল। ২০১০ সালের ব্লাক কমেডি ছবি 'পিপলি লাইভ' এর সাথে কিছু মিডিয়া এই 'মিডিয়া সার্কাসকে' তুলনা করেছে। আল জাজিরার একজন সাংবাদিক এই চাক্ষুষ ঘটনাটি তুলে ধরে বলেন যে, "আমরা শুনেছি যে ভারত সাপ যাদুকরদের ভূমি। এর পর থেকে আমরা তা বিশ্বাস করতে প্রস্তুত।" সাপ্তাহিক পত্রিকা ''ইন্ডিয়া টুডে'' খননটিকে ''নির্বোধের পাগলামি'' বলেছে এবং আরো যোগ করেছে "যদি এই সোনার খোজের শেষে 'হলুদ'ও এক কিলো খুঁজে পাওয়া যায় তবে আমরা দণ্ডপ্রাপ্ত হবো। ইতিমধ্যেই অতিমাত্রায় এই দেশ স্ব-ঘোষিত সন্ন্যাসীদের দিকে তাকাবে এবং তাদের সোনা দিয়ে গোসল করাবে"। ==তথ্যসূত্র == ==বহিঃসংযোগ== Does 1,000 tonnes of gold exist in Unnao? Moneylife ভারত জেলা প্রদেশের প্রত্নতাত্ত্বিক সাইট গুপ্তধন
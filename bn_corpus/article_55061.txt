'''আলফ্রেড হার্বার্ট হ্যারল্ড জিলিগান''' (; জন্ম: ২৯ জুন, ১৮৯৬ মৃত্যু: মে, ১৯৭৮) লন্ডনে জন্মগ্রহণকারী প্রথিতযশা ইংরেজ আন্তর্জাতিক ক্রিকেটার অধিনায়ক ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর ইংরেজ কাউন্টি ক্রিকেটে সারের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, লেগ ব্রেক বোলিং করতেন '''হ্যারল্ড জিলিগান'''। == খেলোয়াড়ী জীবন == ১০ জানুয়ারি, ১৯৩০ তারিখে টেস্ট অভিষেক ঘটে হ্যারল্ড জিলিগানের। ১৯২৯-৩০ মৌসুমে ইংরেজ দলের অধিনায়কের দায়িত্ব নিয়ে নিউজিল্যান্ড সফরে যান। চার টেস্টের সিরিজে তার দল ১-০ ব্যবধানে জয় পায়। একই সময়ে সম্মানীয় ফ্রেডি ক্যালথর্পের নেতৃত্বে আরও একটি ইংরেজ দল ওয়েস্ট ইন্ডিজ সফরে যায়। সীমিত দক্ষতাসম্পন্ন ডানহাতি ব্যাটসম্যান হিসেবে খেলতেন হ্যারল্ড জিলিগান। এছাড়াও, মাঝে-মধ্যে পরিবর্তিত বোলার হিসেবে বোলিং করতেন। ১৯২৩ সালে গৌরববিহীন রেকর্ড গড়েন। মৌসুমে ৭০বার ব্যাটিং করে মাত্র ১৭.৭০ গড়ে ১,১৮৬ রান তুলেছিলেন। এক মৌসুমে সহস্রাধিক রান তোলা ক্রিকেটারদের মধ্যে এটি সর্বনিম্ন। == ব্যক্তিগত জীবন == হ্যারল্ড জিলিগানের সহোদর ভাই আর্থার জিলিগান ১৯২৪-২৫ মৌসুমে ইংল্যান্ড দলকে নেতৃত্ব দিয়েছিলেন। এরফলে ইংল্যান্ডের পক্ষে অদ্যাবধি একমাত্র ঘটনারূপে দুই ভাইয়ের অধিনায়কত্ব করার নজির সৃষ্টি হয়। উভয়েই ডালউইচ কলেজে অধ্যয়ন করেছেন। অন্য ভাই ফ্রাঙ্ক জিলিগান এসেক্সের পক্ষে খেলেছেন। ১৯৫৯ সালে ইংল্যান্ডের সাবেক অধিনায়ক পিটার মে’র সাথে স্বীয় কন্যা ভার্জিনিয়া জিলিগানের বৈবাহিক সম্পর্ক স্থাপন করেন। তাদের সংসারে চার কন্যা ছিল। মে, ১৯৭৮ তারিখে সারের শামলি গ্রিন এলাকায় ৮২ বছর বয়সে হ্যারল্ড জিলিগানের দেহাবসান ঘটে। == তথ্যসূত্র == == বহিঃসংযোগ == জন্ম মৃত্যু থেকে ১৯৪৫ সময়কালীন ইংরেজ ক্রিকেটার ক্রিকেটার টেস্ট ক্রিকেটার টেস্ট ক্রিকেট অধিনায়ক ক্রিকেটার ক্রিকেট ক্লাবের ক্রিকেটার এয়ার ফোর্সের ক্রিকেটার ক্রিকেটার ক্রিকেট অধিনায়ক
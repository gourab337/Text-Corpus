'''বরুনপাখা''' (বৈজ্ঞানিক নাম: ''Papilio polymnestor (Cramer)'') এক বড় আকারের প্রজাপতি, যার মূল শরীরটা কালো বর্ণের এবং ডানায় চওড়া নীলাভ আকাশি রঙের আঁচল দেখা যায়। এরা ‘প্যাপিলিওনিডি’ পরিবারের এবং 'প্যাপিলিওনিনি' উপগোত্রর সদস্য। এই প্রজাপতিটিকে মহারাষ্ট্রর রাজ্যের প্রজাপতি হিসাবে চিহ্নিত করা হয়েছে। == আকার == প্রসারিত অবস্থায় বরুনপাখার ডানার আকার ১২০-১৫০ মিলি মিটার দৈর্ঘ্যের হয়। == বিস্তার == এই প্রজাপতি ভারতের মুম্বাই, মহারাষ্ট্র, সিকিম, বিহার এছাড়া পূর্ব হিমালয়, ভারতীয় উপদ্বীপেও দেখা যায়। মায়ানমার এবং শ্রীলংকায় বরুনপাখা লক্ষ্য করা যায়। == বর্ণনা == বরুনপাখার পিছনের ডানার ওপর পিঠে এবং গোড়ার দিকের এক-তৃতীয়াংশ বাদ দিয়ে প্রায় পুরোটাই আকাশি নীল বর্ণের হয়। এদের বার আঁচলে দু সারি কালো টিপ থাকে। সামনের ডানার ওপর-পিঠ কালো বর্ণের, মাঝ আঁচল থেকে একটি আকাশি রেখার সরু পটি নেমে এসে পিছনের ডানার আকাশি অঞ্চলে এসে মিশেছে। স্ত্রী এবং পুরুষ বরুনপাখার নিচের ডানার গোড়ার অংশ লাল বর্ণের হয়, তবে স্ত্রী বরুনপাখার ক্ষেত্রে সামনের ডানার ওপর পিঠের গোড়াতেও লাল ছোপ দেখা যায়। এরা ওড়ে বেশ দ্রুত গতিতে, আট থেকে বারো-চোদ্দো ফুট উচ্চতায় সাধারণত এরা ওড়ে। ডানা ছড়ানো ম্ররত বরুনপাখার দেহ মাটিতে বা পাতাতে ছড়িয়ে রাখলে ওন্য বরুনপাখা তার কাছাকাছি উড়তে দেখা যায়। এমনকি একটি আকাশী রঙের কাগজের টুকরো পড়ে থাকলেও একই ঘটনা লক্ষ্য করা যায়। == আচরণ == এদের উড়ান অত্যন্ত বলিষ্ঠ প্রকৃতির এবং একটি নির্দিষ্ট উচ্চতায় এরা উড়ে বেড়ায়। জাছের গায়ে অথবা পাতার উপর বসে অনেক্ষন ধরে রৌদ্র পোহাতে দেখা যায়। == বৈশিষ্ট্য == === ডিম === বরুনপাখার ডিম গোলাকার এবং হালকা সবুজ বর্নের হয়। ডিম পাড়ার কয়েক ঘন্টার মধ্যে ডিমের রঙ পরিবত্তন হয়ে কমলা হলুদ রঙের হয়। এরা মাটি থেকে ১০-১২ ফুট উঁচুতে এবং একটু ছায়ার আড়ালে থাকা পাতার ওপর পিঠে একটি করে ডিম পাড়ে। === শূককীট === শূককীট গুলি লম্বাটে এবং উজ্জবল ঘন সবুজ বর্নের হয়। এরা প্রথম দিকে খয়েরি-ঘেঁষা সবুজ রঙের থাকে। মাথার পর থেকে চতুর্থ এবং পঞ্চম খন্ড পর্যন্ত শরীরটা দ্রুত চওড়া হয়েছে, তারপর থেকে শরীরের শেষ প্রান্ত অবধি ধীর ঢাল বজায় রেখে আবার সরু হয়ে এসেছে। দেহের পাশ বরাবর, অষ্টম এবং নবম খন্ডে সাদার ওপর খয়েরি বর্নের ছিটযুক্ত একটা চওড়া পটি দেখা যায়। শেষ দেহ খন্ডের আগের খন্ডে পিঠের দুপাশে দুটো ছোট ছোট মাংসল গুটি থাকে। ==== আহার্য উদ্ভিদ ==== এই শূককীট লেবু জাতীয় উদ্ভিদ, যেমন- পাতিলেবু Citrus medica, বাতাবি লেবু Citrus decumana, জাম্বুরা Citrus maxima এছাড়া আশশেওড়া Glycosmis pentaphylla, Atalantia racemosa, Atalantia monophylla গাছের পাতার রসালো অংশ আহার করে। এদের ওসমেটেরিয়াম Osmeterium গাঢ় লাল বর্নের হয়। === মূককীট === বরুনপাখার মূককীট সবুজ বর্নের হয় এবং পিঠের দিকে পাতার জালিকাবিন্যাসের মতো দাগ দেখা যায়। অনেক সময়, কাছাকাছি সবুজ পাতা না থাকলে মূককীটের রঙ ফিকে খয়েরী রঙের হয়। === জীবনচক্রের চিত্রশালা === File:Papilio polymnestor mating pair.jpg|স্ত্রী এবং পুরুষ বরুনপাখা সঙ্গমরত অবস্থায় File:Blue Mormon (Papilio polymnestor) 002 Egg File:An Egg of Papilio polymnestor Cramer, 1775 Blue Mormon WLB.jpg|ডিম ফুটে বেরনোর পরে খোলাটি File:Blue Mormon caterpillar mimicking bird এর প্রথম দশা File:Blue Mormon (Papilio polymnestor) 018 Larva File:Blue Mormon (Papilio polymnestor) 020 Pupation প্রথম দশা File:Blue Mormon (Papilio polymnestor) 023 Pupa File:Blue Mormon (Papilio polymnestor) 030 Butterfly বেরনো বরুনপাখা == চিত্রশালা == == তথ্যসূত্র == == বহিঃসংযোগ == প্রজাপতি প্রাপ্ত প্যাপিলিওনিডি গোত্রের প্রজাপতি
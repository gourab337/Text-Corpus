'''তিলা মুনিয়া''' (বৈজ্ঞানিক নাম: ''Lonchura punctulata'') বা '''তিলে মুনিয়া''' Estrildidae (ইস্ট্রিল্ডিডি) গোত্র বা পরিবারের অন্তর্গত ''Lonchura'' (লঙ্কুরা) গণের অন্তর্গত এক প্রজাতির ছোট তৃণচর পাখি। তিলা মুনিয়ার বৈজ্ঞানিক নামের অর্থ ''তিলা সুঁইলেজ'' (গ্রিক; ''lonkhe'' সূঁচালো, ''ura'' লেজ; লাতিন: ''punctulatus'' তিলাযুক্ত)। পাখিটি বাংলাদেশ, ভারত ছাড়াও দক্ষিণ দক্ষিণ-পূর্ব এশিয়ার বিভিন্ন দেশে দেখা যায়। এছাড়া কয়েকটি দেশে পাখিটি অবমুক্ত করা হয়েছে। সারা পৃথিবীতে এক বিশাল এলাকা জুড়ে এদের আবাস, প্রায় ৭১ লক্ষ ৯০ হাজার বর্গ কিলোমিটার। বিগত কয়েক দশক ধরে এদের সংখ্যা স্থির রয়েছে, আশঙ্কাজনক পর্যায়ে যেয়ে পৌঁছেনি। সেকারণে আই. ইউ. সি. এন. এই প্রজাতিটিকে ন্যূনতম বিপদগ্রস্ত বলে ঘোষণা করেছে। বাংলাদেশের বন্যপ্রাণী আইনে প্রজাতিটি সংরক্ষিত। ''Lonchura'' গণের অন্যসব প্রজাতির মত এদের উৎপত্তিও সম্ভবত এশিয়ায়। বিশ্বজুড়ে শখের পোষা পাখি হিসেবে এরা বেশ জনপ্রিয়। == শ্রেণীবিন্যাস == ক্যারোলাস লিনিয়াস ১৭৫৮ সালে প্রকাশিত ''সিস্টেমা নেচারি'' (''Systema Naturae'') গ্রন্থের দশম খণ্ডে সর্বপ্রথম যে কয়টি পাখির দ্বিপদ নামকরণ করেছিলেন, তিলা মুনিয়া তার একটি। লিনিয়াস পাখিটির নাম দিয়েছিলেন ''Loxia punctulata''। পরবর্তীতে ১৮২৩ সালে উইলিয়াম হেনরি সাইক্স পাখিটিকে ''Lonchura'' গণে অন্তর্ভুক্ত করেন এবং নতুন নাম দেন ''Lonchura punctulata''। == উপপ্রজাতি == এখন পর্যন্ত তিলা মুনিয়ার মোট ১১টি স্বীকৃত উপপ্রজাতির সন্ধান পাওয়া গেছে। উপপ্রজাতিগুলো হল: ''L. p. punctulata'' (Linnaeus, 1758) পাকিস্তানের উত্তরাঞ্চল, বাদে সমগ্র ভারত, বাংলাদেশের খুলনা ঢাকা বিভাগ, নেপালের তেরাই শ্রীলঙ্কায় এরা বিস্তৃত। ''L. p. subundulata'' (Godwin-Austen, 1874) ভুটান, বাংলাদেশের সিলেট চট্টগ্রাম বিভাগ, ভারতের আসাম পশ্চিম মায়ানমার এদের মূল আবাস। ''L. p. yunnanensis'' (Parkes, 1958) উত্তর উত্তর-পূর্ব মায়ানমার দক্ষিণ চীনে এদের দেখা যায়। ''L. p. topela'' (Swinhoe, 1863) মায়ানমারের দক্ষিণাঞ্চল, থাইল্যান্ড, দক্ষিণ-পূর্ব চীন হাইনান দ্বীপ, তাইওয়ান, লাওস, কম্বোডিয়া ভিয়েতনামে এদের দেখা মেলে। ''L. p. cabanisi'' (Sharpe, 1890) ফিলিপাইন বোর্নিওর উত্তরাঞ্চলে এদের আবাস। ''L. p. fretensis'' (Kloss, 1931) মালয় উপদ্বীপের দক্ষিণাঞ্চল, সিঙ্গাপুর, সুমাত্রা নিয়াস দ্বীপে এরা বিস্তৃত। ''L. p. nisoria'' (Temminck, 1830) দক্ষিণ বোর্নিও, জাভা, বালি, লম্বক সুম্বাওয়া দ্বীপে এদের দেখা যায়। ''L. p. particeps'' (Riley, 1920) কেবল সুলাওয়েসি দ্বীপেই এরা বিস্তৃত। ''L. p. baweana'' (Hoogerwerf, 1963) উত্তর-পূর্ব জাভায় এরা বিস্তৃত। ''L. p. sumbae'' (Mayr, 1944 সুম্বা দ্বীপ। ''L. p. blasii'' (Stresemann, 1912) ফ্লোরেস থেকে তিমুর তানিম্বার দ্বীপপুঞ্জ পর্যন্ত এরা বিস্তৃত। Munia (Lonchura punctulata) in Hyderabad, AP IMG 0163.jpg|''L. p. punctulata'', হায়দ্রাবাদ, ভারত Image:Nutmeg Mannikin 1.jpg|''L. p. topela'', অস্ট্রেলিয়া Image:Lonch punctu 071129 1989 tdp.jpg|''L. p. nisoria'', পশ্চিম জাভা Munia (Lonchura punctulata) Flickr Lip Kee (7).jpg|''L. p. fretensis'', সিঙ্গাপুর == বিবরণ == একদল মুনিয়া তিলা মুনিয়া বাদামি রঙের ছোট ছটফটে পাখি। এর দৈর্ঘ্য কমবেশি ১১.৫ সেমি, ডানা ৫.৬ সেমি, ঠোঁট ১.৩ সেমি, পা ১.৫ সেমি, লেজ ৩.৮ সেমি ওজন ১৩.৬ গ্রাম। প্রাপ্তবয়স্ক পাখির পুরো পিঠ জলপাই-বাদামি। কোমরে সাদা ডোরা থাকে। লেজ-উপরি ঢাকনি লালচে-কমলা। লেজ খাটো সূচালো এবং লালচে-কমলা রঙের। থুতনি কালচে। বুকের উপরের অংশ তামাটে এবং দেহতল সাদা। বগলে পেটে কালো আঁশের মত তিলা থাকে। এর ত্রিকোণাকার ঠোঁট স্লেট কালো। চোখ কমলা-বাদামি। পা পায়ের পাতা স্লেট রঙের। স্ত্রী পুরুষ পাখির চেহারা একই রকম; তবে পুরুষ পাখির দেহতল থুতনি স্ত্রী পাখির তুলনায় গাঢ়। অপ্রাপ্তবয়স্ক পাখির পিঠ বাদামি; দেহতল লালচে-পীত হালকা পীত বর্ণ। ঠোঁট শিঙ বাদামি চোখ বাদামি। অপ্রাপ্তবয়স্ক পাখিদের অনেকসময় অপ্রাপ্তবয়স্ক কালোমাথা মুনিয়া বলে মনে হয়। == স্বভাব প্রজনন == তিলা মুনিয়া ফসলের খেত, মাঠ, নলখাগড়ার বন, বাগান ঝোপে ঝাঁকে ঝাঁকে বিচরণ করে। মাঝে মাঝে ১০০ বা তারও বেশি পাখির ঝাঁক দেখা যায়। মাটি, ঘাস বা ধানের মধ্যে এরা খাবার খোঁজে। এদের ঠোঁট খাটো বেশ শক্ত। ধান বা অন্যান্য শস্যদানা মুখে রেখেই তা থেকে শক্ত খোসা ছাড়িয়ে নিতে পারে। এছাড়া ঘাসবীচি, রসালো ফল কীটপতঙ্গও খায়। অন্যান্য মুনিয়া বাবুইয়ের সাথে দল বেঁধে এরা ঝোপ, আখখেত বা ঘাসবনে রাত কাটায়। সচরাচর শ্রুতিকটু স্বরে ডাকে: ''চিক্'', মে-সেপ্টেম্বর প্রজননকাল। খেজুরগাছের পাতার আড়ালে, লতার ঝোপে, বাবলা, ঝাউ, কেয়া, কান্তা, দেবদারু বা অন্যান্য ঝোপাকৃতির গাছে থেকে মিটার উঁচুতে গোলাকৃতির বাসা বোনে। ঘাস-লতা-ধানের পাতা, পালক ইত্যাদি দিয়ে সুন্দর, নরম তুলট বাসার ভিত্তি রচনা করে। কাশফুল দিয়ে চারপাশটা মুড়ে নেয়। বাসার ভেতরে থাকে কাশফুলের গদি। বাসায় ঢোকার জন্য গোপন সরু পথ বানায়, যেন শত্রুরা না দেখে। এছাড়া কার্নিশের নিচে বা খালি কার্টনেও বাসা করে। স্ত্রী মুনিয়া চার থেকে দশটি ধবধবে সাদা ডিম পাড়ে। ডিমের মাপ ১.৬ ১.১ সেমি। স্বামী-স্ত্রী মিলে ১৩ থেকে ১৬ দিন তা দিয়ে বাচ্চা ফোটায়। ''Lonchura punctulata'' == পোষা পাখি মুনিয়া == শহুরে মানুষের কাছে পোষা পাখি হিসেবে তিলা মুনিয়া বেশ জনপ্রিয়। খাঁচাবন্দী মুনিয়া রাস্তাঘাট পোষা পশুপাখির দোকানে বিক্রি হয়। ক্রেতার দৃষ্টি আকর্ষণের জন্য বিক্রেতারা এদের গায়ে নীল, হলুদ, সবুজ বা উজ্জ্বল রং লাগিয়ে দেয়, যা গোসল করালেই উঠে যায়। বাংলাদেশে গাজীপুরসহ বিভিন্ন স্থানে এদের জাল দিয়ে ধরে টঙ্গী, ঢাকার কাঁটাবন অন্যান্য স্থানে প্রচুর সংখ্যায় বিক্রি করা হয়। সেজন্য বর্তমানে বাংলাদেশে এদের অবস্থা বেশ খারাপ। == তথ্যসূত্র == == বহিঃসংযোগ == Oriental Bird Club Image, আরও আলোকচিত্র। পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি তিমুরের পাখি
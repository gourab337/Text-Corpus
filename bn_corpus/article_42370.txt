'''ডেভিড জেফ্রি গ্রিফিথস''' David Jeffrey Griffiths, জন্ম: ১৯৪২ একজন মার্কিন পদার্থবিজ্ঞানী এবং শিক্ষক। তিনি ১৯৭৮ থেকে ২০০৯ সাল পর্যন্ত রিড কলেজে অধ্যাপনা করেছেন। অবসরের পূর্বে তিনি বিজ্ঞানের হাওয়ার্ড ভলাম অধ্যাপক হন। গ্রিফিথস পুটনি স্কুলের একজন স্নাতক। তিনি হার্ভার্ড বিশ্ববিদ্যালয় থেকে ১৯৬৪ সালে বি.এ. এবং ১৯৬৬ সালে এম.এ. ডিগ্রী অর্জন করেন। একই বিশ্ববিদ্যালয় থেকে ১৯৭০ সালে পিএইচডি সম্পন্ন করেন। তিনটি ডিগ্রিই তিনি পদার্থবিজ্ঞানের উপর গ্রহণ করেন। তার পিএইচডি গবেষণার কাজ ছিল ভরহীন ফিল্ড থিওরির বিকিরণ মাপার ক্ষেত্রে একাধিক চলকের যুগ্ম পরিবর্তনশীলতার পরিমাপ করা। এই তাত্ত্বিক কণা পদার্থবিজ্ঞানের গবেষণা তিনি করেছিলেন সিডনি কোলম্যানের অধীনে। তিনি মূলত স্নাতক পর্যায়ের পদার্থবিজ্ঞানের শিক্ষার্থীদের তিনটি উচ্চমানের পাঠ্যবইয়ের লেখক হিসেবে পরিচিত। যেগুলো হল: ''Introduction to Elementary Particles'' (১৯৮৭ সালে প্রকাশিত, দ্বিতীয় সংস্করণ ২০০৮ সালে প্রকাশিত), ''Introduction to Quantum Mechanics'' (১৯৯৫ সালে প্রকাশিত, দ্বিতীয় সংস্করণ ২০০৪ সালে) এবং ''Introduction to (১৯৮১ সাল প্রকাশিত, চতুর্থ সংস্করণ প্রকাশিত ২০১২ সালে)। তিনি ১৯৯৭ সালে "যারা পদার্থবিজ্ঞান শিক্ষায় পাণ্ডিত্যপূর্ণ অসামান্য অবদান রেখেছেন" সংরক্ষিত বিভাগে রবার্ট এ. মিলিকান অ্যাওয়ার্ড পুরষ্কার পান। ২০০৯ সালে তিনি আমেরিকান ফিজিক্যাল সোসাইটির একজন ফেলো নির্বাচিত হন। == পেশাদারিত্ব == ডেভিড গ্রিফিথ পদার্থবিজ্ঞানের একজন এমেরিটাস অধ্যাপক। ২০০৭ তিনি স্ট্যানফোর্ড বিশ্ববিদ্যালয়ে বহিরাগত অধ্যাপক হিসেবে কাজ করেন। ১৯৯৪ থেকে ২০০০ সাল পর্যন্ত তিনি পদার্থবিজ্ঞানের গ্র্যাজুয়েট রেকর্ড পরীক্ষার (GRE in Physics) পরীক্ষক কমিটির সদস্য ছিলেন। ১৯৯৬ থেকে ২০০৩ সালে তিনি আমেরিকান জার্নাল অব ফিজিক্সের গ্রন্থ পর্যালোচনা সম্পাদক ছিলেন। ১৯৯৮ থেকে ২০০৪ তিনি ফিজিকাল রিভিউ এর সম্পাদক সমিতিতে কাজ করেছেন। ২০০৫ থেকে ২০০৭ আমেরিকান জার্নাল অব ফিজিক্সে সম্পাদকীয় উপদেষ্টা হিসেবে কাজ করেছেন। ২০০৭ থেকে এখন পর্যন্ত উক্ত জার্নালের বিশেষজ্ঞ সম্পাদক হিসেবে নিয়োজিত আছেন। ==বই== প্রতিটি বইয়ের সর্বশেষ সংস্করণকে স্নাতকে আদর্শ পাঠ্য হিসেবে বিবেচনা করা হয়। তার বই রচনা সম্পর্কে তিনি বলেন, ''"আমার সব বই লেকচার নোট হিসেবে শুরু হয়েছে। আমি নোটগুলো বারবার লিখেছি, আরো ঝরঝরে করেছি প্রতিবারই যখন আমি সে বিষয়টাকে শিখিয়েছি। ছয় বা সাতবার পুনরাবৃত্তির পর সেগুলো বইয়ে রূপান্তর করা আমার পক্ষে সহজ হয়েছে। আমি কখনোই এক খসড়ায় উত্তরোত্তর সফল প্রচেষ্টা ছাড়া একটা বই লিখতে পারতাম না।"'' == উক্তি == ''"সমারফেল্ডের ধ্রুবক সন্দেহাতীতভাবে পদার্থবিজ্ঞানের সবকিছুর মাঝে সবচেয়ে মৌলিক (মাত্রাহীন) সংখ্যা। এটা তাড়িতচৌম্বকত্ব (ইলেক্ট্রনের চার্জ), আপেক্ষিকতা তত্ত্ব (আলোর গতি) এবং কোয়ান্টাম বলবিজ্ঞানে (প্ল্যাঙ্কের ধ্রুবক) মৌলিক ধ্রুবকগুলোর মধ্যে সম্পর্ক স্থাপন করে।"'' ==তথ্যসূত্র== ==বহিঃস্থ লিংকসমূহ== Griffiths's web page Lecture: The charge distribution on conductor "... could teach physics to gerbils." David Griffiths Lecture, Techfest 2012, IIT Bombay YouTube জন্ম
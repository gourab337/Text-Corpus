'''কেপলার''' নভোযান মার্কিন যুক্তরাষ্ট্রের একটি মহাকাশ মানমন্দির যাকে নাসার '''কেপলার মিশনের''' মহাকাশ অংশ হিসেবে বিবেচনা করা যায়। এর উদ্দেশ্য অন্যান্য তারার চারদিকে আবর্তনরত পৃথিবী-সদৃশ তথা ভৌম গ্রহ আবিষ্কার। নভোযানটির নাম রাখা হয়েছে অষ্টাদশ শতকের প্রখ্যাত জার্মান ইয়োহানেস কেপলারের নামানুসারে। ২০০৯ সালের মার্চে উৎক্ষেপিত এই মহাকাশ মানমন্দিরের আয়ুষ্কাল অন্তত ৩.৫ বছর ধরা হয়েছে। কেপলার মিশন এমনভাবে নকশা করা হয়েছে যাতে এর মাধ্যমে আকাশগঙ্গা ছায়াপথে আমাদের আশপাশের একটি নির্দিষ্ট স্থানে কয়েক ডজন পৃথিবী-আকৃতির বহির্গ্রহ খুঁজে পাওয়া যায় যাদের অবস্থান তাদের মাতৃতারার প্রাণমণ্ডলের কাছাকাছি। এছাড়া আমাদের ছায়াপথের শত কোটি তারার মধ্যে কতগুলোতে এমন গ্রহ রয়েছে তাও হিসাব করার কথা তার। কেপলারের একমাত্র যন্ত্র হচ্ছে একটি ফটোমিটার যা একটি নির্দিষ্ট ফিল্ড অফ ভিউয়ে একইসাথে ১৪৫,০০০ প্রধান ধারার তারার উজ্জ্বলতা পর্যবেক্ষণ করতে থাকে। এই উপাত্ত পৃথিবীতে প্রেরিত হয় এবং পৃথিবীর নিয়ন্ত্রণ কেন্দ্রে বিজ্ঞানীরা বহির্গ্রহ মাতৃতারার সামনে দিয়ে অতিক্রান্ত হওয়ার সময় তারার উজ্জ্বলতা হ্রাস পরিমাপ করেন। == তথ্যসূত্র == মানমন্দির
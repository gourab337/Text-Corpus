'''লিঙ্কডইন''' পেশাজীবীদের সামাজিক যোগাযোগের একটি ওয়েবসাইট। ওয়েব সাইটটি ডিসেম্বর, ২০০২ সালে প্রতিষ্ঠিত হয় এবং মে, ২০০৩ সালে আনুষ্ঠানিক ভাবে চালু করা হয়। সামাজিক যোগাযোগের এই ওয়েবসাইটটি পেশাজীবীরাই বেশি ব্যবহার করে থাকে। ২০১৩ সালের এক বিবৃতিতে লিঙ্কডইন ঘোষণা দেয় বর্তমানে তাদের নিবন্ধিত ব্যবহারকারীর সংখ্যা ২০০ মিলিয়ন, যারা ২০০টি ভিন্ন ভিন্ন দেশের নাগরিক। এই সাইটটি বর্তমানে ইংরেজি, ফ্রেঞ্চ, জার্মান, ইতালীয়, পর্তুগিজ, স্পেনিশ, ওলন্দাজ, সুইডিশ, রোমানিয়ান, রাশিয়ান, তুর্কি, জাপানিজ, চেক, পোলিশ, কোরিয়ান, ইন্দোনেশিয়ান এবং মালয় ভাষায় ব্যবহার করা যায়। কান্টকাস্টের এক সমীক্ষা অনুযায়ী যুক্তরাষ্ট্র থেকে লিঙ্কডইনের মাসিক ব্যবহারকারীর সংখ্যা ২১.৪ মিলিয়ন সাড়া বিশ্বে ৪৭.৬ মিলিয়ন। জুন ২০১১ সালে এর নিয়মিত ব্যবহারকারীর সংখ্যা ছিল ৩৩.৯ মিলিয়ন যা বছরের শুরুর থেকে ৬৩% বেশি এবং এটি আরেক সামাজিক যোগাযোগের ওয়েবসাইট মাইস্পেসকে ছাড়িয়ে যায়। লিঙ্কডইন শেয়ার বাজারে আসে জানুয়ারি ২০১১ সালে প্রথম তাদের পাবলিক শেয়ার ছাড়ে ১৯ মে, ২০১১ সালে এলএনকেডি (LNKD) প্রতীক ব্যবহার করে। == তথ্যসূত্র == == বহিঃসংযোগ == SEC Form S-1 Registration Statement LinkedIn's IPO filing ওয়েবসাইট মাধ্যম প্রতিষ্ঠিত ইন্টারনেট সম্পত্তি যোগাযোগের ওয়েবসাইট
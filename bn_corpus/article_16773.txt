'''''দ্য বিগ ব্যাং থিওরি''''' একটি মার্কিন ধারাবাহিক যেটি ২০০৭ সালের ২৪শে সেপ্টেম্বর সি বি এস চ্যানেলে প্রথম সম্প্রচারিত হয়। চাক লোর এবং বিল প্র্যাডি এই ধারাবাহিকের প্রযোজক নির্মাতা। পাসাডেনা শহরের দুই অতিপ্রতিভাধর পদার্থ বিজ্ঞানীর দৈনন্দিন জীবনকে কেন্দ্র করেই এর গল্প। এদের একজন প্রায়োগিক পদার্থবিদ (লেওনার্ড হফস্টেডার) এবং অন্যজন তাত্ত্বিক পদার্থবিদ (শেল্ডন কুপার), আর এদের প্রতিবেশী হল এক চিত্তাকর্ষক যুবতী (পেনি) যার স্বপ্ন একজন সফল অভিনেত্রী হওয়ার কিন্তু আপাততঃ একটি রেস্তোরায় কাজ করে চিজকেক ফ্যাক্টরি )। লেওনার্ড আর শেল্ডনের জ্ঞানগম্ভীর পর্যালোচনার পরিপ্রেক্ষিতে পেনির স্বাভাবিক সামাজিক জীবন যাপনের পারদর্শিতা বেশ হাস্যকর পরিস্থিতির সৃষ্টি করে। এদের সহকর্মী নিকটতম বন্ধু দুজন, একজন মহাকাশযান প্রকৌশলী মহাকাশযাত্রী (হাওয়ার্ড ওয়ালোউইত্জ) এবং আরেকজন (রাজেশ কুথ্রাপ্পালি)। এরাও যথেষ্ট প্রতিভাধর বিদ্যান। এদের আচরণ বেশিরভাগ সামাজিক পরিস্থিতিতে বেমানান। == মুখ্য চরিত্র == ''দ্যা বিগ ব্যাং থিওরির'' চরিত্রগণ। বাঁদিক থেকে: হাওয়ার্ড ওয়ালোউইত্জ, লেওনার্ড হফস্টেডার, পেনি, শেল্ডন কুপার এবং রাজেশ কুত্রপলি '''লেওনার্ড হফস্টেডার''' (জনি গ্যালেকি) -একজন প্রায়োগিক পদার্থবিদ যার বুদ্ধিমত্তার স্তর ১৭৩। মাত্র ২৪ বছর বয়সেই পিএইচ.ডি. অর্জনকারী এই প্রতিভাধর বাস করে তার বন্ধু শেল্ডন কুপারের সাথে। '''শেল্ডন কুপার''' (জিম পারসন্স) -একজন বাল্য-প্রতিভা। পঞ্চম শ্রেনীর পরই মাত্র ১১ বছর বয়সে তার কলেজ যাত্রা শুরু হয়। ১৪ বছর বয়সে স্নাতকোত্তর স্তরে পড়াশোনা শুরু করে এবং মাত্র ১৬ বছর বয়সেই সে তার প্রথম পিএইচ.ডি. ডিগ্রী লাভ করে। বর্তমানে তার একটি স্নাতকোত্তর ডিগ্রী, দুটি পিএইচ.ডি. ডিগ্রী এবং ১৮৭ স্তরের বুদ্ধিমত্তা রয়েছে। সম্পূর্ণ বিজ্ঞান মতবাদী এই চরিত্রের মধ্যে ব্যঙ্গ কৌতুকবোধের অভাব প্রবল। তার মতে সকল সামাজিক রীতি-নীতিই একপ্রকার বাহুল্য। '''পেনি''' (ক্যালি কুকু) -এই কাহিনীর প্রধান নারী চরিত্র। অত্যন্ত রূপবতী এবং লেওনার্ড শেল্ডনের প্রতিবেশী। নাব্রাস্কার ওমাহা থেকে এসেছে অভিনেত্রী হওয়ার স্বপ্ন নিয়ে, কিন্তু অর্থের প্রয়োজনে তাকে ''চিজ কেক ফ্যাক্টরি'' নামক রেস্তোরায় কাজ করতে হয়। '''হাওয়ার্ড ওয়ালোউইত্জ''' (সায়মন হেলবার্গ) একজন ইহুদি স্নাতকোত্তর প্রকৌশলী (M.Sc., Eng.)। দলের বাকি তিন বন্ধু শেল্ডন, লেনার্ড এবং রাজ কমপক্ষে একটি Ph.D. অধিকারী অন্যদিকে হাওয়ার্ডের এখনো Ph.D. করা হয়ে ওঠেনি। কিন্তু হাওয়ার্ড মাস্টার্স করেছে MIT থেকে এবং তার তৈরি নক্সা মহাকাশ অভিযানের জন্য যন্ত্রপাতি তৈরিতে ব্যবহৃত হয়। যদিও পেনি তার কথা প্রায় সবসময়ই অবহেলা করার চেষ্টা করে তারপরও তার ধারণা নারী মহলে সে বিশেষ জনপ্রিয়। '''রাজেশ কুত্রপলি''' (কুনাল নাইয়ার) ভারতের নতুন দিল্লি থেকে এসেছে। সে Ph.D. শেষ করে এখন ''ক্যালটেক''-এ গবেষণারত। তার সমস্যা হচ্ছে সে একটু লাজুক প্রকৃতির। মেয়েদের সাথে কথা বলতে পারে না। মদ্যপ অবস্থায় থাকলে তার আবার এই সমস্যাটা কিছুটা দূর হয়ে যায়, বর্তমান সিজিন (সিজন ৭) অনুযায়ী তার এই রোগ (selective mutism) থেকে সে মুক্তি পেয়েছে। == তথ্যসূত্র == == বহিঃসংযোগ == দ্য বিগ ব্যাং থিওরি সিবিএস.কম এ। অফিসিয়াল সাইট জন্য দ্য বিগ ব্যাং থিওরি ডিভিডিতে ভ্যানিটি কার্ডস আর্কিভ ফর ''দ্য বিগ ব্যাং থিওরি'' টেলিভিশন ধারাবাহিক ভাষার টেলিভিশন অনুষ্ঠান ধারাবাহিক নাটক‎ টেলিভিশন ধারাবাহিক
'''রাজীব গান্ধী আন্তর্জাতিক ক্রিকেট স্টেডিয়াম''' উত্তরাখণ্ডের দেরাদুনের রায়পুর অঞ্চলে নির্মিত ভারতের বহুমূখী স্টেডিয়াম। রাজ্যের প্রথম আন্তর্জাতিক মানের স্টেডিয়াম হিসেবে এর নির্মাণ করা হয়। শাপুরজী পালোঞ্জী ইঞ্জিনিয়ারিং এন্ড কনস্ট্রাকশন এর অবকাঠামো নির্মাণের দায়িত্ব পায়। স্টেডিয়ামটি নির্মাণে ২৩৭ কোটি রূপি ব্যয় করা হয়েছে। মে, ২০১৮ সালে আফগানিস্তান ক্রিকেট বোর্ড (এসিবি) ঘোষণা করে যে, জুন, ২০১৮ সালে ভারতের মাটিতে স্বাগতিক দল হিসেবে আফগানিস্তান, বাংলাদেশ ক্রিকেট দলের মোকাবেলা করবে। এরফলে, স্টেডিয়ামটি প্রথম আন্তর্জাতিক খেলা আয়োজনের মর্যাদা লাভ করবে। == ইতিহাস == ২০০০ সালে উত্তরাখণ্ড রাজ্য হিসেবে প্রতিষ্ঠা পায়। উত্তরপ্রদেশে ক্রীড়া সুবিধাদি থাকায় উত্তরাখণ্ড খুব কমই রঞ্জী ট্রফি খেলা আয়োজনের সুযোগ পেতো। অবকাঠামোর অভাবে খেলোয়াড়েরা বিভিন্ন রাজ্যে চলে যেতে থাকেন। নভেম্বর, ২০১২ সালে উত্তরাখণ্ডের তৎকালীন মূখ্যমন্ত্রী বিজয় বাহুগুণা স্টেডিয়ামের ভিত্তিপ্রস্তর স্থাপন করেন। এরপর ১৬ ডিসেম্বর, ২০১৬ তারিখে মূখ্যমন্ত্রী হরিষ রাওয়াত আইপিএলের সভাপতি রাজীব শুক্লাকে সাথে নিয়ে স্টেডিয়ামটির উদ্বোধন করেন। স্টেডিয়াম নির্মাণে মোট ২৩৭.২০ কোটি রূপি খরচ হয়। স্টেডিয়ামে ২৫,০০০ দর্শক বসার ব্যবস্থা রাখা হয়। দিবা-রাত্রির খেলাগুলোর জন্য ফ্লাড লাইট রয়েছে। প্রচলিত কুমাওনি চিত্রকলায় আইপান আকৃতিতে আসনগুলো স্থাপন করা হয়। রাজ্যের প্রথম স্টেডিয়ামটি ২৩ একর জমির উপর নির্মিত। স্টেডিয়ামটিকে ভারতের মাটিতে দ্বিতীয় নিজ মাঠের মর্যাদা দিয়েছে আফগানিস্তান ক্রিকেট দল। == তথ্যসূত্র == == বহিঃসংযোগ == Rajiv Gandhi International Cricket Stadium at ESPNcricinfo Stadium design ক্রিকেট মাঠ খেলাধূলার মাঠ ক্রীড়া ভবন স্থাপনা ক্রিকেট মাঠ ক্রীড়া প্রস্তাবিত খেলাধূলার মাঠ
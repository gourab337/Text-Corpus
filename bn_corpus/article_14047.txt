'''শারঙ্গ''' বা (), (বৈজ্ঞানিক নাম: ''Gliricidia sepium'') হচ্ছে Fabaceae পরিবারের একটি উদ্ভিদ। মেক্সিকো কিংবা ফিলিপাইন হতে কেউ একে নিয়ে এসেছে বাংলার বুকে। বাংলাদেশের মধুপুর এলাকায় একে বাগানের বেড়া হিসেবে ব্যবহার হয়। মাটিতে ডাল পুতে দিলেই জন্মায়। কোন যত্ন আদ্দির দরকার হয় না। বছর জুড়ে গাঢ় সবুজে মোড়া থাকলেও মার্চের শুরুতে থোকা থোকা গোলাপি ফুলে ভরে যায়। নিস্পত্র ডালপালা জুড়ে জোড়া জোড়া ফুল ফোটে। সাথে ভ্রমর, মৌমাছির বিপুল আনাগোনা থাকে। ফুল থাকে মার্চের প্রায় শেষ পর্যন্ত। ==ব্যবহার== উষ্ণমণ্ডলীয় এবং উপউষ্ণমণ্ডলীয় বিভিন্ন দেশে এটির নানা রকমের ব্যবহার আছে যেমন পশুখাদ্য, ভেষজ ওষুধ, ঘরের খুঁটি, শস্য-লতার বাউনি সবুজ সার এবং ইঁদুর মারা বিষ হিসেবে এর ব্যবহার আছে। ==চাষাবাদ== আগ্নেয়গিরির ছাই মেশানো মাটিতে এই গাছ বেশ বিস্তার লাভ করে, পেরুর অম্ল প্রধাণ মাটিতে একে জন্মাতে দেখা যায় এবং চুনাপাথর সমৃদ্ধ ক্ষারীয় মাটিতেও জন্মায়। আবার অস্ট্রেলিয়ার মাটিতেও বেশ জন্মাতে পারে। শুধু ইন্দোনেশিয়াতে অতিরিক্ত আলুমিনাম মিশ্রিত মাটিতে এটা ভালোমতো জন্মায় না, জন্মালেও ফুল-ফল ঠিকমত হয় না। ভারতে প্রচুর গাছ রয়েছে, বাংলাদেশেও এই গাছ ভালোই জন্মাতে পারে, এর জন্যে দরকার পরিকল্পনা এবং উদ্ভিদ বিজ্ঞানীদের সামান্য গবেষণা। ==তথ্যসূত্র== বিষয়শ্রেণী:ফুল উদ্ভিদ উদ্ভিদ আমেরিকার উদ্ভিদ উদ্ভিদ বর্ণিত উদ্ভিদ
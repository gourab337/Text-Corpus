'''ফরাসী সেনাবাহিনী''' ফরাসী সামরিক বাহিনীর একটি অংশ। ফরাসী সামরিক বাহিনী বিশ্বের অনেক গুরুত্বপূর্ণ যুদ্ধের ইতিহাস সৃষ্টিকারী। যদিও এখন এই বাহিনী বিংশ শতাব্দীর মত আর বেশি বড় নয় কিন্তু তারপরেও এটি বিশ্বের অন্যতম শক্তিশালী এবং ঐতিহ্যবাদী গুরুত্বপূর্ণ বাহিনী। বাহিনীর প্রধান সেনাপতিকে বলা হয় 'চীফ অব স্টাফ' এবং এই পদধারী ব্যক্তি জেনারেল পদমর্যাদার হয়ে থাকেন। ১৯৯৭ সাল পর্যন্ত ফ্রান্সে জন্মগ্রহণকারী ১৮ বছর বয়স্ক সকল তরুণ-তরুণীর সামরিক বাহিনীর প্রশিক্ষণ গ্রহণ করা বাধ্যতামূলক ছিলো, ২০০১ সালে এই বাধ্যতামূলক সৈনিকবৃত্তি বন্ধ করা হয়। ==সাংগঠনিক কাঠামো== ফরাসী সেনাবাহিনীর পরিচালনা নিম্নোক্ত পদ্ধতিতে হয়ঃ *সেনাপ্রধান *আর্মি স্টাফ (সেনা কর্মচারী শাখা) *সেনা পরিদর্শন শাখা *সেনা মানব সম্পদ পরিদপ্তর *বাহিনী সমূহ *আঞ্চলিক বাহিনীসমূহ (সাতটি অঞ্চলে বিভক্ত) *সেবা সমূহ *সেনা প্রশিক্ষণ এবং সামরিক উচ্চ প্রশিক্ষণ সংস্থাসমূহ ফরাসী সামরিক বাহিনীকে ২০১৬ সালে পুনর্গঠিত করা হয়। এই নব পদ্ধতি অনুযায়ী ফরাসী সেনবাহিনীতে দুটো ডিভিশন আছে, ১ম এবং ৩য় সাঁজোয়া ডিভিশন এবং এদের ভিতরে তিনটি করে ব্রিগেড আছে। বাহিনীর শাখাসমূহ হলোঃ *সমুদ্র সৈন্যবাহিনী (মেরিন কোর) *সাঁজোয়া শাখা *প্রকৌশল শাখা *পদাতিক শাখা *সিগনাল শাখা *লজিস্টিকস শাখা ==সেনা নিয়োগ পদ্ধতি== সাধারণ সেনাদের নিয়োগের ক্ষেত্রে একটি পদ্ধতি হলো সেনাবাহিনী যেটি ঢোকার এক বছর পর চাকরী ইচ্ছা করলে ছেড়ে দেওয়া যায় এবং আরেকটি হলো সশস্ত্রবাহিনী যেটি তিন থেকে সর্বোচ্চ পাঁচ বছর পর্যন্ত সৈনিকবৃত্তি করা বাধ্যতামূলক, তারপর ইচ্ছা করলে চাকুরী ছেড়ে দেওয়া যাবে, আবার পরে চাকুরীর মেয়াদ বাড়ানোও যাবে। ===অনাযুক্তক সেনা নিয়োগ=== অনাযুক্তক সেনা বা নন-কমিশন্ড অফিসার পাঁচ বছর চাকুরী করে ছেড়ে দিতে পারবে। অনাযুক্তক সেনারা সাবেক সাধারণ সৈন্য থেকেও নিয়োগপ্রাপ্ত হতে পারে আবার বেসামরিক জীবন থেকেও উঠে আসতে পারে। অনাযুক্তক সেনাদের মৌলিক সামরিক প্রশিক্ষণ হচ্ছে মাস, এর পর আবার যুদ্ধ বিষয়ক বিভিন্ন প্রশিক্ষণের মেয়াদ আছে থেকে ৩৬ সপ্তাহ পর্যন্ত। ===কর্মকর্তা নিয়োগ=== ফরাসী সামরিক বাহিনীর অধিকাংশ কর্মকর্তা (এমনকি জেনারেলও) সাবেক সেনা বা অনাযুক্তক সেনা, হাতে গোনা কয়েকজন সেইন্ট সেইর থেকে প্রশিক্ষণ করে লেফটেন্যান্ট পদ পেতে পারেন। ==তথ্যসূত্র== ==বহিঃসংযোগ== সেনাবাহিনী সামরিক বাহিনী
'''ভাইসহর্ন''' সুইজারল্যান্ডে অবস্থিত আল্পস পর্বতমালার একটি পর্বত। এর উচ্চতা ৪৫০৬ মিটার। এটি আল্পস পর্বতমালার অন্যতম প্রধান শৃঙ্গ। পার্শ্ববর্তি ম্যাটারহর্ন পর্বতের চেয়ে এটির উচ্চতা প্রায় ৩০ মিটার বেশি। এটিতে প্রথম আরোহন করা হয় ১৮৬১ সালে। প্রথম আরোহণকারীর নাম জন টিনড্যাল, তার সাথে গাইড হিসেবে জে.জে. বেন্যান এবং উলরিখ ভেঙার ছিলেন। সুইজারল্যান্ডের ফালাইস ক্যান্টনে ভাইসহর্নের অবস্থান। ডম পর্বতের পরে আল্পস পর্বত্তমালার মূল চেইনের বাহিরে ভাইসহর্নের উচ্চতা সর্বাধিক। সেরম্যাট শহরেকে ঘিরে অবস্থান করা বেশ কয়েকটি আল্পস পর্বতশৃঙ্গের মধ্যে ভাইসহর্ন অন্যতম। এর পাশে ডেন্ট ব্ল্যাঙ্খা, ডেন্ট হের্যািন্স, ম্যাটারহর্ন এবং মন্টি রোজা পর্বত অবস্থিত। ==ভৌগোলিক বৈশিষ্ট্য== ভাইসহর্ন পর্বতটির আকার অনেকটা এর শীর্ষ থেকে তিনটি খাড়া পৃষ্ঠ নিচে নেমে গেছে। এর মধ্যে দুইটি পৃষ্ঠ প্রায় উল্লম্ব। পর্বতের উত্তর পূর্ব পৃষ্ঠের মাঝে একটি হিমবাহ রয়েছে। এটি বিস হিমবাহ নামে পরিচিত। এই হিমবাহটি পর্বতশৃঙ্গের সাথে যুক্ত। ভাইসহর্নের পূর্ব দক্ষিণ পৃষ্ঠের মাঝে শ্যালি হিমবাহ অবস্থিত। এই হিমবাহ জুড়ে অনেক পাথরখন্ড রয়েছে। এগুলো হিমবাহের খাড়া পৃষ্ঠের অধিকাংশ এলাকা জুড়ে রয়েছে। ==তথ্যসূত্র== ==বহিঃসংযোগ== Weisshorn on Summitpost The Weisshorn on PeakWare The Weisshorn on MountWiki The Weisshorn on 4000ers পর্বত পর্বতমালার পর্বত
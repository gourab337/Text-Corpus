'''মংলা রপ্তানি প্রক্রিয়াকরণ অঞ্চল''' (; সংক্ষেপে যেটি 'মংলা ইপিজেড', বা, 'খুলনা ইপিজেড' নামেও পরিচিত) বাংলাদেশের একটি বিশেষ অর্থনৈতিক অঞ্চল, যা বাংলাদেশের দক্ষিণের শহর খুলনার অদূরে মংলা এলাকায় অবস্থিত। এই রপ্তানি প্রক্রিয়াকরণ অঞ্চলটি ১৯৯৯ খ্রিষ্টাব্দে স্থাপিত হয়। ২৫৫.৪১ একর এলাকার ওপর প্রতিষ্ঠিত এই ইপিজেডটি বাংলাদেশের ৫ম বৃহত্তম রপ্তানি প্রক্রিয়াকরণ এলাকা। == অবস্থান == এই ইপিজেডটি ঢাকা শহর থেকে ২১০ কিলোমিটার দূরে বাগেরহাটের মংলা সমুদ্রবন্দর এলাকায় অবস্থিত। এটি যশোর বিমানবন্দর থেকে ১০৫ কিলোমিটার চট্টগ্রাম সমুদ্রবন্দর থেকে ৪০৭ কিলোমিটার দূরত্বে অবস্থিত। == প্রদত্ত সুযোগ-সুবিধা == এটি একটি শুল্কমুক্ত এলাকা যেখানে সম্পূর্ণ শুল্কমুক্তভাবে কাঁচামাল আমদানী করতঃ উৎপাদিত পণ্য সম্পূর্ণ শুল্কমুক্তভাবে বিদেশে রপ্তানী করা যায়। শিল্প সরবরাহের জন্য এখানে 'বেপজা' কর্তৃপক্ষের নিজেস্ব ব্যবস্থাপনায় পানি সরবরাহ ব্যবস্থা নিজেস্ব পাওয়ার প্লান্ট এবং ১১ কেভির একটি সাব স্টেশন রয়েছে; তবে এখানে প্রাকৃতিক গ্যাসের সরবরাহ নেই। == শিল্প প্রতিষ্ঠান == এখানে কলকারখানাগুলোতে তিন ধরনের বিনিয়োগ আছে: শতভাগ বিদেশী পুজিঁ বিদেশী দেশী পুজিঁর যৌথ বিনিয়োগ এবং শতভাগ দেশীয় পুজিঁ। এই ইপিজেডে সর্বমোট শিল্প-প্লটের সংখ্যা ১৯০ টি। == উত্পাদিত পণ্য == এখানে উত্পাদিত পণ্যগুলো হচ্ছে: তৈরি পোষাক খাদ্যদ্রব্য প্রভৃতি। == রপ্তানি == ২০১২-১৩ অর্থবছরের ইপিজেডগুলো থেকে মোট ৪,৮৫৬.৬৮ মিলিয়ন মার্কিন ডলারের পণ্য রপ্তানী করা হয় যা মোট জাতীয় রপ্তানীতে প্রায় ১৮ শতাংশ এবং এসময় মংলা ইপিজেড থেকে মোট ৭৪.১০ মিলিয়ন মার্কিন ডলারের পণ্য বিদেশে রপ্তানি করা হয়েছে। ২০১৩-১৪ অর্থবছরে মোট ৫,৫২৫.৩০ মিলিয়ন মার্কিন ডলার মূল্যের পণ্য রপ্তানি করেছে ইপিজেডগুলো এবং মংলা ইপিজেড থেকে রপ্তানি হয়েছে ৭৭.২৮ মিলিয়ন মার্কিন ডলারের পণ্য। বিগত বছরে বেপজা বিনিয়োগে ১২৯.৫৫%, রপ্তানিতে ১৫৫.৯৫% এবং কর্মসংস্থানের ক্ষেত্রে ১১২.৩০% প্রবৃদ্ধি অর্জন করেছে। == আরও দেখুন == বাংলাদেশ রপ্তানি প্রক্রিয়াকরণ অঞ্চল কর্তৃপক্ষ বাংলাদেশের রপ্তানি প্রক্রিয়াকরণ অঞ্চলের তালিকা == তথ্যসূত্র == == বহি:সংযোগ == বেপজা বাংলাদেশ রপ্তানি প্রক্রিয়াকরণ অঞ্চল কর্তৃপক্ষ। জেলা রপ্তানি প্রক্রিয়াকরণ অঞ্চল বৈদেশিক বাণিজ্য
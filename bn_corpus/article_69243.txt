'''ডনগিরি''' ২০১৯ সালে মুক্তিপ্রাপ্ত একটি বাংলাদেশী চলচ্চিত্র। শাহ আলম মন্ডল পরিচালিত, জোসেফ শতাব্দীর চিত্রনাট্য'র উপর নির্মিত এই চলচ্চিত্রটি এস.এস কথাচিত্র ব্যানারে প্রযোজনা করেছেন মনির হোসেন ইলিয়াস। কেন্দ্রীয় চরিত্রে অভিনয় করেছেন বাপ্পি চৌধুরী, আনিসুর রহমান মিলন এমিয়া এমি। এই চলচ্চিত্রের মাধ্যমে এমিয়া এমি'র 'মূল নায়িকা' হিসেবে অভিষেক ঘটে। এটা শাহ আলম মন্ডলের পরিচালিত তৃতীয়, মনির হোসেন ইলিয়াসের প্রথম প্রযোজিত চলচ্চিত্র এবং চিত্রনাট্যকার হিসেবে জোসেফ শতাব্দীর সর্বশেষ কাজ। প্রাথমিকভাবে এই চলচ্চিত্রের নাম ‘''সাদা-কালো প্রেম''’ রাখা হলেও চলচ্চিত্রটি মুক্তির পূর্বে 'ডনগিরি' নামে বাংলাদেশ চলচ্চিত্র প্রযোজনা সমিতিতে নিবন্ধন করা হয়। == কাহিনী == চলচ্চিত্রে ত্রিভুজ প্রেমের গল্প বলা হয়েছে। নানা-নানি(সৈয়দ হাসান ইমাম লায়লা হাসান)-এর মধ্যে তাদের নাতনি (এমিয়া এমি) বড় হয়ে গায়িকা হবে না নৃত্যশিল্পী হবে-তা নিয়ে দ্বন্দ্ব। অন্যদিকে আজাদ (আনিসুর রহমান মিলন) একজন চাঁদাবাজ পেশাদার খুনি। সে তরুণী নাতনির প্রেমে পড়ে এবং অপরাধ জগৎ থেকে বেরিয়ে জীবনের নতুন অধ্যায় গড়তে চায়। পরবর্তীতে এই প্রেমের বৃত্তে বাপ্পি চৌধুরী জড়িয়ে পরে। == কুশীলব == === মুখ্য চরিত্র === ছায়াছবির কেন্দ্রীয় চরিত্রে অভিনয়ের জন্য বাপ্পি চৌধুরী, এমিয়া এমি আনিসুর রহমান মিলন ২০১৬ সালে চুক্তিবদ্ধ হন। এমি নায়িকার ভূমিকায় এবং মিলন আজাদ নামক চরিত্র রূপদান করেছেন। === প্বার্শ চরিত্র === প্বার্শ চরিত্রে অভিনয় করেছেন সাদেক বাচ্চু, মিশা সওদাগর, সৈয়দ হাসান ইমাম, লায়লা হাসান, আলীরাজ, অরুণা বিশ্বাস, কাজী হায়াৎ, অমিত হাসান, গুলশান আরা পপি, জিয়া তালুকদার, রতন, এস আই ফারুক, কমল পাটেকর, রেজাউল, শিবা শানু ডিজে সোহেল। বিশেষ চরিত্রে অভিনয় করেছেন খোরশেদ আলম খসরু নবাগত ঐশিক শামীম। === অন্যান্য কলাকুশলী === মাসুম বাবুল, সাইফ খান কালু হাবিব এই ছায়াছবির নৃত্য পরিচালনা করেছেন। অ্যাকশন দৃশ্য পরিচালনা করেছেন ডি এইচ চুন্নু। এসএম আজহার চিত্র গ্রহণ করেছেন। এস এম আবু শহীদ স্থিরচিত্র ধারণ করেছেন। রূপসজ্জা অঙ্গসজ্জা করেছেন জামাল, কাজী সেলিম নাজিম। ফরিদ শিল্প নির্দেশকের কাজ করেছেন। == চিত্রগ্রহণ == ১৩ ফেব্রুয়ারি, ২০১৬ তারিখে ঢাকার মগবাজারে অবস্থিত শ্রুতি রেকর্ডিং স্টুডিওতে চলচ্চিত্রটির মহরত অনুষ্ঠিত হয়। ২৫ ফেব্রুয়ারি, ২০১৬ হতে ঢাকার বিভিন্ন স্থানে এই চলচ্চিত্রের চিত্রগ্রহণ শুরু হয়। সিংহভাগ 'ইনডোর' চিত্রগ্রহণ মগবাজারের প্রিয়াংকা শ্যুটিং হাউজে ধারণ করা হয়। ২০১৬ সালেই এই চলচ্চিত্রের দৃশ্যধারণ সম্পন্ন হয়। == সঙ্গীত == ইমন সাহার সঙ্গীত পরিচালনায় এই চলচ্চিত্রের বিভিন্ন গানে কন্ঠ দিয়েছেন সাবিনা ইয়াসমিন, কুমার বিশ্বজিৎ, কনকচাঁপা, রুপম, লেমিস, জোজো, পুলোক অধিকারী, ইমরান, পড়শী সৈয়দ হাসান ইমাম। এটা সৈয়দ হাসান ইমামের চলচ্চিত্রে নেপথ্য সঙ্গীতে প্রথম কন্ঠদান। এর মধ্যে 'নীলচে আকাশ' গানের গীতিকার ছিলেন কবীর বকুল, গানটি শ্রুতি রেকর্ডিং স্টুডিওতে ধারণ করা হয়। গানটি ১৩ অক্টোবর,২০১৯ তারিখে 'সাদা কালো প্রেম' শিরোনামে ইউটিউবে অবমুক্ত করা হয়। এছাড়া ১৭ অক্টোবর ২০ অক্টোবর, ২০১৯ তারিখে 'তোমার মিষ্টি হাসিতে' 'সেলফি' গান দুইটি অবমুক্ত করা হয়। কবীর বকুল ছাড়াও গাজী মাজহারুল আনোয়ার মনির হোসেন ইলিয়াস এই চলচ্চিত্রের জন্য গান লিখেছেন। == প্রচারণা মুক্তিলাভ == ডিজিটাল ফরম্যাটে নির্মিত চলচ্চিত্রটি এপ্রিল, ২০১৭-তে বাংলাদেশ চলচ্চিত্র সেন্সর বোর্ডে ছাড়পত্রের জন্য আবেদন করে। ছাড়পত্র পাওয়ার পর বেশ কয়েকবার মুক্তির তারিখ ঠিক করলেও চলচ্চিত্রটি মুক্তি পায়নি। ২০১৮ সালের ঈদ-উল-আযহায় মুক্তি দেয়ার উদ্দেশ্যে ২৩ অক্টোবর, ২০১৮ তারিখে 'সেন্টু মিউজিক' এবং পরবর্তীতে অক্টোবর,২০১৯ তারিখে 'লাইভ টেকনোলজিস'-এর ইউটিউব চ্যানেল হতে চলচ্চিত্রটির দুইটি ট্রেইলার মুক্তি পায়। দ্বিতীয় ট্রেইলারে এই ছায়াছবির অ্যাকশন দৃশ্যসমূহকে প্রাধান্য দেয়া হয়েছে। ১৮ অক্টোবর, ২০১৯ তারিখে চলচ্চিত্রটি বাংলাদেশের ৪১টি প্রেক্ষাগৃহে মুক্তি দেয়া হয়। == গ্রহণযোগ্যতা প্রতিক্রিয়া == ঈদুল আযহা (আগস্ট,২০১৯) এরপর মুক্তি পাওয়া চলচ্চিত্রগুলির মধ্যে 'ডনগিরি' প্রথম পাঁচ দিনে সবচেয়ে বেশী দর্শক টেনেছে। অক্টোবর, ২০১৯-এ ডনগিরি ছাড়া অন্য চলচ্চিত্র মুক্তি পায়নি, ফলে 'ডনগিরি'র কোন প্রতিদ্বন্দ্বী ছিলনা, তথাপি চলচ্চিত্রটি মুনাফা করতে পারেনি। দর্শকদের মাঝে এই চলচ্চিত্র নিয়ে মিশ্র প্রতিক্রিয়া দেখা যায়- বাংলা মুভি ডেটাবেজে ফাহিম মনতাসির এই চলচ্চিত্রকে "''টিপিক্যাল, গতানুগতিক ত্রিভুজ প্রেমের গল্প। এর সাথে বিষয়াদি খুবই খাপছাড়াভাবে যুক্ত''" মর্মে সমালোচনা করেছেন। বাংলা প্রতিদিন পত্রিকার ভাষ্য অনুযায়ী- "ডনগিরি ছবিটি অ্যাকশন, রোমান্স কমেডি গতানুগতিক ধারার বাহিরের গল্প। এর সাথে বিষয়াদি আলাদাভাবে নতুন করে ছবির মোড় হয়েছে।তবে ছবির গল্প বলার ধরনের নতুনত্ব অনেকটা চোখে পড়েনি।" == তথ্যসুত্র == == বহিঃসংযোগ == বাংলা মুভি ডেটাবেজে ডনগিরি চলচ্চিত্র বিষয়শ্রেণী:ইমন সাহা সুরারোপিত চলচ্চিত্র চলচ্চিত্র প্রণয়ধর্মী চলচ্চিত্র অ্যাকশনধর্মী চলচ্চিত্র
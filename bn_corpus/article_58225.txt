'''টেলিভিশন বার্তাকক্ষ''' হল টেলিভিশন সংবাদ সম্পাদনার কেন্দ্রস্থল। একাধিক বিভাগের সমন্বয়ে বার্তাকক্ষ গঠিত। এরমধ্যে উল্লেখযোগ্য জাতীয় বিভাগ, আন্তর্জাতিক বিভাগ, ক্রীড়া বিভাগ, ব্যবসায় বিভাগ, বিনোদন বিভাগ, ইত্যাদি। এছাড়াও প্রতিষ্ঠান ভেদে বিভাগের রকমফের হয়ে থাকে। সবগুলো বিভাগ বা ডেস্ক নিয়ন্ত্রণ করা হয় কেন্দ্রীয় বিভাগ বা অ্যাসাইনমেন্ট বিভাগ থেকে। এক বা একাধিক ভারপ্রাপ্ত ব্যক্তি কেন্দ্রীয় বিভাগ পরিচালনা করে থাকেন। মূল নির্দেশনা দিয়ে থাকেন বার্তা প্রধান, সাধারণত বার্তা প্রধানই বার্তাকক্ষের সবগুলো বিভাগের প্রধান নিয়ন্ত্রকের ভূমিকায় থাকেন। অনেক টেলিভিশনে সম্পাদকীয় প্রধানের পদ রাখা হয়। বার্তা সম্পাদনার জন্য একাধিক বার্তা সম্পাদক থাকেন। জ্যেষ্ঠতার ক্রমানুসারে- বার্তা প্রধান, প্রধান বার্তা সম্পাদক, জ্যেষ্ঠ বার্তা সম্পাদক, বার্তা সম্পাদক, সহযোগী বার্তা সম্পাদক, সহকারি বার্তা সম্পাদক, জ্যেষ্ঠ বার্তাকক্ষ সম্পাদক, বার্তাকক্ষ সম্পাদক শিক্ষানবীশ বার্তাকক্ষ সম্পাদক। এই হলো বার্তাকক্ষে থাকা বিভিন্ন বিভাগ জনবলের পদানুক্রম। এরা অভ্যন্তরীণ জনবল হিসেবে কর্মরত থাকে। মাঠ পর্যায়ে বিভিন্ন তথ্য/ সংবাদ/ অনুসন্ধানীমুলক প্রতিবেদন তথ্য সংগ্রহের কাজটি করে থাকেন রিপোর্টার বা প্রতিবেদকগণ। ভারপ্রাপ্ত ব্যক্তি প্রধান প্রতিবেদকের দায়িত্ব পালন করে থাকেন। জ্যেষ্ঠতার ক্রমানুসারে পদবীগুলো হল- প্রধান প্রতিবেদক, বিশেষ প্রতিনিধি, জ্যেষ্ঠ প্রতিবেদক, প্রতিবেদক শিক্ষানবীশ প্রতিবেদক। জেলা পর্যায়ে কর্মরত সকল জেলা প্রতিনিধিরা বার্তাকক্ষের নির্দেশনা অনুযায়ী তাদের দায়িত্ব পালন করে থাকেন। মাধ্যম
'''ডাঃ আ.আ.ম. মেসবাহুল হক বাচ্চু স্টেডিয়াম''', ২০১০ সালে নির্মিত, ২০১১ সালে উদ্বোধনকৃত বাংলাদেশের একটি জেলা পর্যায়ের স্টেডিয়াম। স্টেডিয়ামটি চাঁপাই নবাবগঞ্জ জেলায় চাঁপাই নবাবগঞ্জ পৌরসভার বীরশ্রেষ্ঠ ক্যাপ্টেন মহিউদ্দীন জাহাঙ্গীর সেতু সংলগ্ন পিটিআই ভিআইপি সড়কে রেহাইচর মৌজায় অবস্থিত। এটা জেলার তৃতীয় স্টেডিয়াম। প্রথম স্টেডিয়ামটি চাঁপাই নবাবগঞ্জ জেলা কালেক্টরিয়েট আমবাগানের পশ্চিমে ভি আই পি রোডে অবস্থিত, চাঁপাইনবাবগঞ্জ জেলা স্টেডিয়াম নামে পরিচিত। জেলার দ্বিতীয় স্টেডিয়ামটি শিবগঞ্জ উপজেলায় অবস্থিত। স্টেডিয়ামটি মুলত ফুটবল, ক্রিকেট, ভলিবল কনসার্ট আয়োজনের জন্য ব্যবহার হয়ে থাকে। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। == ইতিহাস == ১৯৬০ সালে জেলার কালেক্টরিয়েট আমবাগনসংলগ্ন স্থানে প্রথম চাঁপাইনবাবগঞ্জ স্টেডিয়াম নির্মাণ করা হয়েছিল। আয়তনে ছোট হওয়ায় স্টেডিয়ামে বিভিন্ন খেলাধুলা প্রতিযোগিতা অনুষ্ঠানের ক্ষেত্রে অসুবিধার হচ্ছিল। এপ্রেক্ষিতে জাতীয় ক্রীড়া পরিষদ জেলায় আরেকটি আধুনিক স্টেডিয়াম নির্মাণের উদ্যোগ নেয়। ২০০৬ সালের জুন মাসে জাতীয় ক্রীড়া পরিষদ শহরের রেহাইচর মৌজায় নতুন স্টেডিয়াম সাঁতারপুল নির্মাণের জন্য আট একর জমি কোটি টাকা মূল্যে অধিগ্রহণ করে। সেপ্টেম্বর, ২০০৬ হতে ঠিকাদার প্রতিষ্ঠান টি এন্টারপ্রাইজ অ্যান্ড আবু হোসেন তোজাম্মেল হক জয়েন্ট ভেঞ্চার নির্মাণ কাজ শুরু করে। স্টেডিয়াম সাঁতারপুল নির্মাণে ১০ কোটি টাকা ব্যয় হয়। ২০১০ সালে নির্মাণ কাজ শেষ হলে জাতীয় ক্রীড়া পরিষদ জেলা ক্রীড়া সংস্থার কাছে স্টেডিয়ামটি বুঝিয়ে দেয়। ২৩ এপ্রিল, ২০১১ সালে ১৯৭০ সালের নির্বাচনে জেতা সাবেক সংসদ সদস্য ক্রীড়া সংগঠক ড. মেজবাহুল হকের নামে নামকরণ করে আনুষ্ঠানিকভাবে স্টেডিয়ামটি উদ্বোধন করা হয়। == কাঠামো বৈশিষ্ট্য == স্টেডিয়ামটি ডিম্বাকার। মাঠ প্রাকৃতিক ঘাসে আবৃত। স্টেডিয়ামের উত্তরপূর্ব কোনে প্যাভিলিয়ন রয়েছে। দক্ষিণ পশিম অংশে এখনো গ্যালারি নেই। গ্যালারিতে প্রবেশের জন্য আটটি প্রবেশমুখ রয়েছে। মাঠ ক্রিকেট খেলার উপযোগী। স্টেডিয়ামের প্রবেশদ্বারের পাশে জেলার সাঁতারপুল অবস্থিত। == আরো দেখুন == চাঁপাইনবাবগঞ্জ পুরাতন স্টেডিয়াম বাংলাদেশের স্টেডিয়ামের তালিকা == তথ্যসুত্র == == বহিঃসংযোগ == চাঁপাইনবাবগঞ্জ জেলার খেলাধুলা বিনোদন স্টেডিয়াম জেলা ক্রিকেট মাঠ
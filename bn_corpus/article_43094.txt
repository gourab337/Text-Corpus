'''''বিফোর দ্য ফ্লাড''''' ফিশার স্টিভেনস পরিচালিত জলবায়ু পরিবর্তন বিষয়ক ২০১৬ সালের প্রামাণ্য চলচ্চিত্র। ছবিটি প্রযোজনা করেছেন ফিশার স্টিভেনস, লিওনার্দো ডিক্যাপ্রিও, জেনিফার ডেভিসন কিলোরান, জেমস প্যাকার, ব্রেট র‍্যাটনার ট্রেভর ডেভিডস্কি এবং নির্বাহী প্রযোজক ছিলেন মার্টিন স্কোরসেজি। ছবিটি টরন্টো আন্তর্জাতিক চলচ্চিত্র উৎসব-এ সেপ্টেম্বর, ২০১৬ প্রদর্শনের কথা থাকলেও তার পরে ৩০ অক্টোবর, ২০১৬ ন্যাশনাল জিওগ্রাফিক চ্যানেল-এ প্রিমিয়ার হয়। ন্যাশনাল জিওগ্রাফিক তাদের কথা অনুযায়ী জলবায়ু পরিবর্তন বিষয়ক চলচ্চিত্রটি বিভিন্ন মাধ্যমে প্রদর্শনের জন্য উন্মুক্ত করে দেয়। ==বিষয়বস্তু== ডিক্যাপ্রিও পৃথিবীর বিভিন্ন অঞ্চলে ঘুরে বেড়ান এবং বৈশ্বিক উষ্ণায়ণের মানবসৃষ্ট কারণগুলো খুঁজে বের করেন। ডিক্যাপ্রিও আর্কাইভ ফুটেজসহ এই সমস্যাগুলো বর্ণনা করেন। তিনি বার বার ১৫শ শতাব্দীর হিরোনিমাস বচের ''দ্য গার্ডেন অফ আর্থলি ডিলাইটস''-এর কথা বলেন এছাড়া ডিক্যাপ্রিওর ২০১৫ সালের দ্য রেভেন্যান্ট চলচ্চিত্রের নির্মাণের ফুটেজও দেখানো হয়। ডিক্যাপ্রিওর ভাষ্যে যুক্তরাষ্ট্রের কর্পোরেট লবিস্টস রাজনৈতিক ব্যক্তিত্বদের জলবায়ু পরিবর্তনের বিষয়টিকে অস্বীকারের কথা ফুটে উঠেছে। ==কুশীলব== লিওনার্দো ডিক্যাপ্রিওর পাশাপাশি রয়েছেন বারাক ওবামা, পোপ ফ্রান্সিস, সুনিতা নারাইন, আনোতে তং, জন কেরি, এলন মাস্ক, আলেহান্দ্রো গোন্সালেস ইনারিতু, পিয়ারস সেলারস, জোহান রকস্ট্রম। ==প্রচার== ছবিটি ইন্টারনেটে বিনামুল্যে প্রচারের জন্য ১৭১টি দেশে ন্যাশনাল জিওগ্রাফিক চ্যানেলে এবং কয়েকটি দেশের জাতীয় টেলিভিশন চ্যানেলে প্রচারের জন্য নির্মিত হয়েছিল। ইংরেজি ছাড়া অন্য ভাষাভাষীদের সুবিধার জন্য ছবিটির ৪৫টি ভাষায় সাবটাইটেল তৈরি করা হয়। ছবিটি মুক্তির দিন মিলিয়নের বেশি বার দেখা হয়। ==মূল্যায়ন== ===সমালোচকদের প্রতিক্রিয়া=== ইতিবাচক সমালোচনা লাভ করেছে। ২৭ জন সমালোচকের পর্যালোচনার ভিত্তিতে রটেন টম্যাটোস-এ ছবিটির রেটিং স্কোর ৭০%। ১০ জন সমালোচকের পর্যালোচনার ভিত্তিতে মেটাক্রিটিক-এ চলচ্চিত্রটির রেটিং স্কোর ১০০-এ ৬৩, যা মূলত ইতিবাচক। ডব্লিউ ম্যাগাজিন ''বিফোর দ্য ফ্লাড'' ছবিটিকে "সত্যিই মর্মস্পর্শী" বলে উল্লেখ করেছে। দ্য গার্ডিয়ান ছবিটিকে সমসাময়িক গুরুত্বপূর্ণ বিষয় নিয়ে নির্মিত একটি অসাধারণ শিক্ষামূলক প্রামাণ্যচিত্র বলে উল্লেখ করেছে। ভ্যারাইটি ম্যাগাজিনও ছবিটির প্রশংসা করে লিখেছে ছবিটি তার বিষয়বস্তুকে গুরুত্ব দিয়েছে একত্রিত করেছে এবং জলবায়ু পরিবর্তনের ফলে ক্ষতিগ্রস্তদের, যেমন আর্কটিকের শ্বেত ভাল্লুক, কিরিবাতির মত দ্বীপ রাষ্ট্রের বাসিন্দাদের জীবনযাপন তুলে ধরার জন্য সফলতা লাভ করেছে। ===পুরস্কার=== পুরস্কার পুরস্কার প্রদানের তারিখ বিভাগ গ্রহীতা ফলাফল তথ্যসূত্র ইভিনিং স্ট্যান্ডার্ড ব্রিটিশ ফিল্ম পুরস্কার ডিসেম্বর, ২০১৬ শ্রেষ্ঠ প্রামাণ্যচিত্র ''বিফোর দ্য ফ্লাড'' হলিউড ফিল্ম পুরস্কার নভেম্বর, ২০১৬ হলিউড প্রামাণ্যচিত্র পুরস্কার লিওনার্দো ডিক্যাপ্রিও ফিশার স্টিভেনস ==সঙ্গীত== চলচ্চিত্রের সঙ্গীত রচনা পরিচালনা করেছেন মগওয়াই, ট্রেন্ট রেজনর, এটিকাস রস গুস্তাভো সান্তাওলালা ==তথ্যসূত্র== ==বহিঃসংযোগ== Before the Flood on Dailymotion চলচ্চিত্র দশকের প্রামাণ্য চলচ্চিত্র চলচ্চিত্র প্রামাণ্য চলচ্চিত্র ডিক্যাপ্রিও প্রযোজিত চলচ্চিত্র জিওগ্রাফিক চ্যানেল উষ্ণায়ণ বিষয়ক চলচ্চিত্র উষ্ণায়ণ পরিবর্তন
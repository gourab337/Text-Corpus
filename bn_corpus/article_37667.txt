'''দুই পয়সার আলতা''' ১৯৮২ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। ছায়াছবিটি পরিচালনা করেছেন বিখ্যাত চলচ্চিত্র পরিচালক আমজাদ হোসেন। এতে শ্রেষ্ঠাংশে অভিনয় করেছেন শাবানা, রাজ্জাক, নূতন, আনোয়ারা, প্রবীর মিত্র প্রমুখ। ছায়াছবিটি ৪টি বিভাগে জাতীয় চলচ্চিত্র পুরস্কার পায়। চলচ্চিত্রটির দুইটি কপি এখনো বাংলাদেশ ফিল্ম আর্কাইভে জমা আছে। == কাহিনী সংক্ষেপ == কুসুমের মা তার বাল্যকালে মারা যায় এবং তার বাবাও তার জন্য কিছুই না রেখে মারা যায়। তার চাচার পরিবারে সে অনাকাঙ্ক্ষিত হয়ে পরে। গ্রামেরই এক যুবক কাজল তাকে পছন্দ করে। কুসুমও তাকে পছন্দ করে। কুসুমের চাচা তার বিয়ে ঠিক করলেও যৌতুকের টাকা দিতে না পারায় বিয়ে ভেঙ্গে যায়। এতে কুসুম বাড়ি ছেড়ে চলে যায়। অন্যদিকে, কাজলের বাবা চায় ঝর্নার সাথে কাজলের বিয়ে দিতে। বাবার পীড়াপীড়িতে কাজল ঝর্ণাকে বিয়ে করতে রাজী হয়। বিয়ের দিন যৌতুকের টাকা না দিতে পারলে সে ঝর্ণাকে বিয়ে করবে না বলে জানালে লাল চাচী কিছু দিন পর বাকি টাকা দেওয়ার কথা বলে। কাজল তখন একই ব্যাপারে কুসুমের সময় তারা কেন চুপ ছিল জানতে চায়। সময় অসুস্থ কুসুমকে গুনাই খুঁজে নিয়ে আসলে তাকে বিনা যৌতুকে বিয়ে করার প্রস্তাব দেয়। == শ্রেষ্ঠাংশে == শাবানা কুসুম রাজ্জাক কাজল নূতন ঝর্না আনোয়ারা লাল চাচী প্রবীর মিত্র গুনাই আশীষ কুমার লোহ কুসুমের বাবা জালালউদ্দিন রুমি ইখতিয়ার, কুসুমের চাচা সুমিতা দেবী কুসুমের চাচী আয়েশা আখতার == সঙ্গীত == দুই পয়সার আলতা চলচ্চিত্রে সঙ্গীত পরিচালনা করেছেন আলাউদ্দিন আলী। গানের কথা লিখেছেন আমজাদ হোসেন, নজরুল ইসলাম বাবু, আলাউদ্দিন আলী। গানে কণ্ঠ দিয়েছেন সৈয়দ আব্দুল হাদী, সাবিনা ইয়াসমিন, মিতালী মুখার্জি, খুরশিদ আলম, রুনা লায়লা। মিতালী মুখার্জির অনুরোধে আলাউদ্দিন আলী "এই দুনিয়া এখন তো আর সেই দুনিয়া নাই" গানটি লিখেন এবং রেকর্ড করেন। গানটি বাংলাদেশ টেলিভিশনে প্রচারের পর জনপ্রিয় হয়। পরিচালক আমজাদ হোসেন এই ছায়াছবির একটা দৃশ্যের সাথে এই গানটি মিলে যাওয়ায় এই গানটি ব্যবহার করতে চান। আলাউদ্দিন আলী তাকে সম্মতি দেন। এছাড়াও সৈয়দ আব্দুল হাদীর কণ্ঠে "এমনতো প্রেম হয়" গানটি বেশ জনপ্রিয় হয়। মিতালী মুখার্জি "এই দুনিয়া এখন তো আর সেই দুনিয়া নাই" গানটির জন্য ১৯৮২ সালে শ্রেষ্ঠ নারী কণ্ঠশিল্পী হিসেবে জাতীয় চলচ্চিত্র পুরস্কার পান। === গানের তালিকা === নং গানের শিরোনাম কণ্ঠশিল্পী পর্দায় শিল্পী এই দুনিয়া এখন তো আর মিতালী মুখার্জি শাবানা আমি হব পর রুনা লায়লা শাবানা নূতন এত বেশি বলিস না রুনা লায়লা শাবানা নূতন কি বা জাদু জানো খুরশিদ আলম শাবানা এমনতো প্রেম হয় সৈয়দ আব্দুল হাদী রাজ্জাক == পুরস্কার == '''জাতীয় চলচ্চিত্র পুরস্কার''' '''বিজয়ী''': শ্রেষ্ঠ অভিনেত্রী শাবানা '''বিজয়ী''': শ্রেষ্ঠ নারী কণ্ঠশিল্পী মিতালী মুখার্জি '''বিজয়ী''': শ্রেষ্ঠ চিত্রগ্রাহক রফিকুল বারী চৌধুরী '''বিজয়ী''': শ্রেষ্ঠ সম্পাদক আওকাত হোসেন == আরও দেখুন == বাংলাদেশের চলচ্চিত্র == তথ্যসূত্র == == বহিঃসংযোগ == চলচ্চিত্র ভাষার চলচ্চিত্র চলচ্চিত্র চলচ্চিত্র পুরস্কারপ্রাপ্ত চলচ্চিত্র
'''থিংভেৎলির''' (আইসল্যান্ডীয় ভাষায়: Þingvellir; Þing 'সংসদ', vellir 'সমভূমি') আইসল্যান্ডের একটি ঐতিহাসিকভাবে গুরুত্বপূর্ণ স্থান। এটি দক্ষিণ-পশ্চিম আইসল্যান্ডে, থিংভাৎলাভাত্‌ন হ্রদের উত্তর উপকূলে অবস্থিত। ৯৩০ থেকে ১৭৯৮ সাল পর্যন্ত এটি আইসল্যান্ডের আইনসভা আলথিং-এর বাৎসরিক মিলনস্থল ছিল। বর্তমানে প্রাচীন ভবনগুলির সামান্যই অবশিষ্ট আছে। আইসল্যান্ডের অতীত ইতিহাস-বিজড়িত স্থানটিকে বর্তমানে একটি জাতীয় উদ্যানের মর্যাদা দেয়া হয়েছে। ১৯৪৪ সালের ১৭ই জুন এই থিংভেৎলিরেই আইসল্যান্ড প্রজাতন্ত্রের স্বাধীনতা ঘোষণা করা হয়। এছাড়াও এখানে আইসল্যান্ডের প্রধানমন্ত্রীর গ্রীষ্মকালীন ছুটি কাটানোর আবাসস্থল আছে। ইতিহাস জাতীয় উদ্যান বিশ্ব ঐতিহ্যবাহী স্থান
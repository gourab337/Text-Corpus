'''আরমা দত্ত''' একজন মুক্তিযোদ্ধা এবং বাংলাদেশ আওয়ামী লীগের একজন রাজনীতিবিদ। যিনি একাদশ জাতীয় সংসদের সংরক্ষিত নারী আসন-১১ থেকে নির্বাচিত জাতীয় সংসদ সদস্য। সমাজসেবী নারীনেত্রী এবং তিনি ২০১৬ সালে নারী উন্নয়ন নারীর আর্থ-সামাজিক উন্নয়নে বিশেষ অবদান রাখায় রোকেয়া পদকও পেয়েছেন। == জন্ম প্রাথমিক জীবন == আরমা দত্ত ২০ জুলাই ১৯৫০ সালে কুমিল্লা নগরীর শহীদ ধীরেন্দ্রনাথ সড়কে তার পৈত্রিক বাড়িতে জন্মগ্রহণ করেন। তার বাবা সঞ্জীব দত্ত 'পাকিস্তান অবজারভার' পত্রিকার সাংবাদিক ছিলেন। মা প্রতীতি দেবী হলেন চিত্রপরিচালক ঋত্তিক ঘটকের যমজ বোন। == শিক্ষাজীবন == আরমা দত্ত কুমিল্লা শহরের একটি আমেরিকান কনভেন্ট স্কুলে তিন বছর বয়সে লেখাপড়ার শুরু করেন। তিনি বাংলা মাধ্যমে কিছুদিন ঢাকার ভিকারুননিসা নূন স্কুলে লেখাপড়া করেন। তিনি ১৯৬৬ সালে ম্যাট্রিক পাস করেন নবাব ফয়জুন্নেসা সরকারি উচ্চ বিদ্যালয় থেকে। কুমিল্লা মহিলা কলেজ থেকে ১৯৬৮ সালে উচ্চ মাধ্যমিক পাস করে ঢাকা বিশ্ববিদ্যালয়ে সমাজ বিজ্ঞান বিভাগে অনার্সে ভর্তি হয়ে ১৯৭৪ সালে স্নাতকোত্তর পাস করেন। == রাজনৈতিক কর্মজীবন == আরমা দত্ত কর্মজীবন শুরু করেন ঢাকা বিশ্ববিদ্যালয়ে শিক্ষক হিসেবে। ১৯৭৫ সালে স্বামীর সাথে কানাডা প্রবাসী হন। ফেব্রুয়ারি ১৯৮০ সালে তিনি আবার বাংলাদেশে ফিরে ইউএসএআইডিতে প্রোগ্রাম স্পেশালিস্ট হিসেবে যোগ দেন। ১৯৮৩ থেকে ১৯৮৯ সাল পর্যন্ত নরওয়েজিয়ান এইড নোরাডে ছিলেন। তিনি ১৯৮৯ সালে প্রিপ ট্রাস্টে যোগ দিয়ে বর্তমানে তিনি প্রিপ ট্রাস্টের নির্বাহী পরিচালক। আরমা দত্ত বাংলাদেশ আওয়ামী লীগের রাজনীতিবিদ। তিনি একাদশ জাতীয় সংসদের সংরক্ষিত নারী আসন-১১ থেকে জাতীয় সংসদ সদস্য নির্বাচিত হন। জাতীয় সংসদের স্পিকার ড. শিরীন শারমিন চৌধুরী ২০ ফেব্রুয়ারি ২০১৯ সালে তাকে শপথবাক্য পাঠ করান। তিনি নারী জাগরণে অবদানের কারণে ২০১৬ সালে তিনি বেগম রোকেয়া পদক লাভ করেন। == পারিবারিক জীবন == আরমা দত্তের দাদা ধীরেন্দ্রনাথ দত্ত আর একমাত্র ছোট কাকা দীলিপ দত্ত দুজনেই ১৯৭১ সালে সময়ে মৃত্যুবরণ করেন। == আরও দেখুন == একাদশ জাতীয় সংসদ সদস্যদের তালিকা == তথ্যসূত্র == == বহিঃসংযোগ == দশম জাতীয় সংসদ সদস্যদের তালিকা (২০১৪) –জাতীয় সংসদ একাদশ জাতীয় সংসদের সংরক্ষিত মহিলা আসন নির্বাচন-২০১৯ এর প্রার্থীদের হলফনামা –বাংলাদেশ নির্বাচন কমিশন জেলার রাজনীতিবিদ জাতীয় সংসদ সদস্য জন্ম প্রাক্তন শিক্ষক প্রাক্তন শিক্ষার্থী সংসদের মহিলা সদস্য
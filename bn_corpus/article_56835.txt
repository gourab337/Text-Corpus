'''রেড হ্যাট লিনাক্স''', (), রেড হ্যাটের মালিকানাধীন একসময়কার ব্যাপক ব্যবহৃত একটি লিনাক্স ডিস্ট্রিবিউশন, যেটি ২০০৪ সালে রহিত করা হয়। রেড হ্যাট লিনাক্সের প্রথমদিকের রিলিজগুলোকে '''রেড হ্যাট কমার্সিয়াল লিনাক্স'''বলে ডাকা হতো। রেড হ্যাট প্রথম অপরীক্ষামূল মুক্তি প্রকাশ করে মে ১৯৯৫ সালে। প্যাকেজিং ফরম্যাট হিসেবে আরপিএম প্যাকেজ ম্যানেজার ব্যবহার করা এটিই ছিলো প্রথম লিনাক্স ডিস্ট্রিবিউশন, এবং সময়ের সাথে সাথে অন্য অনেক ডিস্ট্রিবিউশনের ভিত্তি হিসেবে ব্যবহৃত হয়ে এসেছে, যে দলে রয়েছে ম্যানড্রিভা লিনাক্স এবং ইয়েলো ডগ লিনাক্সের মত ডিস্ট্রোগুলো। ২০০৩ সালে, রেড হ্যাট এন্টারপ্রাইজ পরিবেশকে লক্ষ্য করে বানানো রেড হ্যাট এন্টারপ্রাইজ লিনাক্সের জন্যে রেড হ্যাট লিনাক্সের ধারাটি রহিত করে। রেড হ্যাট লিনাক্স ৯, শেষ রিলিজটি সমাপ্ত হয় এপ্রিল ৩০, ২০০৪ সালে, তবে ২০০৭ সালের প্রথম দিক পর্যন্ত ফেডোরা লিগেসি প্রকল্প কর্তৃক একে হালনাগাদ করা হয়। ==বৈশিষ্ট্য== ৩.০.৩ সংস্করণটি ছিলো প্রথম লিনাক্স ডিস্ট্রিবিউশন যেটি পূর্বের এ.আউট (a.out) ফরম্যাটের বদলে এক্সিকিউটেবল এবং লিংকেবল ফরম্যাট সমর্থন করতো। কেতান বাগাল কর্তৃক ডেভেলপকৃত এনাকন্ডা নামে একটি গ্রাফিক্যাল ইন্সটলারের সাথে রেড হ্যাট পরিচয় করিয়ে দেয়, যার মূল উদ্দেশ্য ছিলো শিক্ষানবিশদের জন্য কাজটি সহজ করে দেয়া। পরবর্তীতে অন্য অনেক লিনাক্স ডিস্ট্রিবিউশন এটি পরিগ্রহণ করে। লকিট নামে একটি বিল্ট-ইন টুল ছিলো, যেটি ফায়ারওয়াল সক্ষমতা কনফিগারের জন্যে ব্যবহৃত হতো। ৬ষ্ঠ সংস্করণে রেড হ্যাট গ্নু সি লাইব্রেরি বা glibc ২.১, এনহ্যানসড গ্নু কম্পাইলার সিস্টেম বা egcs-1.2, এবং ২.২ কার্নেল ব্যবহার শুরু করে। স্বয়ংক্রিয় হার্ডওয়্যার সন্ধান কনফিগারেশনের জন্যে এখানে কুজু নামের একটি সফটওয়্যারও ব্যবহার করা হয়। ৭ম সংস্করণটি ২.৪ কার্নেলের প্রস্তুতি হিসেবে মুক্তি পায়, যদিও প্রথম রিলিজটি এখনও ২.২ কার্নেলটি ব্যবহার করে। জিলিবসি বা গ্নু সি লাইব্রেরি ২.১.৯২ সংস্করণে উত্তীর্ণ হয়, যেটি আগত সংস্করণ ২.২০-এর একটি বেটা ছিলো এবং রেড হ্যাট জিসিসি এর একটি প্যাচড সংস্করণ ব্যবহার যেটিকে তারা ২.৯২ বলে। নন-আই৩৮৬ যন্ত্রে জিসিসি ২.৯৫-র বাজে পারফরমেন্সের জন্যেই এমন আনস্টেবল সংস্করণ ব্যবহারের সিদ্ধান্ত নেয়া হয়। নতুন জিসিসিগুলো সি++ স্ট্যান্ডার্ডের জন্যে সমর্থনের উন্নতি করে, যার কারণে আগের অনেক কোডই কম্পাইল হচ্ছিলো না। রেড হ্যাট লিনাক্স থেকে ইউটিএফ-৮ ডিফল্ট ক্যারেক্টার এনকোডিং হিসেবে সক্রিয় ছিলো। এটি ইংরেজিভাষীদের উপর এর হালকা প্রভাব ফেলেছিলো, তবে অন্যান্য ভাষার জন্যে সমর্থন, আন্তর্জাতিকরণ আঞ্চলিকিকরণ, আইডিওগ্রাফ, বাই-ডিরেকশনাল টেক্সট সমর্থন করা শুরু করে। যাইহোক, সিদ্ধান্তের জন্যে কিছু নেতিবাচক প্রতিক্রিয়াও আসে। ৮ম সংস্করণ ব্লু কার্ভ ডেস্কটপ থিম ব্যবহার করার দিক থেকে দ্বিতীয় ছিলো। এটা গ্নোম ২, কেডিই ডেস্কটপ এবং ওপেন অফিস ১-এর সাধারণ থিম ব্যবহার করে। কেডিই সদস্যরা পরিবর্তনকে ভাল ভাবে নেয়নি। ৯ম সংস্করণ ন্যাটিভ পোসিক্স থ্রেড লাইব্রেরি সমর্থন করো, যেটি ২.৪ ধারার কার্নেলে রেড হ্যাট পোর্ট করে। কপিরাইট প্যাটেন্ট-জনিত সমস্যায় রেড হ্যাট লিনাক্সে অনেক সুবিধাই ছিলো না। উদাহরণস্বরূপ, এমপিথ্রি সমর্থন রিদমবক্স এক্সএমএসএস দুটোতেই বন্ধ থাকতো। ==তথ্যসূত্র== ==বহিঃসংযোগ== *ফেডোরা ফ্রি, রেড হ্যাট লিনাক্সের হোম সংস্করণ *ফেডোরা প্রকল্প রেড হ্যাট লিনাক্সের ইতিহাস *রেড হ্যাট, ইংক. লিনাক্স ডকুমেন্টেশন *লিনাক্স কার্নেল অর্গানাইজেশন রেড হ্যাট আর্কাইভ ডিস্ট্রিবিউশন সফটওয়্যার
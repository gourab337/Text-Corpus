'''চিংলেনসানা সিং''' (জন্ম: ডিসেম্বর ১৯৯১) হলেন একজন ভারতীয় হকি খেলোয়াড়, যাকে হাফব্যাক হিসাবে খেলতে দেখা যায়। ভারতীয় দলে তার আত্মপ্রকাশ ঘটে ২০১২ সালে এবং তিনি হকি ইন্ডিয়া লীগে মুম্বাই দাবাং দলের খেলোয়াড় হিসাবে খেলে থাকেন। == কর্মজীবন == === আন্তর্জাতিক=== ২০১১ সালে চীনের ওরদস শহরে অনুষ্ঠিত চ্যাম্পিয়নস ট্রফিতে চিংলেনসানা সিং অতিরিক্ত খেলোয়াড় হিসাবে নির্বাচিত হন। দুই খেলোয়াড় না খেলতে পারায় তার স্থান হয় মূল একাদশে, কিন্তু দুর্ভাগ্যবশত পাসপোর্ট প্রস্তুত না থাকার জন্য এই সুযোগের সৎব্যবহার করা তার পক্ষে সম্ভব হয়ে ওঠে নি। অবশেষে, তার অভিষেক ঘটে ২০১১ সালে দক্ষিণ আফ্রিকায় প্রথম চ্যাম্পিয়ন্স চ্যালেঞ্জ প্রতিযোগিতায়। ২০১৪ সালে গ্লাসগো কমনওয়েলথ গেমসে দ্বিতীয় স্থানাধিকারি এবং ২০১৪ সালে বিশ্বকাপ হকিতে নবম স্থানাধিকারি ভারতীয় দলে তিনি অংশগ্রহণ করেছিলেন। সিং একই বছর ইনছনে অনুষ্ঠিত এশিয়ান গেমসে স্বর্ণ পদক জয়ী ভারতীয় হকি দলের প্রতিনিধিত্ব করেন।। === হকি ইন্ডিয়া লীগ === হকি ইন্ডিয়া লীগের উদ্বোধনী মরশুমে মুম্বাই ম্যাজিশিয়ান দলের জন্য 22,000 দিয়ে সিংকে নিলামে ক্রয় করা হয়েছিল। সেপ্টেম্বর ২০১৪ সালে লীগ থেকে নিজেদের নাম প্রত্যাহারের কথা ঘোষণার আগে প্রথম এবং দ্বিতীয় উভয় পর্বে মুম্বাই ম্যাজিশিয়ান পঞ্চম স্থান অধিকার করে। এই দুই মরশুমে সিং একটি করে গোল করেন। ২০১৫ মরশুমে মুম্বাই ম্যাজিশিয়ান দলের নাম প্রত্যাহারের পরে সিং নতুন দল মুম্বাই দাবাং-এর হয়ে হকি ইন্ডিয়া লীগে অংশগ্রহণ করেন। == তথ্যসূত্র == == বহিঃসংযোগ == চিংলেনসানা সিং। জন্ম ব্যক্তি ফিল্ড হকি খেলোয়াড় হকিতে এশিয়ান গেমস পদক বিজয়ী এশিয়ান গেমসে ফিল্ড হকি খেলোয়াড় কমনওয়েলথ গেমসে ফিল্ড হকি খেলোয়াড় ফিল্ড হকি খেলোয়াড় এশিয়ান গেমস স্বর্ণ পদক বিজয়ী কমনওয়েলথ গেমস রৌপ্য পদক বিজয়ী পুরুষ অলিম্পিক ফিল্ড হকি খেলোয়াড় গ্রীষ্মকালীন অলিম্পিকের ফিল্ড হকি খেলোয়াড়
'''পিটার জেমস সেইন্সবারি''' (; জন্ম: ১৩ জুন, ১৯৩৪ মৃত্যু: ১২ জুলাই, ২০১৪) হ্যাম্পশায়ারের চ্যান্ডলার্স ফোর্ডে জন্মগ্রহণকারী বিখ্যাত প্রথম-শ্রেণীর ইংরেজ ক্রিকেট তারকা ছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে হ্যাম্পশায়ার দলের প্রতিনিধিত্ব করেছেন। দলে তিনি মূলতঃ অল-রাউন্ডারের দায়িত্ব পালন করতেন। ডানহাতে মাঝারিসারিতে ব্যাটিংয়ের পাশাপাশি স্লো লেফট-আর্ম অর্থোডক্স বোলিংয়ে পারদর্শীতা দেখিয়েছেন '''পিটার সেইন্সবারি'''। == কাউন্টি ক্রিকেট == ১৯৫৪ থেকে ১৯৭৬ সময়কাল পর্যন্ত প্রথম-শ্রেণীর ক্রিকেট জীবন চলমান ছিল তার। দীর্ঘ ২২ মৌসুম হ্যাম্পশায়ার দলের নিয়মিত খেলোয়াড়ের মর্যাদা পেয়েছিলেন। সময়েই কাউন্টি দলটি তাদের প্রথম-শ্রেণীর ক্রিকেটের ইতিহাসে সর্বাধিক সফলতম সময় অতিবাহিত করেছিল। হ্যাম্পশায়ারের পরবর্তী ২০ বছরের সফলতা প্রাপ্তি অনেকাংশেই সিম বোলারদের উপর নির্ভরশীল ছিল। শুরুরদিকে ডেরেক শ্যাকলটন সেইন্সবারির খেলোয়াড়ী জীবনের শেষদিকে অ্যান্ডি রবার্টসের সবিশেষ ভূমিকা পালন করেছিল। ১৬ বছর বাদে ১৯৭১ সালে একবারই মৌসুমে শতাধিক উইকেট লাভের মাইলফলক স্পর্শ করতে পেরেছিলেন। বলে তেমন স্পিন না থাকলেও প্রায়শঃই তিনি রক্ষণাত্মক ভঙ্গীমায় বোলিং করতেন। ১৬ মৌসুমের প্রতিটিতে পঞ্চাশোর্ধ্ব উইকেট পেয়েছেন। একদিনের ক্রিকেটেও যথেষ্ট সফল হয়েছিলেন তিনি। শুরুরদিকের সিম বোলারদের রাজত্বকালে অন্যতম স্লো বোলার হিসেবে সফলতা দেখিয়েছেন। ১৯৫৪ সালে হ্যাম্পশায়ারের পক্ষে কয়েকটি খেলায় অংশ নেন। এছাড়াও, কম্বাইন্ড সার্ভিসেস দলের পক্ষেও প্রথম-শ্রেণীর ক্রিকেট খেলায় অংশ নিয়েছিলেন তিনি। প্রথম মৌসুম শেষেই কাউন্টি ক্যাপ লাভ করেন। ১৯৫৫ সালে প্রথমবারের মতো পূর্ণাঙ্গ মৌসুম খেলার ন্যায় বৃহৎ সফলতা লাভের অধিকারী হন। মৌসুমে ১০২ উইকেট লাভের পাশাপাশি ৫৮৬ রান তুলেছিলেন। ১৯৬১ সালে প্রথমবারের মতো হ্যাম্পশায়ার দল কাউন্টি শিরোপা জয়ে সমর্থ হয়। এরপর ১৯৭৩ সালে এর পুণরাবৃত্তি ঘটায়। এরফলে, হ্যাম্পশায়ারের ইতিহাসে একমাত্র খেলোয়াড় হিসেবে পিটার সেইন্সবারি উভয় দলেই অন্তর্ভূক্ত ছিলেন। এছাড়াও, ১৯৬৫ সালে প্রথম খেলোয়াড় হিসেবে একদিনের খেলায় সাত উইকেট লাভের কৃতিত্ব প্রদর্শন করেছিলেন। জিলেট কাপের প্রথম রাউন্ডে নরফোকের বিপক্ষে ৭/৩০ বোলিং পরিসংখ্যান গড়েছিলেন তিনি। == আন্তর্জাতিক ক্রিকেট == ১৯৫৫ থেকে ১৯৬০ সময়কালে মেরিলেবোন ক্রিকেট ক্লাবের (এমসিসি) পক্ষে খেলেছিলেন তিনি। নিয়মিতভাবে তিনি ইংল্যান্ড দল নির্বাচকমণ্ডলী থেকে উপেক্ষিত হয়েছেন। দ্বাদশ খেলোয়াড় হিসেবেই তার অংশগ্রহণ সীমিত ছিল। ১৯৫৫-৫৬ মৌসুমে পাকিস্তান গমনের উদ্দেশ্যে এমসিসি ‘এ’ দলের সদস্যরূপে অন্তর্ভূক্ত হন। সেখানে তিনি চারটি খেলার মধ্যে দুইটিতে অংশগ্রহণের সুযোগ পান। কিন্তু, টনি লক, ফ্রেড টিটমাস, রে ইলিংওয়ার্থ ডেরেক আন্ডারউডের ন্যায় প্রতিভাবান ইংরেজ স্পিন বোলারদের আধিপত্যবাদের কারণে টেস্ট ক্রিকেটে অংশগ্রহণ করা থেকে বঞ্চিত হন। == মূল্যায়ন == ঘরোয়া প্রথম-শ্রেণীর ইংরেজ কাউন্টি ক্রিকেটে অসামান্য ক্রীড়াশৈলী প্রদর্শনের স্বীকৃতিস্বরূপ ১৯৭৪ সালের উইজডেন সংস্করণে অন্যতম বর্ষসেরা ক্রিকেটারের সম্মাননায় অধিষ্ঠিত হন। জন আরলটের অভিমত, অন্যতম সেরা ক্রিকেটার হওয়া সত্ত্বেও তিনি ইংল্যান্ডের পক্ষে খেলার সুযোগ পাননি। আরলট তার গঠিত ইংল্যান্ড একাদশে ঠাঁই না পাওয়া খেলোয়াড়দের তালিকায় তাকে রেখেছেন। হ্যাম্পশায়ারের পক্ষে মাত্র দুইজন খেলোয়াড় ফিল মিড অ্যালেক কেনেডি তার অংশগ্রহণকৃত ৬১৮টি প্রথম-শ্রেণীর খেলার তুলনায় অধিক খেলেছিলেন। তার ব্যাটিংয়ের মানও বেশ কার্যকর ছিল। ধ্রুপদীশৈলীর প্রয়োগ না ঘটালেও দলের প্রয়োজনে নিজেকে মেলে ধরার প্রয়াশ চালাতেন। রক্ষণাত্মক কিংবা আক্রমণাত্মক উভয় ধরনের ব্যাটিংয়ে অগ্রসর হতেন। অনেকগুলো বছর হ্যাম্পশায়ার দলটি শুধুমাত্র দুই কিংবা তিনজন খেলোয়াড়ের ব্যাটিংয়ের উপর নির্ভরশীল ছিল। প্রকৃতিগতভাবে বামহাতি হলেও ডানহাতে ব্যাটিং করেছেন। সচরাচর ব্যাটিং বিভাগে ছয় নম্বর অবস্থানে ব্যাট হাতে মাঠে নামতেন। এছাড়াও, মাঝে-মধ্যে ব্যাটিং উদ্বোধনেও তাকে দেখা যেতো। এরফলে হ্যাম্পশায়ারের সংগ্রহ কিছুটা ভিত্তি এনে দিতো। ছয় মৌসুমে সহস্রাধিক রান পেয়েছেন। ১৯৭১ সালে মাত্র ৫০ রানের জন্যে ১০০০ রান ১০০ উইকেট লাভের ন্যায় ডাবল লাভ করা থেকে বঞ্চিত হয়েছিলেন। উইকেটের কাছাকাছি এলাকায় দক্ষ ফিল্ডারের ভূমিকায় অবতীর্ণ হয়েছিলেন পিটার সেইন্সবারি। ১৯৫০-এর দশকের শেষদিক থেকে শুরু করে ১৯৬০-এর দশক পর্যন্ত অনেকগুলো মৌসুম ফিল্ডিং পরিসংখ্যান বিভাগে প্রায় শীর্ষ পর্যায়ে উপনীত হতেন। ৬১৮টি প্রথম-শ্রেণীর খেলায় অংশ নিয়ে ২০,১৭৬ রান, ২৪.১৪ গড়ে ১,৩১৬ উইকেট শর্ট লেগ অঞ্চলে ৬১৭টি ক্যাচ তালুবন্দী করেছিলেন। == অবসর == ১৯৭৬ সালে প্রথম-শ্রেণীর ক্রিকেট থেকে অবসর গ্রহণ করেন। এরপর তিনি কোচিং জগতের দিকে ধাবিত হন। ১৯৭৮ সালে হ্যাম্পশায়ারকে শিরোপা লাভে প্রভূতঃ ভূমিকা রাখেন। ১৯৮৬ সালেও ধারা অব্যাহত থাকে। ১৯৮৮ সালে ভারপ্রাপ্ত থাকা অবস্থায় লর্ডসে দলের প্রথম চূড়ান্ত খেলায় পরিচালনা করেন। ১২ জুলাই, ২০১৪ তারিখে ৮০ বছর বয়সে পিটার সেইন্সবারি’র দেহাবসান ঘটে। == তথ্যসূত্র == == আরও দেখুন == ডেরেক শ্যাকলটন উইজডেন বর্ষসেরা ক্রিকেটার সমারসেট কাউন্টি ক্রিকেট ক্লাব আনুষ্ঠানিক কাউন্টি চ্যাম্পিয়নশীপ বিজয়ী দলের তালিকা == বহিঃসংযোগ == জন্ম মৃত্যু ক্রিকেটার ক্রিকেটার বর্ষসেরা ক্রিকেটার সার্ভিসেসের ক্রিকেটার ক্রিকেটার ক্রিকেট ক্লাবের ক্রিকেটার ক্রিকেটার
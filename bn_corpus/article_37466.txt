'''রোনাল্ড আর্থার হামেন্স''' (; জন্ম: ২৫ নভেম্বর, ১৯১৫ মৃত্যু: ২৪ মার্চ, ২০১০) দক্ষিণ অস্ট্রেলিয়ার হাইন্ডমার্শ এলাকায় জন্মগ্রহণকারী বিশিষ্ট অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য '''রন হামেন্স''' ঘরোয়া প্রথম-শ্রেণীর ক্রিকেটে দক্ষিণ অস্ট্রেলিয়ার পক্ষেও খেলেছিলেন। খাঁটো গড়নের অধিকারী হামেন্স দলে মূলতঃ ডানহাতি ব্যাটসম্যানের দায়িত্বে ছিলেন। পিছনের পায়ে ভর রেখে দর্শনীয় ভঙ্গীমায় খেলতেন। জেলা পর্যায়ের ক্রিকেটে সর্বকনিষ্ঠ অস্ট্রেলীয় হলেও ২০০৮ সালে বিল ব্রাউনের দেহাবসানের পর ২০১০ সালে তার মৃত্যুর পূর্ব পর্যন্ত সর্বাপেক্ষা বয়োঃজ্যেষ্ঠ অস্ট্রেলীয় টেস্ট ক্রিকেটারের মর্যাদা পেয়েছেন তিনি। == প্রারম্ভিক জীবন == অ্যাডিলেডের উপকণ্ঠে হাইন্ডমার্শ এলাকায় হামেন্সের জন্ম। তার কাকাতো ভাই চার্লি ওয়াকারও অস্ট্রেলিয়া দলের সদস্য ছিলেন। ১৫ বছর ২৫ দিন বয়সে সর্বকনিষ্ঠ জেলা ক্রিকেটার হিসেবে দক্ষিণ অস্ট্রেলীয় ক্রিকেটাররূপে ইতিহাসের পাতায় নাম লেখান। ১৯৩০ সালে অ্যাডিলেড ক্লাবের সদস্য হিসেবে তার অভিষেক ঘটে ওয়েস্ট টরেন্সের বিপক্ষে। দক্ষিণ অস্ট্রেলিয়া দলে খেলা অবস্থায় সরকারী প্রিন্টিং অফিসে চাকুরী করছিলেন। প্রতিরক্ষা ব্যুহ ভেঙ্গে কার্যকরী ব্যাটসম্যান হিসেবে নিজের সক্ষমতা প্রদর্শন করেন। কিন্তু ফাস্ট বোলিংয়ের বিপক্ষে তার বেশ দূর্বলতা ছিল। ঘরোয়া প্রথম-শ্রেণীর ক্রিকেটে দারুণ সফল ছিলেন। ১৯৫০ সালে দক্ষিণ অস্ট্রেলিয়ার পক্ষে সর্বাপেক্ষা সফল ব্যাটসম্যানরূপে পরিচিতি পান। ১৯৩৫ থেকে ১৯৫১ সাল পর্যন্ত ৯৯টি প্রথম-শ্রেণীর খেলায় অংশগ্রহণ করেছেন। ৫,২৮৫ রান সংগ্রহকালে ১১ সেঞ্চুরিসহ ইনিংসপ্রতি তার ব্যাটিং গড় ছিল ৩৭.৭৫। এছাড়াও, প্রথম সর্বশেষ প্রথম-শ্রেণীর খেলায় সেঞ্চুরির সন্ধান পান। == টেস্ট ক্রিকেট == জাতীয় দলের পক্ষে কেবলমাত্র তিনটি টেস্টে অংশ নিতে পেরেছেন। ঘরোয়া ক্রিকেটে দারুণ সফলতা পাওয়ায় সিডনিতে অনুষ্ঠিত পঞ্চম টেস্টে খেলার জন্য দলে অন্তর্ভুক্ত হন। ২৮ ফেব্রুয়ারি, ১৯৪৭ তারিখে সফরকারী ইংল্যান্ডের বিপক্ষে প্রথম ইনিংসে ৩০ রানে অপরাজিত ছিলেন তিনি। দ্বিতীয় ইনিংসে তিনি মাত্র রান তুললেও অস্ট্রেলিয়া দল জয়লাভে সক্ষম হয়। ১৯৪৭-৪৮ মৌসুমে সফরকারী ভারতের বিপক্ষে দ্বিতীয় তৃতীয় টেস্টে খেলার জন্য মনোনীত হন। উভয় টেস্টের প্রথম ইনিংসেই তিনি ২৫ রান করে সংগ্রহ করেছিলেন। ১২ ডিসেম্বর, ১৯৪৭ তারিখে অনুষ্ঠিত টেস্টটি ড্র হওয়ায় তাকে পুণরায় মাঠে নামতে হয়নি। জানুয়ারি, ১৯৪৮ তারিখে শুরু হওয়া টেস্টে ডন ব্র্যাডম্যান আর্থার মরিসের সেঞ্চুরির সুবাদে দল জয়লাভ করে। টেস্টের দ্বিতীয় ইনিংসে তাকে ব্যাটিংয়ের প্রয়োজন পড়েনি। পরবর্তী দুই টেস্টে নীল হার্ভে'র পরিবর্তে তাকে দলে নেয়া হয়। ১৯৪৮ সালে দলের সাথে ইংল্যান্ড সফরে যান। অপরাজেয় নামে খ্যাত অস্ট্রেলিয়া দল কোন খেলাতেই পরাজিত হয়নি। কিন্তু সফরে কোন টেস্টে খেলার জন্য তাকে মাঠে নামানো হয়নি। == টেস্টে অবদান == ব্যাটিং বোলিং প্রতিপক্ষ খেলা রান গড় সর্বোচ্চ ১০০ ৫০ রান উইকেট গড় সেরা (ইনিংসে) ইংল্যান্ড ৩১ ৩১.০০ ৩০* ০/০ ভারত ৫০ ২৫.০০ ২৫ ০/০ সর্বমোট ৮১ ২৭.০০ ৩০ ০/০ == তথ্যসূত্র == == আরও দেখুন == বিল ব্রাউন অস্ট্রেলিয়া জাতীয় ক্রিকেট দল ১৯৪৮ অস্ট্রেলিয়া ক্রিকেট দলের ইংল্যান্ড সফর ১৯৪৮ অস্ট্রেলিয়া ক্রিকেট দলের ইংল্যান্ড সফরে ডন টলন == গ্রন্থপঞ্জী == *Cashman, R. (ed.) (1997). ''The A-Z of Australian cricketers'', Oxford University Press: Melbourne. == বহিঃসংযোগ == জন্ম মৃত্যু ক্রিকেটার টেস্ট ক্রিকেটার (ক্রিকেট) অস্ট্রেলিয়ার ক্রিকেটার বিশ্বযুদ্ধে রয়্যাল অস্ট্রেলিয়ান ‌এয়ার ফোর্সের কর্মকর্তা পদক বিজয়ী
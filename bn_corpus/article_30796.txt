'''আবু মুহাম্মদ মুসা ইবনে মাহদি আল হাদি''' () (জন্ম: ১৪৭ হিজরি (৭৬৪ খ্রিষ্টাব্দ); মৃত্যু: ১৭০ হিজরি (৭৮৬ খ্রিষ্টাব্দ) ছিলেন চতুর্থ আব্বাসীয় খলিফা। তিনি তার পিতা আল মাহদির স্থলাভিষিক্ত হন। ৭৮৫ খ্রিষ্টাব্দ (১৬৯ হিজরি) থেকে ৭৮৬ খ্রিষ্টাব্দে (১৭০ হিজরি) মৃত্যুর আগ পর্যন্ত তিনি শাসন করেন। আল হাদি ছিলেন আল মাহদির জ্যেষ্ঠ সন্তান। পিতার মত ইনি উদার ছিলেন এবং নাগরিকদের বাগদাদের প্রাসাদে তার সাথে দেখা করার অনুমতি দেন। আব্বাসীয় আমলের অগ্রগতি তিনি বজায় রাখেন। তার স্বল্পকালীন শাসনে বেশ কিছু সামরিক সংঘাত ঘটে। হুসাইন ইবনে আলি ইবনে হাসান মদিনায় নিজেকে খলিফা ঘোষণা করলে বিদ্রোহ সৃষ্টি হয়। আল হাদি বিদ্রোহ দমন করেন। হুসাইন ইবনে আলি ইবনে হাসানসহ তার অনেক অনুসারীকে হত্যা করা হয়। তবে তার এক ভাই ইদ্রিস বিন আবদুল্লাহ পালিয়ে যান। মিশরীয় ডাক কর্মকর্তা ওয়াদিহ তাকে সাহায্য করেন। এবং মরক্কো পৌছে তিনি সেখানে ইদ্রিসি রাষ্ট্রের সূচনা করেন। আল হাদি একটি খারিজি বিদ্রোহও দমন করেন। তাছাড়া তাকে বাইজেন্টাইন আক্রমণও প্রতিহত করতে হয়। বাইজেন্টাইনরা পিছু হটতে বাধ্য হয় এবং আব্বাসীয়রা তাদের কাছ থেকে কিছু অংশ অধিকার করতে সক্ষম হয়। আল হাদি ৭৮৬ সালে মৃত্যুবরণ করেন। তার মৃত্যুর কারণ হিসেবে মুহাম্মদ ইবনে জারির আল তাবারি বেশ কিছু সম্ভাব্য কারণের কথা লিপিবদ্ধ করেছেন। ==উত্তরাধিকার== আল হাদির পর তার ছোট ভাই হারুনুর রশিদ খলিফা হন। ==তথ্যসূত্র== ==গ্রন্থপঞ্জি== *Al-Tabari, volume XXX "The Abbasid Caliphate in Equilibrium," transl. C.E. Bosworth, SUNY, Albany, 1989 *Al-Masudi, The Meadows of Gold, The Abbasids, transl. Paul Lunde and Caroline Stone, Kegan Paul, London and New York, 1989 খলিফা জন্ম মৃত্যু বিষয়শ্রেণী:৮ম শতাব্দীর খলিফা
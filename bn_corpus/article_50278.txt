মার্কিন যুক্তরাষ্ট্রের বেস্ট বাই নামক দোকানের সমতল পর্দার টেলিভিশন বিক্রির অংশে ক্রেতাদের ভিড় '''ভোক্তা বা Home electronics) বলতে ব্যক্তিগত বাসাবাড়িতে প্রাত্যহিক কাজে ব্যবহৃত অ্যানলগ বা ডিজিটাল ইলেকট্রনিক যন্ত্রসমূহকে বোঝায়। এধরনের যন্ত্রগুলি বিনোদন (যেমন- সমতল পর্দার টেলিভিশন, ডিভিডি প্লেয়ার, ভিডিও গেম, দূর-নিয়ন্ত্রিত খেলনা গাড়ি, ইত্যাদি), যোগাযোগ (যেমন টেলিফোন, মোবাইল ফোন, ল্যাপটপ, ইত্যাদি) এবং কার্যালয়ের কাজ (যেমন- ডেস্কটপ কম্পিউটার, প্রিন্টার, কাগজ-কাটার যন্ত্র, ইত্যাদি) -- এসব কাজে ব্যবহৃত হয়। ২০১০-এর দশকে এসে ভোক্তা ইলেকট্রনিক্‌সের বিভিন্ন যন্ত্র ডিজিটাল প্রযুক্তির উপর ভিত্তি করে উৎপাদন করা হচ্ছে। এই নতুন ধারাটিকে তথ্য প্রযুক্তির ভোক্তায়ন বলে অভিহিত করা হচ্ছে। ভোক্তা ইলেকট্রনিক দ্রব্যগুলির একটি বৈশিষ্ট্য হচ্ছে এগুলির দাম সময়ের সাথে সাথে ক্রমাগতভাবে হ্রাস পায়। এগুলিতে ব্যবহৃত অর্ধপরিবাহী উৎপাদন খরচ মুরের সূত্র অনুযায়ী দিন দিন হ্রাস পাচ্ছে। এছাড়া স্বয়ংক্রিয় উৎপাদন ব্যবস্থা, কম খরচে বিদেশী শ্রমের ব্যবহার, ইত্যাদিও এগুলির মূল্যহ্রাসের অন্যতম কারণ। আজকাল এইসব যন্ত্রগুলির বেশিরভাগই ওয়াইফাই, ব্লুটুথ বা অন্য প্রযুক্তি ব্যবহার করে ইন্টারনেটের সাথে যুক্ত হতে পারে। এই ইলেকট্রনিক দ্রব্যগুলি বাস্তব বিশ্বে অবস্থিত দোকানের পাশাপাশি ইন্টারনেটেও বেচাকেনা করা হচ্ছে। ভোক্তা ইলেকট্রনিক দ্রব্যের বিক্রি জ্যামিতিক হারে বেড়ে গেছে বলে এগুলি যখন ব্যবহার শেষে পরিত্যক্ত হয়, তখন প্রাকৃতিক পরিবেশের ওপর জাতীয় ইলেকট্রনিক বর্জ্যের নেতিবাচক প্রভাব দিন দিন বৃদ্ধি পাচ্ছে। ইলেকট্রনিক্‌স
'''পাটনা সাহিব''' হল ভারতের বিহার রাজ্যের রাজধানী পাটনা শহরের একটি অঞ্চল। পাটনা সাহিব ভারতে শিখদের একটি পবিত্র তীর্থস্থান। ১০ম শিখ গুরু গোবিন্দ সিং এখানে জন্মগ্রহণ করেছিলেন। পাটনা সাহিব গুরুদ্বারা বা তখত শ্রী পাটনা সাহিব শিখদের পাঁচটি পবিত্রতম ‘তখত’ বা কর্তৃপক্ষের আসনগুলির অন্যতম। এই স্থানটি হরমিন্দর তখত নামে পরিচিত হলেও শিখরা এটির সম্মানার্থে এটিকে পাটনা সাহিব বলে থাকেন। তখত শ্রী পাটনা সাহিব বা গুরু গোবিন্দ সাহিব গুরুদ্বারা সারা বিশ্বে শিখদের একটি গুরুত্বপূর্ণ ধর্মস্থান। ==বিবরণ== পাটনা সাহিব পাটনার একটি পুরনো এলাকা। এটি অন্যন্ত জনবহুল অঞ্চল। পাটনা সাহিবের প্রধান জনবসতিগুলি হল বেঙ্গলি কলোনি, ঝাউগঞ্জ, রামবাগ, কালী আস্থান, নেহেরু টোলা, মারুফগঞ্জ বিহার মিলস কলোনি। গুরু গোবিন্দ রোড পাটনা সাহিব গুরুদ্বারাকে পাটনা সাহিব চকের সঙ্গে যুক্ত করেছে। মঙ্গল তলাও এখানকার একটি উল্লেখযোগ্য জলাশয়। এখানে বিভিন্ন ধরনের বিদ্যালয় হাসপাতাল রয়েছে। শিখ ধর্মস্থান ছাড়াও পাটনা সাহিবে বেশ কিছু হিন্দু মন্দির মসজিদ আছে। গঙ্গা নদীর তীরে পাটনা ঘাট এই অঞ্চলেই অবস্থিত। পাটনা সাহিব এলাকাটি পাটনা পুলিশের দীদারগঞ্জ থানা এলাকার মধ্যে পড়ে। বর্তমানে পাটনা সাহিব একটি অন্যতম প্রধান বাণিজ্য কেন্দ্র। তখত শ্রী হরমন্দির জি, পাটনা সাহিব == পরিবহণ == পাটনা সাহিব অঞ্চলের একটি নিজস্ব রেল স্টেশন আছে। এটি হল পাটনা সাহিব রেল স্টেশন। এই রেল স্টেশনটি হাওড়া-দিল্লি মেন লাইনের মাধ্যমে ভারতের বিভিন্ন প্রধান শহরের সঙ্গে যুক্ত। == তথ্যসূত্র == অঞ্চল
মাঘী সংক্রান্তি (Nepali:माघे सङ्क्रान्ति, Mathili:माघि, Nepal Bhasa:घ्यःचाकु संल्हु) একটি নেপালি উৎসব যা বিক্রম সংবৎ পঞ্জিকার মাঘ মাসের প্রথম দিনে পৌষ মাসের দক্ষিণায়ন শেষ হওয়ার সময় উদযাপিত হয়। মাঘী সংক্রান্তি উৎসবটি অন্যান্য ধর্মের অয়ন উৎসবের অনুরূপ। এদিন নিষ্ঠাবান হিন্দুগণ বিভিন্ন পুণ্যস্রোতা নদীতীরে স্নান করে থাকেন। ললিতপুর বা পতনের বাগমতী নদীর তীরে শঙ্খমূল, ত্রিবেণীর গণ্ডকী নদীর তীর, চিতবন উপত্যকার দেবঘাট, কলিঙ্গন্দকীর রিদি এবং কোসী নদীর তীরে দোলাঘাট এমন কয়েকটি স্থান। এসময় বিভিন্ন উৎসবমুখর খাবার যেমন লাড্ডু, ঘি, মিষ্টি আলু প্রভৃতি বিতরণ করা হয়। এই দিনে প্রতিটি ঘরের গৃহিণী নিজের পরিবারের সদস্যদের মঙ্গলকামনা করেন। ==তিথি তাৎপর্য== সাধারণত উৎসবটি ১৪ জানুয়ারি উদযাপিত হয়, এটি ভারতীয় উপমহাদেশ অঞ্চলে মকর সংক্রান্তি নামে বেশি পরিচিত। নেপাল এর মধ্যদেশ থারুহাট প্রদেশে মাঘী সংক্রান্তি একটি বড় শস্য উৎসব হিসেবে পালিত হয়। জ্যোতিষে সূর্যের এক রাশি থেকে অন্য রাশিতে গমনের ঘটনাকে সংক্রান্তি বলা হয়। এই দিনে সূর্য মকর রাশিতে প্রবেশ করে বলে পাহাড়ি অঞ্চলে এটি মকর সংক্রান্তি নামে পরিচিত। এটি মধেশী জাতি থারু জাতি কর্তৃক পালিত এমন একটি উৎসব যা একটি নির্দিষ্ট দিনে (১৪ জানুয়ারি) উদযাপিত হয়, অর্থাৎ সূর্যদেবতার উৎসব সৌরপঞ্জিকা অনুযায়ী পালিত হয় যেখানে অন্যান্য উৎসব চান্দ্র পঞ্জিকা অনুসারে পালন করা হয়ে থাকে। নেপালি সংস্কৃতিতে মাঘী সংক্রান্তি শুভসময়ের প্রারম্ভিক দিন হিসেবে বিবেচিত হয়। এটি পবিত্র দশায় পরিবর্তিত হওয়া বোঝায়। এটি প্রতিকূল সময়ের শেষ নির্দেশ করে যা হিন্দু পঞ্জিকা অনুযায়ী ডিসেম্বরের মাঝামাঝি থেকে শুরু হয়। নেপালি পরিবারগুলো বিশ্বাস করে যে কোন পবিত্র শুভ কর্ম এইদিন বা এর পরে সম্পাদন করা উচিত। বৈজ্ঞানিকভাবে, এইদিনটি রাত্রির তুলনায় দীর্ঘ দিবা বিশিষ্ট উষ্ণতর দিনের সূচনা করে। অন্যভাবে বলা যায় মাঘী সংক্রান্তি শীতের শেষ এবং নতুন ফসল বোনার সময় বা বসন্তের সময় সূচিত করে। সারা দেশে মাঘী সংক্রান্তি ব্যাপক উৎসাহ-উদ্দীপনার সঙ্গে উদযাপিত হয়। তবে দেশের বিভিন্ন অংশে এটি ভিন্ন ভিন্ন নামে ভিন্ন ভিন্ন লোকাচারের মাধ্যমে পালিত হয়। নেপালের উত্তর পশ্চিমাঞ্চলে দিনটি মকর সংক্রান্তি নামে অত্যন্ত জাঁকজমকের সঙ্গে উদযাপিত হয়ে থাকে। মহাভারত এর মত প্রাচীন মহাকাব্যেও এই দিনের গুরুত্ব উল্লিখিত হয়েছে। সুতরাং ভৌগোলিক সামাজিক গুরুত্বের সঙ্গে এর ঐতিহাসিক ধর্মীয় গুরুত্ব বিদ্যমান। এই উৎসবটি দিব্যভাব জ্ঞানের দেবতা সূর্যের প্রতি নিবেদিত। ==তথ্যসূত্র== == বহিঃসংযোগ== Information about festival
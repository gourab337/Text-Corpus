'''লুইস ক্যালহার্ন''' (ইংরেজি: Louis Calhern) নামে পরিচিত '''কার্ল হেনরি ভই''' (ইংরেজি: Carl Henry Vogt; ১৯শে ফেব্রুয়ারি ১৮৯৫ ১২ই মে ১৯৫৬) ছিলেন একজন মার্কিন অভিনেতা। তিনি ৩০টির অধিক ব্রডওয়ে মঞ্চনাটক এবং ৭০টির অধিক চলচ্চিত্রে অভিনয় করেছেন। ''দ্য ম্যাগনিফিসেন্ট ইয়াঙ্কি'' চলচ্চিত্রে অলিভার ওয়েন্ডেল হোমস চরিত্রে অভিনয় করে তিনি শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন। ==প্রারম্ভিক জীবন== ক্যালহার্ন ১৮৯৫ সালের ১৯শে ফেব্রুয়ারি নিউ ইয়র্কের ব্রুকলিনে জন্মগ্রহণ করেন। তার জন্মনাম কার্ল হেনরি ভই। তার পিতা ইউজিন আডলফ ভই এবং মাতা হুবার্টিনা ফ্রিজ ভই। তারা দুজনেই জার্মান ছিলেন। ক্যালহার্নের এক বোন ছিল। তার পিতা ছিলেন একজন টোবাকো ডিলার। ক্যালহার্ন যখন খুব ছোট তখন তার পরিবার নিউ ইয়র্ক ছেড়ে মিজুরির সেন্ট লুইসে চলে যান। একজন মঞ্চ ব্যবস্থাপক একটি মঞ্চ স্টক কোম্পানির সফরে বের হলে হাই স্কুলে ফুটবল খেলারত ক্যালহার্নকে চিহ্নিত করেন এবং বিট প্লেয়ার হিসেবে নিয়ে যায়। অপর একটি সূত্রে বলা হয়, গ্রেস জর্জ সেন্ট লুইস হাই স্কুলের ফুটবল দলকে একটি শেকসপিয়ারীয় মঞ্চনাটকে একটি অংশের জন্য নিয়ে যায়। ==কর্মজীবন== ===মঞ্চ=== প্রথম বিশ্বযুদ্ধ শুরুর অল্প কিছুদিন পূর্বে ক্যালহার্ন নিউ ইয়র্কে ফিরে গিয়ে অভিনয়কে কর্মজীবন হিসেবে বেছে নেওয়ার সিদ্ধান্ত নেন। তিনি প্রপ বয় বিট প্লেয়ার হিসেবে বিভিন্ন সফরকারী বারলেস্ক কোম্পানির হয়ে কাজ শুরু করেন। ''কোবরা'' মঞ্চনাটক দিয়ে তিনি একজন ম্যাটিনি আইডল হয়ে ওঠেন। ==সামরিক== প্রথম বিশ্বযুদ্ধ শুরু হলে তিনি মঞ্চ কর্মজীবনে বিরতি দেন এবং মার্কিন যুক্তরাষ্ট্রের সেনাবাহিনীর ১৪৩ ফিল্ড আর্টিলারি হিসেবে দায়িত্ব পালন করেন। ===চলচ্চিত্র=== ক্যালহার্নের চলচ্চিত্র কর্মজীবন শুরু হয় ১৯২০-এর দশকের শুরুর দিকে পরিচালক লুইস ওয়েবারের নির্বাক চলচ্চিত্র দিয়ে, যার মধ্যে উল্লেখযোগ্য ছিল ''দ্য ব্লট'' (১৯২১)। ১৯২১ সালে এক সংবাদপত্রের মন্তব্য ছিল, "তারকা খ্যাতিতে নতুন আগমন ঘটেছে লুইস ক্যালহার্নের, যিনি লস অ্যাঞ্জেলেসের মরস্কো স্টক কোম্পানিতে কাজ করতেন, মিস ওয়েবার তাকে ''হোয়াট্‌স ওর্থ হোয়াইল?'' চলচ্চিত্রে যুক্ত করে তার থেকে কেন্দ্রীয় অভিনেতার কাজ বের করে এনেছেন।" ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা বংশোদ্ভূত মার্কিন ব্যক্তি বিষয়শ্রেণী:নিউ ইয়র্ক সিটির অভিনেতা বিশ্বযুদ্ধের মার্কিন সেনা কর্মকর্তা ব্যক্তি চলচ্চিত্র অভিনেতা নির্বাক চলচ্চিত্র অভিনেতা মঞ্চ অভিনেতা ফরেভার সিমেট্রিতে সমাধিস্ত
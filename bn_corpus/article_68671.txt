মধ্য বাংলাদেশের গাজীপুর জেলার একটি শহর। এটি ঢাকা থেকে উত্তর-পশ্চিম দিকে গাজীপুর থেকে পশ্চিম দিকে অবস্থিত। এটি কালিয়াকৈর উপজেলার সদরদপ্তর গাজীপুর জেলার তৃতীয় বৃহত্তম শহর। কালিয়াকৈরের মোট আয়তন ২৭.১৬ বর্গকিলোমিটার এবং জনসংখ্যা ২১৩,০৬১ জন, জনসংখ্যার ভিত্তিতে এটি বাংলাদেশের ২৬তম বৃহৎ শহর। ঢাকার সাথে উত্তরাঞ্চলের যোগযোগের অন্যতম সহজ মাধ্যম জাতীয় মহাসড়ক এন৪ শহরকে চিড়ে অতিক্রম করে, যেটি যমুনা সেতুর মাধ্যমে এন৫কে ঢাকার সাথে সংযুক্ত করেছে। == ইতিহাস == কালিয়াকৈর নামকরনের সঠিক ইতিহাস সম্পর্কে জানা যায় না। তবে লোকমুখে পাওয়া তথ্য মতে, একটা পুকুরে কালিয়া নাগ নামে একটা বৃহৎ সাপ ছিল। কালক্রমে কালিয়ানাগ এর কালিয়া এবং পুকুর এর কৈরা এই দুই শব্দ মিলে কালিয়াকৈর নাম করন হয়। কালিয়াকৈর পৌরসভা ২০০১ সালে গঠিত হয়। == ভূগোল == কালিয়াকৈর রাজধানী ঢাকা থেকে ৫৫ কিলোমিটার উত্তর দিকে এবং গাজীপুর থেকে ২৬ কিলোমিটার উত্তর-পশ্চিমে অবস্থিত। এটি ২৪º০০΄ উত্তর অক্ষাংশ থেকে ২৪º১৫΄ উত্তর অক্ষাংশ পর্যন্ত এবং ৯০º০৯΄ পূর্ব দ্রাঘিমাংশ থেকে ৯০º২২΄ দ্রাঘিমাংশে অবস্থিত। এর মোট আয়তন ২৭.১৬ বর্গকিলোমিটার। == জনসংখ্যা == ২০১১ সালের আদমশুমারী অনুযায়ী কালিয়াকৈরের মোট জনসংখ্যা ২১৩,০৬১ জন। যার মধ্যে ১১১,৩০৭ জন পুরুষ এবং ১০১,৭৫৪ জন মহিলা এবং এই বিপুল জনসংখ্যা ৪৩,৭০৪টি খানায় বাস করে। জনসংখ্যার ঘনত্ব প্রতি বর্গ কিলোমিটারে ৬,০১৯ জন লোক বসবাস করে। নারী পুরুষের লিঙ্গ অনুপাত ১০০ঃ১০৯ এবং সাক্ষরতার হার ৬৯.০% (৭ বছরের উর্দ্ধে)। ==তথ্যসূত্র== শহর
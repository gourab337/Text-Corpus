'''কালবেলা''' ভারতীয় কথাসাহিত্যিক সমরেশ মজুমদার লিখিত একটি উপন্যাস যা ১৯৮১-৮২ খ্রিস্টাব্দে দেশ পত্রিকায় প্রথম ধারাবাহিকভাবে প্রকাশিত হয়। ১৯৮৪ খ্রিস্টাব্দে উপন্যাসের জন্য লেখক বিখ্যাত আকাদেমি পুরস্কার লাভ করেন। এই উপন্যাসটি একটি গল্পত্রয়ীর অংশ; ত্রয়ীর অন্য দুটি উপন্যাসের নাম উত্তরাধিকার এবং কালপুরুষ। গল্পত্রয়ীর কেন্দ্রীয় চরিত্র হলো যুবক অনিমেষ যে ১৯৭০-এ প্রথমার্দ্ধে নকশালবাড়ি আন্দোলনে জড়িয়ে পড়ে এবং পুলিশের হাতে ধরা পড়ে নির্যাতিত হয়। অমানুষিক নির্যাতন তাকে শারীরিকভাবে পঙ্গু করে দেয়। অনিমেষের জীবনের চড়াই-উৎরাই, উত্থান-পতনের কাহিনী ঘিরে তৎকালীন পশ্চিমবঙ্গের রাজনৈতিক এবং সামাজিক চিত্রের একটি নিখুঁত চিত্র এই উপন্যাসচক্রে প্রতিফলিত হয়েছে। সমরেশ মজুমদার বিখ্যাত ভারতীয় বাঙালি ঔপন্যাসিক। বাংলা ১৩৪৮ সনের ২৬শে ফাল্গুন তিনি জন্ম গ্রহণ করেন। ==তথ্যসূত্র== উপন্যাস
'''পরিবর্তক''' (Transducer) একটি যন্ত্রকৌশল যা কোন ভৌত রাশি বহনকারী শক্তি বা তথ্যকে অনুবদ্ধ অন্য একটি রাশিতে রুপান্তরিত করে। কাচের মধ্যে রাখা পারদ তাপমাপন যন্ত্র একটি অতি সাধারণ পরিবর্তক। এটি পারিপার্শ্বিক তাপমাত্রাকে পারদ স্তম্ভের দৈর্ঘ্যে রুপান্তরিত করে। এটি রুপান্তরক (Transformer) থেকে ভিন্ন। রুপান্তরক একটি রাশির স্তরকে একই রাশির ভিন্ন স্তরে রুপান্তরিত করে; যেমন: বৈদ্যুতিক রুপান্তরক বা যান্ত্রিক লিভার। == সাধারণ আলোচনা == পরিবর্তক পরিমাপ এবং নিয়ন্ত্রণ ব্যবস্থায় ব্যাপকভাবে ব্যবহৃত হয়। এর প্রেক্ষিতে পরিবর্তককে দুই ভাগে ভাগ করা হয়: ঐন্দ্রিয়ক (Sensory) পরিবর্তক কোন গুণ মেপে তাকে সংকেতে পরিবর্তন করার জন্য এটি ব্যবহৃত হয়। অনেক সময়েই এটি বৈদ্যুতিক হয়ে থাকে। এছাড়া নিয়ন্ত্রণ ব্যবস্থায় এই পরিমাপ লিপিবদ্ধ করণ এবং এবং প্রক্রিয়াজাত করে ব্যবহার করার জন্যও এটি ব্যবহৃত হয়। এগুলো উচ্চ মাত্রার সংবেদনশীল এবং যে ব্যবস্থাকে মাপা হচ্ছে তা থেকে সর্বনিম্ন পরিমাণ শক্তি আহরণ করে। প্রবর্তক (Actuator) পরিবর্তক এরা কোন আদেশ সংকেতে সাড়া দেয় এবং কোন রাশির মান নিয়ন্ত্রণ করে। এই রাশির মধ্যে থাকতে পারে, কৌণিক অবস্থান, প্রবাহীর প্রবাহের হার অথবা তাপ উৎপাদনের হার। এদের সংবেদনশীলতা কম এবং উচ্চ শক্তির প্রয়োজন হতে পারে। বিভিন্ন ধরনের প্রচুর পরিবর্তক রয়েছে যারা ভৌত, রাসায়নিক বা জৈব মাপন অথবা নিয়ন্ত্রণ ব্যবস্থায় ব্যবহৃত হয়। এরা বৈদ্যুতিক, যান্ত্রিক, ইলেক্ট্রনীয়, তড়িৎ-চৌম্বক, ফোটনীয় বা ফটোভোল্টীয় ইত্যাদি যেকোন ধরনের হতে পারে। অনেক রকমের পরিবর্তক আছে রৈখিক বা কৌণিক গতি মাপার জন্য। এদের একটিকে অন্যটিতে রুপান্তরিত করা যায় রাক এবং পিনিয়ন (শিক খাঁজকাটা চাকা) অথবা লিড স্ক্রুর (প্রারম্ভিক যন্ত্র) মাধ্যমে। == বিভিন্ন ধরণের পরিবর্তক == === তড়িৎ-চৌম্বক === বেতার এন্টেনা তড়িৎ-চৌম্বক তরঙ্গকে তড়িৎ প্রবাহে এবং বিপরীতক্রমে। ক্যাথোড রশ্মি নল (সিআরটি) বৈদ্যুতিক সংকেতকে দৃশ্যমান আকারে পরিবর্তন। == তথ্যসূত্র == বাংলা একাডেমী বিজ্ঞান বিশ্বকোষ, ৪র্থ খণ্ড পরিবর্তক নিবন্ধের লেখক হারুনুর রশীদ। == বহিঃসংযোগ == পরিবর্তক কাকে বলে? সংজ্ঞা: পরিবর্তক ফেডারেল আদর্শ মান ১০৩৭সি, আগস্ট ৭, ১৯৯৬: পরিবর্তক আমেরিকান ন্যাশনাল স্ট্যান্ডার্ড ফর টেলিকমিউনিকেশন টেলিকম শব্দকোষ ২০০০: পরিবর্তক
উল্কি অঙ্কিত একজন মাউরি নেতার মুখমণ্ডল। আনুমানিক ১৭৬৯ খ্রিস্টাব্দের অঙ্কিত চিত্র '''উল্কি''' () হচ্ছে এক ধরনের শিল্প, যেখানে অমোচনীয় কালি শরীরের ত্বকের রং পরিবর্তন করার জন্য বা অন্য কোনো উদ্দেশ্যে ত্বকের ওপরাংশে প্রয়োগ করা হয়। উল্কি মানুষের শরীর সাজানোর একটি অংশ, এবং প্রাণীদের ক্ষেত্রে উল্কিকরণ করা হয় মূলত নির্ধারণ ব্র্যান্ডিং-এর জন্য। বিশ্বজুড়েই উল্কি প্রচলন দেখা যায়। জাপানের আদি জাতিগোষ্ঠী আইনু ঐতিহ্যবাহীভাবে তাদের মুখে উল্কি ব্যবহার করে। বর্তমান বিশ্বেও ঐতিহ্যগতভাবে উল্কি ব্যবহারের প্রচলন রেখেছে এমন কতোগুলি জাতি হচ্ছে, উত্তর আফ্রিকার বার্বারের টামাজঘা, নিউ জিল্যান্ডের মাউরি, এবং তাইওয়ানের আতায়া। পলিনেশীয় জনসাধারণের মাঝে এবং তাইওয়ান, বোর্নিও, মেন্তাওয়ী দ্বীপপুঞ্জ, আফ্রিকা, উত্তর আমেরিকা, দক্ষিণ আমেরিকা, মেসোআমেরিকা, ইউরোপ, জাপান, কম্বোডিয়া, নিউ জিল্যান্ড, মাইক্রোনেশিয়ার নির্দিষ্ট কিছু জনসাধারণের মধ্যেও উল্কি ব্যবহারের প্রচলন দেখা যায়। বিশ্বের বিভিন্ন স্থানে আধুনিক সমাজের জনগণের মাধ্যমেও ট্যাটুর ব্যবহার ক্রমান্বয়ে জনপ্রিয় হচ্ছে। == বহিঃসংযোগ == উল্কি ফটোগ্রাফি উলকি ডিজাইন চিত্র
'''ফিফা বিশ্বকাপ ট্রফি''' () বিশ্বকাপ ফুটবলের মূল পুরস্কারটির নাম। এটিকে মূলত "ভিক্টোরি" নামকরণ করা হলেও সর্ব-সাধারনে "বিশ্বকাপ" বা "কোউপ ডু মোন্ড" (Coupe du Monde) নামে পরিচিত, যা ১৯৪৬ সালে ফিফার সাবেক সভাপতি জুলে রিমের স্মরণে পুনরায় 'জুলে রিমে ট্রফি' নামে নামকরণ করা হয়। দ্বিতীয় বিশ্বযুদ্ধের সময় এই ট্রফিটি ছিলো ১৯৩৮ সালের বিশ্বকাপ জয়ী ইতালী দলের নিকটে। নাজিদের হাত থকে ট্রফিটিকে রক্ষা করার জন্য ফিফার সহ-সভাপতি এফআইজিসি-এর সভাপতি ইতালীর অধিবাসী অট্টোরিনো বারাস্সি খুব সন্তর্পনে এটিকে একটি ব্যাংক থেকে তুলে রোমে নিয়ে যান এবং একটি জুতার বাক্সের ভেতরে ভরে তার নিজের বিছানার নিচে লুকিয়ে রাখেন। ইংল্যান্ডে অনুষ্ঠিত ১৯৬৬ সালের বিশ্বকাপ ফুটবল টুর্নামেন্টের চার মাস আগে ১৯৬৬ সালের ২০ মার্চ তারিখ সেন্ট্রাল হলে আয়োজিত একটি উম্মুক্ত প্রদর্শনী থেকে ট্রফিটি চুরি হয়ে যায়। মাত্র সাতদিন পর খবরের কাগজে মোড়ানো অবস্থায় এটি পিকেল্স নামক একটি কুকুর দক্ষিণ লন্ডনের আপার নরউড অঞ্চলের শহরতলীর বাগানের পার্শ্বস্থ এলাকা থেকে উদ্ধার করে। ব্রাজিল ১৯৭০ সালে তৃতীয় বারের মতো বিশ্বকাপ জয় করার পর এটি তাদেরকে স্থায়ীভাবে দিয়ে দেয়া হয়। এটিকে রিও ডি জেনিরো-তে অবস্থিত ব্রাজিলিয়ান ফুটবল কনফেডারেশনের সদর দপ্তরে একটি তাকিয়ায় সাজেয়ে রাখা হয় যার সম্মুখভাগ বুলেট প্রুফ কাচ দ্বারা নির্মিত। ১৯ ডিসেম্বর ১৯৮৩ সালে কাঠের অংশটি ভেঙ্গে কাপটি পুনরায় চুরি হয়ে যায়, চার ব্যক্তিকে দায়ী করা হয় এবং জেরা করা হয় কিন্তু ট্রফিটি আর পাওয়া যায়নি। কনফেডারেশন তাদের নিজেদের জন্য ইস্টম্যান কোডাক-কে দিয়ে ১.৮৮ কেজি (৩.৯৭ পা.) স্বর্ণ দ্বারা একটি রেপ্লিকা তৈরী করিয়েছে। ব্রাজিলের রাস্ট্রপতিকে ১৯৮৪ সালে একটি রেপ্লিকা উপহার দেয়া হয়। == তথ্যসূত্র == == বহিঃসংযোগ == The story of the 1966 theft ''The Observer'' FIFA Trophies (PDF) Official website of Silvio Gazzaniga, the sculptor of the trophy বিশ্বকাপ ট্রফি ট্রফি ফুটবল ট্রফি এবং পুরস্কার
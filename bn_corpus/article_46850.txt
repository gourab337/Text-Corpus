'''লেখিকা সংঘ''' বাংলাদেশের লেখিকাবৃন্দকে সাহিত্যচর্চায় উৎসাহপ্রদানের উদ্দেশ্যে ১৯৭৩ সালের ডিসেম্বর মাসে ঢাকায় প্রতিষ্ঠিত একটি প্রতিষ্ঠান। প্রতিষ্ঠানটির প্রতিষ্ঠাতা সদস্যাগণ হলেন কবি বেগম সুফিয়া কামাল, বেগম খোদেজা খাতুন, বেগম শামস রশিদ, সৈয়দা লুৎফুন্নিসা এবং বেগম মাজেদা খাতুন। বেগম খোদেজা খাতুন ছিলেন প্রতিষ্ঠাতা সভানেত্রী। বাংলাদেশের চট্টগ্রাম, রাজশাহী, খুলনা বিভাগ এবং কুষ্টিয়া জেলায় প্রতিষ্ঠানটির অঙ্গসংগঠন রয়েছে। ==কার্যক্রম == ১৯৮৫ সাল থেকে প্রতিষ্ঠানটি '''বাংলাদেশ লেখিকা সংঘ সাহিত্য পদক''' নামে সাহিত্য পুরস্কার প্রদান করে আসছে। প্রতি বছর প্রতিষ্ঠা বার্ষিকীর দিন দুজন খ্যাতনামা লেখককে এই পুরস্কার প্রদান করা হয়। চট্টগ্রাম, রাজশাহী, খুলনা এবং কুষ্টিয়াতেও লেখিকা সংঘের কার্যক্রম রয়েছে। বর্তমানে প্রায় ৩০০জন লেখিকা এর সদস্য। লেখিকা সংঘ থেকে প্রকাশিত গ্রন্থ জার্নালগুলি হচ্ছে সঞ্চয়ন (৭ খন্ড), কালের পাতা, বোবা কান্না, জাগ্রত শতাব্দী, হূদয়ে কৃষ্ণচূড়া, প্রিয় পংক্তিমালা, বৃষ্টি ভেজা মুখ এবং শত পুষ্প (৩ খন্ড)। ==পুরষ্কার প্রাপ্ত লেখকগণ== ১৯৮৫ আলাউদ্দিন আল আজাদ ১৯৮৯ নীলিমা ইব্রাহিম ১৯৯০ আলী ইমাম ১৯৯২ আবু রুশদ ১৯৯৪ রাবেয়া খাতুন ১৯৯৩ মকবুলা মনজুর ১৯৯৪ জুবাইদা গুলশান আরা ১৯৯৮ হোসনে আরা শাহেদ ২০০৭ সুকুমার বড়ুয়া ==তথ্যসূত্র == প্রতিষ্ঠিত
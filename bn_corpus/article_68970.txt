'''অ্যাগনেস ভন কুরভ্‌স্কি স্ট্যানফিল্ড''' (; জানুয়ারি ১৮৯২ ২৫ নভেম্বর ১৯৮৪) ছিলেন একজন মার্কিন সেবিকা। তিনি আর্নেস্ট হেমিংওয়ের ''আ ফেয়ারওয়েল টু আর্মস'' উপন্যাসের "ক্যাথরিন বার্কলি" চরিত্রের অনুপ্রেরণা। কুরভ্‌স্কি প্রথম বিশ্বযুদ্ধকালীন মিলানে মার্কিন রেডক্রস হাসপাতালে সেবিকার দায়িত্ব পালন করেন। তার এক রোগী ছিলেন ১৯ বছর বয়সী হেমিংওয়ে, যিনি তার প্রেমে পড়েছিলেন। ১৯১৯ সালের জানুয়ারি মাসে হেমিংওয়ে হাসপাতাল থেকে ছাড়া পাওয়া মার্কিন যুক্তরাষ্ট্রে ফিরে যাওয়ার সময় তারা দুজন কয়েক মাস পরে যুক্তরাষ্ট্রে বিয়ে করার পরিকল্পনা করেছিলেন। কিন্তু পরে ১৯১৯ সালের ৭ই মার্চ কুরভ্‌স্কি হেমিংওয়েকে তার ইলিনয়ের ওক পার্কের ঠিকানায় চিঠি লিখে জানান যে তিনি একজন ইতালীয় কর্মকর্তার সাথে বাগদান সম্পন্ন করেছেন। কুরভ্‌স্কি মার্কিন যুক্তরাষ্ট্রে ফিরে আসলেও তারা বিবাহ বন্ধনে আবদ্ধ হননি। ১৯৯৬ সালে মুক্তিপ্রাপ্ত ''ইন লাভ অ্যান্ড ওয়ার'' চলচ্চিত্রে তাদের গল্প দেখানো হয়েছে। ==জীবনী== অ্যাগনেস ভন কুরভ্‌স্কি ১৮৯২ সালের ৫ই জানুয়ারি অঙ্গরাজ্যের ফিলাডেলফিয়ার জার্মানটাউনে জন্মগ্রহণ করেন। তার পিতামাতার সাক্ষাৎ হয় যখন তার পিতা ওয়াশিংটন, ডি.সি.তে বার্লিৎজ স্কুলে শিক্ষকতা করতেন। তার পিতা জার্মানিতে জন্মগ্রহণ করেন। তার মাতা অ্যাগনেস হোলাবার্ড ভন কুরভ্‌স্কি। তার মাতামহ ছিলেন জেনারেল স্যামুয়েল বেকলি হোলাবার্ড, যিনি মার্কিন যুক্তরাষ্ট্রের সেনানবাহিনীতে হিসেবে দায়িত্ব পালন করেন। শিকাগোর প্রখ্যাত স্থপতি উইলিয়াম হোলাবার্ড তার মামা। তিনি ফেয়ারমন্ট সেমিনারিতে পড়াশোনা করেন এবং ওয়াশিংটনে গণগ্রন্থাগারের প্রশিক্ষণ নেন। ১৯১০ সালে তিনি প্রথম কাজে যোগদান করেন সেই গ্রন্থাগারে ক্যাটালগার হিসেবে। ১৯১৪ সালে তিনি গ্রন্থাগার ছেড়ে নার্সিং স্কুলে ভর্তি হওয়ার সিদ্ধান্ত নেন। তার ভাষায়, "গ্রন্থাগারের কাজ ছিল খুবই ধীরগতির ঘটনাহীন। আমি আর উদ্দীপনাদায়ক কিছু করতে চাইতাম।" তিনি নিউ ইয়র্ক সিটির বেলোভ্যু নার্সেস ট্রেনিং প্রোগ্রামে ভর্তি হন এবং ১৯১৭ সালে স্নাতক সম্পন্ন করেন। তিনি পরে মার্কিন রেডক্রসে আবেদন করেন এবং ১৯১৮ সালের ১৫ই জুন ইউরোপে পাড়ি জমান। মিলানে রেডক্রসের জন্য তার প্রথম কাজের পোস্টিং ছিল সেনা হাসপাতালে। সেখানে ১৯ বছর বয়সী আর্নেস্ট হেমিংওয়ের সাথে তার পরিচয় হয়। তিনি হেমিংওয়ের থেকে সাত বছরের বড় ছিলেন, তবুও তারা একে অপরের প্রেমে পড়েন এবং বিবাহের সিদ্ধান্ত নেন। কিন্তু মার্কিন যুক্তরাষ্ট্রে ফিরে যাওয়ার পর ১৯১৯ সালের মার্চ মাসে তিনি এক চিঠির মাধ্যমে হেমিংওয়েকে জানিয়ে দেন যে তিনি তাকে বিয়ে করবেন না, কারণ তার একজন ইতালীয় কর্মকর্তার সাথে বাগদান চূড়ান্ত হয়েছে। হেমিংওয়ের ''আ ফেয়ারওয়েল টু আর্মস'' উপন্যাসে কাল্পনিক চরিত্রের অনুপ্রেরণা অ্যাগনেস, তা প্রথম জানা যায় যখন হেমিংওয়ের ভাই লেস্টার ১৯৬১ সালে তার ভাইকে নিয়ে একটি বই প্রকাশ করেন। লেস্টার এই বইয়ের গবেষণার জন্য কি ওয়েস্টে অ্যাগনেসের বাড়িতে যান। অ্যাগনেস তাকে তার খেরোখাতা থেকে কয়েকটি ছবি প্রদান করেন, যেগুলো বর্তমানে হেমিংওয়ে ফাউন্ডেশনে পাওয়া যায়। ==তথ্যসূত্র== ==বহিঃসংযোগ== Agnes Von Kurowsky, Agnes von Kurowsky Papers, 1918 1985, National Archives Agnes von Kurowsky's personal papers 1921 passport photo জন্ম মৃত্যু বংশোদ্ভূত মার্কিন ব্যক্তি মার্কিন প্রবাসী ব্যক্তি সেবিকা হেমিংওয়ে
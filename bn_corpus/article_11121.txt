'''ক্রিস্টোফার কলাম্বাস ক্রাফ্‌ট, জুনিয়র''' একজন অবসরপ্রাপ্ত নাসা প্রকৌশলী এবং ব্যবস্থাপক। কিস্টোফার ক্রাফ্‌টকে নাসার মহকাশ অভিযান প্রকল্পসমূহ পরিচালনার অগ্রদূত হিসেবে চিহ্নিত করা হয়। মূলত তার উদ্যোগেই মার্কিন মহাকাশ প্রকল্পগুলো এতোটা গতিশীলতা অর্জন করতে পেরেছে। ১৯৪৪ খ্রিষ্টাব্দে ভার্জিনিয়া টেক থেকে স্নাতক ডিগ্রী লাভের পর তৎকালীন ন্যাশনাল অ্যাডভাইজরি কমিটি ফর অ্যারোনটিক্‌স (নাকা) তাকে ভাড়া করে নিয়ে গিয়েছিল। এই প্রতিষ্ঠানটিই পবর্তীতে নাসা (ন্যাশনাল অ্যারোনটিক্‌স অ্যান্ড স্পেস হিসেবে আত্মপ্রকাশ করে। এক যুগেরও বেশি সময় ধরে অ্যারোনটিক্‌স বিষয়ক গবেষণা পরিচালনার পর ১৯৫৮ সালে তাকে স্পেস টাস্ক গ্রুপে যোগ দেওয়ার জন্য আহ্বান জানানো হয়। এই গ্রুপটি মহাশূন্যে মানুষ পাঠানোর প্রথম মার্কিন পরিকল্পনা বাস্তবায়ন করেছিল। মহাশূন্যযান উড্ডয়নের পরিকল্পনা পরিচালনার কাজে দীর্ঘ সময় জড়িত থাকার সুবাদে ক্রাফ্‌ট নাসার প্রথম ''ফ্লাইট পরিচালকের'' মর্যাদা লাভ করেছিলেন। অনেক ঐতিহাসিক মহাশূন্য অভিযানের সময় তিনি নাসায় এই পদে কর্মরত ছিলেন। এর মধ্যে রয়েছে আমেরিকার প্রথম মহাশূন্য উড্ডয়নের অভিযান, কক্ষপথে প্রথম ফ্লাইট এবং প্রথম মহাশূন্যে হাঁটার অভিযান। ==তথ্যসূত্র== ব্যক্তিত্ব জন্ম
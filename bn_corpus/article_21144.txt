'''কুহেলিকা''' বাংলাদেশের জাতীয় কবি কাজী নজরুল ইসলাম রচিত একটি উপন্যাস। ১৩৩৪ বঙ্গাব্দের আষাঢ় মাসে কলকাতা থেকে প্রকাশিত মাসিক নওরোজ পত্রিকায় "কুহেলিকা" উপন্যাসের প্রথম অংশ প্রকাশিত হয়। তার কিছুদিন পর নওরোজ বন্ধ হয়ে গেলে সওগাত পত্রিকায় তা ধারাবাহিকভাবে প্রকাশিত হয়। ১৯৩১ সালে এটি প্রথম গ্রন্থাকারে প্রকাশিত হয়। এই উপন্যাসের মধ্য দিয়ে নজরুলের রাজনৈতিক আদর্শ মতবাদ প্রতিফলিত হয়েছে। বিপ্লবী যুবক জাহাঙ্গীর চরিত্র দিয়ে সমাজনীতি, রাজনীতি, ধর্মনীতির সফল প্রতিফলন ঘটেছে এই উপন্যাসে। উপন্যাসের রূপরেখা সমসাময়িক হলেও লেখক কাহিনী পরিচর্যা করেছেন নিজের মত করে। ব্যঙ্গ, হাস্যরস প্রাণের স্পর্শের পাশাপাশি মিথ-কথনের প্রয়াস রয়েছে। ==কাহিনী সংক্ষেপ== তরুণ কবি হারুনের মেসে তার রচিত 'নারী কুহেলিকা' কবিতা নিয়ে বিতর্ক শুরু হয়। জাহাঙ্গীর একজন বিপ্লবী স্বদেশী দলের কর্মী। নারী সম্পর্কে তার ধারণা নেতিবাচক। সে মনে করে ''ইহারা মায়াবিনীর জাত। ইহারা সকল কল্যাণের পথে মায়াজাল পাতিয়া রাখিয়াছে। ইহারা গহণ পথের কণ্টক, রাজপথের দস্যু''। জাহাঙ্গীরের সাথে যোগসূত্র রয়েছে হিন্দু বিপ্লবী প্রমথের। ==প্রধান চরিত্র== জাহাঙ্গীর বিপ্লবী স্বদেশী দলের কর্মী হারুন তরুণ কবি প্রমথ হিন্দু বিপ্লবী চম্পা তাহমিনা (ভুণী) ফিরদৌস বেগম == তথ্যসূত্র == ==বহিঃসংযোগ== *গুড রিডস-এ কুহেলিকা *রকমারি.কম-এ কুহেলিকা উপন্যাস নজরুল ইসলামের রচনা উপন্যাস
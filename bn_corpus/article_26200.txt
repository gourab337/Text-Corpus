'''মাসিক মোহাম্মদী''' ব্রিটিশ ভারতে মাওলানা মোহাম্মদ আকরম খাঁ কর্তৃক প্রতিষ্ঠিত মাসিক পত্রিকা। বাংলার মুসলিমদের মধ্যে স্বতন্ত্র ধারা তৈরী, মুসলিম জাতীয়তাবাদের বিকাশ, পাকিস্তানি ভাবধারা প্রসার বৃদ্ধি মোহাম্মদী পত্রিকার উদ্দেশ্য ছিল। ==প্রতিষ্ঠা== ১৯০৩ সালে মাওলানা মোহাম্মদ আকরম খাঁ কলকাতা থেকে মোহাম্মদী প্রকাশ করেন। স্বল্পকালীন বিরতির পর ১৯২৭ সালে পুনরায় পত্রিকা প্রকাশ শুরু হয়। ১৯৪৭ সাল পর্যন্ত চলার পর দুই বছর প্রকাশনা বন্ধ ছিল। এরপর ১৯৪৯ সালের ডিসেম্বর থেকে ঢাকা থেকে পত্রিকা প্রকাশ হতে থাকে। ১৯৭০ সাল পর্যন্ত মোহাম্মদী প্রকাশিত হয়েছে। ১৯০৩ খ্রিষ্টাব্দের ১৮ আগস্ট মাসিক মোহাম্মদী পত্রিকার প্রথম সংখ্যা প্রেস থেকে মুদ্রিত হয়ে প্রকাশিত হয়। কিন্তু এই সংখ্যার পর ছাপাখানার মালিক দ্বিতীয় সংখ্যা মুদ্রণে অসম্মত হন। শেষ পর্যন্ত তখনকার ধনাঢ্য তেল ব্যবসায়ী এবং মাওলানা আকরম খাঁর পিতৃবন্ধু মাওলানা আবদুল্লাহ তার “আলতাফী প্রেসে” মাসিক মোহাম্মদী মুদ্রণের সুযোগ করে দেন। ==সম্পাদনা== মোহাম্মদ আকরম খাঁ ছিলেন পত্রিকার প্রতিষ্ঠাতা সম্পাদক। এরপর মুজিবুর রহমান খাঁ বদরুল আনাম খাঁ সম্পাদকের দায়িত্ব পালন করেছেন। এছাড়াও আবদুল গাফফার চৌধুরী, আখতারুল আলম, আ.ন.ম গোলাম মোস্তফা, মোহাম্মদ মাহফুজউল্লাহ প্রমুখ সম্পাদনা-সহযোগী হিসেবে দায়িত্ব পালন করেছেন। ==প্রভাব== বাংলা, আসাম বার্মার মুসলমানদের কাছে পত্রিকাটি বিশেষ জনপ্রিয়তা অর্জন করে। পরবর্তী কালে দৈনিক মোহাম্মদী সাপ্তাহিক মোহাম্মদী পত্রিকাদ্বয় প্রকাশিত হয়। বিংশ শতাব্দীর প্রথম ভাগে ব্রিটিশ খেদাও আন্দোলনে এবং, বিশেষ করে হিন্দু আধিপত্যবাদী আচরণের মুখে, মুসলমানদের গোষ্ঠীগত স্বার্থ রক্ষায় এই পত্রিকাটি দুদর্মনীয় ভূমিকা পালন করেছিল। গ্রাম-গঞ্জের সাধারণ বঞ্চিত শোষিত মানুষ, বিশেষ করে পশ্চাদপদ মুসলিম সমাজের উন্নয়নে এবং মুসলিম বিকাশে মাসিক মোহাম্মদীর ভূমিকা ছিল সুদূরপ্রসারী। সাপ্তাহিক মাসিক মোহাম্মদী মুসলমান শিক্ষিত তরুণদের সাংবাদিকতায় উদ্বুদ্ধ করতে সক্ষম হয়েছিল। এতে লেখালেখি করা মুসলিম কবি, সাহিত্যিকদের মধ্যে রয়েছেন মোহাম্মদ আকরম খাঁ, কাজী নজরুল ইসলাম, মোহাম্মদ ওয়াজেদ আলী, আবুল কালাম শামসুদ্দীন, মুজীবুর রহমান খাঁ, মঈনউদ্দিন হুসায়ন, সুফিয়া কামাল, শওকত ওসমান, তালিম হোসেন, আবদুল হাই, আবু জাফর শামসুদ্দীন, হবীবুল্লাহ্ বাহার চৌধুরী, আবদুল্লাহ আল-মুতী শরফুদ্দিন, আবদুল গনি হাজারী, আলাউদ্দিন আল আজাদ, আবু রুশদ, জসীমউদ্দীন, আশরাফ সিদ্দিকী, ফেরদৌস খান প্রমুখ। ==তথ্যসূত্র== প্রতিষ্ঠিত পত্রিকা সাহিত্য পত্রিকা
'''হেপাটাইটিস বি টিকা''' হল একটি টিকা যা হেপাটাইটিস বি প্রতিরোধ করে। প্রথম ডোজটি জন্মের ২৪ ঘন্টার মধ্যে দেওয়া হয় এবং তার পরে আরও দুটি বা তিনটি ডোজ দেওয়া হয়। এইচআইভি এইডস এর কারণে দুর্বল প্রতিরোধ ক্ষমতা থাকা মানুষ এবং অকাল জন্মগ্রহণকারী শিশুরা এর অন্তর্ভুক্ত। সুস্থ মানুষদের নিয়মমাফিক টিকা দেওয়ার ফলে ৯৫% এরও বেশি মানুষ সুরক্ষিত থাকেন। উচ্চ ঝুঁকিযুক্ত মানুষদের ক্ষেত্রে, টিকাটি কাজ করেছে কিনা তা যাচাই করার জন্য রক্ত পরীক্ষা করার পরামর্শ দেওয়া হয়। দুর্বল রোগ প্রতিরোধ ক্ষমতা থাকা মানুষদের অতিরিক্ত ডোজ প্রয়োজন হতে পারে, কিন্তু বেশির ভাগ মানুষের জন্য তা প্রয়োজনীয় নয়। যে সমস্ত মানুষ হেপাটাইটিস বি ভাইরাসের সংস্পর্শে এসেছেন কিন্তু টিকা নেন নি, তাদের ক্ষেত্রে টিকা ছাড়াও হেপাটাইটিস বি রোগ প্রতিরোধী গ্লোবিউলিন দেওয়া উচিত। টিকাটি পেশীতে একটি ইঞ্জেকশন দ্বারা দেওয়া হয়। হেপাটাইটিস বি টিকা থেকে গুরুতর পার্শ্ব প্রতিক্রিয়া খুবই অসাধারণ। ইঞ্জেকশনের স্থানে ব্যথা হতে পারে। গর্ভাবস্থায় অথবা স্তন্যপান করানোর সময় এটা ব্যবহার করা নিরাপদ। এর সাথে গিয়েন-বারে সিনড্রোমের (Guillain-Barre syndrome) কোনো যোগসূত্র নেই। বর্তমান টিকাগুলি রিকম্বিন্যান্ট ডিএনএ কৌশলগুলির সাহায্যে প্রস্তুত করা হয়। এগুলি এককভাবে এবং অন্য টিকাগুলির সঙ্গে সম্মিলিতভাবে, উভয়ভাবেই পাওয়া যায়। হেপাটাইটিস বি এর প্রথম টিকাটি ১৯৮১ সালে মার্কিন যুক্তরাষ্ট্রে অনুমোদিত হয়েছিল। একটি নিরাপদতর সংস্করণ বাজারে এসেছিল ১৯৮৬ সালে। এটি বিশ্ব স্বাস্থ্য সংস্থার অপরিহার্য ওষুধের তালিকা, অর্থাৎ একটি মৌলিক স্বাস্থ্য ব্যবস্থায় প্রয়োজনীয় সর্বাপেক্ষা গুরুত্বপূর্ণ ওষুধগুলির তালিকায় আছে। ২০১৪ সালে প্রতি ডোজের পাইকারী মূল্য ছিল ০.৫৮ থেকে ১৩.২০ মার্কিন ডলারের মধ্যে। মার্কিন যুক্তরাষ্ট্রে এটির দাম ৫০ থেকে ১০০ মার্কিন ডলারের মধ্যে। স্বাস্থ্য সংস্থার অপরিহার্য ঔষধ (টিকা)
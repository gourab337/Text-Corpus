'''যোগ বিয়োগ''' আশাপূর্ণা দেবী রচিত একটি উপন্যাস। ১৯৫৩ সালে ক্যালকাটা বুক ক্লাব প্রকাশিত এই বইখানি লেখিকার ''বাজে খরচ'' নামে একটি বড় গল্পের পরিবর্ধিত রূপ। চলচ্চিত্রায়িত হয়েছিল বাংলা, হিন্দি তামিলে। == কাহিনি-সারাংশ == ''যোগ বিয়োগ'' উপন্যাসের কাহিনি অবসরপ্রাপ্ত যামিনীমোহন, তার স্ত্রী সন্তোষিনী তার ক্রমভঙ্গুর পরিবারের উপাখ্যান। চাকরি থেকে অবসর গ্রহণের পর যামিনীমোহন সন্তোষিনী নিজের উপার্জনক্ষম পুত্রদের পরিবারে হেয় হতে থাকেন। এই সময় তার মানসিক ভরসা হয়ে ওঠে বাড়িতে আশ্রিত দূরসম্পর্কের অনাথ ভাগনে গোবিন্দ। নানা অপমান অপ্রীতিকর পরিস্থিতির সম্মুখিন হতে হতে একদিন মৃত্যু হয় যামিনীমোহনের। তিন ছেলের সংসারে ভাগের মা হয়ে সন্তোষিনী যেন সংসারের বোঝা হয়ে ওঠেন। অবশেষে গোবিন্দই হয়ে ওঠে সন্তোষিনীর পরম আশ্রয়। == সমালোচনা == এই উপন্যাসটির রচনাশৈলী সম্পর্কে অধ্যাপক পবিত্র সরকার মন্তব্য করেছেন, “এ আখ্যানের চরিত্র কিছুটা শরৎচন্দ্রীয়, যদিও আশাপূর্ণার বিবৃতি সংলাপের ব্যঙ্গময় প্রখরতা শরৎচন্দ্রের শৈলী থেকে দূরে সরে এসেছে।” == পাদটীকা == == তথ্যসূত্র == ''আশাপূর্ণা দেবী রচনাবলী'', প্রথম খণ্ড, মিত্র ঘোষ পাবলিশার্স প্রাইভেট লিমিটেড, কলকাতা, প্রথম প্রকাশ ২০০০। দেবী দেবীর উপন্যাস উপন্যাস সাহিত্য
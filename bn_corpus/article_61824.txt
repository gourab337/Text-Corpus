(; জন্ম: ১২ ডিসেম্বর, ১৯৯৫) পাঞ্জাবের লাহোরে জন্মগ্রহণকারী প্রথিতযশা পাকিস্তানী আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য তিনি। ঘরোয়া প্রথম-শ্রেণীর পাকিস্তানী ক্রিকেটে লাহোর লায়ন্স পেশাওয়ার জালমির প্রতিনিধিত্ব করছেন তিনি। দলে তিনি মূলতঃ বামহাতি শীর্ষসারির ব্যাটসম্যান হিসেবে খেলে থাকেন। == ঘরোয়া ক্রিকেট == ২০১৬-১৭ মৌসুমের কায়েদ-ই-আজম ট্রফির চূড়ান্ত খেলায় দূর্দান্ত খেলেন। ডিসেম্বর, ২০১৬ সালে করাচীতে অনুষ্ঠিত হাবিব ব্যাংক লিমিটেডের সদস্যরূপে ওয়াটার এন্ড পাওয়ার ডেভেলপম্যান্ট অথরিটি দলের বিপক্ষে অপরাজিত ২০০ রান করে মাঠ ছাড়েন ইমাম-উল-হক। ৩০ নভেম্বর, ২০১৭ তারিখে রাওয়ালপিন্ডিতে অনুষ্ঠিত ২০১৭-১৮ মৌসুমের ন্যাশনাল টি২০ কাপের চূড়ান্ত খেলায় লাহোর ব্লুজের পক্ষে খেলেন। অপরাজিত ৫৯ রানের সুবাদে ম্যান অব দ্য ম্যাচের পুরস্কার পান তিনি। == আন্তর্জাতিক ক্রিকেট == অক্টোবর, ২০১৭ সালে সংযুক্ত আরব আমিরাতে শ্রীলঙ্কার বিপক্ষে খেলার জন্য পাকিস্তানের ওডিআই দলের সদস্যরূপে তাকে মনোনীত করা হয়। ১৮ অক্টোবর, ২০১৭ তারিখে শ্রীলঙ্কার বিপক্ষে ওডিআই অভিষেক ঘটে ইমাম-উল-হকের। অভিষেক ওডিআইয়ে দূর্দান্ত ক্রীড়াশৈলী প্রদর্শন করেন তিনি। পাকিস্তানের পক্ষে দ্বিতীয় বৈশ্বিকভাবে ত্রয়োদশ ব্যাটসম্যান হিসেবে অভিষেক ওডিআইয়ে সেঞ্চুরি করার কৃতিত্ব গড়েন। সাবেক ব্যাটসম্যান সেলিম এলাহি’র পর দ্বিতীয় পাকিস্তানী ব্যাটসম্যান হিসেবে অভিষেক ওডিআইয়ে সেঞ্চুরি করার গৌরব অর্জন করেন। খেলায় তিনি ম্যান অব দ্য ম্যাচের পুরস্কার লাভ করেন। == ইংল্যান্ড আয়ারল্যান্ড গমন == ২০১৮ সালে ইংল্যান্ড সফরে নিজেকে ইংরেজ পরিবেশের সাথে তেমন খাঁপ খাওয়াতে পারেননি। দুই টেস্টের সিরিজে তিনবার স্টুয়ার্ট ব্রডের শিকারে পরিণত হয়েছিলেন। তন্মধ্যে, দুইবারই এলবিডব্লিউর ফাঁদে পড়েন। এপ্রিল, ২০১৮ সালে আয়ারল্যান্ডের বিপক্ষে টেস্ট খেলার জন্য পাকিস্তান দলের সদস্যরূপে তার অন্তর্ভূক্তি ঘটে। ১১ মে, ২০১৮ তারিখে আয়ারল্যান্ডের ইতিহাসের প্রথম টেস্টে ফখর জামানের সাথে তারও টেস্ট অভিষেক পর্ব সম্পন্ন হয়। == জিম্বাবুয়ে গমন == জুলাই, ২০১৮ সালে জিম্বাবুয়ে গমন করেন। জিম্বাবুয়ে সফরে তিনি নিজেকে পূর্ণাঙ্গভাবে মেলে ধরার চেষ্টা অব্যাহত রাখেন। সফরে তিনটি সেঞ্চুরি করেন ওডিআইয়ের ইতিহাসের প্রথম খেলোয়াড় হিসেবে প্রথম নয়টি খেলায় অংশ নিয়ে চারটি সেঞ্চুরি করেন। ২০ জুলাই, ২০১৮ তারিখে বুলাওয়েতে অনুষ্ঠিত সিরিজের চতুর্থ ওডিআইয়ে জিম্বাবুয়ে দলের বিপক্ষে অবিস্মরণীয় ক্রীড়াশৈলী উপহার দেন। তিনি ফখর জামান উদ্বোধনী জুটিতে ৩০৪ রান তুলে নতুন রেকর্ড গড়েন। পাকিস্তান দল মাত্র এক উইকেট হারিয়ে ৩৯৯ রান তুলতে সমর্থ হয়। সংগ্রহটিও পাকিস্তানের ওডিআইয়ে সর্বোচ্চ দলীয় সংগ্রহরূপে বিবেচ্য। সমগ্র সিরিজে দুজন ৭০৫ রান তুলেন। এরফলে দ্বি-পক্ষীয় সিরিজে কোন জুটির সর্বোচ্চ সংগ্রহরূপে স্বীকৃতি পায়। == দক্ষিণ আফ্রিকা গমন == জানুয়ারি, ২০১৯ সালে দক্ষিণ আফ্রিকা গমন করেন। ওডিআই সিরিজের তৃতীয় খেলায় স্বাগতিক দক্ষিণ আফ্রিকা দলের বিপক্ষে খেলাকালীন নিজস্ব ১৯শ ইনিংসে দ্বিতীয় দ্রুততম ব্যাটসম্যান হিসেবে সহস্র রানের মাইলফলক স্পর্শ করেন। এরফলে বিরাট কোহলি আজমের সৃষ্ট রেকর্ড ভঙ্গ করেন। এপ্রিল, ২০১৯ সালে পাকিস্তান ক্রিকেট বোর্ড কর্তৃপক্ষ ইংল্যান্ডে অনুষ্ঠিতব্য ২০১৯ সালের ক্রিকেট বিশ্বকাপের জন্য ১৫-সদস্যবিশিষ্ট পাকিস্তান দলের খেলোয়াড়ের নামের তালিকা প্রকাশ করে। এতে তাকেও দলের অন্যতম সদস্যরূপে মনোনয়ন দেয়া হয়। == খেলার ধরন == কিঞ্চিৎ শীর্ণকায় গড়নের অধিকারী তিনি। মৃদুভাষী তরুণ ব্যাটসম্যান ক্রিজে নির্দয়ভাবে বলকে মোকাবেলা করে থাকেন। অন ড্রাইভের দিকেই নজর তার। ব্যাপক চাপ থাকলেও তিনি স্থির থাকার চেষ্টা চালান। তবে, ২০১৮ সালের শুরুতে পাকিস্তানের বিপর্যয়কর ওডিআই সিরিজের তাকে মাঠের বাইরে অবস্থান করতে হয়েছিল। আগস্ট, ২০১৮ সালে পাকিস্তান ক্রিকেট বোর্ড (পিসিবি) কর্তৃক ২০১৮-১৯ মৌসুমের জন্যে জাতীয় পর্যায়ে তেত্রিশজন খেলোয়াড়ের অন্যতম হিসেবে তাকেও অন্তর্ভূক্ত করে। পাকিস্তানের সাবেক অধিনায়ক, বিখ্যাত ক্রিকেটার প্রধান দলনির্বাচক ইনজামাম-উল-হক সম্পর্কে তার চাচা হন। == তথ্যসূত্র == == আরও দেখুন == হারিস সোহেল ২০১৯ ক্রিকেট বিশ্বকাপ দলসমূহ পাকিস্তানী টেস্ট ক্রিকেটারদের তালিকা একদিনের আন্তর্জাতিক অভিষেকে শতরানের তালিকা পাকিস্তানী একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার আন্তর্জাতিক ক্রিকেট অভিষেকে সেঞ্চুরি করা ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার জালমির ক্রিকেটার ক্রিকেটার ব্যাংক লিমিটেডের ক্রিকেটার ব্লুজের ক্রিকেটার থেকে আগত ক্রিকেটার
'''''বীর সৈনিক''''' ২০০৩ সালের যুদ্ধভিত্তিক চলচ্চিত্র। ছবিটি রচনা পরিচালনা করেছেন দেলোয়ার জাহান ঝন্টু। এস ডি প্রডাকশন্সের ব্যানারে ছবিটি নির্মিত পরিবেশিত হয়। এতে প্রধান চরিত্রে অভিনয় করেছেন মান্না, মৌসুমী, ইয়াসমিন বিলকিস সাথী, নাসির খান, হুমায়ুন ফরীদি, রোজী আফসারী প্রমুখ। মান্না এই চলচ্চিত্রে দ্বৈত ভূমিকায় অভিনয় করেছেন। চলচ্চিত্রটি ২৮তম জাতীয় চলচ্চিত্র পুরস্কারে দুটি বিভাগে পুরস্কার লাভ করে। মান্না শ্রেষ্ঠ অভিনেতা এবং ইয়াসমিন বিলকিস সাথী শ্রেষ্ঠ পার্শ্বচরিত্রে অভিনেত্রী বিভাগে পুরস্কৃত হন। ==কাহিনী সংক্ষেপ== বাংলাদেশের স্বাধীনতা যুদ্ধের প্রাক্কালে মোহাম্মদ আলী পূর্ব পাকিস্তান সেনাবাহিনীর সদস্য ছিল। সে সময় তার এক ঊর্ধ্বতন কর্মকর্তা শরাফত খানের মেয়ে মেহনাজ বাংলাদেশে আসে। মেহনাজের মোহাম্মদ আলীকে ভালো লাগে এবং তারা বিয়ে করে। ইতিমধ্যে যুদ্ধ শুরু হলে মোহাম্মদ আলী মুক্তিবাহিনীতে যোগ দেয়। শরাফত বাংলাদেশী সহযোগী রমজান আলীর সাহায্যে মোহাম্মদ আলীর মা বোনকে হত্যা করে এবং তার মেয়েকে নিয়ে পাকিস্তান চলে যায়। যুদ্ধ শেষে মোহাম্মদ আলী তার স্ত্রীকে আনতে পাকিস্তানে রওনা দেয়। সেখানে পৌঁছালে রমজান আলী তার স্ত্রী মেহনাজকে খুন করে পালিয়ে যায়। আলী তার সন্তান আবদুল্লাহকে নিয়ে দেশে ফিরে এসে। আলীর সন্তান আবদুল্লাহ এখন যুবক। সে শহরে পড়াশুনা করে। ছেলের জন্মদিনে তাকে অবাক করে দিতে এসে সে নিজেই অবাক হয়ে যায়। আলী এসে জানতে পারে তার ছেলে পড়াশুনা না করে বিভিন্ন সন্ত্রাসী কর্মকান্ড করে বেড়াচ্ছে। আর তাকে সব তথ্য দেয় আবদুল্লাহর বান্ধবী রুবি। আলী আবদুল্লাহর পিছু নেয় এবং সে জানতে পারে আবদুল্লাহ তার স্ত্রীর খুনি রমজান আলীর হয়ে কাজ করছে। রমজান আলী পাকিস্তান থেকে দেশে এসে নিজেকে সমাজসেবী দাবী করে মুখোশের আড়ালে অপকর্ম করে যাচ্ছে। আলী আর আবদুল্লাহর চেহারা একই রকম হওয়ায় আলী আবদুল্লাহর বেশ ধারণ করে রমজানে নিকটবর্তী হয় এবং সুযোগে তাকে খুন করে তার মা, বোন স্ত্রী হত্যার প্রতিশোধ নেয়। ==কুশীলব== মান্না ''মোহাম্মদ আলী'' ''আবদুল্লাহ'' মৌসুমী ''রুবি'' ইয়াসমিন বিলকিস সাথী ''মেহনাজ'', মোহাম্মদ আলীর স্ত্রী নাসির খান ''শরাফত খান'', মেহনাজের বাবা হুমায়ুন ফরীদি ''রমজান মোল্লা'' রোজী আফসারী মোহাম্মদ আলীর মা আসিফ ইকবাল ''আকাশ'' সিরাজ হায়দার ''সিরাজ মিয়া'' দিলদার *গাঙ্গুয়া ভাই সিদ্দিক জামাল নান্টু জাহানারা ভূঁইয়া আবদুল্লাহ সাকী ''সরফুদ্দীন ভূঁইয়া'' হিমু ''হিমু'' সানি আলমগীর ''সানি মিয়া'' ==সঙ্গীত== বীর সৈনিক চলচ্চিত্রের গানের সুর সঙ্গীত পরিচালনা করেছেন আনোয়ার জাহান নান্টু। গানে কণ্ঠ দিয়েছেন পলাশ বেবি নাজনীন। ==পুরস্কার== ;জাতীয় চলচ্চিত্র পুরস্কার '''বিজয়ী:''' শ্রেষ্ঠ অভিনেতা মান্না '''বিজয়ী:''' শ্রেষ্ঠ পার্শ্বচরিত্রে অভিনেত্রী সাথী ==তথ্যসূত্র== ==বহিঃসংযোগ== চলচ্চিত্র দশকের যুদ্ধভিত্তিক চলচ্চিত্র দশকের চলচ্চিত্র চলচ্চিত্র যুদ্ধভিত্তিক চলচ্চিত্র চলচ্চিত্র ভাষার চলচ্চিত্র জাহান ঝন্টু পরিচালিত চলচ্চিত্র
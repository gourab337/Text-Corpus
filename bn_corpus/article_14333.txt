'''বের্ন''' () পশ্চিম সুইজারল্যান্ডের বের্ন কান্টন বা প্রদেশে অবস্থিত একটি শহর; এটি সুইজারল্যান্ডের রাজধানী। শহরটি আরে নদীর বাঁক দ্বারা তিনদিকে বেষ্টিত একটি উঁচু শৈলান্তরীপের উপর অবস্থিত। শহরের পুরাতন এলাকাগুলিকে পথচারীদের ভ্রমণের জন্য পরিবর্তিত করা হয়েছে এবং এগুলি থেকে আল্পস পর্বতমালার অসাধারণ সব দৃশ্য অবলোকন করা যায়। বের্ন শহরে প্রায় লক্ষ ৩০ হাজার লোকের বাস। এটি জনসংখ্যার দিক থেকে সুইজারল্যান্ডের ৫ম বৃহত্তম শহর। বের্ন শহর মূলত সরকারি এবং প্রশাসনিক শহর। বিভিন্ন আন্তর্জাতিক সংস্থার সদর দফতর এখানে অবস্থিত, যাদের মধ্যে বিশ্ব পোস্টাল ইউনিয়নের নাম উল্লেখযোগ্য। বের্নে সুক্ষ্ম বৈজ্ঞানিক যন্ত্রপাতি, টেক্সটাইল, ভারী যন্ত্রপাতি, রাসায়নিক দ্রব্য, ওষুধ এবং চকলেটের কারখানা আছে। প্রতি বছর বের্ন শহরে দুইটি বিরাট মেলা অনুষ্ঠিত হয়। এখানে আরও আছে ঘোড়া গবাদি পশুর একটি বড় বাজার। == ইতিহাস == ভাল্লুক বের্নের প্রতীক এবং ১৫১৩ সাল থেকে এখানে ভাল্লুকের গর্ত আছে; এটি শহরের একটি দর্শনীয় স্থান। বের্নের প্রধান ভবনগুলির মধ্যে আছে সুইজারল্যান্ডের সংসদ ভবন, ১৪২১ সাল থেকে ১৬১১ সালের মধ্যে নির্মিত একটি গথিক ক্যাথিড্রাল, এবং ১৪০৬ সালে নির্মিত নগরভবন। ১৮৩৪ সালে প্রতিষ্ঠিত বের্ন বিশ্ববিদ্যালয়ে আইন, চিকিৎসাবিজ্ঞান, দর্শন, বিজ্ঞান ধর্মীয় দর্শন শিক্ষা দেওয়া হয়। বের্নের গ্রন্থাগারে বহু পাণ্ডুলিপি দুর্লভ গ্রন্থ আছে। বের্নের চারটি জাদুঘরে শিল্পকলা, ইতিহাস, প্রাকৃতিক ইতিহাস এবং আল্পস পর্বতমালা সম্বন্ধীয় বিষয়সমূহের প্রদর্শনী হয়। বের্ন ১১৯১ সালে প্রতিষ্ঠিত হয়। ১২১৮ সালে এটিকে একটি মুক্ত রাজকীয় শহরের মর্যাদা দেওয়া হয়। ১৩৫৩ সালে এটি সুইস ফেডারেশনের যোগদান করে। ১৫২৮ সালে রোমান ক্যাথলিক সংস্কারপন্থীদের মধ্যে বিতর্ক অনুষ্ঠানের পর থেকে এখানে সংস্কারপন্থী ধারার খ্রিস্টধর্ম গ্রহণ শুরু হয়। ফরাসি বিপ্লবী সেনাবাহিনী ১৭৯৮ সালে সুইজারল্যান্ড দখল করে এখানকার অভিজাত শাসকশ্রেণীকে উৎখাত করে। ১৯শ শতকে গির্জার ক্ষমতা ছিল সীমায়িত। এসময় সংবিধানকে আরও উদারপন্থী করা হয় এবং গণভোটের নীতি গ্রহণ করা হয়। ১৮৮৫-৮৬ সালে আন্তর্জাতিক কপিরাইট বা সত্ত্বাধিকার প্রণয়ন বিষয়ক সম্মেলন এই বের্ন শহরে অনুষ্ঠিত হয়; এখানে করা চুক্তিগুলি ইতিহাসে "বের্ন নীতিমালা" নামে পরিচিত লাভ করেছে। বের্ন শহরের প্যাটেন্ট অফিসে কেরানিগিরি করার সময়েই আলবার্ট আইনস্টাইন তার আপেক্ষিকতা তত্ত্বের রূপরেখা দাঁড় করান। ==আন্তর্জাতিক সম্মান== '''বিশ্ব ডাক সংস্থা''' -এর সদর দপ্তর এই শহরে অবস্থিত। == তথ্যসূত্র == == বহিঃসংযোগ == বার্নের শহর GIS বার্নের শহর Bern Public Transportation Website (BernMobil) CityHunter Bern Gurtenfestival শহর রাজধানী
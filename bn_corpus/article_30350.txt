'''জন ফ্রান্সিস মুনি''' (জন্ম: ১০ ফেব্রুয়ারি, ১৯৮২) প্রজাতন্ত্রী আয়ারল্যান্ডের ডাবলিনে জন্মগ্রহণকারী আইরিশ ক্রিকেটার। আয়ারল্যান্ড ক্রিকেট দলের পক্ষে আন্তর্জাতিক ক্রিকেট অঙ্গনে প্রতিনিধিত্ব করছেন। তিনি মূলতঃ বোলার হিসেবে দলে খেলছেন। বামহাতি ব্যাটসম্যান ডানহাতি মিডিয়াম-পেস বোলিংয়ে '''জন মুনি''' পারদর্শী। ২০১০ সালে তিনি আয়ারল্যান্ডের বর্ষসেরা খেলোয়াড়ের সম্মানে ভূষিত হন। তার ভাই পলও আন্তর্জাতিক ক্রিকেটে আয়ারল্যান্ডের প্রতিনিধিত্ব করছেন। == প্রারম্ভিক জীবন == ২০০০ সালে অনূর্ধ্ব-১৯ ক্রিকেট বিশ্বকাপে আয়ারল্যান্ডের সদস্য ছিলেন। এরপর ২০০৪ সালে প্রথম-শ্রেণীর ক্রিকেটে মুনি’র অভিষেক ঘটে। আইসিসি আন্তর্মহাদেশীয় কাপে নেদারল্যান্ডসের বিপক্ষে তার এই অভিষেক। তিনি একবারমাত্র ব্যাটিং করেন। কিন্তু এডগার শিফার্লি’র বলে কোন রান সংগ্রহ করার পূর্বেই এলবিডব্লিউ’র শিকার হন। এছাড়াও তিনি বোলিং করেননি। দুই বছর পর আগস্ট, ২০০৬ সালে দ্বিতীয়বারের মতো প্রথম-শ্রেণীর ক্রিকেটে অংশগ্রহণ করেন। খেলায় তিনি কোন রান না পেলেও স্কটল্যান্ডের জন ব্লেইনকে জেরেমি ব্রে’র হাতে ক্যাচ দেন। == খেলোয়াড়ী জীবন == ১৩ জুন, ২০০৬ তারিখে আয়ারল্যান্ড তাদের প্রথম একদিনের আন্তর্জাতিকে অংশগ্রহণ করে। তিনি প্রথম একাদশের অন্যতম সদস্য ছিলেন। স্টরমন্টে অনুষ্ঠিত গ্যালারিতে দর্শক পরিপূর্ণ খেলায় ইংল্যান্ড ৩৮ রানে জয়লাভ করে। খেলায় তিনি মার্কাস ট্রেসকোথিক, পল কলিংউড ইয়ান বেলের উইকেট পান। খেলাকে তিনি তার খেলোয়াড়ী জীবনের অন্যতম সেরা খেলার একটিরূপে বর্ণনা করেন। এছাড়াও ব্যাট হাতে ২৬ বলে অপরাজিত ৩০ রান পান। ২০১০ সালে ছয়জন খেলোয়াড়ের একজন হিসেবে ক্রিকেট আয়ারল্যান্ড কর্তৃপক্ষে সাথে পূর্ণাঙ্গভাবে খেলার জন্য চুক্তিবদ্ধ হন। == তথ্যসূত্র == == বহিঃসংযোগ == North County Cricket Club ক্রিকেটার জন্ম ব্যক্তি একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার টুয়েন্টি২০ আন্তর্জাতিক ক্রিকেটার
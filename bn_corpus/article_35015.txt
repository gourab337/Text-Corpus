'''আত্মরতিমূলক ব্যক্তিত্ব ব্যাধি''' (ইংরেজি Narcissistic Personality Disorder নার্সিসিস্টিক পার্সোনালিটি ডিসঅর্ডার) হলো এমন একটি ব্যাপক দীর্ঘকালস্থায়ী প্রবনতা যা মানুষে আচরণে বা চিন্তায় অপরের প্রশংসা পাওয়ার অত্যন্ত প্রবল চাহিদা এবং অন্যদের প্রতি সহানুভূতির তীব্র অভাব দ্বারা চিহ্নিত করা হয়। এই ব্যাধিতে আক্রান্ত ব্যক্তিদের প্রায় সবাই বিশ্বাস করে যে তারা তাদের চারপাশের মানুষদের চাইতে বেশি গুরুত্বপূর্ণ। 'আত্মরতিমূলক ব্যক্তিত্ব ব্যাধি'তে আক্রান্তরা প্রায়ই অপরের প্রতি উন্নাসিক তাচ্ছল্যপূর্ণ মনোভাব প্রদর্শন করে। উদাহরণস্বরূপ, এই ব্যাধিতে আক্রান্ত কোন ব্যক্তি একজন সাধারণ ওয়েটারের "কর্কশতা" বা "নির্বুদ্ধিতা" সম্পর্কে অভিযোগ করতে পারে। এই রোগে আক্রান্তদেরকে "স্বকামী" (narcissist) বা "আত্মরতি"তে (narcissism আক্রান্ত হিসাবে বর্ণনা করা যেতে পারে। == লক্ষণ == কারো আত্মরতিমূলক ব্যক্তিত্ব ব্যাধি (NPD) নির্ণয়ের জন্য তার ভেতরে নিচের লক্ষণগুলির মধ্যে পাঁচটি বা তার বেশি সংখ্যক উপস্থিত থাকতে হবেঃ আত্ম-গুরুত্ব নিয়ে বিরাট ধারণা থাকা (যেমন, সমানুপাতিক সাফল্য ছাড়াই নিজের সফলতা বা মেধা নিয়ে অত্যুক্তি করা এবং শ্রেষ্ঠতর হিসেবে স্বীকৃত হওয়ার প্রত্যাশা করা; বিশাল সাফল্য, শক্তি, প্রতিভা, সৌন্দর্য, বা প্রেমের কল্পনায় আচ্ছন্ন থাকা; নিজেকে "বিশেষ" অনন্য ভাবা এবং শুধু অন্য 'বিশেষ' বা উচ্চ-মর্যাদা সম্পন্ন মানুষ (বা প্রতিষ্ঠান) তাকে বুঝতে পারে অথবা তাদের সাথেই তার মেশা উচিত বলে বিশ্বাস করা; অত্যধিক প্রশংসা পাওয়ার তীব্র বাসনা; সব কিছু পাওয়ার অধিকার কেবল তারই বলে বিশ্বাস করা যেমন সব সময় অনুকূল আচরণ বা স্বতঃস্ফূর্ত সম্মতি পাওয়ার অযৌক্তিক প্রত্যাশা; নিজের সুবিধা লাভের জন্য অপরকে ব্যবহার করা; সহানুভূতি অভাব,যেমন: অন্যদের আবেগ-অনুভূতি প্রয়োজনকে স্বীকার বা শনাক্ত করতে অনিচ্ছুক; তাকে ঈর্ষা করছে বিশ্বাসে প্রায়ই অন্যদের প্রতি ঈর্ষান্বিত হওয়া; নিয়মিত অহংকারী, উদ্ধত আচরণ বা মনোভাব দেখানো। == তথ্যসূত্র == ==বহিঃসংযোগ== Narcissistic personality disorder PubMed Narcissistic personality disorder Mayo Clinic Narcissistic Personality Disorder Cleveland Clinic Narcissistic personality disorder: research summarized PubMed রোগ
'''কিটন কেন্ট জেনিংস''' (; জন্ম ১৯ জুন, ১৯৯২) ট্রান্সভাল প্রদেশের জোহানসবার্গে জন্মগ্রহণকারী দক্ষিণ আফ্রিকান বংশোদ্ভূত বিশিষ্ট ইংরেজ ক্রিকেটার। আন্তর্জাতিক ক্রিকেটে ইংল্যান্ডের প্রতিনিধিত্ব করছেন। প্রথম-শ্রেণীর ইংরেজ কাউন্টি ক্রিকেটে ডারহামের পক্ষে খেলছেন। দীর্ঘ উচ্চতার অধিকারী '''কিটন জেনিংস''' মূলতঃ বামহাতি উদ্বোধনী ব্যাটসম্যান। এছাড়াও ডানহাতে ফাস্ট-মিডিয়াম বোলিং করে থাকেন তিনি। == প্রারম্ভিক জীবন == সান্ডারল্যান্ডে তার মা জন্মগ্রহণ করেন। সুবাদে তিনি ব্রিটিশ নাগরিকত্বের অধিকারী। অন্যদিকে তার বাবা রে জেনিংস দক্ষিণ আফ্রিকায় ১৯৭৩-৭৪ থেকে ১৯৯২-৯৩ সময়কালে প্রথম-শ্রেণীর ক্রিকেটে অংশ নিয়েছিলেন যার অধিকাংশই দক্ষিণ আফ্রিকায় বর্ণবৈষম্যবাদ চলাকালে খেলেছিলেন। পরিবারের অন্যান্য সদস্যের মধ্যে জেনিংসের কাকা কেনেথ জেনিংস জ্যেষ্ঠ ভ্রাতা ডিলন জেনিংস দক্ষিণ আফ্রিকায় খেলেছেন। ২০১১ মৌসুমে ডারহামে সময় কাটান। এসময়ে একাডেমি দল দ্বিতীয় একাদশে খেলেন। ডিসেম্বর, ২০১১ সালে গটেংয়ের সদস্যরূপে ফ্রি স্টেটের বিপক্ষে প্রথম-শ্রেণীর ক্রিকেটে অভিষেক ঘটে তার। এছাড়াও দক্ষিণ আফ্রিকার অনূর্ধ্ব-১৯ দলের সদস্য ছিলেন দলের অধিনায়ক হিসেবে ২০১১ সালে ইংল্যান্ড সফর করেন। == ইংল্যান্ডে বসবাস == দক্ষিণ আফ্রিকার পক্ষে খেলার সুযোগ থাকলেও আন্তর্জাতিক ক্রিকেটে ইংল্যান্ড দলকেই বেছে নেন। মার্চ, ২০১২ সালে গটেংয়ের পক্ষে সর্বশেষ খেলায় অংশ নেন। এপ্রিল, ২০১২ তারিখে স্থায়ীভাবে যুক্তরাজ্যে চলে আসেন। এরফলে চার বছর বসবাস করে ইংল্যান্ড দলে এপ্রিল, ২০১৬ সালে খেলার সুযোগ পাবেন। ২০১২ সালে ডারহামের পক্ষে দ্বিতীয় একাদশে খেলতে থাকেন। আগস্ট, ২০১২ সালে সারের বিপক্ষে প্রথম-শ্রেণীর ক্রিকেটে অভিষেক ঘটে তার। == টেস্ট ক্রিকেট == নভেম্বর, ২০১৬ সালে জেনিংসকে ইংল্যান্ডের টেস্ট দলে অন্তর্ভুক্ত করা হয়। স্বাগতিক ভারতের বিপক্ষে সিরিজের শেষ দুই টেস্টে আঘাতপ্রাপ্ত হাসিব হামিদের স্থলাভিষিক্ত হন তিনি। ডিসেম্বর, ২০১৬ তারিখে ১০১তম ব্যক্তি হিসেবে অভিষেক টেস্টে সেঞ্চুরি করার কৃতিত্ব অর্জন করেন। ভারতের বিপক্ষে তার এই ১১২ রান যে-কোন উদ্বোধনী ব্যাটসম্যানের সর্বোচ্চ সংগ্রহরূপে বিবেচিত। == টেস্ট শতকসমূহ == কিটন জেনিংসের টেস্ট শতকসমূহ রান খেলা প্রতিপক্ষ শহর/দেশ মাঠ সাল ফলাফল '''১''' ১১২ মুম্বই, ভারত ওয়াংখেড়ে স্টেডিয়াম ২০১৬ == তথ্যসূত্র == == আরও দেখুন == ব্যারি ম্যাকার্থি গ্রাহাম অনিয়ন্স টেস্ট ক্রিকেট অভিষেকে সেঞ্চুরির তালিকা == বহিঃসংযোগ == ক্রিকেটার জন্ম ব্যক্তি আফ্রিকান ক্রিকেটার টেস্ট ক্রিকেটার ক্রিকেটার ক্রিকেটার ক্রীড়াবিদ
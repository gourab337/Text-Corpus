'''জর্জ গ্ল্যাডস্টোন মারাইজ''' (; জন্ম: ১৪ জানুয়ারি, ১৯০১ মৃত্যু: ১৯ মে, ১৯৭৮) জ্যামাইকায় জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার ছিলেন। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৩০ সময়কালে সংক্ষিপ্ত সময়ের জন্যে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকার প্রতিনিধিত্ব করেছেন '''জর্জ দলে তিনি মূলতঃ স্লো লেফট-আর্ম অর্থোডক্স বোলার হিসেবে খেলতেন। এছাড়াও, নিচেরসারিতে বামহাতে কার্যকরী ব্যাটিংশৈলী প্রদর্শন করতেন তিনি। == খেলোয়াড়ী জীবন == ১৯২৯-৩০ মৌসুমে অংশগ্রহণকৃত দুইটি প্রথম-শ্রেণীর ক্রিকেট খেলেছিলেন তিনি। জ্যামাইকার পক্ষে মাত্র একটি প্রথম-শ্রেণীর খেলায় অংশগ্রহণের পর টেস্ট ক্রিকেটে অংশগ্রহণের জন্যে তার ডাক পড়ে। এমসিসি’র বিপক্ষে খেলায় তিনি ২৫২ রান খরচায় নয় উইকেট পেয়েছিলেন। সমগ্র খেলোয়াড়ী জীবনে একটিমাত্র টেস্টে অংশগ্রহণ করার সুযোগ পেয়েছিলেন জর্জ গ্ল্যাডস্টোন। এপ্রিল, ১৯৩০ তারিখে কিংস্টনে সফরকারী ইংল্যান্ড দলের বিপক্ষে অংশ নেন। খেলাটি পারস্পরিক সমঝোতায় ড্রয়ে পরিণত হয়েছিল। তবে, টেস্ট ক্রিকেটে তেমন সুবিধে করতে পারেননি তিনি। ১৮৯ রান খরচ করে একমাত্র উইকেট পেয়েছিলেন। এরপর আর তাকে প্রথম-শ্রেণীর ক্রিকেটে অংশগ্রহণ করতে দেখা যায়নি। ৩০ বছরেরও অধিক সময় রেলওয়েজ ক্রিকেট ক্লাবের অন্যতম সেরা খেলোয়াড় ছিলেন। তার জন্ম সনদে জর্জ গ্ল্যাডস্টোন মারাইজ নামে উল্লেখ করা হয়েছে। ১৯ মে, ১৯৭৮ তারিখে ৭৭ বছর বয়সে জ্যামাইকার কিংস্টনে জর্জ গ্ল্যাডস্টোনের দেহাবসান ঘটে। == তথ্যসূত্র == == আরও দেখুন == গ্ল্যাডস্টোন স্মল নেলসন বেটানকোর্ট এক টেস্টের বিস্ময়কারী ওয়েস্ট ইন্ডিয়ান টেস্ট ক্রিকেটারদের তালিকা == বহিঃসংযোগ == জন্ম মৃত্যু ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার ক্রিকেটার
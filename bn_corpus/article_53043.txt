'''লামবের্তো মাজ্জোরানি''' (; ২৮শে আগস্ট ১৯০৯ ২২শে এপ্রিল ১৯৮৩) ছিলেন একজন ইতালীয় অভিনেতা। তিনি ১৯৪৮ সালে ভিত্তোরিও দে সিকা পরিচালিত নব্যবাস্তবাদী ''লাদ্রি দি বিচিক্লেত্তে'' চলচ্চিত্রে আন্তোনিও রিচ্চি চরিত্রে অভিনয়ের জন্য পরিচিত। ==জীবনী== মাজ্জোরানি ১৯০৯ সালের ২৮শে আগস্ট ইতালির রোমে জন্মগ্রহণ করেন। তিনি মূলত একজন ফ্যাক্টরি শ্রমিক ছিলেন। ভিত্তোরিও দে সিকা ''লাদ্রি দি বিচিক্লেত্তে'' চলচ্চিত্রে তাকে নেওয়ার সময় তিনি একজন অ-পেশাদার অভিনেতা ছিলেন। তিনি এই ছবিতে অভিনয়ের জন্য ৬০০,০০০ লিরা গ্রহণ করেন। এই অর্থ দিয়ে তিনি কিছু নতুন আসবাবপত্র ক্রয় করেন এবং তার পরিবারকে ছুটি কাটাতে নিয়ে যান। কিন্তু ছুটি কাটিয়ে ফিরে এসে দেখেন তাকে চাকরিচ্যুত করা হয়েছে, কারণ ফ্যাক্টরির ব্যবসায়ে মন্দা চলছিল। যেহেতু তিনি চলচ্চিত্র তারকা হিসেবে মিলিয়ন লিরা উপার্জন করেছেন, তাই কর্তৃপক্ষ মনে করে অন্যান্য দরিদ্র শ্রমিকদের বাদ দেওয়ার চেয়ে তাকে বাদ দেওয়াটাই ঠিক হবে। তিনি ইটের ভাটায় সাময়িক কাজ পান। পাশাপাশি তিনি চলচ্চিত্রে কাজের চেষ্টা চালিয়ে যান, কিন্তু দে সিকাও তাকে চলচ্চিত্রের অতিরিক্ত শিল্পীর বেশি অন্য কোন চরিত্রে তাকে নিতে ইচ্ছুক ছিলেন না। ইতালীয় চলচ্চিত্রে তার মর্যাদার জন্য পিয়ের পাওলো পাসোলিনি তাকে ''মাম্মা রোমা'' (১৯৬২) চলচ্চিত্রে একটি প্রধান চরিত্রে কাজের সুযোগ দেন। ''লাদ্রি দি বিচিক্লেত্তে'' চলচ্চিত্রের চিত্রনাট্যকার সেসারে জাভাত্তিনি মাজ্জোরানির ভবিতব্য সম্পর্কে সচেতন হয়ে তাকে নিয়ে ''তু, মাজ্জোরানি'' নামে একটি চিত্রনাট্য রচনা করেন। এই চিত্রনাট্যের উদ্দেশ্য ছিল পৃথিবীকে পরিবর্তন করতে নব্যবাস্তববাদী চলচ্চিত্রের সীমাবদ্ধতা তুলে ধরা। মাজ্জোরানি ১৯৮৩ সালের ২২শে এপ্রিল রোমের সান জুভান্নি হাসপাতালে মৃত্যুবরণ করেন। ==চলচ্চিত্র তালিকা== ''লাদ্রি দি বিচিক্লেত্তে'' (১৯৪৮) ভেন্তান্নি (১৯৪৯) ''দন্নে সেন্সা নমে'' (১৯৫০) ''আন্না'' (১৯৫১) ''ভাকান্সে কল গ্যাংস্টার'' (১৯৫১) ''সালভাতে মিয়া ফিলিয়া'' (১৯৫১) ''পাসসাপোর্তো পের লোরিয়েন্তে '' (১৯৫১) ''উমবের্তো দি.'' (১৯৫২) ''ভিয়া পাদোভা ৪৬'' (১৯৫৪) ''দোন কামিলো লোনোরেভলে পেপ্পোনে'' (১৯৫৫) ''তোতো, পেপ্পিনো ই... ফুয়োরিলেজ্জে'' (১৯৫৬) ''ইল জুদিছিয়ো উনিভেরসালে'' (১৯৬১) ''মাম্মা রোমা'' (১৯৬২) ''মারে মাত্তো'' (১৯৬৩) ''অস্তিয়া'' (১৯৭০) ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর ইতালীয় অভিনেতা চলচ্চিত্র অভিনেতা অভিনেতা
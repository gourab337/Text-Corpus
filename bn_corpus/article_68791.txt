'''নরসিংদী''' মধ্য বাংলাদেশের ঢাকা বিভাগের একটি শহর। এটি একই সাথে নরসিংদী জেলা সদর উপজেলার প্রশাসনিক সদরদপ্তর। ঢাকা থেকে উত্তর-পূর্ব দিকে মেঘনা নদীর তীরে অবস্থিত শহরটি নরসিংদী জেলার সবচেয়ে জনবহুল স্থান। এর মোট আয়তন ২০.৯৫ বর্গকিলোমিটার এর মোট ১৮৫,১২৮ জনসংখ্যা জন, যা একে বাংলাদেশের ২০তম বৃহৎ শহরের মার্যাদা দিয়েছে। বাংলাদেশের জাতীয় মহাসড়ক এন২ শহর দিয়ে গেছে। == ইতিহাস == পূর্বে এই অঞ্চলটি নরসিংহ নামক রাজার শাসনাধীন ছিল।।ধারণা করা হয়, পঞ্চদশ শতাব্দীর প্রথম দিকে প্রাচীন ব্রহ্মপুত্র নদের পশ্চিম তীরে রাজা নরসিংহ নরসিংহপুর নামে একটি ছোট নগর স্থাপন করেছিলেন। নরসিংদী নামটি রাজা নরসিংহের নাম অনুসারে উৎপত্তি হয়েছে বলে মনে করেন ইতিহাসবিদরা।এক সময়ে নরসিংদী অঞ্চলটি মহেশ্বরদী পরগনার অর্ন্তভূক্ত ছিল।এ পরগনার জমিদার ছিলেন দেওয়ান ঈশা খা। তারপরে জমিদার ছিলেন দেওয়ান শরীফ খা আয়শা আক্তার খাতুন। জমিদারী প্রথা বিলুপ্তির পর একসময় নরসিংদী ছিল প্রশাসনিকভাবে ঢাকা জেলাধীন নারায়নগঞ্জ মহকুমার একটি থানা == ভূগোল == নরসিংদী রাজধানী ঢাকা থেকে উত্তর-পূর্ব দিকে, ২০º৯৫΄ উত্তর অক্ষাংশ থেকে ২৩º৫৮΄ উত্তর অক্ষাংশ পর্যন্ত এবং ৯০º৩৬΄ পূর্ব দ্রাঘিমাংশ থেকে ৯২º৫০΄ দ্রাঘিমাংশে অবস্থিত। এর মোট আয়তন ২০.৯৫ বর্গকিলোমিটার। == জনসংখ্যা == ২০১১ সালের আদমশুমারী অনুযায়ী নরসিংদী শহরের মোট জনসংখ্যা ১৮৫,১২৮ জন, যার মধ্যে ৯৫,৭৩৯ জন পুরুষ এবং ৮৯,৩৮৯ জন নারী। শহরের জনসংখ্যার ঘনত্ব প্রতি বর্গকিলোমিটারে ৮৮৩৭ জন মানুষ বসবাস করে। নারী পুরুষের লিঙ্গ অনুপাত ১০০ঃ১০৭ এবং শিক্ষার হার ৬৪.৪%(৭ বছরের উর্দ্ধে)। শহরের মোট খানা রয়েছে ৪০৬৬১টি। ==তথ্যসূত্র== শহর
'''ক্লাইভ বারেঞ্জ ভন রাইনেভেল্ড''' (; জন্ম: ১৯ মার্চ, ১৯২৮ মৃত্যু: ২৯ জানুয়ারি, ২০১৮) কেপ টাউনে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯৫১ থেকে ১৯৫৮ সময়কালে দক্ষিণ আফ্রিকার পক্ষে উনিশ টেস্টে অংশগ্রহণের সুযোগ হয় তার। দলে তিনি মূলতঃ অল-রাউন্ডারের ভূমিকায় অবতীর্ণ হয়েছেন। ডানহাতে ব্যাটিংয়ের পাশাপাশি লেগব্রেক গুগলি বোলিং পারদর্শীতা দেখিয়েছেন। এছাড়াও, দক্ষিণ আফ্রিকা দলের অধিনায়কের দায়িত্ব পালন করেন '''ক্লাইভ ভন রাইনেভেল্ড'''। == খেলোয়াড়ী জীবন == ক্লাইভ ভন রাইনেভেল্ড ক্রিকেটের পাশাপাশি রাগবি ইউনিয়নের খেলায়ও অংশগ্রহণ করেছিলেন। ১৯৪৭, ১৯৪৮ ১৯৪৯ সালে খেলায় অক্সফোর্ড বিশ্ববিদ্যালয় আরএফসি’র প্রতিনিধিত্ব করেন। ইংল্যান্ড জাতীয় রাগবি ইউনিয়ন দলের সদস্যরূপে চারবার সেন্টারে খেলার সুযোগ পান। চারটি খেলার সবকটিই ১৯৪৯ সালে অনুষ্ঠিত পঞ্চ-দেশীয় চ্যাম্পিয়নশীপে খেলেছিলেন। ইংল্যান্ডের পক্ষে তিনটি গোল করেন। আয়ারল্যান্ডের বিপক্ষে একটি স্কটল্যান্ডের বিপক্ষে তিনটি করেন। তবে, দক্ষিণ আফ্রিকার পক্ষে কখনো রাগবি ইউনিয়নে অংশ নেননি। স্পোর্টস২৪ তাঁর সম্পর্কে স্মরণীকা প্রকাশ করে। এতে তাঁকে দক্ষিণ আফ্রিকার অন্যতম সেরা সর্বক্রীড়ায় পারদর্শী তুলে ধরা হয়। তিনি দক্ষিণ আফ্রিকার পক্ষে ক্রিকেটে প্রতিনিধিত্ব করার পাশাপাশি দলের অধিনায়কত্ব করেন। রোডস স্কলার হিসেবে অক্সফোর্ড বিশ্ববিদ্যালয়ে অধ্যয়নকালে ইংল্যান্ডের পক্ষে রাগবিতে অংশ নেন। এগুলোর পাশাপাশি সমভাবে দক্ষিণ আফ্রিকায় সমাজ গঠনের প্রচেষ্টার সাথেও জড়িত ছিলেন। == রাজনৈতিক জীবন == ক্লাইভ ভন রাইনেভেল্ড সংক্ষিপ্তকালের জন্য দক্ষিণ আফ্রিকার রাজনীতিতে জড়িয়ে পড়েন। ১৯৫৭ সালে ইউনাইটেড পার্টির সদস্যরূপে সংসদ সদস্য পদে নির্বাচিত হন। দলটি সরকার নিয়ন্ত্রিত ন্যাশনাল পার্টির বর্ণবাদ নীতির বিরুদ্ধে প্রতিপক্ষীয় ছিল। দুই বছর পর ১৯৫৯ সালে ক্লাইভ ভন রাইনেভেল্ড অন্য এগারো সংসদ সদস্য ইউনাইটেড পার্টি থেকে বেরিয়ে আসেন। তাঁরা প্রগেসিভ পার্টি গঠন করেন। দলটি বর্ণবাদের বিপক্ষে আরও রুখে দাঁড়ায়। দলটি সময়ে বেশ সাড়া জাগায়। ১৯৬১ সালের সাধারণ নির্বাচনে হেলেন সাজম্যান বাদে অন্য সকলেই প্রগেসিভ দলের সংসদ সদস্য পদে জয়লাভ করেছিলেন। == ব্যক্তিগত জীবন == এরপর ক্লাইভ ভন রাইনেভেল্ড আইন পেশায় জড়িয়ে পড়েন। জীবনের শেষের দিনগুলোয় সস্ত্রীক ভেরিটিসহ কেপ টাউনে বসবাস করতে থাকেন। তাঁদের তিন সন্তান মার্ক, ফিলিপ টিসা দক্ষিণ আফ্রিকায় অবস্থান করছেন। তাঁর কাকা জিমি ব্লাঙ্কেনবার্গ দক্ষিণ আফ্রিকার পক্ষে টেস্ট ক্রিকেটে পুত্র ফিলিপ ভন রাইনেভেল্ড প্রথম-শ্রেণীর ক্রিকেটে অংশগ্রহণ করেছেন। ২০১১ সালে ‘টুয়েন্টিয়েথ সেঞ্চুরি অল-রাউন্ডার: রেমিনিসেন্সেস অ্যান্ড রিফ্লেকশন্স অব ক্লাইভ ভন রাইনেভেল্ড’ শীর্ষক গ্রন্থ প্রকাশ করেন। ৮৯ বছর বয়সে ২৯ জানুয়ারি, ২০১৮ তারিখে কেপ টাউনে নিজ বাসগৃহে তার দেহাবসান ঘটে। মৃত্যুকালে তিনি দক্ষিণ আফ্রিকার সর্ববয়োজ্যেষ্ঠ অধিনায়ক হিসেবে সম্মাননা পেয়ে আসছিলেন। == তথ্যসূত্র == == আরও দেখুন == বুস্টার নুপেন আর্নেস্ট হলিওয়েল দক্ষিণ আফ্রিকা জাতীয় ক্রিকেট দলের অধিনায়কদের তালিকা == বহিঃসংযোগ == Clive van Ryneveld reflects on his career Clive van Ryneveld at ESPN Scrum জন্ম মৃত্যু ক্রিকেটার প্রভিন্সের ক্রিকেটার বিষয়শ্রেণী:কেপ টাউনের ক্রিকেটার আফ্রিকান ক্রিকেটার আফ্রিকার টেস্ট ক্রিকেটার আফ্রিকার টেস্ট ক্রিকেট অধিনায়ক ভার্সাস সাউথের ক্রিকেটার
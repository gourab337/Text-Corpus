'''প্রথম মুরাদ''' () () (ডাকনাম ফার্সি خداوندگار অর্থ "খোদাভক্ত") (২৯ জুন ১৩২৬, আমাসিয়া ১৫ জুন ১৩৮৯, কসোভো যুদ্ধক্ষেত্র) ছিলেন উসমানীয় সুলতান। তিনি ১৩৬২ থেকে ১৩৮৯ সাল পর্যন্ত শাসন করেছেন। তিনি পূর্ববর্তী শাসক প্রথম ওরহানের পুত্র। প্রথম মুরাদ এড্রিনোপল জয় করেন। তিনি এর নাম রাখেন এদির্ন‌। ১৩৬৩ সালে তিনি এই শহরে উসমানীয় সালতানাতের নতুন রাজধানী স্থাপন করেন। এরপর বলকান অঞ্চলের অধিকাংশ জয় করে তিনি দক্ষিণপূর্ব ইউরোপে উসমানীয় সীমানা বৃদ্ধি করেন। তিনি উত্তর সার্বিয়া বুলগেরিয়ার রাজা এবং সেসাথে বাইজেন্টাইন সম্রাট পঞ্চম জন পেলাইওলোগোসকে কর দিতে বাধ্য করেন। প্রশাসনিক কারণে মুরাদ সালতানাতকে দুইটি প্রদেশে ভাগ করেন। এদের একটি হল আনাতোলিয়া (এশিয়া মাইনর) এবং অন্যটি হল রুমেলিয়া (বলকান)। সার্বী‌য়দের বিরুদ্ধে লড়াইয়ের সময় মুরাদের মৃত্যুর ফলে উসমানীয়রা সামরিকভাবে তাদের রাজ্যবিস্তার স্থগিত করে এবং দুর্বল বাইজেন্টাইন সাম্রাজ্যের উপর মনোযোগ প্রদান করে। ==যুদ্ধ== প্রথম মুরাদের বিজয়ের মানচিত্র। মুরাদ আনাতোলিয়ায় শক্তিশালী কারামানি বেয়লিক এবং ইউরোপে সার্ব, আলবেনীয়, বুলগেরীয় হাঙ্গেরীয়দের বিরুদ্ধে লড়াই করেছেন। মুরাদের সেনাপতি রুমেলি প্রদেশের প্রথম গভর্নর লালা শাহিন পাশা ১৩৭১ সালের ২৬ সেপ্টেম্বর এড্রিনোপল থেকে তুর্কিদের বিতাড়িত করার উদ্দেশ্যে পরিচালিত একটি সার্ব অভিযান রুখে দেন। ১৩৮৫ সালে সোফিয়া উসমানীয়দের হস্তগত হয়। ১৩৮৬ সালে সার্বী‌য় শাসক লাজার প্লোচনিকের যুদ্ধে উসমানীয়দের পরাজিত করেন। ফলে উসমানীয়রা নিস অধিকার করতে সক্ষম হয়নি। ==কসোভোর যুদ্ধ== কসোভোর যুদ্ধক্ষেত্রে সুলতান মুরাদের মাজার সুলতান মুরাদের মাজার ১৩৮৯ সালে কসোভোর যুদ্ধে মুরাদের বাহিনী লাজারের নেতৃত্বাধীন সার্বী‌য় তার মিত্রদেরকে পরাজিত করে। মুরাদ কখন কিভাবে নিহত হয়েছিলেন সে বিষয়ে ভিন্ন ভিন্ন সূত্রে ভিন্ন ভিন্ন বর্ণনা পাওয়া যায়। সমসাময়িক সূত্র অনুযায়ী যুদ্ধ শুরু হওয়ার পর লাজার মুরাদ উভয়ে যুদ্ধে নিহত হন। একটি পশ্চিমা সূত্র অনুযায়ী যুদ্ধ শুরু হওয়ার প্রথম দিকে মুরাদ সার্বী‌য় নাইট মিলোস ওবিলিচের ছুরিকাঘাতে নিহত হন। অধিকাংশ উসমানীয় বিবরণ লেখক লিখেছেন যে যুদ্ধ শেষ হওয়ার পর তিনি নিহত হন। অন্যান্যদের মতে যুদ্ধ শেষ হওয়ার পর নিজের তাবুতে তিনি খুন হন। যুদ্ধক্ষেত্রে সেনাদলের বাম পার্শ্বের নেতৃত্বে থাকা তার জ্যেষ্ঠ পুত্র প্রথম বায়েজীদ এরপর দায়িত্বগ্রহণ করেন। ১৩৮৯ সালের ২০ মার্চ তারিখে ফ্লোরেন্সের সেনেট থেকে বসনিয়ার রাজাকে লেখা একটি চিঠিতে মুরাদের হত্যার বর্ণনা রয়েছে। এই বিবরণ অনুযায়ী বারোজন সার্বী‌য় সুলতানের দিকে অগ্রসর হয় এবং তাদের একজন (মিলোস ওবিলিচ বলে ধারণা করা হয়) সুলতানের তাবুর দিকে পৌছাতে সক্ষম হন সুলতানকে হত্যা করেন। ===সালতানাত প্রতিষ্ঠা=== বিজিত এড্রিনোপল শহরে সরকার গঠন এবং ইউরোপে সীমানা বৃদ্ধি করে মুরাদ সালতানাত প্রতিষ্ঠা করেন। তিনি বলকানের অধিকাংশ অঞ্চল উসমানীয়দের অধীনে আনেন এবং বাইজেন্টাইন সম্রাটকে কর প্রদানে বাধ্য করেন। মুরাদ সাবেক উসমানীয় গোত্রকে সালতানাতে রূপান্তর করেন। ১৩৮৩ সালে তিনি সুলতান উপাধি ধারণ করেন এবং ইয়ানিসারি নিয়োগের প্রথা চালু করেন। তিনি ''দিওয়ান'' গঠন করেন, তিমার সামরিক বিচারক হিসেবে কাজাসকির প্রথা চালু করেন। এছাড়াও তিনি আনাদোলু (আনাতোলিয়া) এবং রুমেলি (ইউরোপ) প্রদেশ স্থাপন করেছেন। ==সাহিত্যে উল্লেখ== থমাস গফ রচিত ''দ্য কারেজিয়াস টার্ক'' নাটকে সুলতান মুরাদকে "আমুরাথ দ্য ফার্স্ট" হিসেবে দেখানো হয়েছে। নাটকটি ১৬৩২ সালে প্রকাশিত হয়। ==আরও পড়ুন== Harris, Jonathan, ''The End of Byzantium''. New Haven and London: Yale University Press, 2010. Imber, Colin, ''The Ottoman Empire''. London: 2002. ==টীকা== ==তথ্যসূত্র== ==বহিঃসংযোগ== শাসক killed in action সম্রাট জন্ম মৃত্যু in Serbian epic poetry উসমানীয় সুলতান উসমানীয় ব্যক্তিত্ব যুদ্ধ তুর্কি
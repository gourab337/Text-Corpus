''''আমি শুধু চেয়েছি তোমায়'''' ভারত বাংলাদেশের যৌথ উদ্যোগে এসকে মুভিজের প্রযোজনায় নির্মিত একটি বাংলা চলচ্চিত্র। অশোক পাতি অনন্য মামুন পরিচালিত এই চলচ্চিত্রে অভিনয় করেছেন অঙ্কুশ হাজরা, শুভশ্রী গাঙ্গুলী,মিশা সওদাগর সহ আরো অনেকে। ২০১৪ সালের ৫ই জানুয়ারি এই চলচ্চিত্রের শ্যুটিং শুরু হয়। ২০১৪ সালের এপ্রিলে চলচ্চিত্রের দৃশ্যায়ণের কাজ শেষ হয়েছে। এতে প্রথমবারের মত অভিনয় করবেন অঙ্কুশ-শুভশ্রী জুটি। ৮ই মে, ২০১৪ সালে চলচ্চিত্রের ট্রেইলার মুক্তি পায়। ২০১৪ সালের ১৬ই মে ছবিটি মুক্তিলাভ করে। এটি মূলত ২০০৯-এর তেলুগু চলচ্চিত্র ‘আর্য ২’ এর পুনঃনির্মাণ। তবে পরিচালকের বেশ বুদ্ধিদীপ্ত কিছু পরিবর্তন এতে মৌলিকতার ছাপ রেখেছে। == কাহিনী == এই চলচ্চিত্রের ''অভিজিৎ'' (অঙ্কুশ হাজরা) ছোটবেলা থেকেই অনাথ। ভরসা করার মত কাউকেই সে পায়নি। কলেজে সাইকোলজি পড়তে এসে সে ''ভূমি''কে (শুভশ্রী গাঙ্গুলী) ভালবেসে ফেলে। কিন্তু ভূমি ''জয়'' (বিক্রম) কে ভালবেসে ফেলে। অভি ভূমিকে তাঁর ভালবাসাকে জানাতে চায়। ত্রিভুজ প্রেমের কাহিনী নিয়ে এই চলচ্চিত্রের কাহিনী এগিয়ে গেছে। == অভিনয়ে == ''অভিজিৎ'' চরিত্রে অঙ্কুশ হাজরা ''ভূমি'' চরিত্রে শুভশ্রী গাঙ্গুলী ''জয়'' চরিত্রে বিক্রম ''ভূমির বাবা'' চরিত্রে মিশা সওদাগর পীযূষ বন্দ্যোপাধ্যায় খরাজ মুখোপাধ্যায় বিক্রম চট্টোপাধ্যায় সুপ্রিয় দত্ত প্রমুখ। == সঙ্গীত == ''আমি শুধু চেয়েছি তোমায়'' চলচ্চিত্রের সঙ্গীত পরিচালনা করেছেন স্যাভি, আকাশ বাংলাদেশের সঙ্গীতশিল্পী হৃদয় খান। == প্রযোজনা == === নাম নির্ধারণ === শুরুতে চলচ্চিত্রের নাম নির্ধারিত হয়েছিল ''আশিকী''। কিন্তু পরবর্তীতে এর নাম পরিবর্তন করে ''ক্যাকটাস'' ব্যান্ডের জনপ্রিয় গানের অনুসারে রাখা হয় ''আমি শুধু চেয়েছি তোমায়''। === দৃশ্যায়ণ === পার্পল মুভি টাউনে একটি রাজবাড়ির সেট তৈরি করে দৃশ্যায়ণ করা হয়েছে। এখানেই চলচ্চিত্রের একটি বড় অংশের শ্যুটিং হয়। বাংলাদেশে এই চলচ্চিত্রের একটি বড় অংশ শ্যুটিং হয়। ঢাকার অদূরে পূবাইলের ভাদুন বাজারের কাছে এই দৃশ্যধারণ সম্পন্ন হয়। এখানে একটি গানের দৃশ্যও ধারণ করা হবে। ভারতের দার্জিলিংয়ের সেন্ট পল স্কুলে এই চলচ্চিত্রের শ্যুটিং হয়েছে। এই বিদ্যালয়েই শাহরুখ খান অভিনীত ''ম্যাঁয় হু না'' চলচ্চিত্রের শ্যুটিং হয়েছিল। এছাড়া চলচ্চিত্রের টাইটেল ট্র্যাকটির জন্য পুরো দলকে যেতে হয়েছে গুজরাতে। সেখানকার মরুভূমিতে গানটির দৃশ্যায়ণ হয়। থাইল্যান্ডে এই চলচ্চিত্রের গানের শ্যুটিং হয়। এর "তুমি যদি" গানটির দৃশ্যায়ণ হয় থাইল্যান্ডের প্রখ্যাত কোরিওগ্রাফার আদিল শেখ প্রথমবারের মত এই গানের মাধ্যমে কোন বাংলা চলচ্চিত্রে কোরিওগ্রাফ করেন। ''জ্যাকপটের'' "কাভি যো বাদল বরসে" গানটির সাথে এই গানে দৃশ্যায়ণের মিল সমালোচনার জন্ম দেয়। == পর্যালোচনা == চলচ্চিত্র সম্পর্কে ''আমার আনন্দবাজার পত্রিকা'' দিয়ে বলে, জন্যই ছবিটা হয়তো দুবারও দেখতে ইচ্ছে হতে পারে।" ''এই সময়''এর পর্যালোচনাতে বলে, '''বেশ লেগেছে'''। তারা আরো বলে, ছবিটি দেখলে মনে থাকবে। তবে কাহিনীগত কিছু সমস্যার কথাও তারা বলেন। ''আজকাল পত্রিকাও এই চলচ্চিত্র সম্পর্কে পর্যালোচনা করে। == সমালোচনা == চলচ্চিত্র নিয়ে ব্যাপক সমালোচনাও হয়। ভারত যৌথ প্রযোজনায় নির্মিত এই চলচ্চিত্রে বাংলাদেশের খ্যাতিমান পরিচালক অনন্য মামুন সহপরিচালক হিসেবে কাজ করলেও ট্রেইলার ছাড়া অন্য কোথাও তাঁর নাম দেয়া হয়নি। এমনকি ''এই সময়'' ''আনন্দবাজার পত্রিকা'' এর রিভিউতেও তাঁর কোন নাম নেই। তাই যৌথ প্রযোজনার শর্ত লঙ্ঘনে’র অভিযোগ এনে তথ্য মন্ত্রনালয়ের ''চলচ্চিত্র বিভাগ'' বাংলাদেশে এর প্রদর্শনীর ওপর নিষেধাজ্ঞা আরোপ করে। এই নিয়ে দর্শকদের মধ্যে মিশ্র প্রতিক্রিয়া দেখা দেয়। কিন্তু নিষেধাজ্ঞা উপেক্ষা করেই এই চলচ্চিত্র সারা বাংলাদেশ জুড়ে চলে। সহ-পরিচালক অনন্য মামুন চলচ্চিত্রটি বাংলাদেশে 'দারুণ ব্যবসা' করেছে উল্লেখ করে বলেন এক বিশেষ গোষ্ঠী তার সাথে শত্রুতাপূর্বক এর বিরোধিতা করছে। এরই ফলশ্রুতিতে অনন্য মামুন চলচ্চিত্র পরিচালক সমিতির সদস্যপদও হারান। == আরো দেখুন == ভারতীয় চলচ্চিত্র অভিনেতাদের তালিকা ভারতীয় চলচ্চিত্র অভিনেত্রীদের তালিকা == তথ্যসূত্র == == বহিঃসংযোগ == অফিশিয়াল ফেসবুক পাতা চলচ্চিত্র ভাষার চলচ্চিত্র চলচ্চিত্র চলচ্চিত্র যৌথ প্রযোজনায় নির্মাণ
'''মোজেজা আশরাফ মোনালিসা''' (জন্ম অক্টোবর, ১৯৮৭) হলেন একজন বাংলাদেশী মডেল, অভিনেত্রী, নৃত্যশিল্পী। তিনি ২০০০ সালে মিস ফটোজেনিক খেতাব লাভ করেন। ২০০২ এবং ২০০৭ সালে ''বাংলালিংক দেশ টু'' বিজ্ঞাপনে কাজ করার জন্য তিনি দুই বার মেরিল-প্রথম আলো পুরস্কার তারকা জরিপে সেরা নারী মডেলের পুরস্কার লাভ করেন। ==প্রাথমিক জীবন== মোনালিসার জন্ম ১৯৮৪ সালের অক্টোবর ঢাকায়। তার পিতা আশরাফ হোসেন এবং মাতা মমতাজ বেগম। ১৯৯৯ সালে তার পিতা মৃত্যুবরণ করেন। তিন বোনের মধ্যে মোনালিসা সবার ছোট। তার বড় দুই বোন মুনিরা মারিয়া। ==কর্মজীবন== মোনালিসার সংস্কৃতি অঙ্গনে পদচারণা শুরু হয় ১০ বছর বয়সে নাচ মডেলিং দিয়ে। নৃত্যশিল্পী হিসেবে তিনি রাষ্ট্রীয় সফরে তুরস্ক যান। মডেলিংয়ে তারিক আনাম খান নির্দেশিত ''ফেয়ার অ্যান্ড লাভলি''র বিজ্ঞাপন দিয়ে তিনি প্রথম সকলের নজর কাড়েন। মডেলিংয়ের পাশাপাশি তিনি টেলিভিশন নাটকেও অভিনয় শুরু করেন। তিনি ''বয়স যখন একুশ'', ''কাগজের ফুল'' নাটকে অভিনয় করেন। পরে হুমায়ূন আহমেদ পরিচালিত ''তৃষ্ণা'' নাটকে অভিনয় করেন। ২০১১ সালে তিনি একপর্বের নাটক ''বাজি'', ''একটু ভালোবাসা'', ''বান্দুলুম'' ''রোমিওরা'' এবং ধারাবাহিক নাটক ''অল রাউন্ডার'' ''ভালো থেকো ফুল মিষ্টি বকুল'' অভিনয় করেন। ২০১২ সালে ঈদের বিশেষ নাটক ''চম্পাকলি'' এবং সাগর জাহান পরিচালিত ''সিকান্দার বক্স'' সিরিজের ছয় পর্বের মিনি ধারাবাহিক ''সিকান্দার বক্স এখন বিরাট মডেল'' মোশাররফ করিমের বিপরীতে অভিনয় করেন। এছাড়া মাহফুজ আহমেদের সাথে ''ফিজ-আপ'' এর বিজ্ঞাপনে কাজ করেন। বিয়ের পর ২০১৩ সালে তিনি স্বামীর সাথে নিউ ইয়র্ক চলে যান। সেখানে তিনি বাংলা চ্যানেল টাইম টিভির প্রোগ্রাম প্রধান হিসেবে কাজ করেন। তিন বছর পর তিনি দেশে ফিরে আসেন এবং আবার মডেলিং অভিনয় নিয়ে ব্যস্ত হয়ে পড়েন। এসময় তিনি যমুনা গ্রুপের ফ্যান ফ্রিজের বিজ্ঞাপনে কাজ করেন। বিজ্ঞাপন দুটি নির্দেশনা দেন সৈয়দ রাসেল। দীর্ঘ বিরতির পর তিনি আটটি ঈদের বিশেষ নাটকে অভিনয় করেন। তিনি মোশাররফ করিমের বিপরীতে সাগর জাহান পরিচালিত ''অ্যাভারেজ আসলাম'' সাজিন আহমেদ বাবু পরিচালিত ''ডিড সোলায়মান'', ইরফান সাজ্জাদের বিপরীতে রায়হান জুয়েল পরিচালিত ''চিরকুট'' নাটকে অভিনয় করেন। এছাড়া ''মিস্টার পারফেকশনিস্ট'', ''আন্তর্জাতিক মামা'', এবং সজল নূরের বিপরীতে অনন্য ইমন নির্দেশিত রোমান্টিক ''ফিনিক্স ফ্লাই'' নাটকে তন্বী চরিত্রে এবং নাহিদ বাবু পরিচালিত ''আমি তুমি সে'' নাটকে অভিনয় করেন। ''আমি তুমি সে'' নাটকটি ধারণের প্রায় আটমাস পর ২০১৭ সালের এপ্রিলে মাছরাঙ্গা টেলিভিশন প্রচারিত হয়। ==ব্যক্তিগত জীবন== ২০১২ সালের ১৭ জুন ফাইয়াজ শরীফ ফাসবির সাথে মোনালিসার বাগদান সম্পন্ন হয়। পরে ২০১২ সালের ১২ ডিসেম্বর তারা বিবাহবন্ধনে আবদ্ধ হন। ঢাকার গলফ ক্লাব পাল্ম ভিউ রেস্টুরেন্টে বিয়ের আনুষ্ঠানিকতা সম্পন্ন হয়। ==টেলিভিশন নাটক== ''বাজি'' (২০১১) ''একটু ভালোবাসা'' (২০১১) ''বান্দুলুম'' (২০১১) ''রোমিওরা'' (২০১১) ''অল রাউন্ডার'' (২০১১) ''ভালো থেকো ফুল মিষ্টি বকুল'' (২০১১) ''চম্পাকলি'' (২০১২) ''সিকান্দার বক্স এখন বিরাট মডেল'' (২০১২) ''অ্যাভারেজ আসলাম'' (২০১৬) ''ডিড সোলায়মান'' (২০১৬) ''চিরকুট'' (২০১৬) ''মিস্টার পারফেকশনিস্ট'' (২০১৬) ''আন্তর্জাতিক মামা'' (২০১৬) ''ফিনিক্স ফ্লাই'' (২০১৬) ''আমি তুমি সে'' (২০১৬) ==পুরস্কার== মিস ফটোজেনিক, ২০০০ বিএইএমএ পুরস্কার চ্যানেল আই পারফর্মেন্স পুরস্কার মেরিল-প্রথম আলো পুরস্কার, ২০০২, ২০০৭ ঢালিউড পুরস্কার বাংলাদেশ রিপোর্টার্‌স অ্যাসোসিয়েশন পুরস্কার ==তথ্যসূত্র== ==বহিঃসংযোগ== জন্ম ব্যক্তি অভিনেত্রী নাট্য অভিনেত্রী মডেল নৃত্যশিল্পী বিষয়শ্রেণী:২১শ শতাব্দীর বাংলাদেশী অভিনেত্রী বিষয়শ্রেণী:মিস ফটোজেনিক বিজয়ী আলো পুরস্কার বিজয়ী
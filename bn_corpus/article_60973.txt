'''সুনিতা নারায়ণ''' একজন ভারতীয় পরিবেশবিদ এবং রাজনৈতিক কর্মী হিসেবে দীর্ঘস্থায়ী উন্নয়নের সবুজ ধারণার প্রস্তাবক। সুনীতা নারায়ণ ভারত ভিত্তিক গবেষণা ইনস্টিটিউটের (সেন্টার ফর সায়েন্স এন্ড এনভায়রনমেন্ট), সোসাইটির ফর এনভায়রনমেন্টাল কমিউনিকেশনসএর পরিচালক এবং পাক্ষিক সাময়িকী ''ডাউন টু আর্থ'' এর সম্পাদক। ২০১৬ সালে তিনি ''টাইম ম্যাগাজিনের'' ১০০ প্রভাবশালী ব্যক্তির তালিকায় স্থান পেয়েছিলেন। == কার্যক্রম == ১৯৮২ সালে, দিল্লি বিশ্ববিদ্যালয় থেকে পড়াশোনা শেষ করার পাশাপাশি, সেন্টার ফর সায়েন্স অ্যান্ড এনভায়রনমেন্টের প্রতিষ্ঠাতা, অনিল আগরওয়ালের সাথে, সুনীতা, পরিবেশবাদী আন্দোলনে অংশ নেন। ১৯৮৫ সালে, তিনি ভারতের পরিবেশ প্রতিবেদনের সহ-সম্পাদনা করেন এবং তারপর বন ব্যবস্থাপনা সম্পর্কিত বিষয়গুলি অধ্যয়ন করেন। এই প্রকল্পের জন্য সারা দেশ ভ্রমণ করেন তিনি। ১৯৮৯ সালে সুনীতা নারায়ণ অনিল আগরওয়াল গণতন্ত্র দীর্ঘস্থায়ী উন্নয়নের বিষয়ে 'টুওয়ার্ডস গ্রিন ভিলেজেস' শিরোনামে প্রবন্ধ লিখেছিলেন। এরপর তিনি পরিবেশ উন্নয়নের মধ্যে সম্পর্ক অধ্যয়ন করেন এবং দীর্ঘস্থায়ী উন্নয়নের প্রয়োজন সম্পর্কে জনসাধারণের সচেতনতা তৈরির জন্য কাজ করেছেন। ২০১২ সালে তিনি ভারতের রাজ্যগুলোর পরিবেশের পরিস্থিতি সম্পর্কে প্রতিবেদন প্রকাশ করেন। বহু বছর ধরে, তিনি সেন্টার ফর সায়েন্স অ্যান্ড এনভায়রনমেন্টের ব্যবস্থাপনা সাংগঠনিক কাঠামো গড়ে তুলেছেন। সংগঠনটিতে এখন শতাধিক কর্মী আছে। নব্বই দশকের গোড়ার দিকে, তিনি বিশ্বব্যাপী পরিবেশগত বিষয়গুলিতে আকৃষ্ট হয়ে পড়েন এবং তা নিয়ে গবেষণা করে বলিষ্ঠ মতামত প্রকাশ করেন। তিনি বর্তমানে সেন্টার ফর সায়েন্স অ্যান্ড এনভায়রনমেন্টের পরিচালনার দায়িত্বে রয়েছেন এবং বেশ কয়েকটি গবেষণা প্রকল্প এবং জনসাধারণের কাছে প্রচারাভিযানে সক্রিয় ভূমিকা পালন করছেন। তিনি বিভিন্ন সংস্থার সরকারি কমিটির বোর্ডে কাজ করেন এবং বিশ্বব্যাপী বিভিন্ন ফোরামে বক্তব্য রাখেন। তার বক্তব্য দেশে বিদেশে ব্যাপকভাবে সমাদৃত হয়ে থাকে। ২০১৩ সালের ২০শে অক্টোবর, রোববার, সকালে অল ইন্ডিয়া ইনস্টিটিউট অব মেডিক্যাল সায়েন্সেসের কাছে সাইকেল চালানোর সময় সড়ক দুর্ঘটনায় আহত হন তিনি। তার সাইকেলটিকে দ্রুতগতিতে ধাবমান একটি গাড়ি ধাক্কা মারে। এই ঘটনায় গুরুতর আহত হন তিনি। আরোগ্যলাভ করার পর তিনি পুনরায় পরিবেশ আন্দোলনে ঝাঁপিয়ে পড়েন। == ২০১৬ সালে জনপ্রিয় সংস্কৃতিতে == ''বন্যার আগে'' তথ্যচিত্রে লিওনার্দো ডি ক্যাপ্রিওর সঙ্গে তিনি উপস্থিত ছিলেন এবং ভারতে মৌসুমি জলবায়ুর পরিবর্তনের প্রভাব সম্পর্কে এবং তা কীভাবে কৃষকদের প্রভাবিত করে সে সম্পর্কে কথা বলেছিলেন। == প্রকাশনা == ১৯৮৯ সালে সুনীতা নারায়ণ যৌথভাবে 'টুওয়ার্ডস গ্রিন ভিলেজেস' শীর্ষক এক প্রকাশনা প্রকাশ করেন। ১৯৯১ সালে তিনি ''গ্লোবাল ওয়ার্মিং'' বিষয়ক এক গবেষণা প্রকাশ করেন। ১৯৯২ সালে তিনি ''টুওয়ার্ডস গ্রিন ওয়ার্ল্ড: শ্যুড ইনভারনমেন্টাল ম্যানেজমেন্ট বি বিল্ট অন লিগাল কনভেনশনস অর হিউম্যান রাইটস'' শিরোনামে যৌথভাবে এক গবেষণাপত্র প্রকাশ করেন। ১৯৯৭ সালে কিয়োটো প্রোটোকল স্বাক্ষর হবার পর, তিনি বহু পরিবেশ পরিবর্তন বিষয়ক প্রবন্ধ লিখেছেন। ২০০০ সালে, তিনি ''গ্রিন পলিটিক্স গ্লোবাল এনভায়রনমেন্টাল নেগোটিয়েশনস'' প্রকাশনার সহ সম্পাদনা করেছিলেন। ১৯৯৭ সালে ''ডাইং উইজডম: রাইজ, ফল অ্যান্ড পোটেনশিয়াল অফ ইন্ডিয়া'স ওয়াটার হার্ভেস্টিং সিস্টেম'' শিরোনামের একটি প্রকাশনী সম্পাদনা করেছিলেন। তিনি ভারতের গ্রামীণ পরিবেশ দারিদ্র্য নিরসন সম্পর্কিত অনেকগুলি নিবন্ধে কাজ করেছেন। ১৯৯৯ সালে, তিনি ভারত সরকারের পরিবেশ বিষয়ক প্রতিবেদন সম্পাদনা করেছিলেন। ২০০১ সালে ''মেকিং ওয়াটার এভ্রিবডি'স বিজনেস:দ্য প্র‍্যাক্টিস অ্যান্ড পলিসি অব ওয়াটার হারভেস্টিং'' শিরোনামে একটি প্রকাশনী প্রকাশ করেছিলেন। == পুরস্কার == ২০০৫ সালে তিনি ভারতের সরকার পদ্মশ্রী পুরস্কার লাভ করেন। ২০০৫ সালে তার সংস্থাকে স্টকহোম ওয়াটার প্রাইজ প্রদান করা হয়। ২০০৯ সালে কলকাতা বিশ্ববিদ্যালয় তাকে সম্মানসূচক ডক্টরেট ডিগ্রি প্রদান করে। ২০০৯ সালে তিনি রাজা-লক্ষ্মী পুরস্কারে ভূষিত হন। ২০১৬ সালে টাইম ম্যাগাজিনের ''১০০ সবচেয়ে প্রভাবশালী ব্যক্তি''র তালিকায় তার নাম ছিল। ২০১৬ সালে তিনি আইএএমসিআর ক্লাইমেট চেঞ্জ কমিউনিকেশন রিসার্চ ইন অ্যাকশন পুরস্কার পেয়েছিলেন। ==তথ্যসূত্র== বিষয়শ্রেণী:২১শ শতাব্দীর ভারতীয় লেখক বিষয়শ্রেণী:২০শ শতাব্দীর ভারতীয় লেখক রাজনৈতিক লেখক জন্ম ব্যক্তি ব্যক্তি লাভস ওমেন ২০১৯ অনলাইন এডিটাথনে তৈরিকৃত নিবন্ধ
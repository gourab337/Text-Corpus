'''স্কট বার্নার্ডো স্টাইরিস''' (জন্ম: ১০ জুলাই, ১৯৭৫) অস্ট্রেলীয় বংশোদ্ভূত সাবেক নিউজিল্যান্ডীয় ক্রিকেটার। নিউজিল্যান্ড ক্রিকেট দলের পক্ষে আন্তর্জাতিক ক্রিকেটে অংশগ্রহণ করেছেন। দলে তিনি মূলতঃ অল-রাউন্ডার হিসেবে ছিলেন। মাঝারি সারির আক্রমণাত্মক ডানহাতে ব্যাটিংয়ের পাশাপাশি ডানহাতে মিডিয়াম পেসে সিদ্ধহস্তের অধিকারী ছিলেন ''বিলি রে'' ডাকনামে পরিচিতি '''স্কট স্টাইরিস'''। ঘরোয়া ক্রিকেটে অকল্যাণ্ড নর্দার্ন ডিস্ট্রিক্টস দলে প্রতিনিধিত্ব করেছেন তিনি। == খেলোয়াড়ী জীবন == ফেয়ারফিল্ড ইন্টারমিডিয়েট হ্যামিল্টন বয়েজ হাই স্কুলের প্রাক্তন ছাত্র স্টাইরিস ১৯৯৪-৯৫ মৌসুমে অকল্যাণ্ড নর্দার্ন ডিস্ট্রিক্টস দলে খেলেছেন। এছাড়াও, হ্যামিল্টন দলের পক্ষে হক কাপে প্রতিনিধিত্ব করেন। ২০০৮ সালের ইন্ডিয়ান প্রিমিয়ার লীগে ডেকান চার্জার্সের পক্ষে চুক্তিবদ্ধ হন। ২০ ফেব্রুয়ারি, ২০০৮ তারিখে খেলোয়াড়দের নিলামে তার মূল্যমান $১৭৫,০০০ মার্কিন ডলার নির্ধারিত হয়। এরপর ২০১১ সালে চেন্নাই সুপার কিংস কর্তৃপক্ষ তাকে ২০০,০০০ মার্কিন ডলারের বিনিময়ে চুক্তিবদ্ধ হয়। == আন্তর্জাতিক ক্রিকেট == ১৯৯৯-২০০০ মৌসুমে ভারত সফরে তার একদিনের আন্তর্জাতিকে অভিষেক ঘটে। রাজকোটে ভারত দলের বিপক্ষে অনুষ্ঠিত খেলায় তিনি শচীন তেন্ডুলকরের উইকেটসহ ৩-উইকেট দখল করেন। প্রথম টেস্ট খেলার জন্য তাকে ২০০২ সালের মাঝামাঝি সময় পর্যন্ত অপেক্ষা করতে হয়। গ্রেনাডায় ওয়েস্ট ইন্ডিজের বিপক্ষে তার টেস্ট অভিষেক ঘটে। আট নম্বরে ব্যাটিং করে তিনি ১০৭ রান সংগ্রহ করেন। এরপর বোলিংয়ে ৮৮ রানে উইকেট পান। তার প্রথম উইকেট ছিল ব্রায়ান লারা'র। দ্বিতীয় ইনিংসেও তিনি অপরাজিত ৬৯ রান তোলেন। টেস্টে ক্রিস গেইলের দ্বি-শতকের জন্য তিনি ম্যান অব দ্য ম্যাচের সম্মাননা থেকে বঞ্চিত হন। কিন্তু এর দুইমাস পূর্বেই করাচিতে তার টেস্ট অভিষেকের কথা ছিল। কিন্তু হোটেলে অবস্থানকারী নিউজিল্যান্ড দলের সামনে বোমা বিস্ফোরণ ঘটলে তিনি সুযোগ থেকে বঞ্চিত হন। == ক্রিকেট বিশ্বকাপ == সেন্ট লুসিয়া'য় অনুষ্ঠিত ২০০৭ সালের ক্রিকেট বিশ্বকাপে তার অপরাজিত ৮৭ রানের সুবাদে ইংল্যান্ডের বিপক্ষে জয় পায় তার দল। খেলায় তিনি ম্যান অব দ্য ম্যাচের পুরস্কার লাভ করেন। তার ব্যাটিংয়ের ধরন দেখে সাবেক ইংরেজ অধিনায়ক নাসের হুসাইন তাকে লড়াকু সৈনিক হিসেবে চিহ্নিত করেন। কেনিয়ার বিপক্ষেও তিনি অপরাজিত ৮০ রান করেন। সুপার এইট পর্বেও তিনি শ্রীলঙ্কার বিপক্ষে অপরাজিত ছিলেন ১১১ রান করে। তার সেঞ্চুরিটি ১৫২ বলে আসে। ২০০৩ সালের বিশ্বকাপেও তিনি আরও একটি সেঞ্চুরি করেছিলেন। == তথ্যসূত্র == == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার ক্রিকেট অভিষেকে সেঞ্চুরি করা ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেটার চার্জার্সের ক্রিকেটার সুপার কিংসের ক্রিকেটার ক্রিকেটার ক্রিকেটার হারিকেন্সের ক্রিকেটার ক্রিকেটার ডিস্ট্রিক্টসের ক্রিকেটার ক্রিকেটার সিক্সার্সের ক্রিকেটার কাপে সেঞ্চুরিকারী ক্রিকেটার
'''বারবেরি গ্রুপ''' একটি ব্রিটিশ বিলাসী দ্রব্য উৎপাদনকারী প্রতিষ্ঠান। কোম্পানিটি বিলাসী কাপড়, ফ্যাশন সামগ্রী, সুগন্ধী, রোদ-চশমা এবং প্রসাধনী সামগ্রী তৈরি করে থাকে। প্রতিষ্ঠানটির তৈরি করা পণ্যসমূহের মধ্যে সবচেয়ে জনপ্রিয় এবং কিখ্যাত হল ছককাটা পশমী কাপড়। এছাড়া কোম্পানির প্রতিষ্ঠাতা থমাস বারবেরি কর্ত্রিইক নকশাকৃত ট্রেঞ্চ কোটও বেশ জনপ্রিয়। বারবেরি বিশ্বের বিভিন্ন দেশে পণ্য বিক্রয় করে থাকে। রাণী দ্বিতীয় এলিজাবেথ এবং প্রিন্স অফ ওয়েলস বারবেরিকে রাজকীয় সনদ প্রদান করেছে। বারবেরি লন্ডন এক্সচেঞ্জ-এ তালিকাভুক্ত এবং এফটিএসই ১০০ ইনডেক্স-এর অন্যতম প্রতিষ্ঠান। ==ইতিহাস== ১৮৫৬ সালে ২১ বছর বয়সী থমাস বারবেরি ইংল্যান্ডের হ্যাম্পশায়ারে প্রথম বারবেরির একটি দোকান খোলেন। তখন অবশ্য দোকানের নাম বারবেরি ছিল না। ১৮৭০ সাল নাগাদ পোশাকের দোকান হিসেবে বারবেরি বেশ সুনাম অর্জন করে। ১৮৮০ সালে বারবেরি একটি পানি-প্রতিরোধক পোশাক বাজারে নিয়ে আসে, এটিও জনপ্রিয়তা অর্জন করে। ক্রেতারা দোকানটির পোশাক এবং অন্যান্য সামগ্রীকে ‘বারবেরির অফ লন্ডন’ নামে পরিচিত করে তোলে। এই নামটি এখনো বারবেরির পুরনো পোশাকে দেখা যায়। ১৮৯১ সালে লন্ডনে হে মার্কেটে বারবেরির দ্বিতীয় দোকান খোলা হয়। ১৯১১ রোল্ড অ্যামুন্ডসেন-এর জন্য বারবেরি পোশাক সরবরাহ করে। রোল্ড বিশ্বের প্রথম ব্যক্তি। এছাড়া আর্নেস্ট শ্যাকেলটন, যিনি ১৯১৪ সালে অ্যান্টার্কটিকা পাড়ি বেভার উদ্দেশ্যে একটি অভিযান পরিচালনা করেন, তিনিও বারবেরির পোশাক ব্যবহার করেছিলেন। ১৯২৪ সালে মাউন্ট এভারেস্টজয়ী জর্জ ম্যালোরী এভারেস্ট থেকে অবতরণের সময় বারবেরির জ্যাকেট ব্যবহার করেছিলেন। এসব কার্যক্রমের মাধ্যমে বারবেরির পোশাকের প্রচারণা বৃদ্ধি পায়। বারবেরি পরবর্তিতে বৈমানিকদের জন্যেও পোশাক তৈড়ি করে। কোম্পানিটি লন্ডন থেকে কেপ-টাউনে আকাশ পথে সবচেয়ে দ্রুতগামী ফ্লাইটের বৈমানিক ক্লাউসটন বেটি গ্রিনকে ১৯৩৭ সালে পৃষ্ঠপোষকতা করে। ১৯৭০ সালে ব্রিটেনের ফুটবল ফার্মগুলোর মধ্যেও বারবেরির পোশাক জনপ্রিয় হয়ে উঠে। ১৯৯৮ সালে কোম্পানিটি তাদের ব্র্যান্ড নাম বারবেরিস থেকে বারবেরি নির্ধারণ করে। ২০০৬ সালে বারবেরির নতুন প্রধান নির্বাহী অ্যাঙ্গেলা স্পেনের একটি পোশাক প্রতিষ্ঠান অধিগ্রহণের সিদ্ধান্ত নেয়। এর উদ্দেশ্যে ছিল বারবেরির বাজার সম্প্রসারণ করা এবং ব্র্যান্ডকে ক্রেতাদ্র মাঝে আরো পরিচিত করে তোলা। এর জন্যে বারবেরি কিছু খ্যাতনামা প্রতিষ্ঠান যেমন অ্যাপল ইনকর্পোরেটেড- এর সফলতার কৌশল থেকে শিক্ষা নেয়। ২০০৯ সালে বারবেরির প্রধান ক্রিয়েটিভ অফিসার হন বেইলি। বারবেরির তৎকালীন প্রধান নির্বাহী অ্যাঙ্গেলা সেসময় ব্রিটেনের সর্বাধিক আয়ের প্রধান নির্বাহী ছিলেন। নারী হিসেবে তিনিই প্রথম ব্রিটেনে এই সফলতা অর্জন করেন। ==গ্যালারি== বন্ড স্ট্রিটে বারবেরির দোকান File:Scarf স্কার্ফ File:Burberry নকশার এধরনের কাপড় বারবেরি চেক নামে পরিচিত ==তথ্যসূত্র== ==বহিঃসংযোগ== কোম্পানি মার্কা পোশাক নির্মাতা
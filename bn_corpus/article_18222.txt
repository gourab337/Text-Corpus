'''শেখ দীন মুহাম্মদ''' একজন অ্যাংলো-ভারতীয় পরিব্রাজক, শল্য-চিকিৎসক, ব্যবসা উদ্যোক্তা এবং যুক্তরাজ্য আয়ারল্যান্ডে প্রথম অভিবাসী ভারতীয়দের মধ্যে অন্যতম। তিনি প্রথম ইউরোপে ভারতীয় রন্ধনশৈলী শ্যাম্পু গোসলখানা প্রবর্তন করেন। ইউরোপে তিনি চিকিৎসামূলক মালিশও প্রবর্তন করেন। শেখ দীন মুহাম্মদ প্রথম ভারতীয় যিনি ইংরেজী ভাষায় বই লিখেছেন। == জীবনালেখ্য == তৎকালীন অবিভক্ত বাংলার বিহার রাজ্যের পাটনায় ১৭৫৯ সালে এক সম্ভ্রান্ত মুসলিম পরিবারে শেখ দীন মুহাম্মদের জন্ম। আত্মজীবনী অনুসারে তার পরিবার ছিল বাংলার নবাবদের সাথে সম্পর্কিত এবং তার পূর্ব পুরুষরা মুঘল সম্রাটদের প্রশাসনিক কাজে নিয়োজিত ছিলেন। মুঘলদের রসায়নবিদ্যার অনেককিছু শেখ দীন মুহাম্মদ শিখে নেন এবং তাদের তেল, সাবান, সুগন্ধিদ্রব্য, শ্যাম্পু ইত্যাদি তৈরীর কৌশল আয়ত্ত করে ফেলেন। ভারতীয় উপনিবেশের বঙ্গ প্রদেশে শেখ দীন মুহাম্মদ বেড়ে ওঠেন। তিনি ব্রিটিশ ইস্ট ইন্ডিয়া কোম্পানির বাঙালী ফৌজে (সেনাবাহিনী) যোগ দেন শিক্ষানবীশ শল্য-চিকিৎসক হিসেবে। মাত্র ১০ বছর বয়েসে তিনি সেনাবাহিনীর সাথে সম্পৃক্ত হয়ে পড়েন এবং ক্যাপ্টেন গডফ্রে ইভান বেকারের অধীনে কাজের সুযোগ পান। ১৭৮২ সাল পর্যন্ত তিনি ক্যাপ্টেন বেকারের বাহিনীতে থাকেন। বছর ক্যাপ্টেন বেকার সেনাবাহিনী থেকে ইস্তফা দিলে শেখ দীন মুহাম্মদও পদত্যাগ করেন এবং 'তার ঘনিষ্ঠ বন্ধু' ক্যাপ্টেন বেকারের সাথে যুক্তরাজ্যে চলে আসেন। ১৭৮৪ সালে বেকার পরিবারের সাথে শেখ দীন মুহাম্মদ আয়ারল্যান্ডের কর্ক শহরে অভিবাসী হন। সেখানে তিনি ইংরেজী ভাষায় দক্ষতা বৃদ্ধির জন্য একটি বিদ্যালয়ে ভর্তি হন। এখানেই তার সাথে জেইন ডেলি নামের এক সুন্দরী আইরিশ কিশোরীর পরিচয় হয় এবং তারা পরস্পরের প্রেমে পড়েন। জেইনের পরিবার এর বিরোধিতা করলে তারা পালিয়ে অন্য শহরে চলে আসেন। মুহাম্মদ ১৭৮৬ সালে জেইনের সাথে বিবাহবন্ধনে আবদ্ধ হন। পরে উনিশ শতকের শুরুতে তারা ইংল্যান্ডের ব্রাইটন শহরে চলে আসেন। == টীকা == == তথ্যসূত্র == == বহিঃসংযোগ == "Sake Dean Mahomet, Europe's first Asian Shaikh", ''দ্য নিউজ ইন্টারন্যাশনাল, পাকিস্তান'' "Making History Sake Dean Mahomed Regency 'Shampooing Surgeon'", ''বিবিসি সম্প্রচারের বাইরে'' ''ব্রাইটনে কালো ইতিহাস'' জন্ম মৃত্যু ব্যক্তি লেখক উদ্যোক্তা ভ্রমনকারী ভ্রমনকাহিনী লেখক
'''ইয়াজিদ বিন আবদুল মালিক''' বা '''দ্বিতীয় ইয়াজিদ''' (৬৮৭ ২৬ জানুয়ারি ৭২৪) () ছিলেন একজন উমাইয়া খলিফা। তিনি ৭২০ থেকে ৭২৪ সালে তার মৃত্যুর আগ পর্যন্ত খলিফা হিসেবে আসীন ছিলেন। দ্বিতীয় ইয়াজিদ তার পূর্ববর্তী খলিফা দ্বিতীয় উমরের মৃত্যুর পর খলিফা হন। উমর খারেজিদের সাথে আলোচনা করলেও তিনি তাদের সাথে লড়াইয়ে অবতীর্ণ হন। ইয়াজিদের সেনারা বিজয় লাভ করে এবং খারেজিদের নেতা শাওদাব নিহত হয়। উমরের মৃত্যুর পর ইয়াজিদ ইবনে আল মুহাল্লাব বন্দীদশা থেকে পালিয়ে ইরাকের দিকে চলে যান এবং সেখানে সমর্থন লাভে সক্ষম হন। তিনি দ্বিতীয় ইয়াজিদকে খলিফা হিসেবে মেনে নিতে অস্বীকৃতি জানান এবং পাল্টা শক্তির উত্থান ঘটান। প্রাথমিকভাবে সফল হলেও পরে তিনি মাসলামা ইবনে আবদুল মালিকের সেনাদের কাছে পরাজিত নিহত হন। আল আন্দালুস (ইবেরিয়ান উপদ্বীপ), উত্তর আফ্রিকা সাম্রাজ্যের পূর্ব অংশে গৃহযুদ্ধ শুরু হয়। ৭২০-৭২১ সালে (১০২ হিজরি) ইফ্রিকিয়ায় গভর্নর ইয়াজিদ ইবনে মুসলিমকে সরিয়ে পূর্ববর্তী গভর্নর মুহাম্মদ ইবনে ইয়াজিদ ক্ষমতায় আসেন। খলিফা এটি মেনে নেন এবং মুহাম্মদ ইবনে ইয়াজিদকে ইফ্রিকিয়ার গভর্নর হিসেবে নিশ্চিত করেন। আর্মেনিয়া আজারবাইজানে ইয়াজিদের গভর্নর আল জাররাহ ইবনে আবদাল্লাহ ককেসাসের দিকে অগ্রসর হন এবং ৭২২-২৩ সালে (১০৩ হিজরী) বালানজার অধিকার করেন। একই বছর মদিনার গভর্নর আবদুর রহমান ইবনে দাহহাক একজন নারীকে জোরপূর্বক বিয়ে করতে বাধ্য করে খলিফার বিরাগভাজন হন। সে নারী ইয়াজিদের কাছে অভিযোগ করেন। ইয়াজিদ আবদুল রহমানকে সরিয়ে আবদুল ওয়ালিদ ইবনে আবদাল্লাহকে তার স্থলে বসান। বাইজাইন্টাইন কাহিনীকার থিওফানস দ্য কনফেসার উল্লেখ করেন যে একজন জাদুগর ইয়াজিদকে বলেছিলেন যে তিনি যদি খ্রিষ্টান আইকনের বিরোধিতা করেন তবে চল্লিশ বছর রাজত্ব করতে পারবেন। ইয়াজিদ তা করেন কিন্তু সে বছর তার মৃত্যু হয়। অসন্তুষ্টদের মধ্যে উমাইয়া বিরোধীরা শক্তি অর্জন করে। আল তাবারির বিবরণ অনুযায়ী আব্বাসীয়রা ৭২০-৭২১ সাল (১০২ হিজরি) থেকে নিজেদের উদ্দেশ্য উন্নীত করছিল। তারা ইতোমধ্যেই একটি শক্তি গড়ে তুলছিল যা পরবর্তীতে উমাইয়াদেরকে ৭৫০ সালে উৎখাত করে। দ্বিতীয় ইয়াজিদ ৭২৪ সালে যক্ষ্মায় আক্রান্ত হয়ে মারা যান। এরপর তার ভাই হিশাম ইবনে আবদুল মালিক খলিফা হন। ==তথ্যসূত্র== *মুহাম্মদ ইবনে জারির আল তাবারি, ''History'' v. 24 "The Empire in Transition", transl. David Stephan Powers, Suny, Albany, 1989. *থিওফানস দ্য কনফেসার, ''The Chronicle of Theophanes'', transl. Harry Turtledove, University of Pennsylvania Press, Philadelphia, 1982 জন্ম মৃত্যু খলিফা থেকে মৃত্যু খলি ফা
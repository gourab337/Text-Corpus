উত্তর মেরুদেশীয় অঞ্চলের ভূ-সংস্থান মানচিত্র আন্তর্জাতিক আইন অনুসারে বর্তমানে বিশ্বের কোন দেশেরই উত্তর মেরু এবং তার সংলগ্ন উত্তর মহাসাগর অঞ্চলের উপর কোন সার্বভৌম নিয়ন্ত্রণ নেই। উত্তর মেরুদেশীয় অঞ্চলকে পাঁচটি দেশ ঘিরে রেখেছে; এগুলি হল রাশিয়া, মার্কিন যুক্তরাষ্ট্র (আলাস্কার মাধ্যমে), কানাডা, নরওয়ে এবং ডেনমার্ক (গ্রিনল্যান্ডের মাধ্যমে)। এই দেশগুলি তাদের উপকূলের আশেপাশে ২০০ নটিকাল মাইল পর্যন্ত অর্থনৈতিক কর্মকাণ্ড চালাতে পারে। জাতিসংঘ সমুদ্র আইন সম্মেলনে উত্থাপিত চুক্তিটিতে সম্মতি দেবার ১০ বছরের মধ্যে কোন দেশ তার ২০০ নটিকাল মাইল অঞ্চলের সীমানা বর্ধন করার জন্য দাবি জানাতে পারে। কারণে নরওয়ে (১৯৯৬ সালে সম্মতি দেয় ), রাশিয়া (১৯৯৭), কানাডা (২০০৩) এবং ডেনমার্ক (২০০৪) বেশ কিছু প্রকল্প হাতে নেয় যাতে কিছু উত্তর মহাদেশীয় অঞ্চল তারা নিজেদের দখলে নিতে পারে। চুক্তিটিতে মার্কিন যুক্তরাষ্ট্র স্বাক্ষর করলেও এখনও সম্মতি দেয়নি। মার্কিন রাষ্ট্রপতি জর্জ ওয়াকার বুশ মার্কিন সিনেটকে ২০০৭ সালের ১৫ই মে সম্মতি দেবার অনুরোধ জানান মার্কিন সিনেটের সম্মতির ব্যাপারটি বর্তমানে প্রক্রিয়াধীন আছে। উত্তর মেরুদেশীয় সমুদ্র অঞ্চলের মর্যাদা বর্তমানে বিতর্কিত। কানাডা, ডেনমার্ক, রাশিয়া নরওয়ে প্রত্যেকেই উত্তর মহাসাগরের অংশবিশেষকে তাদের জাতীয় জলসীমানার অন্তর্ভুক্ত বলে মনে করলেও মার্কিন যুক্তরাষ্ট্র এবং ইউরোপীয় ইউনিয়নের বেশির ভাগ দেশ গোটা অঞ্চলটিকে আন্তর্জাতিক সমুদ্র অঞ্চল হিসেবে গণ্য করে। == তথ্যসূত্র == == আরও পাঠ্য == (ইংরেজিতে) প্রশাসনিক অঞ্চল যুক্তরাষ্ট্রের পররাষ্ট্রনীতি পররাষ্ট্রনীতি পররাষ্ট্রনীতি পররাষ্ট্রনীতি পররাষ্ট্রনীতি মেরুদেশীয় অঞ্চল
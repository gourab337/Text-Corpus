'''কিরিল মেদভিদেভ''' (; জন্ম ১৯ জুন ১৯৭৫) একজন সোভিয়েত এবং রুশ কর্মী, সঙ্গীতশিল্পী এবং লেখক। লক্ষণীয়ভাবে, ২০০৪ সালে তিনি তার সমস্ত কাজের স্বত্ব ছেড়ে দিয়েছিলেন। == জীবনী == কিরিল মেদভিদেভ ফেলিকসভিচ ১৯৭৫ সালের ১৯ জুন মস্কোয় জন্মগ্রহণ করেন। তার পিতা ফেলিক্স মেদভিদেভ ছিলেন একজন সাংবাদিক। তার পরিবারের অনেকেই বামপন্থী রাজনীতির সাথে যুক্ত ছিলেন। ১৯৯২ থেকে ১৯৯৫ সাল পর্যন্ত মস্কো স্টেট ইউনিভার্সিটির ইতিহাস বিভাগে তিনি অধ্যয়ন করেছিলেন। == লেখক == ১০ জুন, ২০১৮, মস্কোতে একটি সমাবেশে "দমন নিরস্ত্রীকরণ ব্যতীত মুক্ত রাশিয়ার জন্য" উপস্থিত গিটার হাতে ২০০০ সালে, তিনি গোর্কি সাহিত্য ইনস্টিটিউট থেকে স্নাতক হন। তিনি রাশিয়ান জার্নাল, নেজাভিসিমায়া গেজেটা এবং বুলেটিন লিটারারি লাইফ অফ মস্কো প্রভৃতি পত্রিকাতে নিবন্ধ এবং রিভিউ প্রকাশ করেছিলেন। তিনি আধুনিক ইংরেজি ভাষার সাহিত্যের বেশ কয়েকটি বই অনুবাদ করেছেন (চার্লস বুকোস্কির দুটি বই: উপন্যাস "নারী" এবং কবিতার সংগ্রহ "দ্য পিপিং লেডি") ২০০২ সালে, মেদভিদেভের কবিতাগুলো আন্দ্রেই বেলি পুরস্কারের সংক্ষিপ্ত তালিকার "কবিতা" বিভাগে মনোনীত হয়েছিল। ২০০৮ সালে, তিনি "মুক্ত মার্কসবাদী প্রকাশনা" (রূশ) স্থাপন করেছিলেন। তিনি এই প্রকাশনার মাধ্যমে তার লেখা প্রকাশ করতেন। "ইট'স নো গুড" (এটা ভালো নয়) (কবিতা, প্রবন্ধ) মেদভিদেভের কবিতা, প্রবন্ধ এবং অন্যান্য কর্মকাণ্ডের ইংরেজিতে প্রকাশিত প্রথম রচনা। এটি ২০১২ সালে এন+১ আগলি ডাকলিং প্রেসে দ্বারা প্রকাশিত হয়েছিল। সেখানে তিনি মূলধারার কবিদের মধ্যে তার দৃষ্টিকোণকে "রাজনীতি সংস্কৃতির মধ্যে সংযোগ" হিসেবে বর্ণনা করেছেন। একইসাথে বিদ্যমান রাষ্ট্র ব্যবস্থাকে চ্যালেঞ্জ করার জন্য তার সকল কাজের স্বত্ব বা তার কাজের স্বীকৃতি প্রত্যাখ্যান করা কীভাবে শিল্পের একটি মৌলিক অংশ তা বর্ণনা করেছেন। ২০১২ সালের ৪ঠা ডিসেম্বরে, তিনি বিকল্প পুরস্কার "রাশিয়ান অ্যাক্টিভিস্ট আর্ট"-এ দ্বিতীয় পুরস্কার জয়লাভ করেছিলেন। এটি তিনি "জেইভারভ সেন্টার ফর কন্টেম্পোরারি আর্ট" (সমসাময়িক শিল্পের জন্য জেইভারভ কেন্দ্র) থেকে গ্রহণ করেছিলেন। ২০১৪ সালে, "হাইক টু দ্য সিটি হল" বইটির জন্য "কবিতা" বিভাগে আন্দ্রেই বেলি পুরষ্কার জয়লাভ করেছিলেন। ২০১৭ সালে সমালোচক লেভ ওবরিন তাকে আধুনিক রাশিয়ান কবিদের মধ্যে বিদেশে সবচেয়ে বিখ্যাত বলেছিলেন। == সঙ্গীতশিল্পী == মেদভিদেভ মস্কোতে ২০১০ সালে প্রতিষ্ঠিত "আর্কাদি কটস ব্যান্ড" নামে দাঙ্গা লোক দলে গান এবং গিটার বাজান। এই দলটির নাম রুশ সমাজতান্ত্রিক কবি আর্কাদি কটসের নামে নামকরণ করা হয়েছে। == সক্রিয়তা == তিনি সমাজতান্ত্রিক আন্দোলন "ফরওয়ার্ড"-এর একজন সদস্য ছিলেন। পরে সংগঠনটি রুশ সমাজতান্ত্রিক আন্দোলনের সাথে যুক্ত হয়ে যায়। ২০১৭ সালে মেদভিদেভ ঘোষণা করেছিলেন যে তিনি মেশচানস্কি জেলার পৌর নির্বাচনে অংশ নেবেন। ২০১৭ সালের ১২ সেপ্টেম্বরে, তিনি দলের ফেসবুক পাতায় ঘোষণা করেন যে তিনি প্রায় ১১% ভোট পেয়েছিলেন (৩৭৯ ভোট) কিন্তু নির্বাচিত হননি। == তথ্যসূত্র == == বাহ্যিক লিঙ্ক == কবি বিষয়শ্রেণী:রূশ কবি জন্ম ব্যক্তি
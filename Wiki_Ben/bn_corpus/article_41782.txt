'''গোলাম মাওলা''' (জন্ম: ১৯৩২; মৃত্যু: ২০ ফেব্রুয়ারী, ১৯৮৩) বাংলাদেশের একজন প্রথম সারির আলোকচিত্র সাংবাদিক ছিলেন। তাকে বাংলাদেশে আলোকচিত্র সাংবাদিকতার প্রবর্তক বলা হয়। তিনি বাংলাদেশ ফটো জার্নালিস্ট এসোসিয়েশনের অন্যতম প্রতিষ্ঠাতা সদস্য। ==প্রাথমিক জীবন== ==কর্মজীবন== প্রথম বয়সে তিনি মুকুল ফৌজের শিক্ষা শিবিরের প্রশিক্ষক হিসেবেও কাজ করেছেন। ১৯৬৫ সালে দৈনিক পাকিস্তান পত্রিকায় তার কর্ম জীবনের শুরু। দৈনিক পাকিস্তান থেকে স্বাধীনতার পর দৈনিক বাংলা পত্রিকায় প্রধান আলোকচিত্রশিল্পী হিসেবে জীবনের শেষ দিন পর্যন্ত কাজ করে গেছেন। ==বিশেষ অবদান== মুক্তিযুদ্ধের অনেক গুরুত্বপূর্ণ ছবি ধরা পড়েছে তার ক্যামেরায়। বঙ্গবন্ধু শেখ মুজিবুর রহমানের অনেক অসাধারণ ছবি তুলেছেন তিনি। বঙ্গবন্ধুর মৃত্যুর পর যে অল্প ক’জন আলোকচিত্র সাংবাদিককে সেনা প্রহরায় ৩২ নম্বরের বাসভবনে ঢুকতে দেয়া হয় তিনি তাদের মধ্যে একজন। বঙ্গবন্ধুর মৃত্যুর পরে প্রতিকুলতার মধ্যেও জীবনের ঝুঁকি নিয়ে মৃতদেহের ছবি তুলেন। সত্তরের মহাপ্রলয়, চুয়াত্তরের গোলযোগ, পঁচাত্তরের হট্টোগোল, ছিয়াত্তরের ফারাক্কা মিছিলের ফিচার ফটোগ্রাফি করে তিনি বিশেষভাবে পরিচিত। সংবাদপত্রে মর্যাদা বাড়ানোর জন্য তিনি আলোকচিত্র সাংবাদিক হিসেবে মর্যাদা দেওয়ার জন্য আন্দোলন গড়ে তুলেছিলেন। বাংলাদেশ স্বাধীন হবার পর গোলাম মাওলা আরমানীটোলা সমাজকল্যাণ কেন্দ্রে একটি ফটোগ্রাফি শিক্ষা বিভাগ চালু করেছিলেন। ১৯৮২ সালের প্রথম দিকে আলোকচিত্র সাংবাদিকতা বিষয়ক শিক্ষা কেন্দ্র আরমানীটোলা আলোকচিত্র প্রশিক্ষন কেন্দ্র প্রতিষ্ঠা করেন। ==অর্জন== জনাব মাওলা ১৯৭১ সালে জাপানে এবং ১৯৭৫ সালে বার্লিনে অনুষ্ঠিত ফটোগ্রাফি প্রতিযোগিতায় পুরস্কৃত হয়েছিলেন। ==মৃত্যু== গোলাম মাওলা ২০শে ফেব্রুয়ারী ১৯৮৩ সালে হৃদযন্ত্রের ক্রিয়া বন্ধ হয়ে মারা যান। মৃত্যুকালে তার বয়স হয়েছিলো ৫১ বছর। ==তথ্যসূত্র== আলোকচিত্রগ্রাহক জন্ম মৃত্যু সাংবাদিক
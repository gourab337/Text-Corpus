'''রাপ্পা রায়''' সুযোগ বন্দ্যোপাধ্যায় সৃষ্ট বাংলা সাহিত্যের অন্যতম বিখ্যাত একটি কমিকস্ চরিত্র। রাপ্পা রায়ের প্রথম আত্মপ্রকাশ ২০০৬ সালের জানুয়ারি মাসে আনন্দমেলা পত্রিকায় রাপ্পা রায়ের কাণ্ড কমিকসের মধ্য দিয়ে। ছয় পর্বে সমাপ্ত হয় এই কমিকস্। এরপরে রাপ্পা রায়কে নিয়ে আরও নয়টি কমিকস্ তৈরি করেন সুযোগ গল্পগুলির কেন্দ্রীয় চরিত্রে রাপ্পা ছাড়াও আছেন রাপ্পার বদমেজাজি বাবা আর পুলিশের বড়কর্তা রাপ্পার কাকা। টানটান কাহিনি, মজাদার ঘটনার ঘনঘটা আর অলঙ্করণে রাপ্পা রায় বাঙালি পাঠকের কাছে ক্রমশ জনপ্রিয় কমিক্স। ==কমিকস্== রাপ্পা রায়ের সবকটি কমিকস্ই প্রথম প্রকাশিত হয় আনন্দমেলা পত্রিকায়। প্রথমদিকে অনিয়মিতভাবে প্রকাশিত হলেও ২০১৩ সাল থেকে নিয়মিতভাবে পূজাবার্ষিকী আনন্দমেলাতে প্রকাশিত হতে শুরু করে রাপ্পার অ্যাডভেঞ্চার। কয়েকটি কাহিনী আনন্দ পাবলিশার্স থেকে গ্রন্থাকারে প্রকাশিত হয়েছে। ==চরিত্র== আর্ট কলেজ থেকে পাশ করা রাপ্পা অনেকটা "বাঙালীর মতোই নানা দুঃসাহসিক অভিযানে জেনেশুনে ঝাঁপিয়ে পড়াই রাপ্পা রায়ের স্বভাব। আর এই রাপ্পার এই কাজে প্রবল আপত্তি তার বাবার। কিন্তু প্রশ্রয় দেন রাপ্পার কাকা পুলিশের আইজি। তাই রাপ্পা প্রায়শই ঝামেলায় জড়িয়ে পড়ে কখনও বেনারস কখনও দার্জিলিং, আসামের জঙ্গল আবার কখনও কলকাতাতেই। রাপ্পা রায়ের কমিকস্ অঙ্কনের ক্ষেত্রেও সুযোগ বন্দ্যোপাধ্যায় অনুসরণ করেছেন টিনটিনের কমিকসের বেলজিয়ান ধাঁচ। রাপ্পার দুঃসাহসী আর বেপরোয়া মনোভাবের জন্যই তাকে ছোটো বড়ো নির্বিশেষে সকল পাঠক-পাঠিকারই পছন্দ। ==তথ্যসূত্র== আনন্দ পাবলিশার্স প্রাইভেট লিমিটেড আনন্দমেলা,মে এবং আনন্দমেলা পত্রিকা সংগ্রহ সাহিত্যের কাল্পনিক চরিত্র চরিত্র
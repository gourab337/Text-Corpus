আফ্রিকার উপগ্রহ চিত্র আফ্রিকার উত্তরভাগে বিশ্বের বৃহত্তম মরুভূমি সাহারা অবস্থিত। আফ্রিকার বিষুবীয় অঞ্চলে রয়েছে ঘন ক্রান্তীয় অতীবৃষ্টি অরণ্য। এর দক্ষিণে রয়েছে ঘাসে আবৃত সমতল উচ্চভূমি যা উপকূলীয় সমভূমিতে মিলে গেছে। আফ্রিকার প্রধান প্রধান পর্বতমালার মধ্যে আছে উত্তর উপকূলের অ্যাটলাস পর্বতমালা এবং উগান্ডা-জায়ার সীমান্তের রুওয়েনজরি পর্বতমালা। তানজানিয়াতে আফ্রিকার সর্বোচ্চ পর্বত কিলিমানজারো অবস্থিত। এটি একটি সুপ্ত আগ্নেয়গিরি। আফ্রিকার পূর্বভাগে গ্রেট রিফট উপত্যকা অঞ্চলে অনেকগুলি বিশালাকায় হ্রদ আছে। আফ্রিকাতে বিশ্বের সবচেয়ে দীর্ঘ কিছু নদী অবস্থিত। এদের মধ্যে আছে নীল নদ, নাইজার নদী, জায়ার নদী এবং জাম্বেজি নদী। == আরও দেখুন == সাহারা মরুভূমি সহিল সুদান (অঞ্চল) কালাহারি মরুভূমি সাহারা-নিম্ন আফ্রিকা আফ্রিকার শিং ভূগোল
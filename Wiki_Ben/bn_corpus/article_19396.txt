'''মহেশ ভূপতি''' (; জন্ম: জুন, ১৯৭৪) ভারতের পেশাদার টেনিস খেলোয়াড় হিসেবে পরিচিত। বৈশ্বিকভাবে সেরা দ্বৈত খেলোয়াড়রূপে গণ্য হয়ে আছেন। ইতিমধ্যে তিনি ১১বার গ্র্যান্ড স্ল্যাম শিরোপা জয় করেছেন। প্রথম ভারতীয় টেনিস খেলোয়াড়, যিনি ১৯৯৭ সালে রিকা হিরাকিকে সাথে নিয়ে কোন গ্র্যান্ড স্ল্যাম প্রতিযোগিতা জয় করেন। তার পুরো নাম ''মহেশ শ্রীনিবাস ভূপতি''। ২০০৬ সালে অস্ট্রেলিয়ান ওপেনের মিশ্র দ্বৈতে জয়লাভের মধ্য দিয়ে আট জন টেনিস খেলোয়াড়ের অভিজাত বিভাগে প্রবেশ করেন যিনি খেলোয়াড়ী জীবনে মিশ্র দ্বৈতে গ্র্যান্ড স্ল্যাম অর্জন করেছেন। == ডেভিস কাপ এশিয়ান গেমস == মহেশ ভূপতি এশিয়ান গেমসের পাশাপাশি অনেকবার ডেভিস কাপে অংশগ্রহণ করেন। ভারতের পক্ষ হয়ে তিনি ১৯৯৫ থেকে ২০০৬ সাল পর্যন্ত মোট ৪৬টি খেলায় করেন। তন্মধ্যে ২৮ জয় এবং ১৮ পরাজয়। তার ২৮ জয়ের মধ্যে ২০টি জয় এসেছে দ্বৈত খেলায়। ২০০৬ সালে দোহায় অনুষ্ঠিত এশিয়ান গেমসে লিয়েন্ডার পেজকে সাথে নিয়ে টেনিসের দ্বৈত প্রতিযোগিতায় শিরোপা জয় করেন। == ব্যক্তিগত জীবন == ভূপতি এক খ্রিস্টান পরিবারে জন্মগ্রহণ করেন। তার মাতৃভাষা হচ্ছে তেলেগু। মার্কিন যুক্তরাষ্ট্রের ইউনিভার্সিটি অব মিসিসিপিতে পড়াশোনা করেন। প্রখ্যাত মডেল শ্বেতা জৈশঙ্করকে বিয়ে করেন। কিন্তু সাত বছর পর তাদের মধ্যে ছাড়াছাড়ি হয়ে যায়। পরবর্তীতে ২০০০ সালের মিস ইউনিভার্স লারা দত্তকে ১৬ ফেব্রুয়ারি, ২০১১ সালে মুম্বাইয়ের বান্দ্রায় বিয়ে করেন। এরপর খ্রিস্টান নিয়ম-নীতি অনুসারে ২০ ফেব্রুয়ারি, ২০১১ সালে গোয়ার সানসেট পয়েন্টে বিবাহ-পর্ব অনুষ্ঠিত হয়। আগস্ট, ২০১১ সালে লারা দত্ত তার অন্তঃসত্ত্বার সংবাদ প্রকাশ করেন। ২০ জানুয়ারি, ২০১২ সালে সায়রা নাম্নী এক কন্যা সন্তান প্রসব করেন লারা দত্ত। ২০১০ সালে ভূপতি দম্পতি একটি চলচ্চিত্র নির্মাণকারী সংস্থা ''বিগ ডেডি প্রোডাকশন্স'' খোলেন। == জয়ের পরিসংখ্যান == সাফল্যগাঁথা (৫০) গ্র্যান্ড স্ল্যাম (৪) এটিপি ওয়ার্ল্ড ট্যুর ফাইনাল (০) এটিপি ওয়ার্ল্ড ট্যুর মাস্টার্স ১০০০ (১৫) এটিপি ওয়ার্ল্ড ট্যুর ৫০০ সিরিজ (৭) এটিপি ওয়ার্ল্ড ট্যুর ২৫০ সিরিজ (২৪) মাঠ অনুযায়ী হার্ড (৩০) ক্লে (১৩) গ্রাস (২) কার্পেট (৫) == খেলাধূলা ব্যবস্থাপনা == মহেশ ভূপতি ভারতে টেনিসের বিকাশ সুযোগ-সুবিধা উন্নয়নে তার প্রতিষ্ঠান মাধ্যমে কাজ করে যাচ্ছেন। সেখানে তিনি প্রধান ব্যক্তি হিসেবে ক্রীড়া উন্নয়ন পরিচালনার জন্য ভারতের অন্যতম টেনিস প্রতিভা সানিয়া মির্জাসহ অনেক সম্পৃক্ত করেছেন। == সম্মাননা == ২০০১ সালে ভারতের সর্বোচ্চ বেসামরিক সম্মাননা পদ্মশ্রী পুরস্কার লাভ করেন। এছাড়াও উল্লেখযোগ্য ব্যক্তিত্ব হিসেবে ২৬ নভেম্বর, ২০০৭ সালে স্পোর্টস পিপল ফর চ্যাঞ্জ কর্মবীর পুরস্কার লাভ করেন ভূপতি। == তথ্যসূত্র == == বহিঃসংযোগ == Mahesh Bhupathi Fan Site Davis Cup Player page টেনিস খেলোয়াড় ব্যক্তি জন্ম গেমস স্বর্ণ বিজয়ী ওপেন বিজয়ী ওপেন বিজয়ী ওপেন বিজয়ী শিরোপাধারী পুরস্কার প্রাপক প্রাপক টেনিস খেলোয়াড় গ্রীষ্মকালীন অলিম্পিকের টেনিস খেলোয়াড় গ্রীষ্মকালীন অলিম্পিকের টেনিস খেলোয়াড় পুরুষ টেনিস খেলোয়াড়
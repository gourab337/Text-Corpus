'''দ্য শিলং টাইমস''' হল ভারতের রাজ্য মেঘালয়ের সবচেয়ে পুরোনো এবং সর্বাধিক জনপ্রিয় ইংরেজি দৈনিক পত্রিকা। ==ইতিহাস== ১৯৪৫ সালের ১০ আগস্ট সাপ্তাহিক ম্যাগাজিন আকারে পত্রিকাটি যাত্রা শুরু করে। তখন এর সম্পাদক ছিলেন স্বর্গীয় সুধীন্দ্র ভূষণ চৌধুরী। ১৯৫৮ সালে পত্রিকাটি দৈনিক পত্রিকায় রূপান্তরিত হয়। কিন্তু আর্থিক সীমাবদ্ধতার কারনে মাত্র ছয় মাসের মধ্যে পত্রিকাটি ফের সাপ্তাহিক সংস্করণে ফিরে যায়। ১৯৬১ সালে পি.এন. চৌধুরী সাপ্তাহিক পত্রিকার স্বত্বাধিকারী নির্বাচিত হন এবং সম্পাদক হিসেবে দায়িত্ব নেন। পি.এন. চৌধুরীর মৃত্যুর পর তার পুত্র জনাব মানস চৌধুরী ১৯৭৮ সালের এপ্রিল দ্য শিলং টাইমস পত্রিকার দায়িত্ব গ্রহণ করেন। নানা প্রতিবন্ধকতা পেরিয়ে ১৯৮৭ সালের মার্চ মাসে এটি দৈনিক পত্রিকা হিসেবে পুনরায় আত্নপ্রকাশ করে। ১৯৯২ সালের নভেম্বর দ্য শিলং টাইমস কর্তৃপক্ষ পত্রিকাটির গারো পাহাড় সংস্ককরণ বের করে। ১৯৯৩ সালের ১৩ জানুয়ারি গারো ভাষায় প্রকাশিত হয় সাপ্তাহিক জানেরা (Janera)। সাপ্তাহিক পত্রিকাটি সেসময় অনেক জনপ্রিয়তা পায়। পরবর্তীতে ২০০০ সালের ৩১ জুলাই এটি সালান্তিনি জানেরা (Salantini Janera) নামে দৈনিক পত্রিকা হিসেবে প্রকাশিত হয়। ১৯৯৫-’৯৬ সালে পত্রিকাটি শিলং, তুরা, গুয়াহাটি এবং দিল্লীতে এর সুবর্ণ জয়ন্তী উৎযাপন করে। ২০০৪-’০৫ সালে আসামের গুয়াহাটিতে দ্য শিলং টাইমস পত্রিকার হীরক জয়ন্তী উপলক্ষে এক জাঁকালো অনুষ্ঠানের আয়োজন করা হয়। অনুষ্ঠানটির শুভ উদ্ভোধন করেন ভারতের প্রধানমন্ত্রী ডঃ মনমোহন সিংহ। ২০০৫ সালে পত্রিকাটির সম্পাদক জনাব মানস চৌধুরী সাংবাদিকতায় অবদানের স্বীকৃতিসরূপ পদ্মশ্রী সম্মানে ভূষিত হন। ২০০৯ সালের জুন থেকে দ্য শিলং টাইমস কর্তৃপক্ষ আসামের গুয়াহাটি থেকে সংবাদ লাহাড়ি নামে একটি বাংলা দৈনিক প্রকাশ করে আসছে। ==তথ্যসূত্র== সংবাদপত্র
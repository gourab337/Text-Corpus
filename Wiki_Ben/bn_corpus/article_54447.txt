() দক্ষিণ-পশ্চিম রাশিয়ার রোস্তভ ওবলাস্তের প্রশাসনিক কেন্দ্র বন্দর। এটি পূর্ব-ইউরোপীয় সমভূমির দক্ষিণ-পূর্ব অংশে দোন নদীর তীরে এবং আজভ সাগরে দোন নদীর মোহনা থেকে ৩২ কিলোমিটার দূরে অবস্থিত। শহরের দক্ষিণ-পশ্চিমের শহরতলীগুলি দোন নদীর ব-দ্বীপ সংলগ্ন অঞ্চলে অবস্থিত। এখানে ১০ লক্ষের কিছু বেশি লোকের বাস; জনসংখ্যার বিচারে এটি রাশিয়ার ১০ম বৃহত্তম শহর। শহরটিকে ১৭৪৯ সালে তৎকালীন তুর্কি সাম্রাজ্যের সাথে সীমান্তে অবস্থিত একটি শুল্কশহর হিসেবে প্রতিষ্ঠা করা হয়। শহরটি পরবর্তীতে রুশ সাম্রাজ্যের উত্তর ককেসাস অঞ্চলের বিকাশে আন্তঃককেসাস অঞ্চল বিজয়ে গুরুত্বপূর্ণ ভূমিকা রাখে। ১৯৫২ সালে এটিকে জাহাজবাহী খালের মাধ্যমে ভোলগা নদীর সাথে যুক্ত করা হয়। রোস্তভ শহরটি রাশিয়ার ইউরোপীয় অংশের মধ্যভাগ এবং ককেসাস অঞ্চলের মধ্যে সড়ক, রেল, তেল গ্যাসের জন্য গুরুত্বপূর্ণ শহর। এটি একটি বৃহৎ কয়লাখনি অঞ্চলের কাছে অবস্থিত। এটি রাশিয়ার বৃহত্তম কৃষি যন্ত্রপাতি সরঞ্জাম নির্মাণকেন্দ্র। ==সামরিক গুরুত্ব== এখানে রুশ বিমানবাহিনীর ৪র্থ ডিভিশনের সদর দপ্তর অবস্থিত। ==তথ্যসূত্র== শহর
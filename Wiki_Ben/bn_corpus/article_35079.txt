'''বছরের সেরা ভিডিওর জন্য গ্র্যামি অ্যাওয়ার্ড''' () হল রেকর্ডিং শিল্পীদের জন্য একটি সম্মানজনক পুরস্কার যা ১৯৮২ সালের ''২৪তম গ্র্যামি অ্যাওয়ার্ড'' এবং ১৯৮৩ সালের ''২৫তম গ্র্যামি অ্যাওয়ার্ড'' অনুষ্ঠানে মিউজিক ভিডিওর জন্য প্রদান করা হয়েছিল। গ্র্যামি অ্যাওয়ার্ড, ১৯৫৮ সালে প্রতিষ্ঠিত একটি বার্ষিক অনুষ্ঠান যা মূলত সঙ্গীত শিল্পে অসাধারণ কৃতিত্ত্বের জন্য প্রদান করা হয় এবং একে ''গ্রামোফোন এ্যাওয়ার্ড'' হিসেবেও সম্বোধন করা হয়। যুক্তরাষ্ট্রের ন্যাশনাল আকাডেমি অব রেকর্ডিং আর্টস অ্যান্ড সায়েন্সেস কর্তৃক প্রদত্ত পুরস্কার প্রদানের ক্ষেত্রে "এ্যালবাম বিক্রি বা চার্টের অবস্থান নয় বরং শৈল্পিক স্বীকৃতির ক্ষেত্রে প্রাযুক্তিক দক্ষতা, সর্বোপরি রেকর্ডিং শিল্পের সার্বিক শ্রেষ্ঠত্ব বিবেচনা করা হয়ে থাকে।" ১৯৮২ সালে সর্বপ্রথম মাইকেল নেজমিথ তার ''এলিফ্যান্ট পার্টস'' এ্যালবামের জন্য "দেশীয় বাজারে সেরা ভিডিও, যেকোন ফরম্যাটে ভিডিও ক্যাসেট বা ডিস্কের জন্য পুরস্কার লাভ করেছিলেন"। ১৯৮৩ সালে, অলিভিয়া নিউটন-জন পুরস্কৃত হয়েছিলেন তার ''অলিভিয়া ফিজিক্যালের'' জন্য। ১৯৮৪ সালের শুরুর দিকে গ্র্যামি অ্যাওয়ার্ডের, বছরের সেরা ভিডিও ক্যাটাগরি পরিবর্তিত হয়ে শ্রেষ্ঠ ভিডিও, সংক্ষিপ্ত রূপ এবং শ্রেষ্ঠ ভিডিও অ্যালবাম হিসেবে রূপ নেয় (বর্তমানে যা যথাক্রমে শ্রেষ্ঠ সঙ্গীত ভিডিও এবং শ্রেষ্ঠ সঙ্গীত চলচ্চিত্র)। ==পুরস্কার প্রাপকগণ== চিত্র:Michael Nesmith নেসমিথ ২০১২ সালে পারফর্ম করছেন ২৪তম গ্র্যামি অ্যাওয়ার্ডে (১৯৮২), বছরের শ্রেষ্ঠ ভিডিওর জন্য মনোনয়ন পেয়েছিল যথাক্রমে, ইউবি ব্লেইক ''ওয়ান নাইটস্ট্যান্ড: অ্যা কিবোর্ড ইভেন্ট''-এর জন্য, সঙ্গীতদল ব্ল্যন্ডি তাদের ''ইট টু দ্য বিট'', ব্রুস সেথ গ্রীন পেয়েছিলেন তাদের পাজল গেম হিসেবে পরিচিত অংশগ্রহণমূলক ভিডিও সংগ্রহ ''দ্য ফাস্ট ন্যাশানাল কিডিস্ক'', এবং দ্য মাংকিস-এর সাবেক সদস্য মাইকেল নেসমিথ তার ''এলিফ্যান্ট পার্টস'' (এছাড়াও ''মাইকেল নেজমিথইন এলিফ্যান্ট পার্টস'' নামেও পরিচিত) ঘন্টাব্যাপী ভিডিওর জন্য। ''ওয়ান নাইট স্ট্যান্ড'' ছিল মুলত কার্নেগি হলে অনুষ্ঠিত একটি জ্যাজ প্রোগ্রামের রেকর্ডিং যেখানে ''এ্যান ইভিনিং অব অল স্টারস'' শিরোনামের অনুষ্ঠানে কেনি ব্যারন, আর্থার ব্লাইথ, জর্জ ডিউক, হার্বি হ্যানকক, রোল্যান্ড হানা, ববি হ্যাচারসন এবং আরও দশজনের মতো সঙ্গীতঙ্গ উপস্থিত ছিলেন। ব্লন্ডি'র ভিডিও ক্যাসেট ''ইট টু দ্য বিট'' তাদের একই শিরোনামের অ্যালবামে ১৯৭৯ সালে প্রকাশিত হয়েছিল। ''দ্য ফাস্ট ন্যাশানাল কিডিস্ক'', অন্যতম প্রথম মিথস্ক্রিয়া শিক্ষামুলক ভিডিওডিস্কস, যার বিষয়বস্তু বিশেষভাবে শিশুদের জন্যই নির্মাণ করা হয়েছিল। কোন ধরনের ''ফেন্সি ডিজিটাল ইফেক্টস'' ব্যবহার ছাড়াই গ্রীন তাদের ''কিডিস্ক'' ভিডিওতে পাঁচ থেকে দশ ঘন্টার বৈশিষ্ট্য মাত্র ত্রিশ মিনিটের মধ্যে সংযোজন করতে সক্ষম হয়েছিলেন, দ্বৈত অডিও ট্র্যাকস, ফ্রিজ ফ্রেমিং, স্লো মোশন অন্যান্য কৌশল প্রয়োগ করার মাধ্যামে। এছাড়াও ভিডিওতে বৈশিষ্ট্য হিসেবে ছিল উড়োজাহাজ উডানো, কৌতুককথন, কাগজের উড়োজাহাজ তৈরি, সঙ্গীত এবং অন্যান্য গেম। পুরস্কার জয়ী নেসমিথ, হোম ভিডিওতে টেলিভিশন প্রোগ্রাম চলচ্চিত্র বিতরণকারী কোম্পানি স্থাপনকারী পথিকৃতদের একজন, তাছাড়াও তিনি টেলিভিশনের মিউজিক ভিডিও ফরম্যাট প্রতিষ্ঠাকারী হিসেবে পরিচিত, যা পরবর্তিতে এমটিভিতে পরিবর্তিত হয়। ১৯৭৬ সালে নেসমিথ তার গান "রিও" এর জন্য একটি ভিডিও নির্মাণ করেছিলেন, এটি পরে ''মন্টেজ অব মিউজিক অ্যান্ড গ্যাগস''-এর সঙ্গে সংযুক্ত হয়, এবং প্যাসিফিক আর্টস ভিডিও রেকর্ডস কোম্পানি গঠনের পর তা ''এলিফ্যান্ট পার্টস'' নামেই পরিচিতি লাভ করে। ১৯৮৫ সালে ''এলিফ্যান্টস পার্টস'' ''মাইকেল নেসমিথ ইন টেলিভিশন পার্টস'' শিরোনামে এনবিসির গ্রীষ্মকালীন ধারাবাহিকে সাত-পর্বে গৃহীত হয়েছিল। চিত্র:Olivia Newton-John Sydney woman with blond hair in black clothing, holding microphone|২০০৮ সালে সিডনিতে সঙ্গীত পরিবেশন করছেন ১৯৮৩ সালের পুরস্কার বিজয়ী অলিভিয়া নিউটন-জন ২৫তম গ্র্যামি অ্যাওয়ার্ড হলেন, ''ভিশনস: এলটন জন''এর জন্য এলটন জন, ''অলিভিয়া ফিজিক্যাল''-এর জন্য অলিভিয়া নিউটন-জন, ''দ্য টিউব্‌স ভিডিও''-এর জন্য রক ব্যান্ড দ্য টিউবস, জ্যাকুইস অফেনব্যাচ' তার রেকর্ডিং অপেরা ''দ্য টেলস অব হফম্যান'' যা পরিচালনায় ছিলেন রয়্যাল অপেরার জর্জ পেট্রে প্ল্যাসিদ্যু ডমিনগু, এছাড়াও মনোনয়ন পেয়েছিলেন শিশুদের জন্য ভিডিও ''ফান এ্যান্ড গেমস'', যেখানে বেশকজন শিল্পীর অংশগ্রহণ করেছিলেন এবং ভিডিওটি প্রযোজনা করেছিলেন মার্গারেট মরফি। ''ভিশন'' এবং ''দ্য টিউব্‌স ভিডিও'' দুইটি পরিচালনায় ছিলেন রাসেল মুল্যাচি। এলটন জনের ''ভিশনস'' অ্যালবাম নির্মিত হয়েছিল তার ১৯৮১ সালে প্রকাশিত ''দ্য ফক্স'' অ্যালবামের সকল গান অবলম্বনে। ব্যান্ডদল টিউবের অফিসিয়াল সাইটের মতে, পুনঃবার প্রকাশিত না হওয়া সংগৃহীত ভিডিওটি প্রথম দেখা যায় তাদের ১৯৮১ সালের ''দ্য কম্পলিশন ব্যাকওয়ার্ড প্রিন্সিপাল'' অ্যালবামে। নিউটন-জনকে ১৯৮৩ সালের ফেব্রুয়ারিতে লস অ্যাঞ্জেলেসের শ্রাইন অডোটেরিয়ামে পুরস্কার প্রদান করা হয়। ১৯৭৮ সালে ''গ্রীজ'' চলচ্চিত্রে তার ভূমিকা, ১৯৮১ সালের ''ফিজিক্যাল'' অ্যালবামের গানে শারীরিক কসরতের ভিডিও এবং সর্বোপরি বিভিন্ন যৌন উস্কানিমূলক বক্রোক্তি সেসময়ে ব্যাপক বিতর্কের সৃষ্টি করেছিল। ==বিভাগ স্থগিতকরণ== বছরের সেরা ভিডিও বিভাগের পুরস্কারটি ১৯৮৪ সালে এমটিভি ভিডিও মিউজিক অ্যাওয়ার্ড চালুর মাধ্যমে স্থগিত হয়ে যায়, এবং বছরের শ্রেষ্ঠ ভিডিওর জন্য পুরস্কার হিসেবে এমটিভি ভিডিও মিউজিক অ্যাওয়ার্ড প্রদানের রীতি চালু হয়। এই আকাদেমি ২৬তম গ্র্যামি অ্যাওয়ার্ডে শ্রেষ্ঠ ভিডিও, সংক্ষিপ্ত ফর্ম এবং শ্রেষ্ঠ ভিডিও অ্যালবাম ক্যাটাগরিতে অঙ্গীভুত করে। ১৯৮৮ ১৯৮৯ সালে ধারাবাহিকতা পরিবর্তিত হয় এবং ১৯৯০ সালে এই ক্যাটাগরিটি বেস্ট কনসেপ্ট মিউজিক ভিডিও বেস্ট পারফরমেন্স মিউজিক ভিডিও হয়। ১৯৯০ সালে আকাডেমি তাদের পুরোনো সংষ্করণে ফিরে যায়, যদিও ২০১৪ সালে পুরস্কারটি দইটি ভিন্ন নামে শ্রেষ্ঠ সঙ্গীত চলচ্চিত্র শ্রেষ্ঠ সঙ্গীত ভিডিও হিসেবে প্রদান করা হয়। ==আরো দেখুন== গ্র্যামি অ্যাওয়ার্ড ==তথ্যসূত্র== ;সাধারন টীকা: ব্যবহারকারীদের অনুসন্ধান বাক্সে ধরন হিসেবে "মিউজিক ভিডিও" বিভাগ নির্বাচন করতে হবে। ;বিশেষ ==বহিঃসংযোগ== গ্র্যামি এ্যাওয়ার্ডের দাপ্তরিক ওয়েবসাইট গ্র্যামি.কম "অলিভিয়া নিউটন-জন গেট্‌স ফিজিক্যালের" মার্কিন যুক্তরাষ্ট্রে প্রতিষ্ঠিত মার্কিন যুক্তরাষ্ট্রে প্রতিষ্ঠিত প্রতিষ্ঠিত পুরস্কার প্রতিষ্ঠিত পুরস্কার অ্যাওয়ার্ডের বিভাগসমূহ সেরা ভিডিওর জন্য গ্র্যামি অ্যাওয়ার্ড
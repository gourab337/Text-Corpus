'''জুন লুইস স্কুইব''' (; জন্ম: নভেম্বর ১৯২৯) হলেন একজন মার্কিন অভিনেত্রী। ক্লিভল্যান্ড প্লে হাউজে প্রশিক্ষণ গ্রহণের পর ১৯৬০ সালে ইথেল মারম্যানের সাথে ''জিপসি'' নাটক দিয়ে তার ব্রডওয়ে মঞ্চে অভিষেক হয়। পরবর্তীকালে তিনি ব্রডওয়ে মঞ্চে সেরা সঙ্গীতনাট্য বিভাগে টনি পুরস্কার বিজয়ী ''দ্য হ্যাপি টাইম'' (১৯৬৮) ''স্যাক্রিলেজ'' (১৯৯৫) নাটকে অভিনয় করেন। ২০১৮ সালে ''ওয়েট্রেস'' নাটক দিয়ে তিনি পুনরায় ব্রডওয়ে মঞ্চে ফিরেন। ২০১৩ সালে আলেকজান্ডার পেইনের ''নেব্রাস্কা'' চলচ্চিত্রে অভিনয় করে তিনি শ্রেষ্ঠ পার্শ্ব অভিনেত্রী বিভাগে একাডেমি পুরস্কার, গোল্ডেন গ্লোব পুরস্কার, স্ক্রিন অ্যাক্টরস গিল্ড পুরস্কারের মনোনয়ন লাভ করেন এবং স্যাটেলাইট পুরস্কার লাভ করেন। ==প্রারম্ভিক জীবন== স্কুইব ১৯২৯ সালের ৬ই নভেম্বর ইলিনয় অঙ্গরাজ্যের ভ্যান্ডালিয়ায় জন্মগ্রহণ করেন। তার মাতা জয়বেল ফোর্স (১৯০৫-১৯৯৬) এবং পিতা লুইস স্কুইব (১৯০৫-১৯৯৬)। তার মাতা ছিলেন একজন উচ্চাকাঙ্ক্ষী গলফার এবং খ্যাতনামা পিয়ানোবাদক। তিনি ১৯২০-এর দশকে নির্বাক চলচ্চিত্রসমূহের জন্য পিয়ানো বাজাতেন এবং পরবর্তীকালে পিয়ানো প্রতিযোগিতায় অংশগ্রহণ করে এবং ১৯৭৫ ১৯৭৬ সালে ওল্ড টাইম পিয়ানো প্লেইং বিশ্ব চ্যাম্পিয়নশিপ প্রতিযোগিতা জিতেন। তার পিতা বীমা ব্যবসায়ের সাথে জড়িত ছিলেন এবং দ্বিতীয় বিশ্বযুদ্ধে মার্কিন যুক্তরাষ্ট্রের নৌবাহিনীতে যোগ দিয়েছিলেন। ==কর্মজীবন== স্কুইব সেন্ট লুইস মুনিতে সঙ্গীতনাট্য মঞ্চে অভিনয় শুরু করেন এবং ক্লিভল্যান্ড প্লে হাউজ এইচবি স্টুডিও থেকে প্রশিক্ষণ লাভ করেন। ক্লিভল্যান্ড প্লে হাউজে তিনি ''মার্সেই'', ''দ্য প্লেস দ্য থিং'', ''গুডবাই'', ''মাই ফেন্সি'', ''দি এয়ারেস'', ''ডিটেকটিভ স্টোরি'', ''অ্যান্টিগন'', ''লেডিস ইন রিটারমেন্ট'', ''ব্লুমার গার্ল'' নাটকে অভিনয় করেন। তিনি অফ-ব্রডওয়ের ১৯৫৮ সালের ''দ্য বয়ফ্রেন্ড'' নাটকে ডুলসি চরিত্রে এবং ১৯৫৯ সালে ''লেন্ড এন এয়ার'' নাটকের এলিজাবেথ অ্যালেনের সাথে শ্রেষ্ঠাংশে অভিনয় করেন। ইথেল মারম্যান অভিনীত ''জিপসি'' নাটকের মূল কাজে (১৯৬০) অভিনয়ের মধ্য দিয়ে তার ব্রডওয়েতে অভিষেক হয়। এতে তিনি স্ট্রিপার ইলেক্ট্রা চরিত্রে অভিনয় করেন। তিনি ১৯৬৮ সালে মঞ্চস্থ ''দ্য হ্যাপি টাইম'' নাটকে অভিনয় করেন, যা শ্রেষ্ঠ সঙ্গীতনাট্য বিভাগে টনি পুরস্কারের মনোনয়ন লাভ করে। পরবর্তী সময়ে তিনি কয়েকটি বিজ্ঞাপন চিত্রে মডেল হিসেবে কাজ করেন। ১৯৯৫ সালে তিনি ব্রডওয়েতে ''স্যাক্রিলেজ'' নাটকে এলেন বার্স্টিনের সাথে অভিনয় করেন। ২০১২ সালে তিনি ডালাস থিয়েটার সেন্টারে মঞ্চস্থ ''ডাইভিং দ্য এস্টেট'' নাটকে অভিনয় করে ভূয়সী প্রশংসা অর্জন করেন। স্কুইব আলেকজান্ডার পেইনের ''নেব্রাস্কা'' চলচ্চিত্রে অভিনয় করে তিনি শ্রেষ্ঠ পার্শ্ব অভিনেত্রী বিভাগে একাডেমি পুরস্কার, গোল্ডেন গ্লোব পুরস্কার, স্ক্রিন অ্যাক্টরস গিল্ড পুরস্কারের মনোনয়ন লাভ করেন এবং স্যাটেলাইট পুরস্কার অর্জন করেন। ২০১৫ সালে ক্লিভল্যান্ড প্লে হাউজ হল অব ফেমে তার নাম অন্তর্ভুক্ত হয়। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী পুরস্কার বিজয়ী
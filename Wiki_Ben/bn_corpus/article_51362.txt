'''অ্যাবিডস''' ভারতের হায়দ্রাবাদ মহানগরীর একটি প্রধান বাণিজ্যিক কেন্দ্র। হায়দ্রাবাদের প্রাচীনতম এবং সবচেয়ে বিখ্যাত ব্যবসায়িক এলাকা হিসেবে এটি পরিচিত। রাজ্য সরকারের টিএসএফসি ভবনটি তথা প্রেসিডেন্ট প্লাজা এখানে অবস্থিত। অন্যান্য বেশিরভাগ বাজার এলাকাগুলির থেকে আলাদা, অ্যাবিডসে কোনো বিশেষ পণ্য বা বস্তু মাত্র-ই কিনতে পাওয়া যায় এমন না। অ্যাবিডস এর জনপ্রিয়তার একটি মূল কারণই হলো বিভিন্ন ধরণের পণ্য এখানে লভ্য। নামপল্লী রেলওয়ে স্টেশনের কাছাকাছি অবস্থিত হওয়ার দরুন এই অঞ্চলের গুরুত্ব আরো বৃদ্ধি পেয়েছে। ==নামকরণ== অ্যাবিডস বিভাজিত ভাণ্ডার, ১৮৯৭ সনের ছবি অ্যাবিডস গোলচক্কর সাল ১৯৩৪ নাগাদ তোলা চিত্র এই এলাকাতে হায়দ্রাবাদ রাজ্যের ষষ্ঠ নিজামের আর্মেনিয় খানসামা অ্যালবার্ট অ্যাবিডের একটি দোকান ছিল যার ভিত্তিতে এই এলাকাটি '''অ্যাবিড শপ''' হিসাবে পরিচিতি লাভ করে। ==বাণিজ্য== বর্তমানকালে, সমগ্র এলাকাটি নগরীর প্রধান শপিং কেন্দ্রগুলির মধ্যে অন্যতম এবং প্রধান রাস্তাটি ''অ্যাবিডস রোড'' নামে পরিচিত। সাধারণ ডাকঘর বা জিপিও-র সদর দফতর এই এলাকায় অবস্থিত। এলাকার প্রধান ব্যবসাগুলি হলো এলাকায় কাপড়ের ব্যবসার জন্য নির্মিত হওয়া হোটেল দোকানপাট এছাড়াও পোশাক, গহণা, পাদুকা পণ্যের দোকানপাট। বিএসএনএল এর সদর দপ্তর এখানে অবস্থিত। অ্যাবিড অঞ্চলে জিপিও-র সংলগ্নে হায়দ্রাবাদের পৌরনিগম, জিএইচএমসি-র কার্যালয়ও অবস্থিত। মোবাইল সবরকমের ইলেক্ট্রনিক্সের জন্য ব্যস্তবাগীশ ধূসর-বাজার, বিখ্যাত ''জগদীশ মার্কেট'' অ্যাবিডসেই অবস্থিত। অ্যাবিডস একটি বৃহৎ গুরুত্বপূর্ণ ব্যবসা কেন্দ্র যেখানে হায়দ্রাবাদকে পরিবেশন করে এমন ব্যবসাগুলিতে আগ্রহী সমস্ত ব্যবসায়ীদের জন্য রয়েছে বহুসংখ্যায় থাকার ব্যবস্থা। ==সংস্কৃতি== জগদীশ মার্কেট, চিরাগ আলী লেইন, অ্যাবিডস অ্যাবিডস অঞ্চলে, বিশেষত নামপল্লী এবং অ্যাবিডস রোডে কিছু বিখ্যাত মন্দির অবস্থিত যেমন হনুমাণ মন্দির এবং ইস্ককন, হায়দ্রাবাদ যে দুটিই ঐতিহ্যবাহী স্থান বলে মনে করা হয়। উপনিবেশবাদ মিশনারি কর্মের মাধ্যমে, অনেক ইংরেজী মাধ্যম বিদ্যালয় অ্যাবিডসে প্রতিষ্ঠিত হয়। ===বিদ্যালয়ের তালিকা === স্ট্যানলি গার্লস হাই স্কুল সেইন্ট জর্জেস গ্রামার স্কুল লিটিল ফ্লাওয়ার হাই স্কুল রোজারি কনভেন্ট হাই স্কুল অল্ সেইন্টস হাই স্কুল নাজারেথ হাই স্কুল স্লেট দ্য স্কুল সেইন্ট জন্স গ্রামার স্কুল অ্যাবিডসে অবস্থিত বিভিন্ন কেনাকাটার দোকানপাট ==পরিবহণ== অ্যাবিড রোড হায়দ্রাবাদের একটি গুরুত্বপূর্ণ সড়ক, যেটি পুরনো হায়দ্রাবাদকে নতুন অংশগুলির সাথে সংযোগ করে তথা হায়দ্রাবাদের টুইন-সিটি, সেকেন্দ্রাবাদকে ট্যাঙ্ক বান্ড রোডের মাধ্যমে জোড়ে। অ্যাবিডস, টিএসআরটিসি-র বাসগুলি দ্বারা ঘটকেসর, কোটি, নামপল্লি, দিলসুখনগর এবং শহরের অন্যান্য প্রান্তগুলির সাথে ভালোভাবে সংযুক্ত। নিকটতম এমএমটিস স্টেশন, নামপল্লী ট্রেন স্টেশন অ্যাবিডস হইতে এক কিলোমিটার দুরত্বে অবস্থিত। অটোরিকশা এবং ট্যাক্সির মতো অন্যান্য পাবলিক যানবাহন প্রচুর পরিমাণে পাওয়া যায়, যেহেতু সেগুলি অ্যাবিডস এবং শহরের অন্যান্য এলাকার মধ্যে নিরন্তর চলাচল করে থাকে। ==তথ্যসূত্র== ==বহিঃসংযোগ== "Abids, the Heart of Hyderabadis" The Hindu October 2012 "Proud heritage of Abids in state of neglect" Postnoon 23 July 2012 অঞ্চল
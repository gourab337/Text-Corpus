'''কেরামত মওলা''' একজন বাংলাদেশী অভিনেতা। তিনি মঞ্চ, টেলিভিশন চলচ্চিত্রে অভিনয় করেন। তার অভিনীত মঞ্চ নাটকের সংখ্যা ৩৬টি, টেলিভিশন নাটকের সংখ্যা ১৫০টি, পূর্ণদৈর্ঘ্য চলচ্চিত্রের সংখ্যা ১৫টি এবং স্বল্পদৈর্ঘ্য চলচ্চিত্রের সংখ্যা ৬টি। দেশের শিল্পকলায় বিশেষ অবদানের জন্য বাংলাদেশ সরকার তাকে ২০১৪ সালে একুশে পদকে ভূষিত করে। এছাড়া ২০১৬ সালে তিনি মুনীর চৌধুরী পদকে ভূষিত হন। ==প্রাথমিক জীবন== কেরামত মওলা ১৯৪২ সালের ১৫ নভেম্বর তৎকালীন পূর্ব পাকিস্তানের যশোর জেলায় জন্মগ্রহণ করেন। তার পিতার নাম আব্দুল কাদের এবং মাতার নাম কানিজ ফাতেম। কেরামত এই দম্পতির সাত সন্তানের মধ্যে ষষ্ঠ। তার শৈশব কাটে ঢাকার স্বামীবাগে। তিনি শান্তিনগর ক্রিকেট ক্লাবের হয়ে ক্রিকেট খেলতেন। ১৯৫৬ সালে নবম শ্রেণীতে পড়াকালীন এই ক্লাবের সভাপতি ছিলেন শিল্পাচার্য জয়নুল আবেদীন এবং সাধারণ সম্পাদক মোজাফফর হোসেন পল্টুর নির্দেশে একটি নাটক মঞ্চস্থ করেন। নারায়ণ গঙ্গোপাধ্যায়ের ''ভাড়াটে চাই'' নাটকের নির্দেশনা দেন তিনি এবং নাটকে বাড়িওয়ালার চরিত্রে অভিনয়ও করেন। সেই থেকে তার অভিনয়ের যাত্রা শুরু হয়। তিনি তৎকালীন ঢাকা আর্ট কলেজে (বর্তমান চারুকলা অনুষদ, ঢাকা বিশ্ববিদ্যালয়) ড্রয়িং পেইন্টিং বিষয়ে পড়াশুনা করেন। শিল্পাচার্য জয়নুল আবেদীন এবং মুস্তাফা মনোয়ার তার শিক্ষক ছিলেন। ছাত্রজীবনে তিনি সক্রিয়ভাবে ছাত্র ইউনিয়নের রাজনীতির সাথে জড়িত ছিল। শিক্ষা আন্দোলনের সাথে জড়িত হওয়ায় তাকে ১৯৬২ সালে আর্ট কলেজ থেকে রাসটিকেট করা হয়। ==কর্মজীবন== কেরামত মওলা মঞ্চ নাটক, টেলিভিশন নাটক, পূর্ণদৈর্ঘ্য স্বল্পদৈর্ঘ্য চলচ্চিত্রে অভিনয় করেন। ''সূর্য দীঘল বাড়ী'' চলচ্চিত্রে নেতিবাচক চরিত্র করিম বক্সের ভূমিকায় অভিনয় তাকে দর্শকদের কাছে পরিচিত করে তুলে। এছাড়া তিনি নেতবাচক চরিত্রে ''এখনই সময়'', ''মহানায়ক'', ''রাজলক্ষ্মী শ্রীকান্ত'', ''পদ্মা নদীর মাঝি'', ''অন্য জীবন'', ''মোল্লা বাড়ির বউ'' চলচ্চিত্রে অভিনয় করেন। তার অভিনীত জনপ্রিয় টেলিভিশন নাটকসমূহ হল ''মুখরা রমণী বশীকরণ'', ''আপন ভুবন'', ''আবার আসিব ফিরে'', ''জীবন যেমন'', ''এক মুক্তিযোদ্ধার কাহিনী'', ''এবং বিকেল চারটায় আপনি মারা যাবেন'', হুমায়ূন আহমেদ রচিত পরিচালিত ''নিমফুল''। তার অভিনীত জনপ্রিয় ধারাবাহিক নাটক হল ''জোনাকি জ্বলে'', ''বহুব্রীহি'' ''গহর গাছী''। তিনি স্ট্যামফোর্ড ইউনিভার্সিটির নাট্য, চলচ্চিত্র গণমাধ্যম বিভাগের খণ্ডকালীন অধ্যাপক। ==চলচ্চিত্রের তালিকা== বছর চলচ্চিত্রের শিরোনাম চরিত্র পরিচালক টীকা মানুষ অমানুষ ১৯৭৯ সূর্য দীঘল বাড়ী করিম বক্স শেখ নিয়ামত আলী মসিহউদ্দিন শাকের ১৯৮০ এখনই সময় আবদুল্লাহ আল মামুন ১৯৮৪ মহানায়ক যোশী আলমগীর কবির ১৯৮৭ রাজলক্ষ্মী শ্রীকান্ত ডঃ নাথ বুলবুল আহমেদ ১৯৯৩ পদ্মা নদীর মাঝি নকুল গৌতম ঘোষ ১৯৯৫ অন্য জীবন শেখ নিয়ামত আলী ১৯৯৬ দীপু নাম্বার টু পিটি শিক্ষক মোরশেদুল ইসলাম নদীর নাম মধুমতী ফজলু তানভীর মোকাম্মেল ১৯৯৭ দুখাই মোরশেদুল ইসলাম ২০০০ বৃষ্টি উসমান আলী মোরশেদুল ইসলাম ২০০৫ মোল্লা বাড়ির বউ ওঝা সালাউদ্দিন লাভলু ২০০৬ নন্দিত নরকে মাস্টার চাচা বেলাল আহমেদ ২০০৮ রাবেয়া তানভীর মোকাম্মেল ==পুরস্কার সম্মাননা== '''বিজয়ী:''' ২য় আন্তর্জাতিক থিয়েটার উৎসবে ''পায়ের আওয়াজ পাওয়া যায়'' মঞ্চ নাটকের জন্য শ্রেষ্ঠ অভিনেতা পুরস্কার '''বিজয়ী:''' ১ম জাতীয় টেলিভিশন পুরস্কারে (১৯৭৫) শ্রেষ্ঠ শিল্প নির্দেশকের পুরস্কার '''বিজয়ী:''' শিল্পকলা একাডেমি পুরস্কারে (১৯৭৮) শ্রেষ্ঠ অভিনেতার পুরস্কার উৎপল দত্ত সম্মাননা (২০০৬) একুশে পদক ২০১৪ মুনীর চৌধুরী পদক ২০১৬ ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর বাংলাদেশী অভিনেতা বিষয়শ্রেণী:২১শ শতাব্দীর বাংলাদেশী অভিনেতা প্রাক্তন শিক্ষার্থী চলচ্চিত্র অভিনেতা টেলিভিশন অভিনেতা মঞ্চ অভিনেতা জেলার ব্যক্তি একুশে পদক বিজয়ী
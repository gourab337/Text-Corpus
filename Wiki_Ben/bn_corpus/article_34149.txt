'''অনিল দলপত সোনাভারিয়া''' (জন্ম: ২০ সেপ্টেম্বর, ১৯৬৩) সিন্ধু প্রদেশের করাচীতে জন্মগ্রহণকারী পাকিস্তানের সাবেক টেস্ট ক্রিকেটার। ১৯৮০-এর দশকে সংক্ষিপ্তকালের জন্য পাকিস্তান ক্রিকেট দলের সদস্য ছিলেন। প্রথম হিন্দু ধর্মাবলম্বী হিসেবে পাকিস্তান ক্রিকেট দলের পক্ষে টেস্ট ক্রিকেটে অংশগ্রহণ করেছেন তিনি। দলে তিনি মূলতঃ উইকেট-রক্ষক ছিলেন। পাশাপাশি নীচের সারির কার্যকরী ব্যাটসম্যান হিসেবে দলে ভূমিকা রাখেন '''অনিল দলপত'''। এছাড়াও পরবর্তীকালে পাকিস্তানের অন্যতম সফল স্পিনার দানিশ কানেরিয়া সম্পর্কে তার কাকাতো ভাই। বর্তমানে তিনি করাচীতে বসবাস করছেন। মারোয়াড়ি বংশোদ্ভূত তিনি। == খেলোয়াড়ী জীবন == ১৯৮০-এর দশকের শুরুতে নিয়মিত উইকেট-রক্ষক ওয়াসিম বারি আঘাতপ্রাপ্ত হলে পাকিস্তান ক্রিকেট দলের পক্ষে আন্তর্জাতিক ক্রিকেটে অংশগ্রহণ করেন। ১৯৮৩-৮৪ মৌসুমে করাচীতে ইংল্যান্ডের বিপক্ষে অভিষেক ঘটে তার। বিখ্যাত স্পিনার আব্দুল কাদিরের বলে তিনি দক্ষতার সাথে গ্লাভস বন্দী করেন। টেস্টে পাকিস্তান দল উইকেটে জয়লাভ করে। ১৯৮৪-৮৫ মৌসুমে নিউজিল্যান্ডের বিপক্ষে নিজস্ব সর্বোচ্চ ৫২ রান তোলেন। তবে প্রথম-শ্রেণীর ক্রিকেটেই অধিক সফল ছিলেন তিনি। ১৯৮৩-৮৪ মৌসুমে ৬৭ ব্যাটসম্যানকে ডিসমিসের সাথে নিজেকে সম্পৃক্ত করেন যা ঘরোয়া ক্রিকেটে পাকিস্তানী রেকর্ড। == তথ্যসূত্র == == আরও দেখুন == দানিশ কানেরিয়া ওয়ালিস ম্যাথিয়াস পাকিস্তান জাতীয় ক্রিকেট দল ক্রিকেটার জন্ম ব্যক্তি টেস্ট ক্রিকেটার উইকেট-রক্ষক একদিনের আন্তর্জাতিক ক্রিকেটার ক্রিকেটার ব্লুজের ক্রিকেটার হোয়াইটসের ক্রিকেটার ক্রীড়াবিদ ইন্টারন্যাশনাল এয়ারলাইন্সের ক্রিকেটার ইন্টারন্যাশনাল এয়ারলাইন্স বি-এর ক্রিকেটার বংশোদ্ভূত পাকিস্তানী হিন্দু
'''ডাক টাকা''' বাংলাদেশ ডাক বিভাগের মোবাইল ব্যাংকিং ব্যবস্থা বা একটি সেবা। এটি বাংলাদেশ সরকারের ৮০০০+ (আট হাজারের বেশি) ডাকঘরের মাধ্যমে কোটি আনব্যাংকড (যাদের ব্যাংক হিসাব নেই) মানুষকে ব্যাংকিং সুবিধা দেবার একটি উদ্যোগ। বর্তমান সরকারের তথ্য যোগাযোগ প্রযুক্তি বিষয়ক উপদেষ্টা সজীব ওয়াজেদ জয় ১১ ডিসেম্বর ২০১৭ সেবাটি উদ্বোধন করেন। == সংজ্ঞা == ডাক টাকা মূলত একটি ডিজিটাল টাকার ঝুলি এই ডাক টাকা ব্যাংকিংয়ের দ্বারা সাধারণ মানুষের ঘরে বসে মোবাইল অ্যাপের মাধ্যমে টাকা লেনদেন করা সম্ভব। গ্রাম উন্নয়নের লক্ষ্যে দেশের প্রতিটি ডাকঘরে ব্যাংকিং পদ্ধতি চালু করার পদক্ষেপ নেওয়া হয়েছে, এর মাধ্যমে গ্রামের মানুষেরা সহজ, দ্রুত বৈধ পথে টাকা সংগ্রহ এবং লেনদেন করতে পারবেন। সফটওয়্যার প্রতিষ্ঠান "ডি-মানি" এর সহায়তায় এবং ডাকবিভাগের পোস্টাল ক্যাশ কার্ডের মাধ্যমে ক্যাশ ইন ক্যাশ আউট করার যাবে। == পদ্ধতি== ডাকঘরে মোবাইল নম্বরের মাধ্যমে (দুই) টাকা দিয়ে প্রথমে একটি হিসাব(একাউন্ট) খুলতে হবে। ডাকঘরের পোস্টাল ক্যাশ কার্ড দিয়ে মোবাইলের সেই হিসাবে (একাউন্ট) টাকা রিচার্জ বা অ্যাকাউন্টে টাকা জমা করতে হবে। এরপর প্রয়োজনে কেনাকাটা করে দাম মেটানোর সময় এনএফসি (নিয়ার ফিল্ড কমিউনিকেশন) ব্যবহার করে বা কিউআর (কুইক রেসপন্স) কোডের ওপর মোবাইল ফোনটি ধরলেই পেমেন্ট করা হয়ে যাবে। মোবাইল ফোনটিই তখন হয়ে যাবে ডিজিটাল ওয়ালেট। আর ওয়ালেটের মধ্যে যে টাকা থাকবে সেই টাকাই হলো "ডাক টাকা"। ==সুবিধা== ডাক টাকা মূলত একটি ডিজিটাল ওয়ালেট। ডিজিটাল সহজ পদ্ধতিতে আর্থিক লেনদেন এবং এক মোবাইল ইন্টারনেটের মাধ্যমেই যেন সব কিছু পাওয়া যায় এটাই এই ওয়ালেটটির লক্ষ্য। ডাক টাকা এর ম্যধমে কার্ড বা অ্যাপ ব্যবহার করে কেনাকাটারও সুযোগ রয়েছে একই সাথে ব্যবহারকারীরা অন্যান্য আর্থিক প্রতিষ্ঠানের সাথে লেনদেন করতে পারবেন। == আরও দেখুন == বাংলাদেশ ডাক বিভাগ ==তথ্যসুত্র== প্রতিষ্ঠান তথ্যপ্রযুক্তি প্রযুক্তি
নিম্নোক্ত তালিকায় ইসলামী আরব সংস্কৃতির উল্লেখযোগ্য শব্দসমূহ রাখা হয়েছে। এর উদ্দেশ্য শব্দগুলোর প্রচলিত বিভিন্ন বানানের দ্ব্যর্থতা নিরসন করা। আর এতে ইসলামী বিষয়গুলোকে একত্রে পাওয়া সহজ হবে। আরবি শব্দের ক্ষেত্রে প্রচলিত বানানরীতি অনুসরণ করা হয়েছে। তবে ব্যবহৃত অন্য বানানগুলো ভুক্তির পাশে লেখা হয়েছে। উল্লেখ্য, মুসলিম সমাজে বহুল ব্যবহৃত ফারসী শব্দগুলো, যেমন নামাজ, রোজা ইত্যাদি তালিকার শেষে যুক্ত করা হয়েছে। ==আ== ;আউযুবিল্লাহ (أعوذ بالله) "আমি আল্লাহর কাছে আশ্রয় প্রার্থনা করছি"। কোরান পাঠ করার পূর্বে এই দোয়া পড়তে হয়। ;আওলিয়া, আউলিয়া (أولياء) একবচনে ওলী বন্ধু, সাহায্যকারী, অভিভাবক। ;আঃ, আ. (আলায়হিস সাল্লাম): মুহাম্মদের পূর্বে আগত নবীদের নামের শেষে সন্মানজনক অর্থে যুক্ত করা হয়। নবীদের মায়ের নামেও এটি যুক্ত করা হয়। তবে তখন এর স্ত্রীরূপ "আলাইহাস সাল্লাম" ব্যবহার করতে হয়। সন্মানিত ফেরেশতাদের নামের সাথেও এটি ব্যবহৃত হয়। ;আকল (عقل) বুদ্ধি, মনন, বোধ। ;আকিকা, আকীকা (عقيقة): নবজাত শিশুর সাতদিন বয়সে মাথা মুড়িয়ে দেয়া, তার ওজনের সমপরিমাণ রৌপ্য দান করা এবং ছাগল কুরবানি করা। ;আকিদা, আকীদা (عقيدة) বিশ্বাস ;আখলাক (أخلاق) সৎ গুণাবলি, নৈতিকতার চর্চা। শব্দটির মূল অর্থ 'চরিত্র'। ;আখেরাত, আখিরাত (الآخرة) পরকাল, মৃত্যুর পরবর্তী জীবন। ;আজান, আযান (أذان): সালাতের জন্যে আহ্বান। ;আদব (أدب) শিষ্টাচার। প্রচলিত অর্থে ভদ্রতা, বিনয় ইত্যাদি বোঝায়। তবে শব্দটির মূল অর্থ "কোনো কিছু করার সঠিক উপায়"। যেমন, "আদব আল কিতাল" মানে "যুদ্ধে লড়াই করার সঠিক পদ্ধতি" (আরবি 'কিতাল' অর্থ মরণপণ যুদ্ধ)। আদব শব্দের অপ্রধান অর্থ "সাহিত্য"। ;আদল (عدل) ন্যায়, বিশষত বণ্টনসংক্রান্ত ন্যায়: সামাজিক, অর্থনৈতিক, রাজনৈতিক পরিবেশগত। ;আনসার (أنفال) "সাহায্যকারী"। মদীনার যে মুসলিমরা হিজরতের পর মক্কার মুসলিমদের সাহায্য আশ্রয় দিয়েছিলেন। ;আবদ (عبد) :বান্দা, দাস, উপাসক। মুসলিমরা নিজেদেরকে আল্লাহর বান্দা উপাসক মনে করে। ;আমরে বিল মারুফ (الأمر بالمعروف) :সৎকাজের আদেশ বা উৎসাহ দেয়া। ;আমিরুল মুমিনীন (أمير المؤمنين) "বিশ্বাসীদের নেতা"। ;আরকান (أركان) একবচনে রুকন (ركن): ইসলামের পাঁচটি স্তম্ভ: কালেমা, নামাজ, যাকাত, রোজা, হজ্জ্ব। ;আলহামদুলিল্লাহ (الحمد لله) "সকল প্রশংসা আল্লাহর জন্য" কুরআনে বর্ণিত দোয়া বা স্রষ্টার স্তবগান। ;আলেম, আলিম (عالِم) যে জানে, জ্ঞানী। একজন পন্ডিত (জ্ঞানের যেকোনো ক্ষেত্রে), একজন বিজ্ঞানী, একজন ধর্মতত্ববিদ (যিনি ধর্ম সম্পর্কে জানেন)। ;আল্লাহ (الله) ইসলামী বিশ্বাসে জগতের স্রষ্টা, প্রতিপালক সর্বনিয়ন্ত্রক। ঈশ্বর শব্দের আরবি রূপ। ;আল্লাহু আকবর (الله أكبر) "আল্লাহ সর্বশক্তিমান", ইসলামী দোয়া। ;আশারায়ে মুবাশশারা (عشرة المبشّر) মুহাম্মদ (সা) এর দশজন সাহাবী যাদেরকে দুনিয়াতে জান্নাতের প্রতিশ্রুতি দেয়া হয়েছিল। ;আশুরা (عاشوراء) মুহাররম মাসের দশ তারিখ। এদিন মুসা (আঃ) বনী ইসরাইল ফেরাউনের হাত থেকে মুক্তি পায়। মুহাম্মদ (সাঃ) এর প্রপৌত্র ইমাম হোসাইন তার ৭২জন সহযোগী এদিন কারবালা প্রান্তরে শহীদ হন। সুন্নি মুসলিমগণ এসব ঘটনার স্মরণে রোজা রাখেন। শিয়ারা ইমাম হোসাইনের জন্য শোক পালন করে। (أستغفر الله) "আমি আল্লাহর কাছে ক্ষমা প্রার্থনা করছি", ইসলামী প্রার্থনাবাক্য। ;আসমাউল হুসনা (أسماء الله الحسنى) "আল্লাহর সুন্দর নামসমূহ"। হাদিসের বর্ণনামতে, যে ব্যক্তি এই নামসমূহ মুখস্থ রাখবে, সে জান্নাতে প্রবেশ করবে। ;আসর, আছর (العصر) সালাতের তৃতীয় ওয়াক্ত। দুপুরের পর থেকে সন্ধ্যার পূর্ব পর্যন্ত। অন্য অর্থ 'সময়'। ;আসসালামু আলাইকুম (السلام عليكم) "আপনার ওপর শান্তি বর্ষিত হোক", ইসলামী অভিবাদন। এর সাথে আরো যুক্ত করা হয় ''ওয়া রহমাতুল্লাহি ওয়া বারকাতুহ'' "এবং আল্লাহর রহমত বরকত"। ;আহকাম (أحكام) পালনীয় বিধান। কোরান হাদিসে বর্ণিত আদেশ নিষেধসমূহ। এর পাঁচচি ধরন আছে: ফরজ বা ওয়াজিব (অবশ্য পালনীয়), নফল বা মুস্তাহাব (পছন্দনীয়), হালাল বা মুবাহ (নিরপেক্ষ), মাকরুহ (অনুচিত) এবং হারাম (নিষিদ্ধ)। ;আহলে কিতাব (أهل الكتاب ইসলামপূর্ব সময়ের একেশ্বরবাদী লোকেরা যাদের কাছে আসমানী কিতাব এসেছিল, যেমন ইহুদি, খ্রিস্টান। ;আহলে বাইত, আহলে বায়েত (أهل البيت মুহাম্মদ (সাঃ) এর পরিবারের সদস্যগণ। শিয়ারা তাদের বলে 'মাসুমুন' (পবিত্র আত্মা, নিষ্পাপ)। বাংলায় 'আহলে বায়েত'ও লেখা হয়। ;আহাদ (أحد) একক/এক। ইসলামী পরিভাষায়, আহাদ মানে এক অদ্বিতীয়, যার সমতুল্য কেউ নেই। আল-আহাদ আল্লাহর একটি নাম। ;আয়াত (آيات) একবচনে আয়াহ (آية) কুরআনের পঙক্তি। অন্য অর্থ "চিহ্ন"। ;আয়াতুল্লাহ (آية الله) "আল্লাহর চিহ্ন", উঁচুস্তরের শিয়া পন্ডিতদের উপাধি। ==ই== ;ইকরাম, একরাম (إكرام) সন্মান, আতিথেয়তা, মহত্ব। যুল যালালি ওয়াল ইকরাম আল্লাহর একটি নাম। ;ইকামত, ইক্বামাহ্‌ (إقامة) নামাজের পূর্বে দ্বিতীয় আজান। ;ইখতিলাফ (اختلاف) কোনো ধর্মীয় কোনো নীতিতে মাযহাব বা উলামাদের মতভেদ। এটি ইজমার বিপরীত। ;ইজতিহাদ (اجتهاد) ইসলামের প্রাথমিক যুগে কোনো সমস্যার নতুন ধরনের সমাধান বা তা নিয়ে গবেষণা। রক্ষণশীল মুসলিমরা মধ্যযুগের পরে ইজতিহাদ করা সমর্থন করে না। তবে উদারপন্থী দলগুলো মনে করে, প্রত্যেক মুসলমানই ইজতিহাদ করতে পারবে, কারণ ইসলামে কোনো যাজকতন্ত্র নেই। ইজতিহাদের বিপরীত হলো তাকলিদ (অনুকরণ)। ;ইজমা (إجماع) কোনো বিষয়ে মুসলিম আলেমদের (বা উম্মতের) ঐকমত্য শরীয়তের চারটি উৎসের একটি। এর বিপরীত হলো ইখতিলাফ (মতবিভেদ)। ;ইজাজত (إجازة) ইসলামী জ্ঞান বা কথা প্রচারের অনুমতি। ;ইতিকাফ, এতেকাফ (إعتكاف) সাধারণত রমজান মাসের শেষ দশ দিন মসজিদে থেকে ইবাদত করা। ;ইনযিল, ইঞ্জিল ঈসা (আঃ) এর উপর নাযিল হওয়া আসমানী কিতাব। মুসলমানদের মতে নিউ টেস্টামেন্ট খোদার বাণী নয়, বরং তা ঈসা (আঃ) সম্পর্কিত কিছু বর্ণনা। ;ইন্না লিল্লাহে ওয়া ইন্না ইলাইহে রাজিউন (إِنَّا لِلّهِ وَإِنَّـا إِلَيْهِ رَاجِعونَ) "আমরা আল্লাহর কাছ হতে এসেছি এবং তার কাছেই ফিরে যাব"- কারো মৃত্যুতে প্রার্থনাবাক্য। ;ইফতার (إفطار) রমজান মাসে সূর্যাস্থের পর রোজা ভেঙে পানাহার করা। ;ইবলিস (إبليس) এক জিন যে তার ঔদ্ধত্য অবাধ্যতার জন্যে অভিশপ্ত হয়, অপর নাম শয়তান। খ্রিস্ট ধর্মে তাকে লুসিফার বলা হয়েছে। ;ইবাদাহ, ইবাদত (عبادة) উপাসনা, স্রষ্টার কাছে আত্মসমর্পণ। ;ইমাম (إمام) আক্ষরিক অর্থে নেতা, যিনি সমাজের নেতৃত্ব দেন বা নামাজ পরিচালনা করেন। শিয়ারা নবীর ইমাম বলে। ;ইলম, এলেম (علم) সব ধরনের জ্ঞান বিজ্ঞান। ;ইলাহ (إله): উপাস্য। বিধর্মীদের দোবতাকেও ইলাহ বলা হয়। ;ইস্তিগফার (استغفار) ক্ষমাপ্রার্থনা। ;ইসতিসলাহ (استصلاح) জনস্বার্থ, শরীয়তের একটি উৎস। ;ইসনাদ (إسناد) হাদিসের ধারাবাহিক বর্ণনাকারীগণ। ;ইসরা (الإسراء) যে রাত্রিভ্রমণে মুহাম্মদ (সাঃ) মিরাজে গমন করেন। ;ইসলাম (الإسلام) "আল্লাহর প্রতি আত্মনিবেদন", যে শব্দ থেকে এর উৎপত্তি তার অর্থ আনুগত্য, আত্মনিবেদন, শান্তি পবিত্রতা। ;ইসলাহ (إصلاح) "সংস্কার"। মুহাম্মদ আবদুহ, মোহাম্মদ নাসিরুদ্দীন আলবানী বা সালাফি মতবাদে এর দ্বারা ইসলামের আধুনিকায়নকে বোঝানো হয়। আর সূফীবাদে ইসলাহের অর্থ "আত্মশুদ্ধি"। ;ইহরাম (إحرام): হজ্জের জন্যে পবিত্র হবার অবস্থা। পোশাক নিয়মকানুন রয়েছে। ;ইহসান (إحسان): ইবাদতে পরিপূর্ণতা। মুসলিমরা এমনভাবে ইবাদত করে যেন তারা স্রষ্টাকে দেখছে, তবে তারা স্রষ্টাকে দেখতে না পেলেও স্রষ্টা তো তাদের দেখছেন। ==ঈ== ;ঈদ (عيد) উৎসব। ;ঈদুল আজহা (عيد الأضحى) "ত্যাগের উৎসব", জ্বিলহজ্জ মাসের দশ তারিখ থেকে তিন দিনব্যাপী উৎসব। এসময় সচ্ছল মুসলমানরা পশু কোরবানি করে। ;ঈদুল ফিতর (عيد الفطر) "রোজা ভাঙার উৎসব", রমজানের রোজার শেষে উৎসব। ;ঈমান, ইমান (إيمان) ইসলামের মূল বিষয়গুলোতে বিশ্বাস। ;ঈসা (عيسى) একজন সন্মানিত নবী রাসূল।তার ওপর ইনজিল কিতাব অবতীর্ণ হয়। খ্রিস্টানরা তাকে বলে যিশু। ==উ== ;উবুদিইয়াহ (عبودية) উপাসনা। ;উম্মাহ, উম্মত (الاُمّة): বিশ্বের মুসলিম সম্প্রদায়। আক্ষরিক অর্থে 'জাতি'। ;উমরা, ওমরাহ (عمرة) হজ্জের মতোই তবে একটু সংক্ষিপ্ত তীর্থযাত্রা যা সারাবছর করা যায়। ;উলামা, ওলামা (علماء): মুসলিম সমাজের প্রধানগণ: শিক্ষক, পন্ডিত, ইমাম বা কাজী। আক্ষরিক অর্থ 'জ্ঞানী'। ;উসুল, উছুল (أُصول) একবচনে আসল (أصل) মূলনীতি। ;উসুল আল ফিকহ (أصول الفقه) ইসলামী আইনশাস্ত্রের গবেষণা চর্চা। ==এ== ;এশা, ইশা (عشاء) রাত, নামাজের পঞ্চম ওয়াক্ত। ==ও== ;ওফাত (وفاة) মৃত্যু। ;ওয়াজিব (واجب) অবশ্য পালনীয় কিন্তু ফরজের সমান নয়। ;ওয়ালাইকুমুস সালাম (وعليكم السلام) "আপনার ওপরও শান্তি বর্ষিত হোক", সালামের জবাব। ==ক== ;কাফির, কাফের (كافر) "ইচ্ছাকৃতভাবে সত্য গোপনকারী", যারা ইসলামের মূল বিষয়গুলো অস্বীকার করে। অবিশ্বাসী বা অমুসলিমদেরকে কাফির বলা হয়। এছাড়া শ্বেতাঙ্গ দক্ষিণ আফ্রিকানরা কৃষ্ণাঙ্গদের অপমান করে কাফির বলে থাকে। ;কাবা (الكعبة) ঘনক আকৃতির ঘর, মক্কায় অবস্থিত এই ঘরের দিকে মুখ করে মুসলমানরা নামাজ পড়ে। ইসলামি বিশ্বাস অনুয়ায়ী আদম (আঃ) এর ভিত্তিপ্রস্তর স্থাপন করেন এবং পরবর্তীতে ইব্রাহিম (আঃ) তার সন্তানেরা এটির পুনর্নির্মাণ করেন৷ স্থানটিতে প্রতি বছর বিশ্বের অনেক স্থান মুসলমানগণ একত্রিত হন হজ্জ পালন করার উদ্দেশ্যে৷ ;কালাম, ইলমুল কালাম (علم الكلام) কথা বা বক্তব্য। দর্শন ধর্মতত্বের যে শাখায় ঈমান-আকিদা সংক্রান্ত আলোচনা করা হয়। ;কিতাব (كتاب) বই। কুরআনকে অনেকসময় আল-কিতাব বলা হয়। ;কিবর (كِبْر) অহংকার, গর্ব। ;কুন (كن) "হও", আল্লাহর এই আদেশে মহাবিশ্ব সৃষ্টি হয়। ;কুফর (كفر) অবিশ্বাস, অস্বীকার, খোদাদ্রোহীতা। ==খ== ;খতম (ختم) শেষ বা সমাপ্ত। পুরো কোরআন তিলাওয়াত করা। ;খতিব (خطيب) জুমার নামাজের আগে যিনি বক্তৃতা (খুতবা) দেন। ;খমর (خمر) মদ, শরাব। ;খাইর, খায়ের (خير) ;খালিক: সৃষ্টি করেছেন,আল্লাহর একটি নাম। ;খালক (خلق): সৃষ্টি। পরিমাপ বা গণনা করা। ;খলিফা: প্রতিনিধি, উত্তরাধিকারী। মুহাম্মদ (সাঃ)-এর প্রতিনিধি, ইসলামী রাজ্যের শাসক। ;খারাজ (خراج) ভূমি রাজস্ব, খাজনা। ;খিতান, খৎনা (ختان) অস্ত্রপাচারের মাধ্যমে মানব শিশ্নের অগ্রচর্ম অপসারণ। ;খুতবা (خطبة) জুমার নামাজের পূর্বে দেয়া বক্তৃতা। ;খুলাফায়ে রাশেদীন, খোলাফায়ে রাশেদীন (الخلفاء الراشدون‎‎) প্রথম চারজন খলিফা: আবু বকর, উমর ,উসমান আলী। ;খুলুক (خُلُق) বহুবচনে আখলাক (أخلاق) সৎ চরিত্র, নীতিবোধ। ;খুশু (خشوع) (নামাজে) একাগ্রতা, আত্মনিবেদন। ==গ== ;গনীমত, গনিমত (غنيمة) যুদ্ধলব্ধ সম্পদ, যুদ্ধে লুণ্ঠিত মাল। ;গাজী, গাজি (غازى) আক্রমণকারী (অপ্রচলিত); "বিজয়ী যোদ্ধা", মুজাহিদ। ;গাফেলত, গাফিলত (غفلة) উদাসীনতা, গাফিলতি, আল্লাহকে ভুলে থাকা। ;গারার (غرر) অত্যন্ত অনিশ্চয়তা; "যা নেই তার বিক্রয়" যেমন যে মাছ এখনো ধরা হয়নি বা যে ফসল এখনো কাটা হয়নি। ;গায়েব (غيب) অজানা,অদৃশ্য। ;গোসল, গোছল (غسل) পুরো দেহ ধৌত করা (দেখুন অযু)। গোসলে জুনুবি বা ফরজ গোসল হলো যৌনসঙ্গম বীর্যপাতের পর বাধ্যতামূলক গোসল। ==জ== ;জানাজা, জানাযা (جنازة) সালাতুল জানাজা হলো মৃত ব্যক্তির জন্য প্রার্থনা। ;জানাবাত (جنابة) যৌনসঙ্গম বা বীর্যপাতের কারণে দেহের অপবিত্র অবস্থা। ;জান্নাত (جنة) উদ্যান। ;জামিয়া (جامعة) "জমায়েত", বিশ্ববিদ্যালয়, মসজিদ বা সাধারণ অর্থে কোনো সংগঠন। ;জাযাকাল্লাহু খাইরান (جزاك اللهُ خيرًا) "আল্লাহ আপনাকে উপযুক্ত প্রতিদান দিন", কৃতজ্ঞতা প্রকাশের দোয়া। ;জাহান্নাম (جهنم) "আগুনের গর্ত", দোজখ, নরক। ইসলামি বিশ্বাসমতে, পরকালে অসৎ অবিশ্বাসীদের জন্য শাস্তির স্থান। ;জাহেলিয়্যাহ (الجاهليّة) "মূর্খতা", ইসলাম আসার আগেকার অজ্ঞতার যুগ। ;জায়েজ (جائز) অনুমোদিত, যা নিষিদ্ধ নয়। ;জিন (جنّ) আগুনের তৈরি অদৃশ্য সত্তা। ;জিনা: ব্যভিচার। ;জিজিয়া, জিযিয়া (جزية) মুসলিমদের নিরাপত্তায় থাকা অমুসলিমদের প্রদেয় কর। ;জিহাদ (جهاد) সংগ্রাম। আল্লাহর পথে থেকে অসৎ কাজের বিরুদ্ধে শারীরিক, মানসিক, অর্থনৈতিক বা জ্ঞানগত সংগ্রাম। জিহাদের সর্বোচ্চ পর্যায় হলো সশস্ত্র সংগ্রাম (জিহাদ বিস-সাইফ) বা ধর্মযুদ্ধ। ;জুজ, জুজ (جزء) "খণ্ড", কোরআনের ত্রিশভাগের এক ভাগ। ;জুনুব (جنب) উযুবিহীন বা শরীরের অপবিত্র অবস্থা। ;জুমা, জুমুয়াহ (جمعة) শুক্রবারের দুপুরের নামাজ। ==ত== ;তাকফির: কাউকে কাফির বলা ;তাকবির: "আল্লাহু আকবার" এই ঘোষণা দেয়া ;তাজবিদ: ;তাবিয়ীন: ;তালাক: ;তরিকাহ: ==দ== ;দাজ্জাল: হলো এক মহা ফিৎনা৷ এটি মানবজাতির জন্যে সবচেয়ে ভয়ানক পরীক্ষাস্বরূপ৷ প্রায় সব ধর্মমতেই এর ইঙ্গিত পাওয়া যায়৷ তবে ইসলাম এর বিষয়ে অতিরঞ্জন বাদ দিয়ে স্পষ্ট করে বর্ণনা করেছে৷ ;দারুল কুফর: ;দারুল হরব: ;দাওয়াত: ==ন== ;নাজাসাহ ;নাজিল ;নাস ;নবি ==প== ;পুলসিরাত, সিরাত: পরকালে যে সেতু পেরিয়ে পেরিয়ে জান্নাতে যেতে হবে। অবিশ্বাসী বা পাপীরা এই সেতু পেরোতে পারবে না। ==ফ== ;ফানা ;ফাসাদ ;ফজর: দিনের শুরুতে নামাযের সময় সুবহে সাদিক এর পর থেকে সূর্য উদয়ের পূর্ব পর্যন্ত সময় ;ফরজ:অবশ্য পালনীয় কাজ বা অবশ্য কর্তব্য যেসব কাজ না করলে ব্যক্তি গুনাগার এবং পরকালে শাস্তি ভোগ করবে ;ফরজে আইন: ব্যক্তিগত ফরয যেগুলি না পালন করলে ব্যক্তি একাই শাস্তি ভোগ করবে ;ফরযে কেফায়াহ: ধরনের ফরযের ক্ষেত্রে সমাজের কিছু ব্যক্তি পালন করলে সকলেরই পালন করা হয়ে যায় কিন্তু কেউ পালন না করলে সমাজের সকলেই গুনাগার হবে অর্থাৎ পরকালে শাস্তি ভোগ করবে ==ব== ;বরকত, বারাকাহ (بركة) স্রষ্টার কৃপা, অনুগ্রহ। ;বাইয়াত: খলিফা বা ইমামের নিকট আনুগত্যের শপথ। আধ্যাত্মিক সাধক বা পীরের কাছে দীক্ষা নেয়াকেও বাইয়াত বলে। ;বাছিরাহ (بصيرة) অন্তর্দৃষ্টি, বোধ, অনুভবক্ষমতা, গভীর জ্ঞান। বাতেনি এলেম অর্জঁএর ক্ষমতা বোঝাতে সুফিরা এই শব্দটি ব্যবহার করেন। ;বাতিল (باطل) অকার্যকর, বাতিল। ;বাতেন, বাতিন (باطن) অন্তরস্থ বা গুপ্ত অর্থ, তাৎপর্য। যে ব্যক্তি এরকম গুপ্ত অর্থ সন্ধানে আত্মনিয়োগ করে তাকে বলে বাতিনী বা বাতেনী। ;বরযখ, বারযাখ (برزخ) বাধা, অন্তরায়। কোরানে মিষ্টি লবণাক্ত পানির মধ্যকার বাধা অর্থে ব্যবহার করা হয়েছে। ধর্মতত্বে বরযখকে বলা হয় পার্থিব জগৎ আত্মার জগতের মধ্যে বাধাস্বরূপ, মৃতব্যক্তির আত্মা এখানে অবস্থান করবে কিয়ামত পর্যন্ত। ;বাইতুল্লাহ, বায়তুল্লাহ (بيت الله) মসজিদ, আক্ষরিক অর্থে "আল্লাহর ঘর", বিশেষত মক্কায় অবস্থিত কাবাঘর। ;বিদআত, বেদাত (بدعة) ধর্মে নতুন উদ্ভাবন, ইবাদতের নতুন উপায় বানানো। অধিকাংশ মুসলিম বিদআতকে কঠিন পাপ মনে করে। ;বিসমিল্লাহির রাহমানির রাহীম (بسم الله الرحمن الرحيم) "পরম করুণাময় অসীম দয়ালু আল্লাহ্‌র নামে শুরু করছি", বহুল ব্যবহৃত ইসলামী বাক্যবন্ধ। ;বুরদাহ (بردة) সাধারণ অর্থে "চাদর" বা "আলখাল্লা", বিশেষভাবে মুহাম্মদ (সাঃ)-এর ব্যবহৃত চাদর (দেখুন ==ম== ;মক্কা (مكّة) ইসলামের সবচেয়ে পবিত্র শহর। ;মদীনা, মদিনা (مدينة) "শহর", মদিনাতুন্নবী মানে "নবীর শহর"। ইসলামের দ্বিতীয় পবিত্র শহর। ;মনজিল, মঞ্জিল (منزل) কুরআনের সাতটি সমান অংশের একটি। ;মাওলানা (مولانا) আক্ষরিক অর্থ "আমাদের নেতা"। অধিকাংশ ক্ষেত্রে সন্মানজনক উপাধি হিসেবে ধর্মীয় নেতা বা ধর্মীয় হতে উত্তীর্নদের নামের শুরুতে ব্যবহৃত হয়। ;মসজিদ (مسجد) বহুবচনে মাসাজিদ (مساجد) সালাত আদায় করার স্থান। ;মাকছাদ, মাকসাদ (مقاصد) একবচনে মাকছিদ (مقصد) লক্ষ্য বা উদ্দেশ্য। ;মাকরুহ (مكروه) "ঘৃণিত" বা অপছন্দনীয়, যদিও হারাম (নিষিদ্ধ) নয়। মাকরুহ কাজ শাস্তিযোগ্য নয়, তবে মাকরুহ কাজ থেকে ধিরত থাকলে সওয়াব (পুণ্য) পাওয়া যায়। ;মাগরিব (مغرب) সালাতের চতুর্থ ওয়াক্ত, সন্ধ্যার সময় সূর্যাস্তের পর থেকে সূর্যের লাল আভা যতক্ষণ স্থায়ী হয় ততক্ষণ পর্যন্ত সময়। ;মাদরাসা, মাদ্রাসা (مدرسة) বিদ্যালয়, বিশ্ববিদ্যালয়। ;মানসুখ (منسوخ) যা রহিত করা হয়েছে। ;মালাইকা (ملائكة) একবচনে মালাক স্বর্গীয় দূত। মালাইকাদের একজন, জিবরাইল (আঃ) মুহাম্মদ (সাঃ)-এর কাছে ওহী নিয়ে আসতেন। ;মাসবূক (مَسْبُوق) যে ব্যক্তি সালাতের জামাতে দেরি করে এসেছে এবং ইমামের সাথে প্রথম রাকাত ধরতে পারেনি। ;মাহদী, মাহাদি (مهدي) "একজন পথপ্রদর্শক"। বিশেষভাবে ইমাম মাহদি, যিনি কিয়ামতে পূর্বে আসবেন ঈসা (আঃ)-এর সাথে এবং পৃথিবীতে শান্তি-শৃঙ্খলা ফিরিয়ে আনবেন। ;মাহরাম (محرم) রক্তের সম্পর্ক হওয়ায় বিপরীত লিঙ্গের যে ব্যক্তিকে বিবাহ করা নিষেধ এবং যার সামনে দেখা দেয়া জায়েজ। ;মুসলিম (مسلم) ইসলাম ধর্মের অনুসারী। যে তার নিজের ইচ্ছাকে আল্লাহর কাছে সমর্পণ করে। ;মুখাওয়াত( মুখাওয়াত শব্দের অর্থ ভাতৃ প্রতিষ্ঠা রাসুল(সঃ) মক্কা থেকে মদিনা হিজরত করার পর সকল মক্কার সাহাবাদের মদিনার সাহায্যকারী সাহাবাদের ভাতৃ সম্পর্ক তৈরি করে দেন ইসলামে এটাকে মুখাওয়াত বলা হয় ==য== ;যাকাত, জাকাত (زكاة) সম্পদশালী মুসলিমদের ধর্মীয়ভাবে খাজনাস্বরূপ যে অর্থ দরিদ্রদের দান করতে হয়। এটি ইসলামের চতুর্থ স্তম্ভ। ;যাবুর (زبور) দাউদ (আঃ) এর উপর অবতীর্ণ আসমানী কিতাব। ;যিন্দীক (زنديق) অবিশ্বাসী, নাস্তিক। ==র== ;রজম (رجم) পাথর নিক্ষেপ। ;রব (ربّ) প্রভু, প্রতিপালক, মালিক। ;রমজান, রমযান (رمضان) রোজা রাখার মাস। এমাসেই কুরআন অবতীর্ণ হয়েছিল। ;রহমান (رحمن) করুণাময়। আর-রহমান মানে "পরম করুণাময়"। ;রহীম, রাহিম (رحيم) দয়ালু। আর-রহীম মানে "পরম দয়ালু"। ;রাঃ, রাদিয়াল্লাহু তায়ালা আনহু (رضي الله عنه) "আল্লাহ তার ওপর সন্তুষ্ট হোন", মুহাম্মদ (সাঃ)-এর সাহাবীদের নামের শেষে প্রযোজ্য। ;রাকাত (ركعة) সালাতের একটি অংশ। দিনের প্রতি ওয়াক্তের সালাতে রাকাত সংখ্যা আলাদা। ;রাসূল, রাসুল (رسول) দূত, বার্তাবাহক। যে নবীদের কাছে আসমানী কিতাব অবতীর্ণ হয় তারা রাসূল। ইসলামে চারজন রাসূল হলেন দাউদ (আঃ), মুসা (আঃ), ঈসা (আঃ) মুহাম্মদ (সাঃ)। সব রাসূলই নবী, তবে সব নবী রাসূল নন। ;রিদাহ (ردة) ধর্মত্যাগ, যখন কেউ ইসলাম ত্যাগ করে অন্য কোনো ধর্ম গ্রহণ করে বা নাস্তিক হয়ে যায়। ;রিবা (ربا) সুদ, কোরানের বিধান অনুসারে সুদ দেনদেন নিষিদ্ধ। :রিসালাত, রিসালা (رِسَالَة) আক্ষরিক অর্থে বার্তা বা চিঠি। ইসলামী পরিভাষায় ঐশ্বরিক বাণী। ;রুকু (ركوع) সালাতের একটি অংশ যাতে দেহহের উপরাংশ ঝুঁকে নত হতে হয়। ;রুহ, রূহ (روح) আত্মা, ঐশ্বরিক শ্বাস যা আল্লাহ ফুঁকে দিয়েছিলেন আদমের মাটির দেহে। ==ল== ;লা ইলাহা ইল্লাল্লাহ (لَا إِلٰهَ إِلَّا الله) "কোনো প্রভু নেই, কেবল আল্লাহ", ইসলামে সবচেয়ে গুরুত্বপূর্ণ বাক্য। এটি ইসলামের পঞ্চস্তম্ভের একটি। ইসলামী বিশ্বাস মতে ইব্রাহিম (আঃ), ঈসা (আঃ), মুসা (আঃ) মুহাম্মদ (সাঃ)সহ সব নবীর মূল বার্তা ছিল এই কালেমা। ;লাইলাতুল কদর (ليلة القدر) "মহিমান্বিত রাত", রমজানের শেষ দশকের কোনো এক রাত। এরাতে প্রথম কুরআন নাযিল হয়েছিল। ;লাব্বাইক আল্লাহুম্মা (لبّيكَ اللّهُم) "হে প্রভু, আমি উপস্থিত" (হজের সময় পঠিত)। ;লানত (لعنة) অভিশাপ, অভিসম্পাত, অমঙ্গল প্রার্থনা। ;লাইলাতুল বরাত মানুষের ভাগ্য নির্ধারণ করা হয় ==শ== ;শাইতন (শয়তান) ==স== ;সোয়াব, সওয়াব, ছওয়াব: পুণ্য ;সাওম ;সাকিনাহ ;সালাত ;সালাম ==হিম== ;হাজ্ব ;হাদীস ;হাদীসে আকবার ;হাফিজ ;হারাম ;হালাল ;হাসান ;হিকমাহ ;হিজরত ;হুদা ==ফার্সি শব্দ== ;খোদা: ঈশ্বর ;গুনাহ, গোনাহ: পাপ ;দোজখ, দোযখ: জাহান্নাম ;নামাজ, নামায: সালাত ;নেকি, নেকী: পুণ্য ;পয়গম্বর: নবী ;ফেরেশতা, ফিরিশতা: স্বর্গীয় দূত ;বদি, বদী: পাপ ;বেহেশত: জান্নাত ;রোজা, রোযা: সাওম ==তথ্যসূত্র == ==আরও পড়ুন== সুজান হানীফ, ''What Everyone Should Know about Islam and Muslims'', (Kazi Publications, Chicago), popular introduction মুজাফফর হালীম, ''The Sun is Rising In the West'', (Amana Publications, Beltsville, MD 1999). জিয়াউদ্দিন সরদার, ''Muhammad for Beginners'', Icon Books, 1994, some sloppiness, from modern Islamic philosophy|very modern Sufi point of view. হানস উইয়ার, ''Dictionary of Modern Written Arabic'' (Spoken Language Services, Ithaca, NY, 1976). ed. J. Milton Cowan. Islam in the World by Malise Ruthven (Gantra Publications, 2006) তাজকেরাতুল আউলিয়া, ==আরও দেখুন== *ইসলাম সম্পর্কিত নিবন্ধের সূচীপত্র *সুন্নি গ্রন্থের তালিকা *মুসলমানদের তালিকা *ইসলামে ধর্মান্তরিত ব্যক্তি *ইসলামি সাম্রাজ্য রাজবংশের তালিকা *ঈমান *আকীদা *তাকওয়া *ইসলাম শিক্ষা *মাদ্রাসা *সুন্নাহ *আহকাম *আখলাক *আদব *ওয়াসাত *ইসলামে নীতি *দাওয়াত *ইসলামি ধর্মপ্রচার কার্যক্রম *ইসলামের প্রসার *ইসলামবাদ *রাজনৈতিক ইসলাম *বাইতুল-মাল *ইসলামি অর্থনীতি *শরিয়াহ *ফিকহ *দ্বীন *ইসলামে রাজনীতি *ইসলামি রাষ্ট্র *ইসলাম বিজ্ঞান *খিলাফত ==বহিঃসংযোগ== free expressions with audio Voiced Dictionary of Islamic and Arabic Key Words Glossary of Islamic terms শব্দ এবং শব্দসমষ্টি পরিভাষা
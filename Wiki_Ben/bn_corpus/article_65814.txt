যাত্রীরা বাসের জন্য বাসবিরতি-সংলগ্ন যাত্রী ছাউনিতে অপেক্ষা করছে। '''বাসবিরতি''' বা ইংরেজি পরিভাষায় '''বাস স্টপ''' বলতে বাসদের গতিপথের উপরে অবস্থিত পূর্বনির্ধারিত নির্দিষ্ট স্থানকে বোঝায় যেখানে যাত্রীরা বাসে উঠে কিংবা বাস থেকে নেমে যায়। বাসবিরতিতে ন্যূনতম একটি খুঁটি থাকে যার মাথায় ধাতব ফলকের উপরে বাসবিরতির প্রতীক অঙ্কিত থাকে (সাইনপোস্ট)। এছাড়া বাসবিরতিতে যাত্রী ছাউনি, বসার ব্যবস্থা (বেঞ্চি বা চেয়ার) এবং যাত্রীদের জন্য তথ্যের ফলক বা বোর্ড (মুদ্রিত বা ইলেকট্রনিক) থাকতে পারে। ক্ষেত্রবিশেষে বিজ্ঞাপনের ফলকও থাকতে পারে। বাস স্টেশনের সাথে বাসবিরতির পার্থক্য আছে। প্রথমত, বাসবিরতিতে কেবল যাত্রীদের ওঠানামার ব্যবস্থা থাকে, কিন্তু বাস স্টেশনে বাসের টিকিট কেনা, অপেক্ষাকক্ষ, সুপেয় পানির ব্যবস্থা, ক্যান্টিন বা খাওয়ার ঘর, স্টল, গাড়ি রাখার জায়গা, ইত্যাদি ব্যবস্থা থাকে। দ্বিতীয়ত, বাস স্টেশনগুলিতে বড় কার্যালয় ভবন থাকে যেখানে প্রশাসনিক কার্যালয়, টিকিট বিক্রয়কারী কার্যালয়, অপেক্ষাকক্ষ, শৌচাগার, ইত্যাদির ব্যবস্থা থাকে। তৃতীয়ত, বাস স্টেশনে বাসদেরকে অবশ্যই থামতে হয়, কিন্তু বাসবিরতিতে যাত্রী ওঠা বা নামার কোনও প্রয়োজন না থাকলে বাস থামাতে নাও হতে পারে। চতুর্থত, বাসবিরতিতে বাসগুলি সাধারণত খুব সীমিত সময়ের জন্য থামে। কিন্তু বাস স্টেশনে সাধারণত অপেক্ষাকৃত দীর্ঘ সময়ের জন্য বিরতি নেয়, এমনকি সারা রাতও থাকতে পারে। পঞ্চমত, যাত্রীদের অনুরোধে বাসের গতিপথের যেকোনও স্থানে নতুন বাসবিরতির সৃষ্টি করা হতে পারে; কিন্তু বাস স্টেশনগুলির অবস্থান সাধারণত স্থায়ী হয়। ==তথ্যসূত্র== ==আরও দেখুন== বাস স্টেশন বিষয়শ্রেণী:বাস পরিবহন উপকরণ
'''আবুল হোসেন মোঃ আব্দুল হাদী''' বা '''এ এইচ এম আব্দুল হাদী''' তৎকালীন পূর্ব পাকিস্তান, বর্তমান বাংলাদেশের একজন সক্রিয় রাজনীতিবিদ। তিনি ১৯৭০ এর পাকিস্তানের সাধারণ নির্বাচনে আওয়ামী লীগ মনোনিত একজন নির্বাচিত এমপি। তিনি রাজশাহী সিটি কর্পোরেশন এর প্রথম মেয়র। ==প্রাথমিক জীবন== আবুল হোসেন মোঃ আব্দুল হাদী জুন, ১৯৩০ সালে রাজশাহীর বুধু মন্ডল মোড় (বর্তমান হাদির মোড়) এক সম্ভ্রান্ত পরিবারে জন্মগ্রহণ করেন। বুধু মন্ডল ছিলেন তার দাদা। তার পিতার নাম আব্দুল গফুর এবং মাতা ফাতেমা খাতুন। তার স্ত্রী কাজী মনুয়ার সুলতানা একজন অধ্যাপক। মোঃ আব্দুল হাদী এর মোট সন্তান তাদের নাম মাকসুদা হাসনিন; মওদুদা হাসনিন; মাওসুফা হাসনিন; সাফকাত মঞ্জুর (বিপ্লব)। ==শিক্ষা জীবন== আব্দুল হাদী ১৯৪৮ সালে রাজশাহী লোকনাথ স্কুল থেকে মাধ্যমিক পাশ করেন। ১৯৫২ সালে তিনি রাজশাহী কলেজ থেকে উচ্চ মাধ্যমিক এবং একই কলেজ থেকে ১৯৫৪ সালে বিএসসি ডিগ্রি সম্পন্ন করেন। ১৯৫৫ সালে রাজশাহী বিশ্ববিদ্যালয়ে প্রথমবারের মতো আইন বিভাগ চালু হলে তিনি সেখানে ভর্তি হন। ==রাজনৈতিক জীবন== আব্দুল হাদী ১৯৫৬ সালে ছাত্রাবস্থায় রাজশাহী পৌর নির্বাচনে কমিশনার পদের জন্য নির্বাচিত হন। মূলত এখান থেকেই তার রাজনৈতিক জীবন এর প্রথম শুরু হয়। পৌর কমিশনারদের ভোটে তিনি রাজশাহী পৌর এর ভাইস চেয়ারম্যান এবং পরবর্তিতে ১৯৫৮ সালে ভারপ্রাপ্ত চেয়ারম্যান হিসেবে দায়ীত্ব পালন করেন। ১৯৬০ সালে দেশে মার্শাল জারি করা হলে মিলিটারি বাহিনীর অধীনে জেলা পরিষদ এর সদস্য নির্বাচিত করা হয় তাকে। ১৯৬১ সালে জেলা ক্রিড়া সমিতির সাধারন সম্পাদক হিসেবেও দায়ীত্ব পালন করেন তিনি। ১৯৬৭ সালে এ.এইচ.এম কামারুজ্জামান এর সহযোগিতায় আওয়ামী লীগ এর রাজনীতিতে সক্রিয় হন এবং একই বছর তিনি সদর মহাকুমা আওয়ামী লীগ এর সাধারন সম্পাদক এর পদে দায়ীত্ব পালন করেন। ১৯৭০ সালে শেখ মুজিবুর রহমান কর্তৃক প্রাদেশিক এসেম্বলি এর এমপিএ মনোনিত হন এবং ১৯৭০ এর পাকিস্তানের সাধারণ নির্বাচনে রাজশাহী থেকে সংসদ সদস্য হিসেবে নির্বাচিত হন। ==১৯৭১ এর মুক্তিযুদ্ধে অবদান== ১৯৭১ সালে আব্দুল হাদী কে প্রধান করে সর্বদলীয় সংগ্রাম পরিষদ গঠন করা হয়। এছাড়াও তিনি রাজশাহী এর অধীনস্থ মহাকুমা সমূহ এর দেখাশোনার দায়ীত্ব পালন করেন। ১৯৭১ এর জুন মাসে রাজশাহীতে পানিপিয়া ট্রেইনিং ক্যাম্প স্থাপন করা হলে তিনি সেখানকার ক্যাম্প ইন চার্জ হিসেবে দায়ীত্ব পালন করেন এবং মুক্তিযোদ্ধাদের কে সংগঠিত করা কাজ করেন। ==মুক্তিযুদ্ধ পরবর্তি অবদান== ১৯৭২ সালে স্বাধীন বাংলাদেশে বৈদেশিক সহায়তার জন্য আনিত ত্রান সমূহ বণ্টন এবং ব্যবস্থাপনার জন্য রেড ক্রিসেন্ট এর আঞ্চলিক কমিটি করা হলে তিনি সেখানে চেয়ারম্যান এর দায়ীত্ব পালন করেন এবং ত্রান বিতরন এবং ব্যবস্থাপনার জন্য কাজ করেন। ==রাজশাহী সিটি কর্পোরেশন গঠন== বাংলাদেশের তৎকালীন রাষ্ট্রপতি হুসেইন মুহাম্মদ এরশাদ ১৯৮৭ সালে রাজশাহী পৌর কে রাজশাহী সিটি কর্পোরেশন হিসেবে পুনর্গঠন করার সিদ্ধান্ত নিলে আব্দুল হাদী কে রাজশাহী পৌর কর্পোরেশন এর প্রথম প্রশাসক নির্বাচিত করেন। পরবর্তিতে ১৯৮৮ সালে তিনি রাজশাহী সিটি কর্পোরেশন এর প্রথম মেয়র নির্বাচিত হন। ==কর্মজীবন== তিনি তার জীবনের বেশিরভাগ সময়ে রাজনীতি এর সাথেই জড়িত থেকেছেন। তারপরেও তিনি ১৯৭৩ রাজশাহীর প্রথম জাতীয় দৈনিক রাজশাহী বার্তা’র সম্পাদক হিসেবে কাজ করেন। তিনি ১৯৯০ সালে রাজশাহী এর পাবলিক প্রসিকিউটর হিসেবে দায়িত্ব পান এবং শেষ অবধি এই পদেই ছিলেন। == তথ্য সূত্র== কলেজের প্রাক্তন শিক্ষার্থী জেলার রাজনীতিবিদ ব্যক্তি জন্ম প্রাক্তন শিক্ষার্থী রাজনীতিবিদ সাংবাদিক মুক্তিযোদ্ধা
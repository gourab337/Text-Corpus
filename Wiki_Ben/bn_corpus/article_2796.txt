''' চিন্ময় (১৯৩০ ২৬ জুলাই ১৯৮৭) ছিলেন একজন ভারতীয় বাঙালি রবীন্দ্র সঙ্গীত শিল্পী। চিন্ময় চট্টোপাধ্যায় উত্তর ২৪ পরগণা জেলার পানিহাটির বাসিন্দা ছিলেন। তার পিতার নাম নরেন্দ্রনাথ চট্টোপাধ্যায়। তিনি কলকাতার তীর্থপতি ইনস্টিটিউশন থেকে ম্যাট্রিক এবং আশুতোষ কলেজ থেকে বি.এ পাস করেন। তিনি দেড়শোর উপরে রেকর্ড করেছেন। তিনি আকাশবাণীর নিয়মিত শিল্পী এবং রাজ্য সঙ্গীত আকাদেমির সহ সভাপতি ছিলেন। এছাড়াও তার বেশ কয়েকটি আধুনিক গানের রেকর্ড রয়েছে। ৪৮ রসা রোড, কলকাতা, ছিল শিল্পীর পরবর্তী স্থায়ী ঠিকানা। চিন্ময় চট্টোপাধ্যায়ের জ্যেষ্ঠ ভ্রাতা জ্যোতির্ময় চট্টোপাধ্যায় ছিলেন কলকাতার এক বিখ্যাত হাসপাতালের ডাক্তার লিভারে রক্তক্ষরণ জনিত কারণে চিন্ময় চট্টোপাধ্যায় মাত্র ৫৬ বছর বয়সে প্রাণত্যাগ করেন। চিন্ময় চট্টোপাধ্যায়ের গানের স্টাইল ছিল অনন্য। তার গাওয়া রবীন্দ্রসঙ্গীতে রাবীন্দ্রিক ভাব, গায়কী, স্পষ্ট উচ্চারণ এবং স্বরলিপির নিখুঁত ব্যবহারের জন্য তিনি অনন্য। == তথ্যসূত্র == সংসদ বাঙালি চরিতাভিধান দ্বিতীয় খণ্ড সাহিত্য সংসদ সঙ্গীত শিল্পী কণ্ঠশিল্পী
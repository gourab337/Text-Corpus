'''এরিক উইলিয়াম ডেম্পস্টার''', এমবিই (; জন্ম: ২৫ জানুয়ারি, ১৯২৫ মৃত্যু: ১৫ আগস্ট, ২০১১) ওয়েলিংটনে জন্মগ্রহণকারী প্রথিতযশা নিউজিল্যান্ডীয় আন্তর্জাতিক ক্রিকেটার আম্পায়ার ছিলেন। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৫৩ থেকে ১৯৫৪ সময়কালে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর নিউজিল্যান্ডীয় ক্রিকেটে ওয়েলিংটন দলের প্রতিনিধিত্ব করেন। দলে তিনি মূলতঃ স্লো লেফট-আর্ম অর্থোডক্স বোলার হিসেবে খেলতেন। এছাড়াও, বামহাতে নিচেরসারিতে ব্যাটিংয়ে পারদর্শীতা দেখিয়েছেন '''এরিক ডেম্পস্টার'''। == প্রথম-শ্রেণীর ক্রিকেট == ১৯৪৭-৪৮ মৌসুম থেকে ১৯৬০-৬১ মৌসুম পর্যন্ত এরিক ডেম্পস্টারের প্রথম-শ্রেণীর খেলোয়াড়ী জীবন চলমান ছিল। বামহাতি স্পিনার নিচেরসারিতে কার্যকরী ডানহাতি ব্যাটসম্যান এরিক ডেম্পস্টার ১৯৪৭-৪৮ মৌসুম থেকে ১৯৬০-৬১ মৌসুম পর্যন্ত ওয়েলিংটনে খেলেন। ১৯৫৩-৫৪ মৌসুমে ব্লোমফন্তেইনে অরেঞ্জ ফ্রি স্টেটের বিপক্ষে প্রথম-শ্রেণীর ক্রিকেটে ব্যক্তিগত সেরা বোলিং পরিসংখ্যান ৫/৪৬ করেন। ১৯৫৬-৫৭ মৌসুমে ওয়েলিংটনে ওয়েলিংটনের সদস্যরূপে ক্যান্টারবারির বিপক্ষে ১০৫ রানের ব্যক্তিগত একমাত্র সেঞ্চুরির সন্ধান পান। == আন্তর্জাতিক ক্রিকেট == সমগ্র খেলোয়াড়ী জীবনে পাঁচটিমাত্র টেস্টে অংশগ্রহণ করেছেন এরিক ডেম্পস্টার। ১৩ মার্চ, ১৯৫৩ তারিখে অকল্যাণ্ডে সফরকারী দক্ষিণ আফ্রিকার বিপক্ষে টেস্ট ক্রিকেটে অভিষেক ঘটে তার। ফেব্রুয়ারি, ১৯৫৪ তারিখে পোর্ট এলিজাবেথে একই দলের বিপক্ষে সর্বশেষ টেস্টে অংশ নেন তিনি। ১৯৫২-৫৩ মৌসুমে অকল্যাণ্ডে সফরকারী দক্ষিণ আফ্রিকার বিপক্ষে সিরিজের দ্বিতীয় টেস্টে অভিষেক ঘটে তার। পরবর্তীতে ১৯৫৩-৫৪ মৌসুমে দক্ষিণ আফ্রিকা গমন করেন। সফরে পাঁচ টেস্টের চারটিতে তার অংশগ্রহণ ছিল। জোহেন্সবার্গে সিরিজের চতুর্থ টেস্টে নিজস্ব সেরা খেলা উপহার দেন। প্রথম ইনিংসে আট নম্বরে ব্যাটিংয়ে নেমে অপরাজিত ২১ রান করেন। ফলো-অনের কবলে পড়া অবস্থায় দ্বিতীয় ইনিংসে ব্যাটিং উদ্বোধনে নেমে ৪৭ রান করে দলের শীর্ষ রান সংগ্রাহক হন। == অবসর == ক্রিকেট খেলা থেকে অবসর গ্রহণের পর আম্পায়ারের ভূমিকায় অবতীর্ণ হয়েছিলেন এরিক ডেম্পস্টার। ১৯৭১-৭২ মৌসুম থেকে ১৯৭৯-৮০ মৌসুম পর্যন্ত ওতাগোর নিজস্ব প্রথম-শ্রেণীর খেলাসহ একদিনের খেলায় আম্পায়ারিত্ব করেন। এছাড়াও, ১৯৭৩-৭৪ মৌসুম থেকে ১৯৭৫-৭৬ মৌসুম পর্যন্ত ডুনেডিন ক্রাইস্টচার্চে অনুষ্ঠিত তিনটি ওডিআইয়ে আম্পায়ারের দায়িত্বে ছিলেন। ১৯৮৬ সালে রাণীর জন্মদিনের সম্মাননায় প্রতিবন্ধী ক্রিকেট খেলায় অসামান্য অবদানের স্বীকৃতিস্বরূপ ওবিই পদবীতে ভূষিত হন। ডুনেডিন হাসপাতালের সাথে সম্পৃক্ত ডুনেডিনভিত্তিক কৃত্রিম সেবাকর্মে ব্যবস্থাপক হিসেবে কাজ করেন। ১৫ আগস্ট, ২০১১ তারিখে ৮৬ বছর বয়সে ওতাগোর ডুনেডিন এলাকায় এরিক ডেম্পস্টারের দেহাবসান ঘটে। তার ভস্মিভূত দেহ গ্রীন পার্ক সিমেট্রিতে সমাধিস্থ করা হয়েছে। == তথ্যসূত্র == == আরও দেখুন == টম বার্ট এরিক ফিশার অকল্যান্ড ক্রিকেট দল নিউজিল্যান্ডীয় টেস্ট ক্রিকেটারদের তালিকা একদিনের আন্তর্জাতিক ক্রিকেট আম্পায়ারদের তালিকা == বহিঃসংযোগ == জন্ম মৃত্যু ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেট আম্পায়ার মেম্বার্স অব দি অর্ডার অব দ্য ব্রিটিশ এম্পায়ার
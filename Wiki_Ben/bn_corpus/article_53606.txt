'''নেহা ধুপিয়া''' (জন্মঃ ২৭ আগস্ট ১৯৮০) একজন ভারতীয় হিন্দি চলচ্চিত্র অভিনেত্রী এবং সাবেক 'মিস ইন্ডিয়া'। মূলত হিন্দি ভাষার চলচ্চিত্রে কাজ করলেও নেহা কিছু তেলেগু এবং মালায়ালাম ভাষার চলচ্চিত্রেও কাজ করেছেন এবং তার অভিনীত প্রথম চলচ্চিত্র ছিলো মালায়ালাম ভাষারই। নেহা মঞ্চ নাটকে অভিনয় শুরু করেছিলেন এবং রক ব্যান্ড প্রতিষ্ঠান 'ইউফোরিয়া'র একটি মিউজিক ভিডিওতে মডেল হয়েছিলেন। ধুপিয়া পরে মডেলিং ভালো করে শুরু করে দেন। শিশু নেহা মালায়ালাম চলচ্চিত্র 'মিন্নারাম'তে অভিনয় করেছিলেন যেটি ১৯৯৪ সালে মুক্তি পায়। ২০০২ সালে নেহা 'মিস ইন্ডিয়া' সুন্দরী প্রতিযোগিতায় জয়ী হলে তার বলিউডে ডাক পড়ে, 'কায়ামাতঃ সিটি আন্ডার থ্রেট' (২০০৩) চলচ্চিত্রে তিনি কাজ করার সুযোগ পান। নেহা অভিনীত ২০০৫ সালে মুক্তি পাওয়া হাস্যরসাত্মক চলচ্চিত্র 'কিয়া কুল হে হাম' বাণিজ্যিকভাবে সফল হয়েছিলো এবং 'শুটআউট এ্যাট লোখান্ডওয়ালা' (২০০৭) জনপ্রিয়সহ ব্যবসাসফলও হয়েছিলো, একই বছর মুক্তিপ্রাপ্ত চলচ্চিত্র 'দাছ কাহানিয়া'তেও নেহা ভালো অভিনয় করেন। ২০০৫ সালের 'জুলি' এবং 'সীসা' চলচ্চিত্রে অভিনয় করে নেহা দর্শকদের দৃষ্টি কাড়তে সক্ষম হন, ২০০৬ সালের 'চুপ চুপ কে' তে নেহা সাপোর্টিং রোলে ছিলেন, এছাড়া 'গরম মশলা' (২০০৫) তার করা ম্যাগী চরিত্র এবং ২০০৯ এর 'দে দানা দান' এর অনু চোপড়া চরিত্রটাও মনে রাখার মত। ==পূর্ব জীবন== নেহা ১৯৮০ সালে কোচিতে একটি শিখ পরিবারে জন্মগ্রহণ করেন. তার বাবা প্রদীপ সিং ধুপিয়া নৌবাহিনীতে 'কমান্ডার' পদমর্যাদার কর্মকর্তা ছিলেন আর মাতা মানপিন্দার বাবলী গৃহিণী ছিলেন। নেহা প্রথমে 'নেভী পাবলিক স্কুল' এবং পরে দিল্লীর ধাউলা কুয়ানের 'আর্মি পাবলিক স্কুল'তে অধ্যায়ন করেন। এরপর তিনি দিল্লীর 'জিসাস এন্ড ম্যারি কলেজ'তে ইতিহাস বিষয়ে নিয়ে পড়েন এবং এটি নিয়েই অনার্স সম্পন্ন করেন। ২০১৮ সালের ১০ মে তিনি তার সবচেয়ে ঘনিষ্ঠ বন্ধু আঙগাদ বেদির সাথে বিবাহবন্ধনে আবদ্ধ হন। ==তথ্যসূত্র== ==বহিঃসংযোগ== অভিনেত্রী
'''জাহিদুর রহিম অঞ্জন''' একজন বাংলাদেশী চলচ্চিত্র নির্মাতা। তিনি বাংলাদেশ শর্ট ফিল্ম ফোরামের সদস্য। তার পরিচালিত প্রথম চলচ্চিত্র মেঘমল্লার। প্রথম চলচ্চিত্রের জন্যই তিনি শ্রেষ্ঠ পরিচালক শ্রেষ্ঠ সংলাপ রচয়িতা হিসেবে জাতীয় চলচ্চিত্র পুরস্কারে ভূষিত হন। == প্রাথমিক জীবন == অঞ্জন ভারতের পুনে ফিল্ম ইন্সটিটিউটে চলচ্চিত্র বিষয়ে পড়াশুনা করেছেন। == কর্মজীবন == === বাংলাদেশ শর্ট ফিল্ম ফোরাম === অঞ্জন বাংলাদেশ শর্ট ফিল্ম ফোরামের প্রতিষ্ঠাতা সদস্য। তিন দশেক ধরে তিনি স্বল্পদৈর্ঘ্য চলচ্চিত্র আন্দোলনের সাথে জড়িত। ২০০৪ থেকে ২০০৬ সাল পর্যন্ত তিনি বাংলাদেশ শর্ট ফিল্ম ফোরামের সভাপতির দায়িত্ব পালন করেন। === স্বল্পদৈর্ঘ্য চলচ্চিত্র === অঞ্জন ১৯৯০ সালে অ্যান্টন চেকভের গল্প অবলম্বনে স্বল্পদৈর্ঘ্য চলচ্চিত্র ''মর্নিং'' নির্মাণ করেন। এটি তার পরিচালিত প্রথম স্বল্পদৈর্ঘ্য চলচ্চিত্র। চলচ্চিত্রটি কয়েকটি আন্তর্জাতিক চলচ্চিত্র উৎসবে প্রদর্শিত হয়। ২০০৭ সালে বাঙালি চিন্তাবিদ অতীশ দীপঙ্কর এর জীবনী নিয়ে নির্মাণ করেন ''শ্রীজ্ঞান অতীশ দীপঙ্কর''। === পূর্ণদৈর্ঘ্য চলচ্চিত্র === অঞ্জন ২০১৪ সালে প্রথম পূর্ণদৈর্ঘ্য চলচ্চিত্র নির্মাণ করেন। গল্পকার আখতারুজ্জামান ইলিয়াস রচিত গল্প ''রেইনকোট'' অবলম্বনে মেঘমল্লার দিয়ে তার পূর্ণদৈর্ঘ্য চলচ্চিত্র পরিচালনায় অভিষেক হয়। ১৯৭১ সালে বাংলাদেশের স্বাধীনতা যুদ্ধ চলাকালীন এক কলেজ শিক্ষক নুরুল হুদার সাথে ঘটে যাওয়া ঘটনা নিয়ে নির্মিত হয়েছে এই চলচ্চিত্রটি। এতে কলেজ শিক্ষক চরিত্রে অভিনয় করেছেন শহীদুজ্জামান সেলিম। চলচ্চিত্রটি ২০১৫ সালের ১৫ সেপ্টেম্বর কানাডার টরন্টো আন্তর্জাতিক চলচ্চিত্র উৎসব-এ 'ডিসকভারি দি ফিউচার অব ওয়ার্ল্ড সিনেমা' বিভাগে প্রদর্শিত হয়। একই বছর নভেম্বর মাসে ভারতের গোয়ায় অনুষ্ঠিত ৪৬তম ভারত আন্তর্জাতিক চলচ্চিত্র উৎসবে প্রদর্শিত হয়। এছাড়া ২০১৬ সালের আগস্ট মাসে যুক্তরাষ্ট্রের ডালাসে বাংলা চলচ্চিত্র উৎসবে চলচ্চিত্রটি প্রদর্শিত হয়। এই চলচ্চিত্র পরিচালনার মাধ্যমে তিনি ৩৯তম জাতীয় চলচ্চিত্র পুরস্কারে শ্রেষ্ঠ পরিচালক শ্রেষ্ঠ সংলাপ রচয়িতা হিসেবে পুরস্কার অর্জন করেন। == চলচ্চিত্রের তালিকা == === পূর্ণদৈর্ঘ্য চলচ্চিত্র === বছর চলচ্চিত্র পরিচালক চিত্র্যনাট্যকার সংলাপ রচয়িতা ভাষা টীকা ২০১৪ মেঘমল্লার বাংলা আখতারুজ্জামান ইলিয়াস রচিত গল্প ''রেইনকোট'' অবলম্বনে নির্মিত '''বিজয়ী:''' জাতীয় চলচ্চিত্র পুরস্কার শ্রেষ্ঠ পরিচালক শ্রেষ্ঠ সংলাপ রচয়িতা === স্বল্পদৈর্ঘ্য চলচ্চিত্র === ''মর্নিং'' ''শ্রীজ্ঞান অতীশ দীপঙ্কর'' === নাটক === ছেলেটা == পুরস্কার সম্মাননা == '''জাতীয় চলচ্চিত্র পুরস্কার''' বছর বিভাগ চলচ্চিত্র ফলাফল ২০১৬ শ্রেষ্ঠ পরিচালক মেঘমল্লার শ্রেষ্ঠ সংলাপ রচয়িতা == তথ্যসূত্র == == আরও দেখুন == মেঘমল্লার ==বহিঃসংযোগ== ব্যক্তি চলচ্চিত্র পরিচালক চলচ্চিত্র ব্যক্তিত্ব পরিচালকের জন্য জাতীয় চলচ্চিত্র পুরস্কার (বাংলাদেশ) বিজয়ী সংলাপ রচয়িতার জন্য জাতীয় চলচ্চিত্র পুরস্কার (বাংলাদেশ) বিজয়ী
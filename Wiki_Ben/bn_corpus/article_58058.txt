'''ধামার''' (আরবী: ذمار; ইংরেজী: Ḏamar) ইয়েমেনের দক্ষিণ-পশ্চিম অঞ্চলের একটি শহর। এই শহরটি সমুদ্রপৃষ্ঠ থেকে প্রায় ২৪০০ মিটারের উচ্চতায় অবস্থিত। সমস্ত ইয়েমেনের মধ্যে ধামার প্রত্নতাত্ত্বিক নিদর্শন স্থাপত্যকলার দিক থেকে বিখ্যাত একটি শহর। প্রতিবছর অনেক মানুষ প্রত্নতাত্ত্বিক স্থাপত্যকলার অনুপম নিদর্শনের জন্য এই শহর দেখতে আসেন। সমগ্র ইয়েমেনেও শহরটির যথেষ্ট গুরুত্ব রয়েছে। ==সংক্ষিপ্ত বিবরণ== ধামার ইয়েমেনের রাজধানী সানা থেকে ১০০ কিলোমিটার দক্ষিণে, ইব শহরের উত্তরে এবং আল বায়দা শহরের পশ্চিমে অবস্থিত। "ধামার" নামটি ১৫-৩৫ খ্রিস্টাব্দে শেবা ধুয়ো-রায়দান রাজ্যের প্রতাপশালী সম্রাট দ্বিতীয় ধামার আলী ইয়াহবীর নাম থেকে এসেছে। যার মূর্তি আল-নাখলা আল-হামরা (লাল পাম) শহরে দেখতে পাওয়া যায়। এই শহরটি ধামারের কাছাকাছি একটি শহর, যেখানে অনেক প্রত্নতাত্ত্বিক নিদর্শন পাওয়া যায়। ধামার শহরটি ধামার প্রদেশের রাজধানী এবং প্রধান রাস্তায় অবস্থিত যা অন্যান্য প্রদেশের সাথে সানাকে সংযুক্ত করেছে। শহরটি ইয়েমেনের বিখ্যাত আরবি এবং ইসলামী সংস্কৃতি বৈজ্ঞানিক কেন্দ্রগুলোর মধ্যে একটি। এই শহরের বিখ্যাত মসজিদটি খলিফা আবু বকর আল-সাদিকের যুগে নির্মিত হয়েছিল। ইয়েমেনের রাজনৈতিক বাণিজ্য জীবনে ধামার শহরটির ভূমিকা খুবই গুরুত্বপূর্ণ ছিল এবং ইয়েমেনের ইসলামী যুগের আগে এটি অত্যন্ত গুরুত্বপূর্ণ ঐতিহাসিক ভূমিকা পালন করেছে। ঐতিহাসিকভাবে বিখ্যাত ইয়েমেনি খোদাইগুলো ধামার শহরকে ইসলামী গবেষণা বিজ্ঞানচর্চার একটি খুব বিখ্যাত কেন্দ্র হিসেবে পরিণত করেছিল যা এখনও বিদ্যমান। অনেক মহান বিজ্ঞানী এই ঐতিহাসিক শহরকে অনেক গুরুত্ব দিয়েছেন। অতীতে, ধামারের লোকেরা ঘোড়া লালনপালনের জন্য বিখ্যাত ছিল; শহরটি আরবের ঘোড়া প্রজননের প্রাথমিক কেন্দ্র ছিল। এই শহরটি এখনও অনেক ঐতিহাসিক মসজিদ এবং স্কুলের জন্য ইয়েমেনের মধ্যে বিখ্যাত, যা স্থানীয় সুন্দর চরিত্রগত স্থাপত্যের জন্য ধামার উপসাগরীয় কেন্দ্রগুলির মধ্যে ধামার শহরটি যথেষ্ট প্রাচীন। শহরটির গোড়াপত্তন করেন দ্বিতীয় ধামার আলী ইয়াহবীর, যিনি ‘মরিবে’নামক সুপরিচিতি বাঁধ পুনরুদ্ধারের জন্য পৃথিবীব্যাপী বিখ্যাত। ধামার উত্তর ইয়েমেনের একমাত্র শহর, যা একটি প্রাকৃতিক প্রাচীর দ্বারা ঘেরা না। এটা শুধুমাত্র সমভূমির উপর অবস্থিত। নিকটবর্তী প্রদেশগুলোর কেন্দ্রীয় সংযোগ ব্যবস্থা হিসেবে ধামারের ভুমিকা অগ্রগণ্য; সেই প্রাচীনকাল থেকেই শহরটি কাছাকাছি বসবাসকারী উপজাতিদের জন্য একটি মিলন স্থান হিসাবে সমৃদ্ধ হয়েছে। দেশের বৃহত্তম বিশ্ববিদ্যালয় ধামার বিশ্ববিদ্যালয় এই শহরে অবস্থিত। ==পার্শ্ববর্তী শহরসমূহ== *ডিখিল, জিবুতি ==উল্লেখযোগ্য ব্যক্তি== *নাবিল মোহাম্মদ আল-গারবি অলিম্পিকে ইয়েমেনি দীর্ঘ দূরত্বের বিখ্যাত দৌড়বিধ *শোশানা দামারী (১৯২৩-২০০৬), ইসরায়েলি বিখ্যাত গায়ক ==তথ্যসূত্র== গভর্নোরেটের জেলা জনবহুল স্থান
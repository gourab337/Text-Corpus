'''অহনা দেওল''' () (জন্ম: জুলাই ২৮, ১৯৮৫) একজন ভারতীয় নৃত্যশিল্পী, মডেল এবং অভিনেত্রী। তিনি বলিউড অভিনেতা ধর্মেন্দ্র এবং অভিনেত্রী হেমা মালিনীর দ্বিতীয় কন্যা। তিনি ভারতীয় শাস্ত্রীয় নৃত্য, চলচ্চিত্র নির্মাণ এবং ফ্যাশন ডিজাইনিংয়ের সাথে যুক্ত রয়েছেন। ২০১০ সালে ঋত্বিক রোশন এবং ঐশ্বরিয়া রাই বচ্চন অভিনীত সঞ্জয় লীলা বনসালীর ''গুজারিশ'' (২০১০) চলচ্চিত্রে সহকারি পরিচালক হিসেবে কাজ করেন তিনি। ==প্রাথমিক জীবন== চিত্র:Hema, Esha and Ahana perform together in 2010 এশা এবং অহনা একসঙ্গে মঞ্চে নৃত্য পরিবেশন করছেন, ২০১০ সালে। অহনা ভারতের মুম্বই, মহারাষ্ট্রে ১৯৮৫ সালে জন্ম নেন এবং বর্তমানে তিনি মুম্বইয়ে বাস করেন। তিনি মিথিবাই কলেজ, মুম্বাই থেকে তার লেখাপড়া সম্পন্ন করেন। ছেলেবেলা থেকেই তিনি নাচ করতেন। তিনি গুরু রবীন্দ্র অতীবুদ্ধির অধীনে ভারতীয় শাস্ত্রীয় নৃত্যের ওডিসি নৃত্য ঘরণার প্রশিক্ষণ নেন। পরবর্তিতে তিনি দেশে এবং দেশের বাইরে, বিষশষ করে খাজুরাহও নৃত্য উৎসবে অংশ নেন। == ব্যক্তিগত জীবন == অহনা ফেব্রুয়ারি ২, ২০১৪ সালে দিল্লি ভিত্তিক ব্যবসায়ী বৈভব বহরাকে বিয়ে করেন। বৈভবের সাথে তার প্রথম পরিচয় ঘটে ২০১২ সালে বড় বোন এশা দেওলের বিয়ের অনুষ্ঠানে এবং এরপর তারা ভাল বন্ধু হয়ে ওঠেন। এর পূর্বে অভিনেতা রণবির সিংয়ের সাথে তার সর্ম্পকের কথা শোনা যায় বিভিন্ন প্রতিবেদনে; তবে এই সম্পর্ক বেশিদিন স্থায়ী হয় নি। পরবর্তিতে আদিত্য রায় কাপুরের সাথে তার সম্পর্কের কথা শোনা গেলেও অহনা তা অস্বীকার করেন। == চলচ্চিত্র তালিকা == বছর শিরোনাম চরিত্র টীকা ২০০২ ''না তুম জানো না হাম'' ২০১২ ''রোমিও এন্ড জুলিয়েট'' জুলিয়েট ==আরও দেখুন== ভারতীয় চলচ্চিত্র অভিনেত্রীদের তালিকা == তথ্যসূত্র == == বহিঃসংযোগ == জন্ম ব্যক্তি নারী মডেল অভিনেত্রী চলচ্চিত্র অভিনেত্রী চলচ্চিত্র অভিনেত্রী নৃত্যশিল্পী ব্যক্তি
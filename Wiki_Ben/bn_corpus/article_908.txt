'''বাঘাইছড়ি''' বাংলাদেশের রাঙ্গামাটি জেলার অন্তর্গত একটি উপজেলা। == আয়তন == বাঘাইছড়ি উপজেলার মোট আয়তন ১৯৩১.২৮ বর্গ কিলোমিটার। এটি আয়তনের দিক থেকে চট্টগ্রাম বিভাগের সবচেয়ে বড় উপজেলা এবং বাংলাদেশের দ্বিতীয় বৃহত্তম উপজেলা। == অবস্থান সীমানা == রাঙ্গামাটি জেলার সর্ব-উত্তরে ২৩°০৪´ থেকে ২৩°৪৪´ উত্তর অক্ষাংশ এবং ৯২°০৫´ থেকে ৯২°২৪´ পূর্ব দ্রাঘিমাংশ জুড়ে বাঘাইছড়ি উপজেলার অবস্থান। রাঙ্গামাটি জেলা সদর থেকে উপজেলার দূরত্ব প্রায় ১৪৬ কিলোমিটার। উপজেলার দক্ষিণে বরকল উপজেলা লংগদু উপজেলা, পশ্চিমে লংগদু উপজেলা খাগড়াছড়ি জেলার দীঘিনালা উপজেলা, উত্তরে ভারতের ত্রিপুরা প্রদেশ এবং পূর্বে ভারতের মিজোরাম প্রদেশ অবস্থিত। == নামকরণ == বাঘাইছড়ি উপজেলার কাচালং এলাকা গভীর অরণ্যে ঢাকা ছিলো বলে এখানে বাঘের উপদ্রব বেশি ছিল। সে সাথে উপজেলায় বিভিন্ন পাহাড়ী ছড়া থাকায় এর নামকরণ করা হয় ''বাঘাইছড়ি''। == প্রশাসনিক এলাকা == বাঘাইছড়ি পূর্বে রামগড় মহকুমার দীঘিনালা থানার অধীনে ছিল। এলাকার অধিবাসীদের পায়ে হেঁটে দীঘিনালা যাওয়া-আসা অনেক কঠিন এবং সময় সাপেক্ষ হওয়াতে ১৯৬৮ সালের আগস্ট রাঙ্গামাটি সদর মহকুমার আওতায় বাঘাইছড়ি থানা প্রতিষ্ঠিত হয় এবং ১৯৮৩ সালে প্রশাসনিক বিকেন্দ্রীকরণের ফলে উপজেলায় রূপান্তরিত হয়। উপজেলায় বর্তমানে ২টি থানার অধীনে ১টি পৌরসভা ৮টি ইউনিয়ন রয়েছে। বাঘাইছড়ি থানার আওতাধীন ১টি পৌরসভা ৭টি ইউনিয়ন। ;পৌরসভা: বাঘাইছড়ি ;ইউনিয়নসমূহ: ৩০নং সারোয়াতলী ৩১নং খেদারমারা ৩২নং বাঘাইছড়ি ৩৩নং মারিশ্যা ৩৪নং রূপকারী ৩৫নং বঙ্গলতলী ৩৭নং আমতলী এবং সাজেক থানার আওতাধীন ১টি ইউনিয়ন। ;ইউনিয়ন: ৩৬নং সাজেক == জনসংখ্যার উপাত্ত == ২০১১ সালের পরিসংখ্যান অনুযায়ী বাঘাইছড়ি উপজেলার জনসংখ্যা ৯৪,৩৮০ জন। এর মধ্যে পুরুষ ৪৮,২৯৭ জন এবং মহিলা ৪৬,০৮৩ জন। মোট জনসংখ্যার ২৩.৩২% মুসলিম, ৫.৫০% হিন্দু, ৬৯.৬৯% বৌদ্ধ এবং ১.৪৯% খ্রিস্টান অন্যান্য ধর্মাবলম্বী রয়েছে। উপজেলায় প্রধানত বাঙালি চাকমা সম্প্রদায়ের লোকজন বসবাস করে। == শিক্ষা == বাঘাইছড়ি উপজেলার সাক্ষরতার হার ৩৫.২০%। উপজেলায় ২টি কলেজ, ১৫টি মাধ্যমিক বিদ্যালয়, ১টি দাখিল মাদ্রাসা, ৩টি নিম্ন মাধ্যমিক বিদ্যালয়, ৮৮টি প্রাথমিক বিদ্যালয় ১টি ইবতেদায়ী মাদ্রাসা রয়েছে। ;শিক্ষা প্রতিষ্ঠান == যোগাযোগ ব্যবস্থা == বাঘাইছড়ি উপজেলায় যোগাযোগের প্রধান সড়ক সড়ক। যে কোন যানবাহনে যোগাযোগ করা যায়। এছাড়া রাঙ্গামাটি জেলা সদর থেকে উপজেলায় যোগাযোগের প্রধান মাধ্যম নৌপথ। লঞ্চ, ইঞ্জিন চালিত বোট প্রধান যোগাযোগ মাধ্যম। == নদ-নদী == বাঘাইছড়ি উপজেলার মধ্য দিয়ে প্রবাহিত হচ্ছে কাচালং নদী। এছাড়া রয়েছে শিজক খাল, গঙ্গারাম খাল এবং মাচালং খাল। উপজেলার দক্ষিণাংশে রয়েছে কাপ্তাই হ্রদ। == হাট-বাজার == বাঘাইছড়ি উপজেলার প্রধান প্রধান হাট-বাজারগুলো হল মারিশ্যা বাজার, দুরছড়ি বাজার, কাচালং বাজার, করেঙ্গাতলী বাজার এবং বাঘাইহাট বাজার। == দর্শনীয় স্থান == আর্য্যপুর ধর্মোজ্জল বনবিহার কংলাক পাহাড় কাপ্তাই হ্রদ সাজেক ভ্যালি হাজাছড়া ঝর্ণা == জনপ্রতিনিধি == ;সংসদীয় আসন সংসদীয় আসন জাতীয় নির্বাচনী এলাকা সংসদ সদস্য রাজনৈতিক দল ২৯৯ পার্বত্য রাঙ্গামাটি রাঙ্গামাটি জেলা দীপংকর তালুকদার বাংলাদেশ আওয়ামী লীগ ;উপজেলা পরিষদ প্রশাসন ক্রম নং পদবী নাম ০১ উপজেলা চেয়ারম্যান বড়ঋষি চাকমা ০২ ভাইস চেয়ারম্যান দীপ্তিমান চাকমা ০৩ মহিলা ভাইস চেয়ারম্যান সুমিতা চাকমা ০৪ উপজেলা নির্বাহী কর্মকর্তা মোহাম্মদ নাদিম সারওয়ার == আরও দেখুন == রাঙ্গামাটি জেলা == তথ্যসূত্র == == বহিঃসংযোগ == জেলার উপজেলা উপজেলা
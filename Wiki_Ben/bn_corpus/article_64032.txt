'''পিরোজপুর জেলা স্টেডিয়াম''' ১৯৯৮ সালে উদ্বোধন হওয়া বাংলাদেশের একটি জেলা পর্যায়ের স্টেডিয়াম। স্টেডিয়ামটি পিরোজপুর জেলার পিরোজপুর পৌরসভার সদর রোডের পাশে পুলিশ লাইন্সের দক্ষিণ দিকে অবস্থিত। এই স্টেডিয়ামে বাংলাদেশের জাতীয় দিবস সমূহে কুচকাওয়াচ, কনসার্ট; জেলার বিভিন্ন ক্রীড়া বিশেষ করে ক্রিকেট, ফুটবল কাবাডি অনুষ্ঠিত হয়। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। == ইতিহাস == ১৯৯৬-১৯৯৮ সালে তিন কোটি চুরানব্বই লক্ষ টাকা ব্যয়ে প্রাথমিক নির্মাণ হিসেবে, আংশিক গ্যালারি একটি প্যাভিলিয়ন নির্মাণ করা হয়। এপ্রিল, ১৯৯৮ তারিখে স্টেডিয়ামের উদ্বোধন হয়। == আয়োজন == ===নিয়মিত আয়োজন=== স্টেডিয়ামটিতে প্রতিবছর বাংলাদেশের স্বাধীনতা বিজয় দিবসে কুচকাওয়াজ, শিশু সমাবেশ এবং মুক্তিযোদ্ধা শহীদ মুক্তিযোদ্ধা পরিবারকে সংবর্ধনা অনুষ্ঠান আয়োজিত হয়। *পিরোজপুর জেলা ফুটবল এসোসিয়েশনের উদ্যোগে জেলার বিভিন্ন ফুটবল প্রতিযোগিতা যেমন- '''জেলা প্রশাসক কাপ''' জেলা পর্যায়ের '''ফুটবল লিগ''' এই ভেন্যুতে অনুষ্ঠিত হয়। *জেলা ক্রীড়া সংস্থার আয়োজনে জেলা পর্যায়ের ক্রিকেট লিগ এই ভেন্যুতে অনুষ্ঠিত হয়। *জেলা পর্যায়ের জাতীয় স্কুল মাদ্রাসা গ্রীষ্মকালীন ক্রীড়া প্রতিযোগিতা এই ভেন্যুতে অনুষ্ঠিত হয়। ===উল্লেখযোগ্য আয়োজন=== ==== ক্রিকেট প্রতিযোগিতা ==== বাংলাদেশ ক্রিকেট বোর্ড আয়োজিত ২০১৯ সালের '''প্রাইম ব্যাংক ইয়াং টাইগারস অনুর্ধ-১৪ স্কুল ক্রিকেট''' প্রতিযোগিতার পিরোজপুর অঞ্চলের খেলা এই ভেন্যুতে অনুষ্টিত হয়েছে। পিরোজপুর সরকারী হাই স্কুল এই প্রতিযোগিতার শিরোপা জয় করে। ==== ফুটবল প্রতিযোগিতা ==== '''১৭ সেপ্টেম্বর, ২০১৮ঃ''' এই ভেন্যুতে পিরোজপুর জেলা পর্যায়ের '''বঙ্গবন্ধু শেখ মজিবুর রহমান (অনুর্ধ-১৭) জাতীয় গোল্ড কাপ ফুটবল প্রতিযোগিতা''' অনুষ্ঠিত হয়েছে। ==== কনসার্ট ==== *'''২০ অক্টোবর, ২০১৮ঃ''' সংস্কৃতিবিষয়ক মন্ত্রণালয়ের আয়োজনে এই ভেন্যুতে অনুষ্ঠিত হয় 'উন্নয়ন কনসার্ট :অপ্রতিরোধ্য অগ্রযাত্রায় বাংলাদেশ'। == অন্যান্য ব্যবহার == এই স্টেডিয়ামটি বাংলাদেশের গুরুত্বপূর্ণ ব্যক্তিদের বহনকারী হেলিকপ্টার অবতরণের জন্য ব্যবহৃত হয়। '''২৬-২৮ ফেব্রুয়ারি, ২০১২ঃ''' এই স্টেডিয়ামে বাংলাদেশের ঐতিহ্যবাহী ঘুড়ি ওড়ানো প্রতিযোগিতা হয়েছে == আরো দেখুন == *শেখ কামাল স্টেডিয়াম *শেখ হেলাল উদ্দিন স্টেডিয়াম *বাংলাদেশের স্টেডিয়ামের তালিকা *বাংলাদেশের ক্রিকেট মাঠের তালিকা == তথ্যসূত্র == ক্রীড়া মাঠ স্টেডিয়াম জেলা
250px '''পর্যটন''' () এক ধরনের বিনোদন, অবসর অথবা ব্যবসায়ের উদ্দেশ্যে এক স্থান থেকে অন্য স্থান কিংবা এক দেশ থেকে অন্য দেশে ভ্রমণ করাকে বুঝায়। ইতিমধ্যে বিশ্বের বিভিন্ন দেশে পর্যটন শিল্প হিসেবে স্বীকৃতি পেয়েছে। এছাড়াও, বিশ্বব্যাপী অবসরকালীন কর্মকাণ্ডের অন্যতম মাধ্যম হিসেবে জনপ্রিয়তা অর্জন করেছে। যিনি আমোদ-প্রমোদ বা বিনোদনের উদ্দেশ্যে অন্যত্র ভ্রমণ করেন তিনি পর্যটক নামে পরিচিত। ট্যুরিস্ট গাইড, পর্যটন সংস্থা প্রমূখ সেবা খাত পর্যটনের সাথে প্রত্যক্ষ পরোক্ষ উভয়ভাবেই জড়িত রয়েছে। == সংজ্ঞার্থ নিরূপণ == বিশ্ব পর্যটন সংস্থা সংশ্লিষ্ট ব্যক্তিকে পর্যটকরূপে আখ্যায়িত করতে গিয়ে বলেছে, ১৯৭৬ সালে ইংল্যান্ডের পর্যটন সমিতির মতে, ১৯৮১ সালে ''আন্তর্জাতিক বৈজ্ঞানিক বিশেষজ্ঞ সংগঠন'' পর্যটনকে ''বিশেষ ধরনের পছন্দ নির্বাচিত কার্যকলাপ যা বাড়ীর বাইরে সংঘটিত হওয়াকে'' সংজ্ঞায়িত করেছে। ১৯৯৪ সালে জাতিসংঘ কর্তৃক ''পর্যটন পরিসংখ্যানের সুপারিশমালায়'' তিন স্তরবিশিষ্ট পর্যটন রূপরেখা তুলে ধরা হয়। ''অভ্যন্তরীণ পর্যটন'' কোন নির্দিষ্ট দেশের অভ্যন্তরে বসবাসরত জনগোষ্ঠীর জন্য সীমাবদ্ধ। ''সীমাবদ্ধ পর্যটন'' কোন নির্দিষ্ট দেশের অভ্যন্তরে বসবাসরত অস্থায়ী জনগোষ্ঠী বা বিদেশীদের জন্য বরাদ্দ। ''বহিঃস্থ পর্যটন'' অন্য দেশে ভ্রমণের উদ্দেশ্যে সংশ্লিষ্ট কোন নির্দিষ্ট দেশের স্থায়ী অধিবাসীদের জন্য প্রযোজ্য। == ইতিহাস == সম্পদশালী বা বিত্তবান ব্যক্তিরা প্রায়শঃই বিশ্বের দূরবর্তী স্থানগুলোয় ভ্রমন করে থাকেন। সেখানে তাঁরা উল্লেখযোগ্য ভবন, শিল্পকর্ম, নিত্য-নতুন ভাষা শিক্ষালাভ, নতুন সংস্কৃতির সাথে পরিচয়সহ হরেক রকমের রন্ধনপ্রণালীর স্বাদ আস্বাদনের সুযোগ পান। অনেক পূর্বে রোমান প্রজাতন্ত্রে বাইরে এলাকায় ধনীক শ্রেণীর জন্য সমুদ্র উপকূলবর্তী এলাকায় আবাসস্থলের ব্যবস্থা রেখেছিল। ''ট্যুরিস্ট'' বা ''পর্যটক'' শব্দটির প্রথম প্রয়োগ হয় ১৭৭২ সালে এবং ''ট্যুরিজম'' বা ''পর্যটন'' শব্দের ব্যবহার হয় ১৮১১ সালে। ১৯৩৬ সালে রাষ্ট্রসংঘ বিদেশী পর্যটকের সংজ্ঞা নির্ধারিত করেছিল। এতে বলা হয়েছিল যে, বাইরের দেশে কমপক্ষে ২৪ ঘন্টা অবস্থান করবেন তাঁরা পর্যটকরূপে বিবেচিত হবেন। রাষ্ট্রসংঘের স্থলাভিষিক্ত হয়ে ১৯৪৫ সালে জাতিসংঘ সংজ্ঞা পরিবর্তন করে। পরিবর্তিত সংজ্ঞায় বলা হয় যে, সর্বোচ্চ ছয় মাস অবস্থানকালীন সময়কালে একজন ব্যক্তি পর্যটকের মর্যাদা উপভোগ করতে পারবেন। == অর্থনৈতিক উপযোগিতা == ২০১০ সালে ৯৪০ মিলিয়নেরও অধিক আন্তর্জাতিক পর্যটক বিশ্বব্যাপী ভ্রমণ করেন। ২০০৯ সালের তুলনায় সংখ্যা ৬.৬% বেশী ছিল। ২০১০ সালে আন্তর্জাতিক পর্যটনে ৯১৯ বিলিয়ন মার্কিন ডলার বা ৬৯৩ বিলিয়ন ইউরো। বিশ্বের অনেক দেশে পর্যটন খাত অর্থনৈতিক উন্নয়নে অত্যন্ত গুরুত্বপূর্ণ ভূমিকা পালন করে। তন্মধ্যে ফ্রান্স, মিশর, গ্রীস, লেবানন, ইসরায়েল, মার্কিন যুক্তরাষ্ট্র, যুক্তরাজ্য, স্পেন, ইতালি, থাইল্যান্ড অন্যতম। এছাড়াও দ্বীপ রাষ্ট্র হিসেবে খ্যাত মৌরীতাস, বাহামা, ফিজি, মালদ্বীপ, ফিলিপাইন, সিসিলিতেও পর্যটন শিল্প ব্যাপক বিকাশ লাভ করেছে। পর্যটনের মাধ্যমে ব্যাপক পরিমাণের অর্থ মালামাল পরিবহন এবং সেবা খাতে ব্যয়িত হয় যা বিশ্বের মোট জাতীয় উৎপাদনের প্রায় ৫%। অর্থনীতির সহায়ক সেবা খাত হিসেবে পর্যটনের সাথে জড়িত রয়েছে ব্যাপকসংখ্যক লোক। এরফলে জনগোষ্ঠীর কর্মসংস্থানের সুযোগ সৃষ্টি হয়েছে। সেবা খাত বা শিল্পের মধ্যে রয়েছে পরিবহন ব্যবস্থা যাতে বিমান, প্রমোদ তরী, ট্যাক্সিক্যাব; আতিথেয়তা সেবায় থাকা-খাওয়ার ব্যবস্থা যাতে হোটেল, রিসোর্ট; এবং আমোদ-বিনোদনের মধ্যে চিত্তবিনোদন পার্ক, ক্যাসিনো, শপিং মল, সঙ্গীত মঞ্চ থিয়েটার অন্যতম। == তথ্যসূত্র == == আরও পড়ুন == == বহিঃসংযোগ == খাত
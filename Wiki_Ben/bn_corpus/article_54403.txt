'''গ্রাহাম ডেরেক বার্লো''' (; জন্ম: ২৬ মার্চ, ১৯৫০) কেন্টের ফোকস্টোন এলাকায় জন্মগ্রহণকারী প্রথিতযশা সাবেক ইংরেজ আন্তর্জাতিক ক্রিকেটার। ১৯৭৬ থেকে ১৯৭৭ সময়কালে ইংল্যান্ড ক্রিকেট দলে সংক্ষিপ্তকালের জন্য আন্তর্জাতিক ক্রিকেটে অংশ নিয়েছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে মিডলসেক্সের প্রতিনিধিত্ব করেছেন তিনি। দলে তিনি মূলতঃ বামহাতি মাঝারিসারির ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিং করতেন '''গ্রাহাম বার্লো'''। == প্রথম-শ্রেণীর ক্রিকেট == তৎকালীন ইলিং গ্রামার বয়েজ স্কুলে অধ্যয়ন করেন। তরুণ অবস্থাতেই প্রতিভাধর ক্রিকেটার রাগবি খেলোয়াড় হিসেবে সুনাম কুড়িয়েছেন। তন্মধ্যে, জাতীয় অনূর্ধ্ব-১৯ দলের সদস্যরূপে রাগবি ইউনিয়নে খেলেন। দৃষ্টিনন্দন, আত্মবিশ্বাসী শক্তিধর খেলোয়াড় গ্রাহাম বার্লো মিডলসেক্স দলের অত্যন্ত গুরুত্বপূর্ণ খেলোয়াড় হিসেবে অংশগ্রহণ করতেন। ১৯৭০-এর দশকের শুরু থেকে ১৯৮০-এর দশকের সূচনালগ্নে মাইক ব্রিয়ারলি’র নেতৃত্বাধীন মিডলসেক্স দলে খেলতেন। সচরাচর তাকে স্বভাবজাত ক্রীড়াবিদ হিসেবে বর্ণনা করা হতো। উইকেটে খুব দ্রুতগতিতে দৌঁড়ুতেন। প্রায়শঃই তাকে সমগোত্রীয় ক্লাইভ র‌্যাডলি’র সাথে জুটি গড়তে দেখা যেতো। পরবর্তীতে উইল্ফ স্ল্যাকের সাথে জুটি গড়ে দলে প্রভূতঃ অবদান রাখতেন। দলের পক্ষে তাকে একদিনের খেলায় প্রায়শঃই অংশগ্রহণ করতে দেখা যেতো। অসাধারণ ফিল্ডার হিসেবে ডেরেক র‌্যান্ডল তরুণ ডেভিড গাওয়ারের সাথে কভার অঞ্চলে অবস্থান করতেন। চমৎকার বাঁধার প্রাচীর গড়ে তুলে রান নিতে নিরুৎসাহিত করতেন, দ্রুত সঠিকভাবে রান আউটে ভূমিকা রাখতেন। == আন্তর্জাতিক ক্রিকেট == সমগ্র খেলোয়াড়ী জীবনে তিনটিমাত্র টেস্টে অংশগ্রহণের সুযোগ হয় তার। কিন্তু কোন ইনিংসেই বড় অঙ্কের রান তুলতে দেখা যায়নি। ফলশ্রুতিতে দল থেকে বাইরে চলে আসতে হয়েছিল। ১৭ ডিসেম্বর, ১৯৭৬ তারিখে ভারতের বিপক্ষে টেস্ট অভিষেক ঘটে গ্রাহাম বার্লো’র। একদিনের আন্তর্জাতিকে তার অভিষেক পর্বটি রাজকীয় ঢংয়ে সম্পন্ন হয়। তৎকালীন শক্তিশালী ওয়েস্ট ইন্ডিজ দলের বিপক্ষে রুখে দাড়িয়ে অপরাজিত ৮০ রানের মূল্যবান ইনিংস খেলেন। কিন্তু পরবর্তী পাঁচটি ওডিআইয়ে ধারা অব্যাহত রাখতে পারেননি। ১৯৭৬-৭৭ মৌসুমে ভারত সফরে যান। প্রথম-শ্রেণীর খেলাগুলোয় বেশ ভালো করলেও টেস্ট আঙ্গিনায় তার পুণরাবৃত্তি ঘটাতে পারেননি। ১৯৭৭ সালে অস্ট্রেলিয়ার বিপক্ষে আবারও ব্যর্থ হলে দল থেকে চলে আসতে বাধ্য হন। খেলোয়াড়ী জীবনের পাঁচ ইনিংস খেলে কোনটিতেই দুই অঙ্কের রান তুলতে পারেননি গ্রাহাম বার্লো। রক্ষণাত্মক ভঙ্গীমায় খেলায় অগ্রসর হবার ফলে দল নির্বাচকমণ্ডলীর নজর আর কাড়তে পারেননি তিনি। == অবসর == আন্তর্জাতিক ক্রিকেট অঙ্গনে তেমন প্রভাববিস্তার করতে না পারলেও মিডলসেক্সের পক্ষে স্বীয় খেলার ধারা অব্যাহত রাখতে সক্ষমতা দেখিয়েছেন। প্রায়শঃই তাকে ব্যাটিং উদ্বোধন করতে দেখা যেতো। কিন্তু, ক্রমাগত পিঠের আঘাতে নিমজ্জ্ব থাকার প্রেক্ষিতে বেশ আগেই খেলা থেকে অবসর নিতে বাধ্য হন। খেলার জগৎ থেকে অবসর নেয়ার পর কোচিংয়ের দিকে ঝুঁকে পড়েন। ২০০১ সালে নিউজিল্যান্ডে চলে যান। ২০০৪ সালে সেন্ট্রাল ডিস্ট্রিক্টস স্ট্যাগসের কোচের দায়িত্ব লাভ করেন গ্রাহাম বার্লো। পরবর্তীকালে হোয়াংগারেই এলাকায় বসবাস করতে থাকেন। পম্পালিয়ের ক্যাথলিক কলেজে ইংরেজি সামাজিক শিক্ষা বিষয়ে অধ্যাপনা করেন। এছাড়াও, হোয়াংগারেই বয়েজ হাই স্কুলে একসময় শিক্ষাদানে নিয়োজিত ছিলেন। বর্তমানে তিনি হোয়াংগারেই গার্লস হাই স্কুলে শিক্ষকতা করছেন। == তথ্যসূত্র == == আরও দেখুন == অ্যান্ড্রু গ্রীনউড ক্রিস বল্ডারস্টোন সাসেক্স কাউন্টি ক্রিকেট ক্লাব ইংরেজ টেস্ট ক্রিকেটারদের তালিকা ইংরেজ একদিনের আন্তর্জাতিক ক্রিকেটারদের তালিকা ইংল্যান্ড এবং ওয়েলসের কাউন্টি ক্রিকেট ক্লাবসমূহের প্রতিযোগিতামূলক সম্মাননা লাভের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার বিষয়শ্রেণী:টি. এন. পিয়ার্স একাদশের ক্রিকেটার ক্রিকেটার ক্রিকেট ক্লাবের ক্রিকেটার
'''ইয়ান গ্লেন''' (ইংরেজি: Iain Glen; জন্ম: ২৪শে জুন ১৯৬১) হলেন একজন স্কটিশ চলচ্চিত্র, টেলিভিশন মঞ্চ অভিনেতা। তিনি ''রেসিডেন্ট ইভল'' চলচ্চিত্র ধারাবাহিকে ড. আলেকজান্ডার আইজ্যাকস টাইর‍্যান্ট এবং ''গেম অব থ্রোনস'' টেলিভিশন ধারাবাহিকে স্যার জোরাহ মোরমন্ট চরিত্রে অভিনয়ের জন্য সুপরিচিত। ১৯৯০ সালে ''সাইলেন্ট স্ক্রিম'' চলচ্চিত্রে অভিনয়ের জন্য তিনি বার্লিন আন্তর্জাতিক চলচ্চিত্র উৎসব থেকে শ্রেষ্ঠ অভিনেতা বিভাগে রৌপ্য ভল্লুক অর্জন করেন। তার অভিনীত অন্যান্য উল্লেখযোগ্য কাজ হল ''মাউন্টেনস্‌ অব দ্য মুন'' (১৯৯০), ''কিংডম অব হেভেন'' (২০০৫), ''ডাউনটাউন অ্যাবি'' (২০১১), ''জ্যাক টেলর'' (২০১০-১৬) (২০১৬-বর্তমান)। ==প্রারম্ভিক জীবন== গ্লেন ১৯৬১ সালের ২৪শে জুন স্কটল্যান্ডের এডিনবরায় জন্মগ্রহণ করেন। তার ছোট ভাই হামিশ গ্লেন কভেন্ট্রির বেলগ্রেড থিয়েটারের শিল্প নির্দেশক এবং ডান্ডি রিপার্টরি থিয়েটারে সাবেক শিল্প নির্দেশক। ইয়ান এডিনবরা একাডেমিতে এবং পরে এবারডিন বিশ্ববিদ্যালয়ে পড়াশুনা করেন। পরবর্তীতে তিনি রয়্যাল একাডেমি অব ড্রামাটিক আর্টে অভিনয় বিষয়ে প্রশিক্ষণ গ্রহণ করেন এবং সেখান থেকে ব্যানক্রফ্‌ট স্বর্ণ পদক অর্জন করেন। ==ব্যক্তিগত জীবন== গ্লেন ১৯৯৩ সালে সুজানা হার্কারকে বিয়ে করেন। তাদের এক পুত্র সন্তান রয়েছে। ২০০৪ সালে তাদের বিবাহ বিচ্ছেদ হয়। ২০০৫ সাল থেকে তিনি অভিনেত্রী শার্লট এমারসনের সাথে বসবাস করছেন। তাদের দুই কন্যা সন্তান রয়েছে। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর স্কটল্যান্ডীয় অভিনেতা বিষয়শ্রেণী:২১শ শতাব্দীর স্কটল্যান্ডীয় অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা শেকসপিয়ারীয় অভিনেতা অভিনেতা একাডেমি অব ড্রামাটিক আর্টের প্রাক্তন শিক্ষার্থী অভিনেতার জন্য রৌপ্য ভল্লুক বিজয়ী অ্যাক্টরস গিল্ড পুরস্কার বিজয়ী
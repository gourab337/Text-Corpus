'''গোয়েন্দা কৌশিক রায়''' বাংলা সাহিত্যের একটি বিখ্যাত কমিক্স চরিত্র। চরিত্রটি সৃষ্টি করেছেন নারায়ণ দেবনাথ। গোয়েন্দা কৌশিকের প্রথম প্রকাশ ১৩৮২ সালের ফাল্গুন মাসের (১৯৭৬) শুকতারায় ''সর্পরাজের দ্বীপে'' এই সাদাকালো কমিক্সটির মাধ্যমে। দেব সাহিত্য কুটীর থেকে প্রকাশিত ''গোয়েন্দা কৌশিক'' বইয়ের প্রচ্ছদ গোয়েন্দা কৌশিকের চরিত্রটি নির্মিত হয়েছে অনেকটা বিদেশী সাহিত্যের স্পাই বা সিক্রেট এজেন্ট চরিত্রগুলির ছাঁচে। কৌশিক রায় ভারত সরকারের গোয়েন্দা দফতরের এক ক্ষুরধার মস্তিষ্কের গুপ্তচর, যার ডানহাতে রয়েছে বিশেষ অস্ত্রে সজ্জিত শ্বেত আবরণের লৌহমুষ্টি। সে মার্শাল আর্ট বক্সিং-এ সিদ্ধহস্ত। কৌশিক রায়ের চরিত্রটিকে আন্তর্জাতিক রূপ দেওয়ার জন্য কৌশিকের অধিকাংশ অভিযানের প্রেক্ষাপট করা হয়েছে বিদেশের মাটিতে। ==প্রকাশনা== শিশু-কিশোর পত্রিকা শুকতারার প্রচ্ছদে গোয়েন্দা কৌশিকের চিত্রকাহিনীগুলি সর্বপ্রথম বের হয়েছিল। এরপর ২০১৩ সালে দেব সাহিত্য কুটীর কৌশিক সিরিজের দশটি কমিক্স নিয়ে ''গোয়েন্দা কৌশিক'' নামে একটি সংকলন প্রকাশ করে। এই সংকলনে দুটি কৌশিক-কাহিনী অন্তর্ভুক্ত হয়নি ''সর্পরাজের দ্বীপে'' এবং ''রহস্যময় দ্বীপে কৌশিক''। ==গোয়েন্দা কৌশিক সিরিজের কমিক্স== এখনও পর্যন্ত গোয়েন্দা কৌশিক সিরিজের মোট বারোটি কমিক্স প্রকাশিত হয়েছে। সেগুলি হল- ''সর্পরাজের দ্বীপে'' (ফাল্গুন ১৩৮২-মাঘ ১৩৮৫) ''ড্রাগনের থাবা'' (ফাল্গুন ১৩৮৫-মাঘ ১৩৮৭) ''ভয়ঙ্করের মুখোমুখি'' (ফাল্গুন ১৩৮৭-ভাদ্র ১৩৮৯...কার্তিক ১৩৯০-মাঘ ১৩৯০) ''অজানা দ্বীপের বিভীষিকা'' (ফাল্গুন ১৩৯০-মাঘ ১৩৯২) ''মৃত্যুদূতের কালোছায়া'' (ফাল্গুন ১৩৯২-মাঘ ১৩৯৪) ''ভয়ঙ্কর অভিযান'' (ফাল্গুন ১৩৯৪-চৈত্র ১৩৯৬) ''স্বর্ণখনির অন্তরালে'' (আষাঢ় ১৩৯৯-অগ্রহায়ণ ১৪০০...মাঘ ১৪০০-ফাল্গুন ১৪০০) ''অপহৃত বিজ্ঞানীর সন্ধানে'' (ফাল্গুন ১৪০৩-মাঘ ১৪০৫) ''ভয়ের মুখোশ'' (ফাল্গুন ১৪০৫-মাঘ ১৪০৭) ''খুনি বৈজ্ঞানিকের দ্বীপে'' (ফাল্গুন ১৪০৭-মাঘ ১৪১০) ''কৌশিকের নয়া অভিযান'' (ফাল্গুন ১৪১৩-মাঘ ১৪১৮) ''রহস্যময় দ্বীপে কৌশিক'' (ফাল্গুন ১৪১৮-শ্রাবণ ১৪২২) ==তথ্যসূত্র== সাহিত্যের কাল্পনিক চরিত্র সাহিত্যের গোয়েন্দা চরিত্র চরিত্র
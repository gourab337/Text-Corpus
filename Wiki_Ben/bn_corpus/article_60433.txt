'''বাংলাদেশ সাধারণ ছাত্র অধিকার সংরক্ষণ পরিষদ''' বাংলাদেশের সাধারণ ছাত্রছাত্রীদের অধিকার সংরক্ষণ, সরকারি চাকরিতে কোটা সংস্কার অন্যান্য বৈষম্য দূরীকরণের উদ্দ্যেশ্যে প্রতিষ্ঠিত একটি গণতান্ত্রিক ছাত্র সংগঠন। ২০১৮ সালের ১৭ই ফেব্রুয়ারি ঢাকা বিশ্ববিদ্যালয়ে সংগঠনটি প্রতিষ্ঠিত হয়। ২০১৮ সালের কোটা সংস্কার আন্দোলনে নেতৃত্ব প্রদানের জন্য সংগঠনটি অতিদ্রুত জনপ্রিয়তা পায়। ৯ই এপ্রিল ২০১৮ তারিখে সেতুমন্ত্রী ওবায়দুল কাদেরের সাথে কোটা সংস্কার বিষয়ক বৈঠকে বসেছিল সংগঠনটি। সংগঠনটির আন্দোলনের চাপে বাংলাদেশ সরকার প্রথম দ্বিতীয় শ্রেণীর চাকুরিতে কোটা প্রথা বিলুপ্তির ঘোষণা দেয় যদিও আন্দোলনের লক্ষ্য ছিল কোটা সংস্কার, বিলুপ্তি নয়। ২০১৮ সালে বেশ কয়েকবার সংগঠনটির কর্মীরা নানা আক্রমণের শিকার হয়। ফলশ্রুতিতে ঢাকায় অবস্থিত জার্মানি, মার্কিন যুক্তরাষ্ট্র নরওয়ে সুইজারল্যান্ড এবং আরো কয়েকটি দেশের দূতাবাস বাংলাদেশ সাধারণ ছাত্র অধিকার সংরক্ষণ পরিষদের শান্তিপূর্ণ বিক্ষোভের উপর 'নিষ্ঠুর হামলার' বিষয়ে উদ্বেগ প্রকাশ করে। হল সংসদ ডাকসু নির্বাচনের ভোটকেন্দ্র হলের বাইরে একাডেমিক ভবনে স্থাপনের দাবিতে উপাচার্য বরাবর স্মারকলিপি দিতে গিয়ে ১৪ই ফেব্রুয়ারি ছাত্রলীগের মারধরের শিকার হন কোটা সংস্কার আন্দোলনে নেতৃত্ব দেওয়া বাংলাদেশ সাধারণ ছাত্র অধিকার সংরক্ষণ পরিষদের আহ্বায়ক হাসান আল মামুন। == ডাকসু নির্বাচন, ২০১৯ == ২০১৯ সালের ঢাকা বিশ্ববিদ্যালয় কেন্দ্রীয় ছাত্র সংসদ নির্বাচনের জন্য সংগঠনটি ২৫ ফেব্রুয়ারি নিজেদের প্যানেল ঘোষণা করে। প্যানেলের সহ-সভাপতি প্রার্থী মোঃ নুরুল হক, সাধারণ সম্পাদক প্রার্থী মোঃ রাশেদ খাঁন এবং সহকারী সাধারণ সম্পাদক প্রার্থী মোঃ ফারুক হোসেন মনোনীত হন। == তথ্যসূত্র == ছাত্র সংগঠন
'''রিপ ভ্যান উইঙ্কল''' ওয়াশিংটন আর্ভিং রচিত মার্কিন ছোটগল্প। গল্পটি ১৮১৯ সালে আর্ভিং রচিত গল্পগ্রন্থ ''দ্য স্কেচ বুক অফ জেওফ্রি ক্রেয়ন, জেন্ট.''-এ প্রকাশিত হয়। গল্পটি রচনার সময় তিনি যুক্তরাজ্যের বার্মিংহামে বসবাস করতেন এবং গল্পে নিউ ইয়র্কের ক্যাটস্কিল পর্বতের কথা উল্লেখ থাকলেও তিনি গল্প লেখার আগে কখনো ক্যাটস্কিল পর্বতে যান নি। গল্পের কেন্দ্রীয় চরিত্র রিপ ভ্যান উইঙ্কল একজন ওলন্দাজ বংশোদ্ভূত মার্কিন ব্যক্তি এবং তিনি মার্কিন স্বাধীনতা যুদ্ধ সময়কালে ক্যাটস্কিলে বাস করতেন। পরবর্তীতে এই গল্প থেকে চলচ্চিত্র নির্মিত হয়। ==গল্প সংক্ষেপ== মার্কিন স্বাধীনতা যুদ্ধ শুরুর কয়েক বছর আগে নিউ ইয়র্কের হাডসন বদ্বীপের পাশে ক্যাটস্কিল পর্বতের পাশে এক গ্রামে বাস করতেন রিপ ভ্যান উইঙ্কল। রিপ ডাচ বংশোদ্ভূত মার্কিন। রিপ ভবঘুরে, সে পর্বতের অরণ্যে ঘুরে বেড়ায়। কিন্তু গ্রামের লোকজন তাকে খুবই পছন্দ করে, বিশেষ করে শিশুরা। কারণ সে তাদের গল্প শুনাত এবং খেলনা দিত। কিন্তু সে তার স্ত্রী কাছে পৃথিবীর সবচেয়ে বাজে স্বামী, যে কোন কাজ করে না। তাই সে নিয়ে সারাদিন তার সাথে ঝগড়াতে লিপ্ত থাকত। শরতের একদিনে সে তার স্ত্রীর ঝগড়া থেকে বাঁচতে তার বন্দুক আর তার বিশ্বস্ত কুকুর উলফকে নিয়ে পাহাড়ে চলে যায়। একটি কাঠবিড়ালীর পিছু নিয়ে সে পাহাড়ের চূড়ায় উঠতে থাকে। হঠাৎ সে তার নামে ডাক শুনে দেখে একজন ডাচ পোশাক পরা একজন ছোট পিপা বহন করে পর্বতের চূড়ার দিকে উঠছে এবং তার সাহায্য চাচ্চে। তারা একসাথে পিপাগুলো নিয়ে উপরে উঠে এবং আবিস্কার করে কোথায় থেকে বিকট শব্দ আসে। সে দেখে একজন সুসজ্জিত, নিশ্চুপ দাড়িওয়ালা লোক নাইন পিন বাজাচ্ছে। তারা কারা তা জানতে চেয়ে সে পিপা থেকে মদ নিয়ে পান করা শুরু করে এবং শীঘ্রই ঘুমিয়ে পরে। ঘুম থেকে উঠে সে কিছু পরিবর্তন দেখতে পায়। তার বন্দুক পুরনো মরিচা ধরা, তার দাড়ি পা পর্যন্ত লম্বা এবং তার কুকুরটিকে আশেপাশে পাচ্ছে না। রিপ তার গ্রামে ফিরলে কেউ তাকে চিনতে পারল না। সে খোঁজ নিয়ে জানতে পারে তার স্ত্রী মারা গেছে, তার কাছের বন্ধুরা যুদ্ধে গেছে এবং কেউ কেউ সেই গ্রাম ছেড়ে চলে গেছে। সে সমস্যায় পড়ে যখন সে নিজেকে রাজা জর্জ এর একজন প্রজা হিসেবে দাবী করেন। সবাই অবাক হয়, কারণ মার্কিন যুক্তরাষ্ট্রের স্বাধীনতা যুদ্ধ সংগঠিত হয়েছে এবং রাজা জর্জের ছবির পরিবর্তে এখন হোটেলে জর্জ ওয়াশিংটনের ছবি ঝুলছে। সে আরও অবাক হল যখন দেখল সবাই আরেকজন লোককে রিপ ভ্যান উইঙ্কল নামে ডাকছে। আসলে সে তার ছেলে, এখন যুবক পুরুষ। রিপ জানতে পারে পর্বতে যে লোকের সাথে দেখা হয়েছিল গুজব রয়েছে সে হেনরি হাডসনের ভূত। সে আরও জানতে পারে সে গত বিশ বছর ধরে এই গ্রামে ছিল না। গ্রামের সবচেয়ে পুরনো লোক পিটার ভান্ডারডঙ্ক তার পরিচয় নিশ্চিত করে। তার মেয়ে জুডিথ যে এখন বড় হয়েছে এবং বিবাহিত। তার একটি ছেলেও আছে, রিপের নামে তার নাম রাখা হয় রিপ ভ্যান উইঙ্কল ৩। জুডিথ তাকে নিয়ে তার স্বামীর বাড়ি যায়। ==চরিত্র== ''দ্য স্কেচ বুক অফ জেওফ্রি ক্রেয়ন, জেন্ট.''-এর প্রথম কিস্তিতে অন্তর্ভুক্ত ছিল "রিপ ভ্যান উইঙ্কল" রিপ ভ্যান উইঙ্কল একজন স্ত্রী শাসিত স্বামী যে কায়িক পরিশ্রমকে ঘৃণা করে ড্যাম ভ্যান উইঙ্কল রিপ ভ্যান উইঙ্কলের ঝগড়াটে স্ত্রী রিপ ভ্যান উইঙ্কল জুনিয়র রিপ ভ্যান উইঙ্কলের ছেলে জুডিথ গার্ডেনিয়ার রিপ ভ্যান উইঙ্কলের মেয়ে ডেরিক ভ্যান বুমেল স্থানীয় স্কুল শিক্ষক পরে কংগ্রেসের সদস্য ভ্যান সাইক স্থানীয় লোক জোনাথান ডুলিটল ইউনিয়ন হোটেলের মালিক উলফ রিপ ভ্যান উইঙ্কলের বিশ্বস্ত কুকুর ছোট পিপাবাহী লোক হেনরি হাডসনের ভূত নাইনপিন বাদক হেনরি হাডসনের ভূত ব্রম ডাচার রিপ ভ্যান উইঙ্কলের প্রতিবেশী যে রিপ যখন ঘুমিয়ে ছিল সে যুদ্ধে গিয়েছিল বৃদ্ধ মহিলা যে রিপ ফিরে আসলে চিনতে পারে পিটার ভান্ডারডঙ্ক গ্রামের সবচেয়ে পুরনো লোক যিনি রিপের পরিচয় নিশ্চিত করেন মিঃ গার্ডেনিয়ার জুডিথ গার্ডেনিয়ারের স্বামী রিপ ভ্যান উইঙ্কল রিপের নাতী, জুডিথ গার্ডেনিয়ারের ছেলে ==তথ্যসূত্র== ===আরও পড়ুন=== Rip Van Winkle Study Guide Irving in Birmingham "Rip Van Winkle" and "The Legend of Sleepy Hollow" Irving's Fictions of Revolution ==বহিঃসংযোগ== ছোটগল্প ছোটগল্প চরিত্র আর্ভিংয়ের ছোটগল্প নিউ ইয়র্ক ঘুম গৃহীত ছোটগল্প
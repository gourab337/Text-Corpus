'''উইলিয়াম হেয়ার ‘গবো’ অ্যাশলে''' (; জন্ম: ১০ ফেব্রুয়ারি, ১৮৬২ মৃত্যু: ১৪ জুলাই, ১৯৩০) কেপ উপনিবেশের মোব্রে এলাকায় জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। ১৮৮৯ সালে একটিমাত্র টেস্টে প্রতিনিধিত্ব করেন '''গবো অ্যাশলে'''। টেস্টটি তার দেশের ক্রিকেটের ইতিহাসে দ্বিতীয় টেস্ট ছিল। দক্ষিণ আফ্রিকান ঘরোয়া প্রথম-শ্রেণীর ক্রিকেটে ওয়েস্টার্ন প্রভিন্সের পক্ষে খেলতেন। দলে তিনি মূলতঃ বামহাতি মিডিয়াম ফাস্ট বোলার ছিলেন। এছাড়াও, ডানহাতে ব্যাটিংয়ে পারদর্শী ছিলেন তিনি। == খেলোয়াড়ী জীবন == ২৫ মার্চ, ১৮৮৯ তারিখে কেপ টাউনের নিউল্যান্ডসে সফরকারী ইংল্যান্ডের বিপক্ষে সিরিজের দ্বিতীয় টেস্টে তার অভিষেকসহ প্রথম-শ্রেণীর ক্রিকেটে অভিষেক ঘটে। একমাত্র ইনিংসে তিনি ৯৫ রান দিয়ে উইকেট দখল করেন। এরফলে বছরের শুরুতে অনুষ্ঠিত উদ্বোধনী টেস্টে আলবার্ট রোজ-ইন্সের পর দ্বিতীয় দক্ষিণ আফ্রিকান হিসেবে অভিষেকেই পাঁচ-উইকেট লাভের বিরল কীর্তিগাথা রচনা করেন। সাফল্য স্বত্ত্বেও টেস্ট ক্রিকেটে তিনি এক টেস্টের বিস্ময়কারীরূপে চিহ্নিত হয়ে আছেন। একটিমাত্র টেস্টে অংশ নিয়ে তার বোলিং পরিসংখ্যান অদ্যাবধি অভিষেকে যে-কোন বোলারের সেরা। এরপর ১৮৮৮ থেকে ১৮৯১ সাল পর্যন্ত তিন বছর দক্ষিণ আফ্রিকান ঘরোয়া প্রথম-শ্রেণীর ক্রিকেটে অংশ নেন। ওয়েস্টার্ন প্রভিন্সের সদস্য থাকাকালে তিনটি খেলায় অংশ নেন। সর্বসাকুল্যে তেরো উইকেট দখল করেন তিনি। ১৪ জুলাই, ১৯৩০ তারিখে রোডেশিয়ার প্লামট্রি এলাকায় তার দেহাবসান ঘটে। == তথ্যসূত্র == == আরও দেখুন == জেমস প্যাটিনসন এক টেস্টের বিস্ময়কারী টেস্ট ক্রিকেট অভিষেকে উইকেট লাভকারী দক্ষিণ আফ্রিকান ক্রিকেটারদের তালিকা == বহিঃসংযোগ == == গ্রন্থপঞ্জী == Wallis, F. (2000). Nuusdagboek: feite en fratse oor 1000 jaar, Kaapstad: Human Rousseau জন্ম মৃত্যু প্রভিন্সের ক্রিকেটার আফ্রিকান ক্রিকেটার আফ্রিকার টেস্ট ক্রিকেটার ক্রিকেট অভিষেকে উইকেট লাভকারী ক্রিকেটার
সম্পর্ক''' হল মালয়েশিয়া এবং হংকং রাষ্ট্রদ্বয়ের মধ্যকার দ্বিপাক্ষিক সম্পর্ক। ''এক দেশ, দুই নীতি'' আইন অনুযায়ী গণপ্রজাতন্ত্রী চীনই হংকংয়ের কূটনৈতিক এবং সকল বিষয়ের দায়িত্ব পালন করে। তবে অর্থনীতি, বাণিজ্য, ব্যবসা এবং মনিটরিং সম্পর্কিত বিষয়ে হংকং উল্লেখযোগ্য স্বায়ত্তশাসন ভোগ করে। == কূটনৈতিক প্রতিনিধিত্ব == গণপ্রজাতন্ত্রী চীনের বিশেষ প্রশাসনিক অঞ্চলের অংশ হিসেবে হংকং কুয়ালালামপুরে অবস্থিত চীনের দূতাবাস দ্বারাই প্রতিনিধিত্ব করত। মালয়েশিয়ার সাথে হংকংয়ের বাণিজ্যিক সম্পর্ক সিঙ্গাপুরে অবস্থিত হংকং ইকোনোমিক অ্যান্ড ট্রেড অফিস দ্বারাই নিয়ন্ত্রিত হয়। ৩১শে মে, ১৯৭৪ সালের আগ পর্যন্ত মালয়েশিয়া গণপ্রজাতন্ত্রী চীনের সাথে কূটনৈতিক সম্পর্ক স্থাপন করেনি। ওয়ান চাইয়ে মালয়েশিয়ার একটি কনস্যুলেট জেনারেল রয়েছে। ২রা জুলাই, ১৯৭১ সালে সম্পর্ক প্রতিষ্ঠিত হয়। হংকং তখন ব্রিটিশ আইনের অধীনে থাকায় অফিসটি '''কমিশন''' হিসেবে পরিচিত ছিল, যেমনটা অন্যান্য কমনওয়েলথভুক্ত রাষ্ট্রের ক্ষেত্রে হয়েছিল। ১৯৯৭ সালে সার্বভৌমত্ব স্থানান্তরের কারণে কমিশনটিকে কনস্যুলেট জেনারেলে উন্নীত করা হয় এবং কমিশনারকে কনস্যুল-জেনারেল পদে উন্নীত করা হয়। == অর্থনৈতিক সম্পর্ক == ২০১০ সালে হংকং এর বাণিজ্যিক সহযোগীদের মধ্যে মালয়েশিয়ার অবস্থান ছিল দশম। মোট বাণিজ্যের পরিমাণ ২০০৯ সালে ছিল ৮৭.২ বিলিয়ন হংকং ডলার ডলার (এইচকে) থেকে ২০১০ সালে বেড়ে ১১০.৫ বিলিয়ন এইচকেতে গিয়ে দাঁড়ায়। পরবর্তীতে ২০১৩ সালে মোট বাণিজ্যের পরিমাণ আরো ১৪.৬৫ বিলিয়ন বাড়ে। ২০০৯ সালে হংকংয়ে বিনিয়োগকারীদের মধ্যে মালয়েশিয়ার অবস্থান ছিল ১৮তম, যার মধ্যে ইনওয়ার্ড ডিরেক্ট ইনভেস্টমেন্ট বা প্রত্যক্ষ বিনিয়োগের পরিমাণ ছিল ১৬.৫ বিলিয়ন এইচকে, আর মালয়েশিয়ায় হংকংয়ের বিনিয়োগ ছিল ৪৩.৯ বিলিয়ন এইচকে। ২০১০ সালে মালয়েশিয়ায় প্রত্যক্ষ বৈদেশিক বিনিয়োগে (এফডিআই) হংকং-এর অবস্থান ছিল তৃতীয় বৃহত্তম। মোট বিনিয়োগের পরিমাণ ছিল ২.৭৭ বিলিয়ন আরএম। অর্থ নয়টি নতুন প্রকল্প, দুইটি ক্রমবর্ধমান প্রকল্পসহ মোট এগারটি প্রকল্পে বিনিয়োগ করা হয়। হংকংয়ে বিভিন্ন মালয়েশিয়ান প্রতিষ্ঠানের মোট ৭টি আঞ্চলিক সদর দপ্তর, ১৯টি আঞ্চলিক অফিস, ৩৩টি স্থানীয় অফিস রয়েছে। ২০১২ সালে দ্বৈত রাজস্ব প্রত্যাহার এবং রাজস্ব ফাঁকি রোধে একটি চুক্তি স্বাক্ষর করেন। হংকং এবং মালয়েশিয়ার দ্বিপাক্ষিক বাণিজ্যের বার্ষিক বৃদ্ধিহার ২০০৬ থেকে ২০০৮ সালে শতাংশ বাড়ে। দ্বিপাক্ষিক বাণিজ্যের বৃদ্ধির পরিমাণ ছিল ২৭ শতাংশ। মালয়েশিয়া থেকে চীনের মূল ভূখণ্ডে পণ্য প্রবেশের জন্য হংকং অন্যতম প্রবেশপত্র। ২০০৬ থেকে ২০১০ সালে হংকংয়ের মাধ্যমে চীনের মূল ভূখণ্ড এবং মালয়েশিয়ার মধ্যে পুনঃরপ্তানির পরিমাণ বাড়ে ১০ শতাংশ। ২০০৯ সাল থেকে ২০১০ সালে পুনঃরপ্তানির পরিমাণ ৩৫ শতাংশ বেড়ে ৮১ বিলিয়ন এইচকে থেকে ৬০.২ বিলিয়ন এইচকেতে পৌছায়। হংকং ২০১০ সালে ২৪.৫ বিলিয়ন এইচকের পণ্য মালয়েশিয়ায় পুনঃরপ্তানি করে। মালয়েশিয়ায় রপ্তানিকৃত প্রধান পণ্যসামগ্রী হল ইলেকট্রিক্যাল মেশিনারি, সাধারণ যন্ত্রপাতি এবং সরঞ্জাম, এবং ইলেকট্রনিক যন্ত্রাংশ, টেলিযোগাযোগ শব্দ ধারণ করার যন্ত্রসামগ্রী, অফিস মেশিন, স্বয়ংক্রিয় তথ্য প্রক্রিয়াকরণ যন্ত্র ইত্যাদি প্রধান। ২০১০ সালে মালয়েশিয়া থেকে ৮৪.৭ বিলিয়ন এইচকের পণ্য আমদানি করে হংকং। == চিকিৎসাগত বিষয়ে ভ্রমণ == ২০১২ সাল পর্যন্ত হংকংসহ চীন থেকে মালয়েশিয়ায় চিকিৎসার উদ্দেশ্যে গমনকারী ভ্রমণকারীর সংখ্যা ২০১০ সালের তুলনায় দ্বিগুণ হয়। ২০১০ সালে সংখ্যা ছিল ৭,৫০০, যা ২০১২ সালে ১৫,০০০ হয়েছে। == তথ্যসূত্র == == বহিঃসংযোগ == মালয়েশিয়া হংকং এর মধ্যকার ব্যবসায়িক সম্পর্কের পিএসসিআইয়ের বক্তৃতা হংকং মালয়েশিয়ার বেসরকারি খাতের প্রথম বৈঠক, উপকূলবর্তী রেনমিনবি ব্যবসার বিষয়ে হংকং মনিটরি অথরিটি সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক
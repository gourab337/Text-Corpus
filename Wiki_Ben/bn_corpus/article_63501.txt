'''নির্মলা সীতারামান''' (; জন্ম ১৮ আগস্ট ১৯৫৯) ভারতীয় জনতা পার্টির (বিজেপি) একজন ভারতীয় রাজনীতিবিদ, যিনি বর্তমানে অর্থমন্ত্রী এবং কর্পোরেট বিষয়ক মন্ত্রী হিসেবে দায়িত্ব পালন করছেন। তিনি ২০১২ সাল থেকে ভারতীয় সংসদের উচ্চকক্ষের রাজ্যসভার সদস্য। নির্মলা সীতারামান ইন্দিরা গান্ধীর পরে ভারতের দ্বিতীয় মহিলা প্রতিরক্ষা মন্ত্রী এবং দ্বিতীয় মহিলা অর্থমন্ত্রী। তিনি অর্থ মন্ত্রণালয়ের অধীনে অর্থ কর্পোরেট বিষয়ক মন্ত্রী হিসেবে এবং স্বাধীন দায়িত্বপ্রাপ্ত বাণিজ্য শিল্প মন্ত্রী হিসাবে কাজ করেছেন। এর আগে তিনি বিজেপির জাতীয় মুখপাত্র হিসেবে কাজ করেছেন। == ব্যক্তিগত জীবন == নির্মলা তামিলনাড়ুর মাদুরাইয়ে সাবিত্রী নারায়ণন সীতারামনের ঘরে জন্মগ্রহণ করেন। তার বাবা নারায়ণন তিরুচিরাপল্লী জেলার মুসরির বাসিন্দা এবং তার মায়ের পরিবার তামিলনাড়ুর তিরুভেনকুড়ি, থাঞ্জাভুর সালেম জেলার স্থানীয় বাসিন্দা ছিলেন। তার বাবা ভারতীয় রেলওয়ের কর্মচারী ছিলেন এবং তাই তিনি রাজ্যের বিভিন্ন অংশে তার শৈশব কাটিয়েছিলেন। তিনি মাদ্রাজ তিরুচিরাপল্লী থেকে তার পড়াশোনা করেছিলেন। তিনি ১৯৮০ সালে তিরুচিরাপল্লীর সীতালক্ষ্মি রামাস্বামী কলেজ থেকে অর্থনীতিতে আর্টস ডিগ্রি অর্জন করেন এবং ১৯৮৪ সালে অর্থনীতিতে মাস্টার্স ডিগ্রি এম.এস.ফিল-এর ডিগ্রি লাভ করেন দিল্লির জওহরলাল নেহরু বিশ্ববিদ্যালয় থেকে। তারপর তিনি ইন্দো-ইউরোপের ব্যবসায়ের উপর মনোযোগ দিয়ে অর্থনীতিতে পিএইচডি-এর জন্য ভর্তি হয়। কিন্তু তার স্বামী লন্ডনের স্কুল অব ইকোনোমিক্সে বৃত্তি লাভের পরে তিনি স্বামীর সঙ্গে লন্ডনে চলে যান, ফলে তিনি ডিগ্রী সম্পন্ন করতে ব্যর্থ হন। নির্মলা জওহরলাল নেহরু বিশ্ববিদ্যালয়ে অধ্যয়নকালে অন্ধ্রপ্রদেশের নরসাপুরম থেকে আগত তার তেলুগু ব্রাহ্মণ স্বামী পারকলা প্রভাকরের সঙ্গে পরিচিত হয়। নির্মলা বিজেপির দিকে ঝুঁকে পড়েছিলেন, কিন্তু তার স্বামী কংগ্রেসের সমর্থক ছিলেন। তারা ১৯৮৬ সালে বিবাহ করেন। অন্ধ্রপ্রদেশের মুখ্যমন্ত্রী চন্দ্রবাবু নাইডুর যোগাযোগ উপদেষ্টা হিসেবে দায়িত্ব পালন করেন প্রভাকর। == রাজনৈতিক কর্মজীবন == নির্মলা সীতারামান জওহরলাল নেহরু বিশ্ববিদ্যালয়ে পড়ার সময় ‘ফ্রি থিঙ্কার’ নামে ছাত্র সংগঠন করতেন। সেখান থেকেই রাজনীতিতে হাতে খড়ি। ২০০৮ সালে তিনি বিজেপিতে যোগ দেন এবং দলের মুখপাত্র হিসেবে দায়িত্ব পালন করেন। ২০১৪ সালে তিনি একটি জুনিয়র মন্ত্রী হিসাবে নরেন্দ্র মোদির মন্ত্রিসভায় যোগ দেন এবং জুন ২০১৪ সালে তিনি অন্ধ্র প্রদেশের রাজ্যসভার সদস্য হিসাবে নির্বাচিত হন। ১১ জুন ২০১৬ সালের রাজ্যসভা নির্বাচনে করার জন্য মে ২০১৬ সালে বিজেপির মনোনীত ১২ জন প্রার্থীর মধ্যে তিনি ছিলেন এক। তিনি কর্ণাটক থেকে তার আসনে সফলভাবে করেন। ২০১৭ সালের সেপ্টেম্বর ইন্দিরা গান্ধীর দ্বিতীয় নারী হিসেবে তিনি প্রতিরক্ষা মন্ত্রী হিসাবে নিযুক্ত হন। ২০১৯ সালের ৩১ মে, নির্মলা সীতারামানকে অর্থ কর্পোরেট বিষয়ক মন্ত্রী হিসেবে নিযুক্ত করা হয়। তিনি ভারতের প্রথম পূর্ণ সময়ের মহিলা অর্থমন্ত্রী। == অ-রাজনৈতিক কর্মজীবন == নির্মলা সীতারামান লন্ডনের রিজেন্ট স্ট্রিটের একটি ঘর সাজানোর সামগ্রীর দোকান হ্যাবিট্যাট-এ একজন সেলসগার্ল হিসেবে কাজ করেছেন। তিনি যুক্তরাজ্যের কৃষি প্রকৌশলী সমিতির অর্থনীতিবিদের সহকারী হিসাবে কাজ করেছেন। যুক্তরাজ্যে থাকার সময়, তিনি প্রাইস ওয়াটার হাউসের জন্য উর্ধ্বতন ব্যবস্থাপক (আর অ্যান্ড ডি) হিসাবে এবং বিবিসি ওয়ার্ল্ড সার্ভিসে সংক্ষিপ্তভাবে কাজ করেছেন। তিনি রাষ্ট্রীয় মহিলা আয়োগের (ন্যাশনাল কমিশন ফর ওমেন) সদস্য হিসাবেও দায়িত্ব পালন করেছেন। ২০১৭ সালে, তিনি হায়দ্রাবাদের প্রানভের প্রতিষ্ঠাতা পরিচালক ছিলেন। == তথ্যসূত্র == == বাহ্যিক লিঙ্ক == নির্মলা সীতারামনের জীবনী রাজনৈতিক দপ্তর পূর্বসূরী আনন্দ শর্মা ''' বাণিজ্য শিল্প হিসেবে (স্বাধীন দায়িত্ব)'' উত্তরসূরী সুরেশ প্রভু পূর্বসূরী অরুণ জেটলি ''' প্রতিরক্ষা মন্ত্রী'''২০১৭ ২০১৯ উত্তরসূরী রাজনাথ সিং প্রতিরক্ষা মন্ত্রী বিষয়শ্রেণী:২১ শতকের ভারতীয় রাজনীতিবিদ ব্যক্তি জন্ম জনতা পার্টির রাজনীতিবিদ
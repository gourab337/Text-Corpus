'''যোগেশ্বর দত্ত''' (), হলেন একজন ভারতীয় কুস্তিগির। তিনি ২০১২ গ্রীষ্মকালীন অলিম্পিকে পুরুষদের ৬০ কেজি ফ্রিস্টাইল কুস্তিতে একটি ব্রোঞ্জ পদক জয় করেছেন। == কেরিয়ার == যোগেশ্বর দত্ত হরিয়ানার সোনিপত জেলার বাঁসওয়ারা গ্রামের বাসিন্দা। তার বাবা-মা শিক্ষকতা করেন। আট বছর বয়স থেকে তিনি কুস্তি অভ্যাস করেছেন। তার অনুপ্রেরণা ছিলেন স্বগ্রামবাসী বলরাজ পেহলওয়ান। পরে তিনি কোচ রামফলের কাছে ট্রেনিং নেন। === ২০০৩ === যোগেশ্বর ২০০৩ কমনওয়েলথ কুস্তি চ্যাম্পিয়নশিপে স্বর্ণ পদক পেয়েছিলেন। === ২০০৪ গ্রীষ্মকালীন অলিম্পিক === ২০০৪ এথেন্স গ্রীষ্মকালীন অলিম্পিকের পুরুষদের ফ্রিস্টাইল ৫৫ কেজি কুস্তিতে অংশ নিয়ে তিনি ১৮তম স্থান অধিকার করেন। === ২০০৬ এশিয়ান গেমস === ২০০৬ দোহা এশিয়ান গেমসে অংশ নেবার ন-দিন আগে যোগেশ্বরের পিতৃবিয়োগ হয়। এই গেমসে হাঁটুতে চোট পেলেও ৬০ কেজি ক্যাটেগরিতে তিনি একটি ব্রোঞ্জ পদক জয় করতে সক্ষম হন। === ২০০৮ গ্রীষ্মকালীন অলিম্পিক === এটি ছিল যোগেশ্বরের দ্বিতীয় অলিম্পিক। তিনি ৬০ কেজি ক্যাটেগরিতে অংশ নেন। ২০০৮ জেজু সিটি এশিয়ান চ্যাম্পিয়নশিপে স্বর্ণ পদক জয় করে তিনি এই অলিম্পিকে অংশ নেবার সুযোগ পান। ২০০৮ গ্রীষ্মকালীন অলিম্পিকে যোগেশ্বরকে প্রথম রাউন্ডেই বিদায় নিতে হয়েছিল। তিনি নবম স্থান পেয়েছিলেন। === ২০১০ কমনওয়েলথ গেমস === ২০১০ দিল্লি কমনওয়েলথ গেমসে যোগেশ্বর ভারতের হয়ে স্বর্ণ পদক জয় করেন। === ২০১২ গ্রীষ্মকালীন অলিম্পিক === ২০১২ গ্রীষ্মকালীন অলিম্পিকে যোগেশ্বর পুরুষদের ৬০ কেজি বিভাগে ব্রোঞ্জ পদক পেয়েছেন। তিনি উক্ত অলিম্পিকে পদকজয়ী পঞ্চম ভারতীয়। == তথ্যসূত্র == == বহিঃসংযোগ == Yogeshwar's profile on FILA Wrestling website জন্ম ব্যক্তি কুস্তিগির অলিম্পিক কুস্তিগির গ্রীষ্মকালীন অলিম্পিক্‌সে কুস্তিগির কমনওয়েলথ গেমসে কুস্তিগির গেমসে ভারতের জন্য স্বর্ণ পদকপ্রাপ্ত ব্যক্তি ভারতের জন্য ব্রোঞ্জ পদকপ্রাপ্ত ব্যক্তি খেলোয়াড়
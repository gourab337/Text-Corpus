'''''আ গেম অব থ্রোনস''''' (সিংহাসনের খেলা) হল জর্জ আর. আর. মার্টিন রচিত ''আ সং অব আইস অ্যান্ড ফায়ার'' উপন্যাস ধারাবাহিকের প্রথম উপন্যাস। বইটি প্রথম প্রকাশিত হয় আগস্ট, ১৯৯৬। উপন্যাসটি ১৯৯৭ সালে শ্রেষ্ঠ কাল্পনিক উপন্যাসের জন্য লুকাস পুরস্কার লাভ করে এবং নেবুলা পুরস্কার ওয়ার্ল্ড ফ্যান্টাসি পুরস্কারের মনোনয়ন লাভ করে। এই উপন্যাসের পরিচ্ছেদ ''ব্লাড অব দ্য ড্রাগন'' উপন্যাসিকাটি ১৯৯৭ সালে শ্রেষ্ঠ উপন্যাসিকার জন্য হুগো পুরস্কার লাভ করে। ২০১১ সালের জানুয়ারি মাসে উপন্যাসটি ছিল নিউ ইয়র্ক টাইমসের সর্বোচ্চ বিক্রিত বই। এবং ২০১১ সালের জুলাই মাসে শীর্ষে পৌঁছায়। উপন্যাসটিতে বিভিন্ন দৃষ্টিকোণ থেকে ঘটনাবলী দেখানো হয়েছে এবং মার্টিন গল্পে ওয়েস্টেরসের কয়েকটি অভিজাত পরিবার, প্রাচীর এবং টার্গেরিয়ান পরিবারকে পরিচয় করিয়ে দেন। এই উপন্যাস থেকে অন্যান্য কয়েকটি মাধ্যমও অনুপ্রাণিত হয়েছে, যেমন কয়েকটি ভিডিও গেম এবং ২০১১ সালের এপ্রিল থেকে মার্কিন টেলিভিশন চ্যানেল এইচবিওতে প্রচারিত টেলিভিশন ধারাবাহিক ''গেম অব থ্রোনস''। ==কাহিনী সংক্ষেপ== ''আ গেম অব থ্রোনস'' উপন্যাসে একসাথে তিনটি প্রধান গল্প বলা হয়েছে। ===সাত রাজ্যে=== গল্পের শুরুতে লর্ড এডার্ড "নেড" স্টার্ক নাইট্‌স ওয়াচ থেকে তার করা প্রতিজ্ঞা ভাঙ্গা এবং প্রাচীর থেকে পালিয়ে যাওয়ার অপরাধে একজনকে মৃত্যুদণ্ড প্রদান করে। ফিরে আসার পথে তার সন্তানেরা ছয়টি নেকড়ের বাচ্চাকে সাথে করে নিয়ে আসে। ছয়টি নেকড়ের মধ্যে তিনটি পুরুষ দুই মহিলা এবং একটি এলবিনো রানট। নেড তিনটি নেকড়ে তার ঔরসজাত তিন পুত্র, দুটি তার দুই কন্যা এবং একটি তার অবৈধ পুত্রকে প্রদান করে। সেই রাতে নেড তার পরামর্শদাতা এবং নেডের বাল্যবন্ধু রাজা রবার্ট ব্যারাথিয়নের প্রধান উপদেষ্টা লর্ড জন অ্যারিনের মৃত্যুর সংবাদ পায়। উইন্টারফেলে নেডের প্রাসাদে তার নিজের সফরে রবার্ট অ্যারিনের স্থলে নেডকে রাজার প্রতিনিধি হিসেবে নিয়োগ দেন। নেড অনিচ্ছুক থাকা স্বত্ত্বেও যখন জানতে পারে অ্যারিনের বিধবা স্ত্রী লিসা মনে করে রাণী সার্সি ল্যানিস্টার এবং তার পরিবার অ্যারিনকে বিষ প্রদানে হত্যা করেছে, তখন সে সেখানে যেতে সম্মত হয়। এর কিছু পরেই নেডের পুত্র ব্রান অনিচ্ছাকৃতভাবে আবিষ্কার করেন যে সার্সি তার যমজ ভাই জেমি ল্যানিস্টারের সাথে যৌন সম্পর্কে লিপ্ত। জেমি তাদের সম্পর্ক গোপন করার জন্য টাওয়ার থেকে ব্রানকে ধাক্কা দিয়ে ফেলে দেন। নেড তার দুই মেয়ে সানসা আরিয়াকে নিয়ে রাজধানী কিংস ল্যান্ডিংয়ের উদ্দেশ্যে যাত্রা করেন এবং তার স্ত্রী ক্যাটলিন স্টার্ককে তার সংজ্ঞাহীন পুত্র ব্রান এবং তাদের জ্যেষ্ঠ কনিষ্ঠ পুত্র রব রিকনকে উইন্টারফেলে রেখে যান। দক্ষিণে যাওয়ার সময় আরিয়া এবং রাজা রবার্টের পুত্র জফ্রির মধ্যে বাদানুবাদ হয়। এর ফলে স্টার্ক ল্যানিস্টারদের মধ্যে এবং জফ্রি সানসার বাগদত্তা হওয়ায় দুই বোন আরিয়া সানসার মধ্যে সম্পর্কের অবনতি হয়। আরিয়ার নেকড়ে নাইমেরিয়া তাকে বাঁচানোর জন্য জফ্রিকে আক্রমণ করে। আরিয়া তাকে ল্যানিস্টারদের ক্রোধ থেকে বাঁচানোর জন্য সেখান থেকে তাড়িয়ে দেয়। অন্যদিকে সানসার নেকড়ে লেডিকে নাইমেরিয়ার স্থলে হত্যা করা হয়। ===প্রাচীরে=== উপন্যাসের ভূমিকাংশে প্রাচীরের সাথে পরিচয় করিয়ে দেওয়া হয়। এটি পাথর, বরফ এবং জাদুর দ্বারা তৈরি শত ফুট উচ্চতা শত মাইল লম্বা একটি প্রাচীর যা সাত রাজ্যকে উত্তরের বন্যমানুষদের থেকে রক্ষা করছে। এই প্রাচীর পাহারা দেয় নাইট্‌স ওয়াচ, যারা তাদের সারা জীবনের জন্য শপথ গ্রহণ করে যে তার বিয়ে, উপাধি, সম্পত্তি বাচ্চা নেওয়া থেকে বিরত থাকবে। ===সরু সাগরের ওপারে=== ওয়েস্টেরসের পূর্বের মহাদেশ এসোসের একটি শহর পেন্টোসে মূল রাজবংশের রাজার পুত্র ভিসেরিস টার্গেরিয়ান তার বোন ডিনেরিসের সাথে যাযাবর ডথোরাকি সর্দার খাল ড্রগোর সাথে বিয়ের চুক্তি করে যে সে তার সৈন্যদল নিয়ে তাকে ওয়েস্টেরসে তার সিংহাসন দখলে সাহায্য করবে। ধনী ব্যবসায়ী ইলিরিও কপর্দকহীন টার্গেরিয়ানদের এই বিয়েতে সহযোগিতা করে এবং বিয়ের উপহার হিসেবে ডিনেরিসকে তিনটি ড্রাগনের ডিম প্রদান করে। ওয়েস্টেরস থেকে নির্বাসিত নাইট জোরাহ মোরমন্ট ভিসেরিসের পরামর্শক হিসেবে যোগ দেন। ==চরিত্রাবলী== ভূমিকা: উইল, নাইট্‌স ওয়াচের একজন। লর্ড এডার্ড "নেড" স্টার্ক, উত্তরের তত্ত্বাবধায়ক উইন্টারফেলের লর্ড এবং রাজার প্রতিনিধি। লেডি ক্যাটলিন স্টার্ক, এডার্ড স্টার্কের স্ত্রী। সানসা স্টার্ক, এডার্ড ক্যাটলিন স্টার্কের জ্যেষ্ঠ কন্যা। আরিয়া স্টার্ক, এডার্ড ক্যাটলিন স্টার্কের কনিষ্ঠ কন্যা ব্রান স্টার্ক, এডার্ড ক্যাটলিন স্টার্কের দ্বিতীয় পুত্র। জন স্নো, এডার্ড স্টার্কের অবৈধ সন্তান। টিরিয়ন ল্যানিস্টার, জমজ ভাই-বোন রাণী সার্সি জেমি ল্যানিস্টারের ছোট ভাই এবং লর্ড টাইউইন ল্যানিস্টারের পুত্র। যুবরাজ্ঞী ডিনেরিস টার্গেরিয়ান, ড্রাগনস্টোনের যুবরাজ্ঞী এবং তার বড় ভাই ভিসেরিস টার্গেরিয়ানের পর টার্গেরিয়ান পরিবারের উত্তরাধিকারী। ==সংস্করণ== উপন্যাসটি বিভিন্ন ভাষায় অনূদিত হয়েছে এবং হার্ডকভার, পেপারব্যাক, ই-বুক এবং অডিও বই রূপে এর বেশ কিছু সংস্করণ প্রকাশিত হয়েছে। ২০০০ সালের জুনে মেইশা মার্লিন এই বইয়ের একটি সংক্ষিপ্ত সংস্করণ প্রকাশ করে এবং পুরো বইয়ের চিত্রাঙ্কন করেন জেফ্রি জোনস। ==উপযোগকরণ== ''আ গেম অব থ্রোনস'' এবং ''আ সং অব আইস অ্যান্ড ফায়ার'' ধারাবাহিক উপন্যাসের পরবর্তী উপন্যাসসমূহ এইচবিওর টেলিভিশন ধারাবাহিক, একটি কমিক ধারাবাহিক, কিছু কার্ড, বোর্ড ভিডিও গেম এবং অন্যান্য মাধ্যমে গৃহীত হয়েছে। ==মূল্যায়ন== ''আ গেম অব থ্রোনস'' সমালোচকদের দ্বারা প্রশংসিত হয়েছে। অ্যাসোসিয়েট প্রেসের লরেন কে. নাথান এই বই সম্পর্কে লেখেন, "পাঠককে প্রতিটি পৃষ্ঠায় আঁকড়ে ধরে রাখবে এবং এমন একটি অসাধারণ কাল্পনিক পৃথিবী গঠিত হয়েছে যা রহস্যময় কিন্তু বিশ্বাসযোগ্য।" ==পুরস্কার মনোনয়ন== '''বিজয়ী:''' শ্রেষ্ঠ কাল্পনিক উপন্যাসের জন্য লুকাস পুরস্কার ১৯৯৭ '''বিজয়ী:''' শ্রেষ্ঠ উপন্যাসিকার জন্য হুগো পুরস্কার ''ব্লাড অব দ্য ড্রাগন'' (১৯৯৭) '''বিজয়ী:''' শ্রেষ্ঠ বিদেশি উপন্যাসের জন্য ইগনোটাস পুরস্কার ২০০৩ '''মনোনীত:''' শ্রেষ্ঠ উপন্যাসের জন্য নেবুলা পুরস্কার ১৯৯৭ '''মনোনীত:''' শ্রেষ্ঠ উপন্যাসের জন্য ওয়ার্ল্ড ফ্যান্টাসি পুরস্কার ১৯৯৭ ==তথ্যসূত্র== ==বহিঃসংযোগ== জর্জ আর. আর. মার্টিনের ''গেম অব থ্রোনস'' মার্কিন উপন্যাস দশকের কাল্পনিক উপন্যাস বিষয়শ্রেণী:আ সং অব আইস অ্যান্ড ফায়ার বই আর. আর. মার্টিন রচিত উপন্যাস অনুষ্ঠানে গৃহীত উপন্যাস কাল্পনিক উপন্যাস উপন্যাসের জন্য লুকাস পুরস্কার বিজয়ী কাজ
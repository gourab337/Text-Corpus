'''''অল্প অল্প প্রেমের গল্প''''' হচ্ছে ২০১৪ সালে মুক্তিপ্রাপ্ত একটি বাংলাদেশী চলচ্চিত্র। চলচ্চিত্রটি পরিচালনা করেছেন সানিয়াত হোসেন এবং সুগার প্রোডাকশনের ব্যানারে যৌথভাবে প্রযোজনা করেছেন সানিয়াত হোসেন এশা ইউসুফ। এটির চিত্রনাট্য কাহিনী লিখেছেন সানিয়াত হোসেন আবদুল্লাহ জহির বাবু। চলচ্চিত্রটিতে প্রধান চরিত্রে অভিনয় করেছেন নিলয় আলমগীর, আনিকা কবির শখ এবং মিশা সওদাগর। এছাড়া অন্যান্য ভূমিকায় অভিনয় করেছেন শম্পা রেজা, শহীদুল আলম সাচ্চু, জয়শ্রী কর জয়া, কাবিলা, আন্না, তাবাসসুম আনিলা হৃদি সহ আরও অনেকে। ''অল্প অল্প প্রেমের গল্প'' সানিয়াত হোসেন পরিচালিত প্রথম চলচ্চিত্র এবং মিশা সওদাগর চলচ্চিত্রটিতে অভিনয় করে ৩৯তম জাতীয় চলচ্চিত্র পুরস্কারে শ্রেষ্ঠ কৌতুক অভিনেতা হিসেবে পুরস্কার অর্জন করেন। == কাহিনী সংক্ষেপ == ফরিদ চৌধুরী বিষুকে ফোন দিয়ে জানায় যে একটা ছেলে তার মেয়ের বিয়ে ভেঙ্গে দিতে তার বাড়ির দিকে রওয়ানা হয়েছে। তাকে সেই ছেলেকে আটকাতে হবে। বিষুর সাথে চৌধুরীর চুক্তি হয় সে ছেলে নিলয়কে কিডন্যাপ করবে। যথাসময়ে সে খুঁজে পায় নিলয়কে। নিলয় বিষুর কাছ থেকে পালাতে চায় কিন্তু পারে না। তাই বাধ্য হয়েই বিষুর সাথে তাকে যেতে হয়। বিষু দীর্ঘ ভ্রমণের বিরক্তি কাটানোর জন্য তাকে গান গাইতে বলল। নিলয়ের গানে বিরক্ত হয়ে তাকে গল্প বলতে বলল। নিলয় শুরু করল তার গল্প। তার প্রেমের গল্প। == শ্রেষ্ঠাংশে == নিলয় আলমগীর নিলয় চৌধুরী আনিকা কবির শখ তানিয়া আহমেদ মিশা সওদাগর বিষু, পেশাদার কিডন্যাপার শম্পা রেজা সেলিনা চৌধুরী, নিলয়ের মা শহীদুল ইসলাম সাচ্চু তানিয়ার বাবা জয়শ্রী কর জয়া রুবি, তানিয়ার মা কাবিলা শামসু আন্না সুষমা সরকার তাবাসসুম আনিলা হৃদি কেয়া রাইসা ইসলাম অর্পা টুম্পা == নির্মাণ নেপথ্য == অল্প অল্প প্রেমের গল্প ছায়াছবিটির শ্যুটিং শুরু হয় ২০১১ সালের শেষের দিকে। ২০১৩ সালের জুলাই মাসে প্রায় দেড় বছর পর শ্যুটিং শেষ হয়। ডাবিং মুদ্রণের কাজ শেষে ২০১৪ সালের ২৫ মে ছায়াছবিটি বাংলাদেশ চলচ্চিত্র সেন্সর বোর্ডের ছাড়পত্র লাভ করে। == মুক্তি == অল্প অল্প প্রেমের গল্প ২০১৪ সালের ২৯ আগস্টে মুক্তি পায়। ছায়াছবিটি সারাদেশের ১০০টি প্রেক্ষাগৃহে মুক্তি পায়। ২০১৫ সালের ঈদুল ফিতরের দ্বিতীয় দিন অনলাইন টেলিভিশন পপকর্ন লাইভ এবং গাজী টিভিতে সম্প্রচারিত হয়। == সঙ্গীত == অল্প অল্প প্রেমের গল্প ছায়াছবিটির সঙ্গীত পরিচালনা করেছেন শওকত আলী ইমন বেলাল খান। আবহ সঙ্গীত পরিচালনা করেছেন ইমন সাহা। গীত রচনা করেছেন শওকত আলী ইমন জুলফিকার রাসেল। এছাড়া জাতীয় কবি কাজী নজরুল ইসলাম রচিত "আলগা করোগো খোঁপার বাঁধন" গানটি ব্যবহৃত হয়েছে। গানে কণ্ঠ দিয়েছেন বাপ্পা মজুমদার, দিলশাদ নাহার কনা, তৌসিফ, পুলক। === গানের তালিকা === == পুরস্কার == '''৩৯তম জাতীয় চলচ্চিত্র পুরস্কার''' '''বিজয়ী:''' শ্রেষ্ঠ কৌতুক চরিত্রে অভিনেতা মিশা সওদাগর == তথ্যসূত্র == == বহিঃসংযোগ == চলচ্চিত্র চলচ্চিত্র ভাষার চলচ্চিত্র প্রণয়ধর্মী চলচ্চিত্র
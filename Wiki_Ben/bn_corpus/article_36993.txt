''' পিপলি অ্যাপলিক কাজ ''' এক ধরনের হস্তশিল্প যার উৎস ওড়িশার ভুবনেশ্বরএর ২০কিলোমিটার দূরে অবস্থিত পিপলি গ্রাম। এই হস্তশিল্পের মূল প্রতিপাদ্য বিষয়টি হল উজ্জ্বল রঙের এবং বিভিন্ন আকৃতির ফেব্রিক কাপড়ের টুকরো একসাথে সেলাই করে একটি সাধারণ পশ্চাদপটযুক্ত কাপড়ের উপরে বসিয়ে সেলাই করা হয়। এতে বিভিন্ন প্রকারের নক্সা ব্যবহার করা হয়ে থাকে যেমন মানুষের চেহারা, পশুপাখির রূপ, যানবাহন ইত্যাদি। এই জাতীয় সেলাইএর কৌশল মূলতঃ ব্যবহৃত হয় রথযাত্রা উৎসবের প্রয়োজনীয় প্যারাসোল, চাঁদোয়া এবং বালিশ তৈরী করতে। আজকাল নানাবিধ গৃহসজ্জার সামগ্রী প্রস্তুত করতেও এই জাতীয় সেলাই কৌশল ব্যবহৃত হয়। এই হস্তশিল্প ভারতের ভৌগোলিক অস্তিত্বের ইঙ্গিত দেয়। == নামকরণের ইতিহাস == পিপলি একটি ঐতিহাসিক গুরুত্বসম্পন্ন গ্রাম। এই গ্রামটির উৎস এবং ঐতিহাসিক গুরুত্ব মূলতঃ পুরীর জগন্নাথ দেবের মন্দিরের গন্য। পিপলি গ্রামের এক শ্রেণীর কারিগরকে ''দর্জি'' নামে পরিচিত যারা সেলাইএর কাজের জন্য বিখ্যাত। এই দর্জিরা জগন্নাথ মন্দিরের সেবক অথবা সেবাদাস হিসাবে সমাদৃত এবং জগন্নাথদেব, দেবী সুভদ্রা এবং বলভদ্র দেবের পোষাক-আশাক, অলংকার এবং মন্দিরের নানাবিধ সাজসজ্জা তৈরীর কাজে নিযুক্ত। অ্যাপলিক কারিগরীর উৎস একাদশ খ্রীষ্টাব্দে পুরীর রাজা (গজপতি) এই সময়ে পিপলি গ্রামের দর্জি সম্প্রদায়ের কারিগরদের জগন্নাথ মন্দিরের সেবক হিসাবে নিযুক্ত করেন। এই দর্জি সম্প্রদায়ভুক্ত সেবকদের কাজ ছিল মন্দিরে জগন্নাথ দেবের নিত্যসেবায় (মন্দিরের ধর্মীয় আচার) প্রয়োজনীয় অ্যাপলিক কারিগরীর মান, উৎপাদনের পরিমাণ এবং মূল্য নির্ধারণ করে দিতেন এবং কারিগররাও সেইমতো পারিশ্রমিক হিসাবে চাষযোগ্য এবং বসবাসের জমির মালিকানা লাভ করতেন। পুরীর মহারাজা বিরাকিশোর দেব ১০৫৪ খ্রীষ্টাব্দে অ্যাপলিক কারিগরী সামগ্রী সরবরাহের নিমিত্তে শ্রী জগন্নাথ মহাপাত্র, শ্রী বনমালী মহাপাত্র প্রমুখদের পুরী জগন্নাথ মন্দিরের সেবক হিসাবে নিযুক্ত করেন। মহারাজা মুকুন্দদেব একই উদ্দেশ্যে শ্রী গণেশ মহাপাত্রকে সেবক হিসাবে নিযুক্ত করেন ১২৮০ খ্রীষ্টাব্দে। আনুমানিক ১৭৫৪-৫৫ খ্রীষ্টাব্দে একটি শংসাপত্র প্রেরণ করা হয় যাতে নির্দেশিত রয়েছে যে শ্রী প্রধান মহাপাত্র, শ্রী নারায়ণ মহাপাত্র এবং শ্রী লোকনাথ মহাপাত্র সেবক হিসাবে জগন্নাথ মন্দিরের সেবা করেছিলেন এই অ্যাপলিক উপকরণ তৈরী এবং সরবরাহের মাধ্যমে। পরবর্তীকালে এই অলংকৃত কাপড় এবং পোষাক-আশাক উৎপাদনের উৎসস্থল হিসাবে পিপলির নামানুসারে এই অলংকৃত পোশাক সর্বত্র ''পিপলি অ্যাপলিক'' নামে সুপরিচিত। অ্যাপলিক কারিগরী এবং উৎপাদনের স্রষ্টা হিসাবে তাই পিপলি গ্রামের নামের সাথে বিশেষ শৈল্পিক খ্যতি এবং সুনাম জড়িয়ে রয়েছে। জগন্নাথ মন্দিরের এই দর্জি গোষ্ঠিভুক্ত সেবকদের নিযুক্তি ছিল বংশানুক্রমিক। ফলতঃ অ্যাপলিক কারিগরি এবং উতপাদন বংশপরম্পরায় চলে এসেছে এবং সময়ের সাথে সাথে এই অঞ্চলে অ্যাপলিক কারগরির উদবর্তন এবং উন্নয়ন ঘটেছে। == মুখ্য পিপলি অ্যাপলিক কাজ করা সামগ্রী == পিপলিতে উৎপন্ন মুখ্য অ্যাপলিক কাজ করা সামগ্রীগুলি হল চাঁদোয়া অথবা শামিয়ানা, ক্যানোপী, ছাতা, আলাতা( ধর্মীয় উদ্দেশ্যে ব্যবহৃত হাত পাখা), বটুয়া (পান পাতা, সুপারী, লেবু রাখার ব্যাগ) ইত্যাদি। সময়ের পরিবর্তনের সাথে তাল মিলিয়ে অ্যাপলিক কারিগরীরাও যুগোপযোগী নানা ধরনের নতুন নতুন অ্যাপলিক কাজ করা সামগ্রী উৎপাদন শুরু করেছেন যেমন- বিছানার চাদর, বালিশের ঢাকনা, সোফার ঢাকনা, দরজার পর্দা, বিবাহ ধর্মীয় অনুষ্ঠান অথবা অন্যান্য উৎসবে মন্ডপ সজ্জায় ব্যবহৃত অথবা সাধারণ প্রবেশ পথ তৈরীর উপাদান ইত্যাদি, মহিলাদের পরিধেয় শাড়ী, ব্লাউজ ইত্যাদিও আজকাল অ্যাপলিক কারিগরীতে অলঙ্কৃত করা হয়। কিছুদিন পর এই জাতীয় সামগ্রীগুলি অ্যাপলিক কারিগরীর প্রধান উপাদান হয়ে উঠবে। == পিপলি অ্যাপলিক কাজের ধর্মীয় প্রয়োগ == এই হস্তশিল্প পুরীর জগন্নাথ দেব,দেবী সুভদ্রা এবং বলভদ্র দেবের পোষাক-আশাক, অলংকার এবং মন্দিরের নানাবিধ সাজসজ্জার সাথে ওতপ্রোত ভাবে যুক্ত। এই অ্যাপলিক কাজ মূলতঃ ব্যবহৃত হয় রথযাত্রা উৎসবে, রথে যে চাঁদোয়া বা শামিয়ানার (কেনোপী) সাজসজ্জায় ব্যবহৃত হয়। নাম রথের নাম অ্যাপলিক কাজ করা চাঁদোয়া বা শামিয়ানার (কেনোপী) রঙ জগন্নাথ দেব নন্দীঘোষ উজ্জ্বল লাল এবং হলুদ দেবী সুভদ্রা পদ্ম ধ্বজা উজ্জ্বল লাল এবং কালো বলভদ্র দেব তল ধ্বজা উজ্জ্বল লাল এবং সবুজ == অভিনবত্ব == পিপলি অ্যাপলিক কাজে ব্যবহৃত নক্সা মোটিফ গুলি হল যথাক্রমে- পাখীঃ- ময়ূর, দুটি মাথাওয়ালা ময়ূর, হাঁস, টিয়াপাখী পশুঃ- হাতি, ইঁদুর, মাছ, সিংহ ফুলঃ- ফুল(raised পাতাঃ- বেলপাতা, সিজুপাতা, পানপাতা এই কাজে প্রধান কিছু নক্সা দেখা যায় যা প্রধানত বিভিন্ন সেলাইয়ের সংমিশ্রণ এই ধরনের অ্যাপলিক কাজে যে সেলাইগুলি ব্যবহার করা হয় তা হল- চিকন অথবা চেন সেলাই বখেয়া সেলাই তরোপা সেলাই বটন হোল রুচিং সেলাই গুজরাট, রাজস্থান এবং বিহার অঞ্চলে যেসব অ্যাপলিক কাজের নিদর্শন পাওয়া যায়, তাতে বিভিন্ন যুদ্ধের গাথা, গরুর গাড়ী, উট, অশ্বারোহী, রাজা, রাণী ইত্যাদির নক্সার মোটিফ পাওয়া যায়। কিন্তু পিপলি অ্যাপলিক কাজে এই ধরনের মোটিফ অনুপস্থিত। == তথ্যসূত্র == ভৌগোলিক ইঙ্গিত
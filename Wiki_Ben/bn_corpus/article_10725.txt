সংস্কৃত 'বুদ্ধ' শব্দের অর্থ 'যিনি পরম শাশ্বত বোধ বা জ্ঞান লাভ করেছেন'। তিনিই 'বুদ্ধ' যিনি জগতের সার সত্য সম্বন্ধে অবগত হয়েছেন এবং নিজে নির্বাণলাভের পূর্বে ধরিত্রীর সকল জীবকে নির্বাণলাভের উপায় উপদেশ করে গেছেন। কতজন বুদ্ধ আবির্ভুত হয়েছেন তা বলে শেষ করা যাবেনা। গৌতম বুদ্ধ তার শিষ্যদের অতীতের ২৮ জন বুদ্ধ (নিজেসহ) কথা বলে গেছেন আমরা এখন ২৮তম বুদ্ধ গৌতম বুদ্ধ এর ধর্মকাল অবস্থান করছি, গৌতম বুদ্ধের ধর্মের ব্যপ্তিকাল মোট ৫০০০ বছর, বর্তমানে আমরা এই ধর্মকালের ২৫৫৪ বছরে আছি। আরো ২৪৪৬ বছর পর গৌতম বুদ্ধের শাসন শেষ হয়ে যাবে। এই ভদ্রকল্পে পরবর্তীতে আরো একজন বুদ্ধ হবেন। তিনি হচ্ছেন আর্যমিত্র বুদ্ধ। গৌতম বুদ্ধ দীপংকর বুদ্ধের আমলে সুমেধ তাপস নামে জন্ম নিয়েছিলেন। একদিন দীপংকর বুদ্ধ ভিক্ষায় বের হলে পথে সুমেধ তাপসও উপস্থিত হলেন। পথে কর্দমাক্ত রাস্তায় দীপংকর বুদ্ধ দাঁড়িয়ে গেলেন। ভাবছিলেন কিভাবে কর্দমাক্ত রাস্তা পার হবেন। সুমেধ তাপস আগপাশ চিন্তা না করে কর্দমাক্ত রাস্তার উপর লম্বালম্বি শুয়ে পড়লেন এবং দীপংকর বুদ্ধকে তার উপর দিয়ে রাস্তা পার হবার আবেদন জানালেন। সুমেধ তাপস প্রার্থনা করলেন যেন তিনিও ভবিষ্যতে বুদ্ধ হতে পারেন। দীপংকর বুদ্ধ সুমেধ তাপসকে আশীর্বাদ করলেন এই বলে যে, তুমি ভবিষ্যতে গৌতম বুদ্ধ হবে। সর্বশেষ যে ২৮ জন বুদ্ধ গত হয়েছেন, তারা হলেন: ১) তৃষঙ্কর বুদ্ধ ২) মেধঙ্কর বুদ্ধ ৩) শরণংকর বুদ্ধ ৪) দীপংকর বুদ্ধ ৫) কোন্ডণ্য বুদ্ধ ৬) সুমঙ্গল বুদ্ধ ৭) সুমন বুদ্ধ ৮) রেবত বুদ্ধ ৯) সোভিত বুদ্ধ ১০) অনোমদর্শী বুদ্ধ ১১) পদুম বুদ্ধ ১২) নারদ বুদ্ধ ১৩) পদুমুত্তর বুদ্ধ ১৪) সুমেধ বুদ্ধ ১৫) সুজাত বুদ্ধ ১৬) প্রিয়দর্শী বুদ্ধ ১৭) অর্থদর্শী বুদ্ধ ১৮) ধর্মদর্শী বুদ্ধ ১৯) সিদ্ধার্থ বুদ্ধ ২০) তিষ্য বুদ্ধ ২১) ফুসস্ বুদ্ধ ২২) বিপশী বুদ্ধ ২৩) সিখী বুদ্ধ ২৪) বেসস্ভূবুদ্ধ ২৫) কুকুসন্ধ বুদ্ধ ২৬) কোণাগমন বুদ্ধ ২৭) কশ্যপ বুদ্ধ ২৮)গৌতম বুদ্ধ == তথ্যসূত্র == ধর্ম
'''উপনিবেশী মানসিকতা''' হল একধরনের আত্তীকৃত জাতিগত সাংস্কৃতিক হীনম্মন্যতা যা ভিন্ন কোন জাতি কর্তৃক দীর্ঘকাল শাসিত উপনিবেশিত হলে শাসিত পরাধীন জাতির মাঝে ঘটে থাকে। একে '''উপনিবেশিত মানসিকতা''' বলা হয়েও থাকে। উপনিবেশী মানসিকতাধারীরা মনে করে তাদের নিজস্ব সংস্কৃতি থেকে স্বয়ংকৃতভাবেই উপনিবেশক বা উপনিবেশকারী জাতির সংস্কৃতি উন্নততর। উত্তরউপনিবেশবাদ তত্ত্ববিদরা প্রাক্তন উপনিবেশগুলো স্বাধীনতা অর্জনের পরবর্তীকালেও উপস্থিত উপনিবেশায়নের প্রভাব আলোচনা করতে গিয়ে উপনিবেশী মানসিকতা শব্দদ্বয়ের অবতারণা করেছেন। ঐতিহাসিকভাবে দীর্ঘকাল উপনিবেশায়ন বা পরাধীনতার মধ্য দিয়ে গেলে একটি জাতির মাঝে উপনিবেশক শাসক জাতির যে চেতনাগত আধিপত্য তৈরি হয় তা বোঝাতে গিয়ে উপনিবেশী মানসিকতা ধারণাটি ব্যবহৃত হয়। উপনিবেশয়ান তথা পরাধীনতার মধ্য দিয়ে গেলে একটি জাতির মাঝে যে যৌথ বিষণ্ণতা, ক্রোধসহ অন্যান্য মানসিক বিকার দেখা যায় তা আলোচনা করতে মনোবিজ্ঞানেও উপনিবেশী মানসিকতা ধারণাটি ব্যবহার করা হয়। পশ্চিমা সাংস্কৃতিক আধিপত্যের ফলে পরাধীন জাতির মানসিক ভাঙ্গন তথা উপনিবেশী মানসিকতা নিয়ে আলোচনাকারীদের অন্যতম মার্ক্সবাদী চিন্তাবিদ ফ্রানৎস ফানোঁ অ্যান্টোনিও গ্রামসি। ==আরো দেখুন== সাংস্কৃতিক হীনম্মন্যতা *উপনিবেশক মানসিকতা == টীকা == == তথ্যসূত্র == ইউরোপীয় উপনিবেশ সমাজ বিদ্যা নৃবিজ্ঞান শৈলী ত্রুটি: তারিখ
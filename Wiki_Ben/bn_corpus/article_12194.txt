'''Selfoss, Iceland''' '''Selfoss''': View at Selfoss church Area km² 6000 3000 km² Postal codesIS-800 Geographic coordinates Municipal website '''সেলফস''' (আইসল্যান্ডীয় ভাষায়: Selfoss) দক্ষিণ-পশ্চিম আইসল্যান্ডের একটি গ্রাম-শহর। এটি রেইকাভিকের দক্ষিণ-পূর্বে ৪৮ কিলোমিটার দূরে, আটলান্টিক মহাসাগরের উপকূল থেকে প্রায় কিলোমিটার অভ্যন্তরে ওলফুসাও নদীর তীরে অবস্থিত। বর্তমানে এটি আওরবর্গ পৌর এলাকার অন্তর্গত। শহরটির ভেতর দিয়ে আইসল্যান্ডের রিং রোড (Hringvegur) চলে গেছে। সেলফস দেশের সবচেয়ে নিবিড় কৃষি অঞ্চলের পশ্চিম প্রান্তে অবস্থিত একটি কৃষি বাজার দুগ্ধ উৎপাদন কেন্দ্র। এটি রেইকাভিক শহরের দুধের প্রায় সমস্ত চাহিদা মেটায়। এছাড়াও এটি একটি জনপ্রিয় অবকাশযাপন কেন্দ্র। এখানে প্রায় ৬,০০০ লোকের বাস। == ইতিহাস == ১০০০ সালের কিছুকাল পরে দৌরির আওসাসন সেলফসে বসতি স্থাপন করেন। তবে আইসল্যান্ডের গাথাগুলিতে উল্লেখ আছে ৮৭৩-৮৭৪ সালের শীতকালে ইংগৌলফুর আর্নারসন এখানে এসেছিলেন। ১৮৯১ সালের গ্রীষ্মে থ্রিগভি গুন্নারসন নামের এক আলথিং সদস্যের প্রস্তাবমতে ওলফুসাও নদীর উপর আইসল্যান্ডের প্রথম ঝুলন্ত সেতু (suspension bridge) নির্মাণ করা হয়। এর ফলে সেলফস আশেপাশের কৃষি অঞ্চলের একটি যৌক্তিক সেবা কেন্দ্রে পরিণত হয়। ১৯০০ সালে এখানে মাত্র ৪০ জন লোকের বাস ছিল। ২০০৬ সাল নাগাদ তা বেড়ে দাঁড়িয়েছে ৬০০০। ১৯৩০ সালে দুগ্ধ ফার্ম মিয়ৌল্কউর্বু ফ্লৌয়ামান্না এবং জেনারেল স্টোর কাউপ্‌ফেলাগ আওর্নেসিংগা এখানে প্রতিষ্ঠিত হয়। এই দুইটি কোম্পানি বহু দশক ধরে স্থানীয় লোকদের চাকরির ব্যবস্থা করে আসছে। সেলফস == বহিঃসংযোগ == সেলফস-এর একটি মানচিত্র শহর
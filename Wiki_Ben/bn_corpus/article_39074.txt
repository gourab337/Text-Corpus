'''আব্দুল হালিম''' তিনটি গিনেস বিশ্ব রেকর্ডকারী বাংলাদেশী। তিনি বাংলাদেশের একমাত্র রেকর্ডকারী যিনি পরপর তিনটি রেকর্ড নিজের ঝুলিতে রেখেছেন। ==জন্ম== আব্দুল হালিম ১৯৭৫ সালের ২৭ মার্চ মাগুরার শালিখা উপজেলাধীন শতখালি ইউনিয়নের ছয়ঘরিয়া নামক গ্রামে এক মুসলিম পরিবারে জন্মগ্রহণ করেন। তার পিতার নাম ছানাউল্লাহ পাটোয়ারী এবং মাতার নাম ফাতেমা বেগম। তিনি পিতামাতার বড় ছেলে। ==খেলাধুলা== ছোটবেলা থেকেই তিনি ফুটবলে আকৃষ্ট হন। তিনি একসময়ে স্থানীয় ফুটবল দলের হয়ে খেলতেন। ফুটবল খেলা দিয়ে শুরু করেন তার ফুটবলের বিভিন্ন কসরত। ফুটবল নিয়ে তিনি অর্ধশতাধিক আকর্ষণীয় খেলা দেখাতে পারেন। বাংলাদেশের জনপ্রিয় টিভি অনুষ্ঠান ইত্যাদির মাধ্যমে তিনি দেশ বিদেশে পরিচিতি পান। ==মাগুরার ফুটবল জাদুকর== বিশ্ব রেকর্ড গড়ার এক দশক আগেই হালিম মাগুরায় ফুটবলের ‘জাদুকর’ হিসেবে পরিচিত হয়ে উঠেন। তিনি গ্রামের কোথাও মেলা বসলে বা ফুটবল-ক্রিকেট খেলার আয়োজন হলে খেলার পোশাক পরে অনেকগুলো বল নিয়ে সেখানে হাজির হয়ে ফুটবলের কসরত দেখিয়ে সবাইকে মুগ্ধ করতেন। গ্রামাঞ্চলের কোনো আনন্দ আয়োজনের প্রধান অনুষঙ্গই ছিল হালিমের ফুটবল কসরত। ফুটবল মাথায় নিয়ে গাছে ওঠা, নদী বা পুকুরে গোসল করা, বাইসাইকেলে চড়ে বেড়ানো যেন কোনো ব্যাপারই না। জাদুকরী নৈপুণ্য দেখে মুগ্ধ দর্শকের মুহুর্মুহু করতালিতে ভেসে যান হালিম। হালিম মাগুরা জেলা এবং সারা বাংলাদেশের জেলাগুলোতে গিয়ে ফুটবলের কসরত দেখাতেন। ==গিনেস বিশ্ব রেকর্ড== ===প্রথম রেকর্ড=== মার্সেলের পৃষ্ঠপোষকতায় ২০১১ সালের ২২ অক্টোবর ঢাকার বঙ্গবন্ধু জাতীয় স্টেডিয়ামে ট্র্যাকে মাথায় বল নিয়ে টানা ১৫.২ কিলোমিটার হাঁটার ভিডিও দৃশ্য ধারণ করে গিনেস বিশ্ব রেকর্ড করেন হালিম। তিনি পেছনে ফেলেছিলেন ১১.১২ কিলোমিটার পথ হেঁটে বিশ্ব রেকর্ড গড়া মালয়েশিয়ার মিং লুকে। ===দ্বিতীয় রেকর্ড=== এরপর ২০১৫ সালের নভেম্বর মাসে ওয়ালটনের ব্যানারো আরো একটি রেকর্ড গড়েন তিনি। ২০১৫ সালের ২২ নভেম্বর ঢাকায় মাথায় বল নিয়ে দ্রুততম সময়ে স্কেটিং জুতা পরে ১০০ মিটার অতিক্রম করেন হালিম। কমলাপুর রেলওয়ে স্টেশনের নম্বর প্লাটফর্মে তিনি এই খেলা প্রদর্শন করে ২৭.৬৬ সেকেন্ডেই নির্দিষ্ট গণ্তব্যে পৌঁছান। এই প্রচেষ্টার ভিডিও ফুটেজ অন্যান্য প্রমাণ গিনেস বিশ্ব রেকর্ড কর্তৃপক্ষ যাচাই-বাছাই করে ২০১৬ সালের ২৩ মার্চ স্বীকৃতি দেয়। ===তৃতীয় রেকর্ড=== জুন ২০১৭ পল্টনের শেখ রাসেল রোলার স্কেটিং কমপ্লেক্সে বল মাথায় নিয়ে সাইকেল চালিয়ে ১৩.৭৪ কি.মি. পথ অতিক্রম করে “বল মাথায় নিয়ে সাইকেল চালিয়ে সবচেয়ে বেশি দূরত্ব অতিক্রম” করার রেকর্ড গড়েন। এতে তার সময় লাগে ঘন্টা ১৯ মিনিট। ==আরও দেখুন== *গিনেস বিশ্ব রেকর্ড ==তথ্যসূত্র== জন্ম বিশ্বরেকর্ডধারী বাঙালী বিশ্বরেকর্ডধারী বাংলাদেশী জেলার ব্যক্তি
'''জ্যাকব ডেভিড ফিলিপ ওরাম''' (; জন্ম: ২৮ জুলাই, ১৯৭৮) মানাওয়াতু'র পালমারস্টোন নর্থ এলাকায় জন্মগ্রহণকারী নিউজিল্যান্ডের প্রথিতযশা সাবেক আন্তর্জাতিক ক্রিকেটার। বামহাতি ব্যাটসম্যান এবং ডানহাতি ফাস্ট-মিডিয়াম বোলার হিসেবে ক্রিকেট খেলায় অংশ নিয়ে থাকেন। নিউজিল্যান্ডের পক্ষ হয়ে নিয়মিতভাবে ব্যাট বলে সমান পারদর্শিতা দেখিয়ে অল-রাউন্ডারের মর্যাদা উপভোগ করছেন '''জ্যাকব ওরাম'''। মার্চ, ২০১৩ সালে আইসিসি প্লেয়ার র‌্যাঙ্কিং প্রথায় একদিনের আন্তর্জাতিক ক্রিকেটের অল-রাউন্ডার বিভাগে তিনি দশম স্থানে ছিলেন।। == খেলোয়াড়ী জীবন == ২৮ জানুয়ারি, ২০০৭ তারিখে একদিনের আন্তর্জাতিকে পার্থে অস্ট্রেলিয়ার বিপক্ষে মাত্র ৭২ বলে অপরাজিত ১০১* রান সংগ্রহ করেন। নিউজিল্যান্ডের ক্রিকেটের ইতিহাসে এটি ছিল সবচেয়ে দ্রুততম সময়ে সেঞ্চুরির করার কীর্তিগাঁথা। ব্রেন্ডন ম্যাককুলামের সাথে গড়া খেলায় ৬ষ্ঠ উইকেটে ১৩৭ রানের জুটিটিও সর্বোচ্চ রানের রেকর্ড ছিল যা পরের মাসেই ভেঙ্গে যায়। ২০০৭ সালের বিশ্বকাপ ক্রিকেট প্রতিযোগিতা শুরুর কিছুদিন পূর্বে তার বামহাতের অনামিকায় আঘাতপ্রাপ্তি ঘটে। তিনি বিশ্বকাপে খেলার ইচ্ছেও পোষণ করেছিলেন। পরবর্তীতে ওরাম কৌতুহলবশতঃ ইচ্ছে পোষণ করেছিলেন বলে জানান যা প্রতিযোগিতায় তার ঐকান্তিক আগ্রহ মনোবলের বহিঃপ্রকাশ ছিল মাত্র। == সাফল্যগাঁথা == সেপ্টেম্বর, ২০০৯ তারিখে কলম্বোতে অনুষ্ঠিত টুয়েন্টি২০ আন্তর্জাতিকে শ্রীলঙ্কার বিপক্ষে হ্যাট্রিক করেন। ঐদিন তার শিকারে পরিণত হয়েছিলেন অ্যাঞ্জেলো ম্যাথিউস, মালিঙ্গা বান্দারা এবং নুয়ান কুলাসেকারা। ২০১১ সালের বিশ্বকাপ ক্রিকেটে প্রতিযোগিতার সেরা ক্যাচ হিসেবে বিবেচিত হয় তার শূন্যে থেকে বল লুফে নেয়ার ঘটনাটি। মাঝ উইকেটের সীমানা থেকে নিশ্চিত ছয় রান রক্ষা করে ব্ল্যাক ক্যাপদেরকে শক্তিশালী দক্ষিণ আফ্রিকার জয়লাভ করা থেকে বিচ্যুত করেন ওরাম। == সম্মাননা == ২০০৮ সালে ইংল্যান্ডের বিরুদ্ধে তার টেস্ট সেঞ্চুরির জন্য লর্ডস অনার্স বোর্ডে নাম অন্তর্ভুক্ত হয়। এছাড়াও তিনি বেশ কয়েকবার বিশ্বের ১নং অল-রাউন্ডার হিসেবে স্থান দখল করেছিলেন। == তথ্যসূত্র == == আরও দেখুন == রংপুর রাইডার্স সাকিব আল হাসান আইসিসি প্লেয়ার র‌্যাঙ্কিং নিউজিল্যান্ড জাতীয় ক্রিকেট দল == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ভাইকিংসের ক্রিকেটার সুপার কিংসের ক্রিকেটার আন্তর্জাতিকে হ্যাট্রিক লাভকারী ক্রিকেটার টেস্ট ক্রিকেটার‎ একদিনের আন্তর্জাতিক ক্রিকেটার‎ টুয়েন্টি২০ আন্তর্জাতিক ক্রিকেটার‎ নর্থ থেকে আগত ক্রিকেটার ইন্ডিয়ান্সের ক্রিকেটার ডিস্ট্রিক্টসের ক্রিকেটার
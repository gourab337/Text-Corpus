'''ইহুদী ভাষাসমূহ''' বলতে সাধারণতঃ ইস্রায়েলের বাইরে থাকা প্রবাসী ইহুদী সম্প্রদায়গুলোর জনসাধারণের দ্বারা উন্নত ভাষা উপভাষাগুলোকে বোঝানো হয়ে থাকে। ইহুদীদের মৌলিক ভাষা হল হিব্রু, যদিও ব্যাবিলনীয় নির্বাসনের পশ্চাৎ আরামীয় ভাষাই হয়ে দাঁড়ায় তাদের চলিত ভাষা। ইহুদী ভাষাসমূহে আদিম হিব্রু ইহুদী-আরামীয় ভাষাগুলির সাথে স্থানীয় অনিহুদী ভাষাগুলোর একটি সুমধুর সমন্বয় সর্বদা লক্ষণীয়। == প্রাচীন ইতিহাস == প্রাচীন উত্তরপশ্চিম সেমিটিক লিখনের তাম্রযুগের অন্তিমপর্বে (২৩৫০-১২০০ খ্রীস্টপূর্ব) পাওয়া যায়। এই সময়কালের প্রাচীন হিব্রু ভাষার সাথে অন্যান্য উত্তরপশ্চিম সেমিটিক উপভাষাগুলোর মধ্যে বিশেষ পার্থক্য খুঁজে বের করা কঠিন; তবে, লক্ষণীয় পৃথকীকরণ শুরু হয়ে যায় লৌহযুগ থেকেই (১২০০-৫৪০ খ্রীস্টপূর্ব)। পৃথক ভাষা হিসেবে হিব্রুর উৎপত্তি হয় খ্রীস্টপূর্ব ২য় সহস্রকের দ্বিতীয়ার্ধে জর্দান নদী ভূমধ্য সাগরের মধ্যবর্তী কানান অঞ্চলে। এখনও পর্যন্ত আবিষ্কৃত প্রাচীনতম হিব্রু লিখন (খ্রীস্টপূর্ব ১০ম শতাব্দী)পাওয়া যায় কির্বেৎ কৈয়ফাতে। ১ম সহস্রকের প্রথমাংশে ইস্রায়েলী জাতিসমূহ কানানে রাজত্ব স্থাপন করে, যেটি পরে বিভক্ত হয়ে যায় উত্তরে ইস্রায়েল রাষ্ট্র এবং দক্ষিণে যুদাঃ সাম্রাজ্যে। ৭২২ খ্রীষ্টপূর্বে অ্যাসিরীয়দের কাছে যুদ্ধে হেরে ইস্রায়েল রাষ্ট্রের পতন হয়, এবং ৫৮৬ খ্রীষ্টপূর্বে যুদাঃ সাম্রাজ্য বাবিলনীয়দের কাছে পরাজিত হয়। যুদার উচ্চবর্গ নির্বাসিত হয় এবং ইহুদীদের প্রথম মহামন্দির ধ্বংস করা হয়। সময় আরামীয় ভাষাই ব্যাবিলনে নির্বাসিত ইহুদীদের প্রধান ভাষা হয়ে ওঠে। এর প্রামাণ্যনথি পাওয়া যায় ৫ম শতাব্দী খ্রীস্টপূর্বের এলেফ্যান্টাইনি দ্বীপের কয়েকটি ইহুদী-আরামীয় পাণ্ডুলিপিতে। পরবর্তীকালে পারস্য সাম্রাজ্য যুদাকে একটি প্রদেশের স্বীকৃতি প্রদান করে এবং ইহুদী নির্বাসিতদের স্বদেশে ফিরে যাওয়ার এবং তাদের মহামন্দির পুনর্নির্মাণের অনুমতি দেয়। আরামীয় ভাষা ইস্রায়েলের উত্তরাংশে গালিলেয়া সামারিয়াতে সাধারণের চলিত ভাষা হয়ে ওঠে, যদিও যুদাতে হিব্রু ভাষাই খানিকটা আরামীয় প্রভাবের সাথে ব্যবহার করা হত। ৩৩২ খ্রীস্টপূর্বে যুদাঃ রাজ্য দখল করে। হেলেনীয় কালে যুদেয়া (অর্থাৎ যুদাঃ) হাশমোনীয়দের শাসনে স্বাধীন রাজ্য হয়ে ওঠে। কিন্তু এরপরই রোমীয়রা যুদেয়ার স্বাধীনতার পরিসমাপ্তি ঘটায়; তারা মহান হেরোডকে যুদেয়া প্রদেশের শাসনকর্তার দায়িত্বভার দেন। ৭০ খ্রিষ্টাব্দে রোমীয়দের বিরুদ্ধে প্রথম ইহুদী বিদ্রোহে দ্বিতীয় মহামন্দিরের ধ্বংস হয় এবং ১৩২-১৩৫ খ্রিষ্টাব্দে দ্বিতীয় বার-কোচবা বিদ্রোহে যুদেয়া থেকে ইহুদী জনগোষ্ঠীর এক বিশাল অংশ প্রস্থান করতে বাধ্য হয়। প্রাচীন হিব্রু ভাষা দ্বিতীয় মহামন্দিরের সময়কালের পশ্চাৎ মিশনীয় হিব্রুতে বিবর্তিত হয়, যেটি ২০০ খ্রীস্টাব্দ নাগাদ মৌখিক প্রচলনের থেকে সরে গিয়ে একটি সাহিত্যিক ভাষাতে পরিণত হয়। প্রবাসী ইহুদী হিব্রু ভাষা সাহিত্যিক স্তোত্রপদ্ধতির ভাষা হিসেবে ব্যাপকভাবে ব্যবহৃত হতে থাকে, হিব্রু ভাষার চলিত ভাষা হিসেবে পুনরাবির্ভাবের পূর্বে ইহুদী পণ্ডিতদের সাহিত্য, মধ্যযুগীয় সাহিত্য আর আধুনিক সাহিত্যের ভাষা হয়ে। == গ্রন্থ-পঁজী == Zuckermann, Ghil'ad (2014). ''Jewish Language Contact'' Journal of the Sociology of Language'' 226) Zuckermann, Ghil'ad (2003), ''Language Contact and Lexical Enrichment in Israeli Hebrew'', Palgrave Macmillan (ISBN 9781403917232 ISBN 978140338695) সংস্কৃতি
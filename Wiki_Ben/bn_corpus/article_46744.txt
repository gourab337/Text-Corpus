'''দাভিদ বেন গুরিয়ন''' (১৬ অক্টোবর ১৮৮৬ ডিসেম্বর ১৯৭৩) ইসরায়েল রাষ্ট্রের প্রতিষ্ঠাতা এবং প্রথম প্রধানমন্ত্রী ছিলেন। তার জন্ম হয়েছিলো রাশিয়ায়। বেন গুরিয়নের 'ইহুদিবাদী রাষ্ট্র' প্রতিষ্ঠার স্বপ্ন ছোটোবেলা থেকেই ছিলো, ১৯৪৬ সালে তিনি 'বিশ্ব ইহুদীবাদী সংস্থা'র প্রধান হয়েছিলেন। ১৯৩৫ সাল থেকে তিনি ফিলিস্তিন ভূখন্ডে বসবাসরত ইহুদী ধর্মাবলম্বীদের প্রধান নেতা হিসেবে দায়িত্ব পালন করে আসছিলেন। ফিলিস্তিন ভূখন্ডে একটি স্বাধীন ইহুদীবাদী রাষ্ট্র তৈরি করার জন্য দাভিদ সংগ্রাম চালিয়ে গিয়েছিলেন। ১৯৪৮ সালের ১৪ মে দাভিদ বেন গুরিয়ন ইসরায়েলের স্বাধীনতা ঘোষণা করেন এবং তার পরের দিনই প্রতিবেশী মুসলিম রাষ্ট্রগুলো তাদের সামরিক বাহিনী দ্বারা ইহুদীদের ওপর হামলা চালায়, দাভিদ মূহুর্তে সকল ইহুদীকে দেশের জন্য যুদ্ধে ঝাঁপিয়ে পড়ার আহ্বান জানান কারণ তখনো ইসরায়েলের নিয়মিত সামরিক বাহিনী তৈরী হয়নি। যুদ্ধে ইসরায়েল জয়লাভ করেছিলো। দাভিদকে ইসরায়েলের জাতির পিতা বলা হয় এবং স্বাধীনতা ঘোষণার তিনদিন পর দাভিদ ইসরায়েলের প্রথম প্রধানমন্ত্রী হিসেবে দায়িত্বভার গ্রহণ করেছিলেন। প্রধানমন্ত্রী হিসেবে দাভিদ নারীর ক্ষমতায়ন, অর্থনৈতিক উন্নয়ন এবং জনসংখ্যানীতির উপর বিশেষ জোর দেন। তিনি ইসরায়েলের সামরিক বাহিনীতে নারীদের পূর্ণ অন্তর্ভুক্তি করে দিয়েছিলেন যা আজ অবধি চলমান। দাভিদ পশ্চিম জার্মান সরকারের কাছে দ্বিতীয় বিশ্বযুদ্ধের হলোকস্ট এর জন্য ক্ষতিপূরণ চেয়েছিলেন এবং পশ্চিম জার্মানির কনরাড আডেনাউয়েরের সরকার ইসরায়েলকে বিলিয়ন মার্ক অর্থ দিয়েছিলো। ==জন্ম এবং পরিবার== ১৮৮৬ সালে দাভিদ পোল্যান্ডে জন্মগ্রহণ করেন যা তখন রাশিয়ার অধীনে ছিলো। পিতা এ্যাভিগডোর গ্রুন একজন আইনজীবী ছিলেন, মাতা শিন্ডেল ব্রয়েটম্যান ছিলেন একজন গৃহিণী, দাভিদের বয়স ১১ বছর থাকাকালীন শিন্ডেল মারা যান। দাভিদ ওয়ারশ' বিশ্ববিদ্যালয়ে পড়ালেখা করেন। দাভিদের স্ত্রীর নাম পলা মুনওয়েস (১৮৯২-১৯৬৮) যাকে তিনি ১৯১৭ সালে বিয়ে করেন। ==তথ্যসূত্র== ==বহিঃসংযোগ== বায়োগ্রাফি ডট কম ওয়েবসাইটে দাভিদ বেন গুরিয়নের জীবনী (ইংরেজি) প্রধানমন্ত্রী রাজনীতিবিদ
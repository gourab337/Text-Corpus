'''শুভাশিস রায়''' (জন্ম: ২৯ নভেম্বর, ১৯৮৮) প্রথিতযশা বাংলাদেশী আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য তিনি। ঘরোয়া ক্রিকেটে বাংলাদেশ ক্রিকেট বোর্ড একাডেমি, রংপুর বিভাগ সিলেট সুপার স্টার্সের পক্ষে খেলছেন। বাংলাদেশ প্রিমিয়ার লীগে সিলেট বিভাগের প্রতিনিধিত্ব করছেন। ‘শুভ’ ডাকনামে পরিচিত শুভাশিস রায় মূলতঃ বোলার। ডানহাতে মিডিয়াম বোলিংয়ের পাশাপাশি ডানহাতে ব্যাটিং করে থাকেন। == প্রারম্ভিক জীবন == বিখ্যাত অস্ট্রেলীয় ফাস্ট বোলার গ্লেন ম্যাকগ্রা’র বোলিং ভঙ্গীমা নিখুঁত লেন্থের সাথে তার বোলিংয়ের বেশ মিল রয়েছে তাকে আদর্শ মানেন শুভাশিস। ১৮ বছর বয়সে ২০০৬-০৭ মৌসুমে ঢাকা লীগে ক্রিকেট কোচিং স্কুলের পক্ষে অভিষেক ঘটে। শুরুতে তার বোলিং নিয়ে যথেষ্ট বেগ পেতে হয়। পপিং ক্রিজে এসে বল ছোড়ার মূহুর্তে গতি কমে যেতো। কোচ সারওয়ার ইমরান সাইফুল ইসলামের সহায়তায় তার সমস্যা দূরীভূত হয়। ১০ নভেম্বর, ২০০৭ তারিখে সিলেট বিভাগের পক্ষে প্রথম-শ্রেণীর ক্রিকেটে অভিষিক্ত হন বরিশাল বিভাগের বিরুদ্ধে খেলেন। খেলায় তিনি উইকেট দখল করে সকলের নজর কাড়েন। একই মাসের ১৪ তারিখে একই দলের বিপক্ষে লিস্ট ক্রিকেটে অভিষেক ঘটে তার। ২০০৮ সালে মালয়েশিয়ায় অনুষ্ঠিত আইসিসি অনূর্ধ্ব-১৯ বিশ্বকাপে বাংলাদেশের পক্ষে খেলার জন্য মনোনীত হন। বাংলাদেশ অনূর্ধ্ব-১৯ দলের সদস্য থাকাকালে স্বদেশে শ্রীলঙ্কার বিপক্ষে খেলেন। ফতুল্লায় অনুষ্ঠিত খেলায় পাঁচ-উইকেট দখল করে বাংলাদেশকে সিরিজ জয়ে সবিশেষ ভূমিকা রাখেন। ২০০৮-০৯ মৌসুমে প্রথম-শ্রেণীর ক্রিকেটে ২১ উইকেট পান। তন্মধ্যে দুইবার পাঁচ-উইকেট দখল করেছিলেন তিনি। ২০১৪-১৫ মৌসুমে ঢাকা প্রিমিয়ার লীগের লিস্ট ক্রিকেটে ২১ উইকেট নেন। পরের মৌসুমেও ১৮ উইকেট নেন যা তার বাংলাদেশ ক্রিকেট দলে অন্তর্ভূক্তির প্রবল দাবীদার হয়ে উঠে। == খেলোয়াড়ী জীবন == ঘরোয়া ক্রিকেট দূর্দান্ত সাফল্য পেলেও সমসাময়িক অন্যান্যদের তুলনায় তাকে বেশ দেরীতে জাতীয় দলে অন্তর্ভূক্ত হতে হয়। অক্টোবর, ২০১৬ সালে সফরকারী ইংল্যান্ডের বিপক্ষে দ্বিতীয় টেস্টের জন্য সাব্বির রহমান শফিউল ইসলামকে বিশ্রামে পাঠিয়ে মোসাদ্দেক হোসেন-সহ তাকে বাংলাদেশ দলে নেয়া হয়। কিন্তু কয়েকদিন পরই সাব্বির রহমান সুস্থ হয়ে যাবার কথা ঘোষণা করার প্রেক্ষিতে তার টেস্ট অভিষেক হয়নি। নিউজিল্যান্ড সফরকে সামনে রেখে নভেম্বর, ২০১৬ সালে অস্ট্রেলিয়ায় স্থাপিত প্রশিক্ষণ শিবিরে বাংলাদেশের ২২-সদস্যবিশিষ্ট প্রাথমিক তালিকায় তিনিও অন্তর্ভূক্ত হন। ডিসেম্বর, ২০১৬ সালে নিউজিল্যান্ডের বিপক্ষে ওডিআই সিরিজে খেলার জন্য তাকেও দলে রাখা হয়। ২৬ ডিসেম্বর ক্রাইস্টচার্চে সিরিজের প্রথম ওডিআইয়ে রুবেল হোসেন, মেহেদী হাসান তানভীর হায়দারের সাথে তারও খেলার কথা ছিল। == আন্তর্জাতিক ক্রিকেট == অবশেষে ২৯ ডিসেম্বর, ২০১৬ তারিখে নিউজিল্যান্ডের বিপক্ষে সিরিজের ২য় একদিনের আন্তর্জাতিকে অংশগ্রহণের মাধ্যমে তার দীর্ঘ প্রতীক্ষার অবসান ঘটে। নেলসনের স্যাক্সটন ওভালে নুরুল ইসলাম তানভীর হায়দারের সাথে তার অভিষেক পর্বটি অবশ্য সুখকর হয়নি। বাংলাদেশ টসে জয়লাভ করে পরবর্তীতে ম্যান অব দ্য ম্যাচ পুরস্কারপ্রাপ্ত নিল ব্রুমের অপরাজিত ১০৯* রানের সুবাদে নিউজিল্যান্ড মাঝারি মানের ২৫১ রানের সংগ্রহ করে। তিনি নির্ধারিত ১০ ওভারে এক মেইডেন নিয়ে ৪৫ রানের বিনিময়ে মিচেল স্যান্টনারকে অধিনায়ক মাশরাফি বিন মর্তুজা’র হাতে কট দিয়ে নিজের প্রথম উইকেট তুলে নেন। এরপর ১১ নম্বরে ব্যাটিংয়ে নেমে বল খরচায় অপরাজিত ১* রান তুলেন। খেলায় বাংলাদেশ দল ৬৭ রানের ব্যবধানে পরাজিত হয় ওডিআইয়ে গড়া সিরিজে ০-২ ব্যবধানে পিছিয়ে পড়ে। ১২ জানুয়ারি, ২০১৭ তারিখে সফরেই তাসকিন আহমেদের সাথে তার টেস্ট অভিষেক হয়। == তথ্যসূত্র == == আরও দেখুন == মোসাদ্দেক হোসেন চিটাগাং ভাইকিংস বাংলাদেশ ক্রিকেট দল বাংলাদেশ জাতীয় অনূর্ধ্ব-১৯ ক্রিকেট দল ২০১৬-১৭ ইংল্যান্ড ক্রিকেট দলের বাংলাদেশ সফর ২০১৬-১৭ বাংলাদেশ ক্রিকেট দলের নিউজিল্যান্ড সফর == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার হিন্দু বিভাগের ক্রিকেটার সিক্সার্সের ক্রিকেটার বিভাগের ক্রিকেটার লিমিটেডের ক্রিকেটার স্পোর্টিং ক্লাবের ক্রিকেটার বিষয়শ্রেণী:শেখ জামাল ধানমণ্ডি ক্লাবের ক্রিকেটার উত্তরাঞ্চলের ক্রিকেটার অনূর্ধ্ব-১৯ দলের ক্রিকেটার দলের ক্রিকেটার
'''থ্রিলার''' পপ সম্রাট মাইকেল জ্যাকসনের ষষ্ঠ ষ্টুডিও আ্যালবাম। ইপিক রেকর্ডস এর ব্যানারে এটি বের হয় ১৯৮২ সালের ৩০ নভেম্বর। আ্যালবামটির রেকর্ডিং হয় লস অ্যাঞ্জেলেস এর ওয়েষ্টলেক রেকর্ডিং ষ্টুডিওতে, যার প্রযোজনা বাজেট ছিলো $৭৫০০০০ মার্কিন ডলার। মাত্র এক বছরের মধ্যে থ্রিলার বেষ্ট সেলিং আ্যালবাম অব অলটাইম এর তালিকার সর্বোচ্চ চূড়ায় আরোহন করে এবং যা এখনও বিদ্যমান। বিভিন্ন সূত্র মতে থ্রিলার সারা বিশ্বে প্রায় ১১০ মিলিয়ন এর অধিক কপি বিক্রী হয়। যার মধ্যে শুধুমাত্র যুক্তরাষ্ট্রেই এটির ৩১ মিলিয়ন কপি বিক্রি হয়েছিল। আ্যালবামটি পূর্বের সব রেকর্ড ভেঙ্গে ১৯৮৪ সালে সর্বমোট ৮টি গ্র্যামি এ্যাওয়ার্ড জিতে নেয় এবং আ্যালবাম অব দ্যা ইয়ার নির্বাচিত হয়। মাইকেলের থ্রিলাররের মাধ্যমেই প্রথম কোন কৃষ্ণাঙ্গ সঙ্গীত তারকার গান এমটিভিতে প্রচার করা হয়, যা সেসময় বর্ণবৈষম্য দূর করতে অনেক অগ্রণী ভূমিকা রেখেছিলো। বর্তমান সময়ের অতি জনপ্রিয় মিউজিক ভিডিওর প্রচলন শুরু হয় থ্রিলারের মাধ্যমেই। এছাড়া থ্রিলার ২০০৩ সালে রোলিং ষ্টোন ম্যাগাজিনের 500 Greatest Albums of All Time এর তালিকায় ২০তম স্থান দখল করে। ২০০৯ সালে মাইকেলের মৃত্যুর পর এই আ্যালবামের গানগুলো মাত্র এক সপ্তাহে মিলিয়নেরও অধিক ডাউনলোডের রেকর্ড গড়ে। জ্যাকসন এর একক
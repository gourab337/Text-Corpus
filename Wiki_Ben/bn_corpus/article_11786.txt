'''ডালা''' বা '''ডালি''' বাঁশ বা বেতের তৈরি গোলাকার অবতল পাত্র বিশেষ যা বাঙ্গালি গৃহস্থালি কাজে বহুল ব্যবহৃত হয়ে থাকে। ডালা ছোট-বড় বিভিন্ন আকারের হয়ে থাকে, আবার প্রায় ত্রিকোনাকৃতি এবং চতুর্কোনাকৃতি ডালাও একেবারে বিরল নয়। হাল্কা ধরনের জিনিস বহন করতে সাধারণত ছোট-খাট ডালা ব্যবহার করা হয়। ক্ষেত থেকে সংগ্রহ করা অল্প পরিমাণে শাক-সব্জি বা ফল-মূল বহন করা যায় এরকম ডালায়। এধরনের ব্যবহারের চল থেকেই সম্ভবত "ফুলের ডালা" কথাটি এসেছে। বড় আকারের এবং শক্ত করে তৈরি ডালা ব্যবহার করা হয় বেশি পরিমাণে এবং ভারী ধরনের জিনিস বহন করার কাজে। বাণিজ্যিক ভাবে চাষ করা শাক-সব্জি আহরন করে প্রাথমিক ভাবে ডালাতেই বহন করা হয়। শহরাঞ্চলে যেই সবজি বিক্রেতারা ফেরি করে শাক-সব্জি বিক্রি করেন, তারাও এধরনের বড় শক্ত করে তৈরি ডালায় পণ্য বহন করেন। মাটি কাটার কাজ সহ নির্মাণ শিল্পে কর্মরত শ্রমিকদেরকেও ডালা ব্যবহার করতে দেখা যায়। এই ক্ষেত্রে ডালা ব্যবহৃত হয় মাটি, বালি প্রভৃতি বহনের জন্য একসময় অতিকায় আকৃতির ডালায় করে মানুষ বহন করার চল ছিল। বৃদ্ধ বয়সী বা অসুস্থ ব্যক্তিকে ডালায় করে কর্দমাক্ত পথ বা পথের জলমগ্ন অংশবিশেষ পার করে দেয়া হত পারিশ্রমিকের বিনিময়ে। অসুস্থ বা বৃদ্ধ ছাড়া বিত্তবানেরাও ক্ষেত্রবিশেষে এধরনের সুবিধা ভোগ করতেন। গৃহস্থালির উপকরণ
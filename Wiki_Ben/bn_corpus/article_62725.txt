'''রাজা আল গুরগ''' হচ্ছেন দুবাই, সংযুক্ত আরব আমিরাত-এ বসবাসকারী একজন ব্যবসায়ী নারী। তিনি ঈসা সালেহ আল গুরগ গ্রুপের ব্যবস্থাপনা পরিচালক এবং দুবাই চেম্বার অফ কমার্স অ্যান্ড ইন্ডাস্ট্রি এর বোর্ড সদস্য। গালফ বিসনেস ম্যাগাজিনের সংকলিত ১০০ সর্বাধিক প্রভাবশালী আরব ব্যক্তির তালিকায় ২০১৮-এ রাজা ঈসা সালেহ আল গুরগকে ২৮ তম স্থানে স্থান দেওয়া হয়েছে। ফোর্বস মিডিল ইস্টের ২০১৭ র্যাংকিংয়ে তিনি সবচেয়ে প্রভাবশালী আমিরাতি নারী ব্যবসায়ী এবং ২০১৭ সালের ফোর্বস মিডিল ইস্টের আরব বিশ্বের ১০০ সর্বাধিক প্রভাবশালী নারী ব্যবসায়ীর তালিকায় তিনি ৩য় অন্যতম প্রভাবশালী ব্যবসায়ী। ২০১৭-এ ফোর্বসের 'বিশ্বের সবচেয়ে প্রভাবশালী ১০০ নারী' তালিকায় তিনি ৯০তম অবস্থানে ছিলেন। ==ইতিবৃত্ত== রাজা আল গুরগ ১৯৭৭ সালে ইংরেজি সাহিত্যে ডিগ্রী নিয়ে কুয়েত বিশ্ববিদ্যালয় থেকে স্নাতক হন এবং ১৯৭৮ থেকে ১৯৮৯ সাল পর্যন্ত জাবেল মাধ্যমিক বালিকা বিদ্যালয়ের প্রধান শিক্ষিকার দায়িত্ব পালন করেন। ১৯৮৯ সালে আল গুরগ ঈসা সালেহ আল গুরগ গ্রুপের পরিচালনা পর্ষদে সাথে যোগ দেন এবং বর্তমানে তিনি গ্রুপের ব্যবস্থাপনা পরিচালক। সেপ্টেম্বর ২০০৩-এ, আল গুরগ, শেখা লুবনা আল-কাশিমি সহ, দুবাই ব্যবসায়ী প্রতিনিধিদলকে ইউএস- আরব অর্থনৈতিক ফোরামে নেতৃত্ব দেন। ==অন্যান্য অবস্থান== ঈসা সালেহ আল গুরগ গ্রুপের ব্যবস্থাপনা পরিচালক ছাড়াও আল গুরগ অন্যান্য বেশ কয়েকটি সংস্থা এবং প্রতিষ্ঠানের সঙ্গে যুক্ত রয়েছেন। তিনি দুবাই বিজনেস উইমেন কাউন্সিল এর সভাপতি; দুবাই হেলথকেয়ার সিটি অথরিটি-এর পরিচালনা পর্ষদের ভাইস চেয়ারম্যান; দুবাই চেম্বার অব কমার্স এন্ড ইন্ডাস্ট্রি (ডিসিসিআই) দুবাই মহিলা সমিতির বোর্ড সদস্য। এইচএসবিসি ব্যাংক মিডিল ইস্ট লিমিটেডের বোর্ডের প্রথম আমিরাতি মহিলা রাজা আল গুরগ এবং কোটস ব্যাংকের উপদেষ্টা পর্ষদেও রয়েছেন, মোহাম্মদ বিন রশিদ আল মকতুম গ্লোবাল ইনিশিয়েটিভস মধ্য প্রাচ্যের বৃহত্তম উন্নয়ন সম্প্রদায় ফাউন্ডেশনগুলোর মধ্যে একটি, রাজা আল গুরগ এটির ট্রাস্টি বোর্ডে রয়েছেন। == তথ্যসূত্র == ব্যক্তি প্রাক্তন শিক্ষার্থী
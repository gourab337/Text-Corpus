'''অধ্যাপক মিয়া গোলাম পরওয়ার''' (জন্ম: সেপ্টেম্বর ১৯৫৯) একজন বাংলাদেশি রাজনীতিবিদ এবং বাংলাদেশ জামায়াতে ইসলামীর বর্তমান কেন্দ্রীয় নায়েবে আমির (প্রধান নেতা)। ২০১৬ সালের নভেম্বর থেকে তিনি জামায়াতে ইসলামীর নায়েবে আমির হিসেবে দায়িত্ব পালন করছেন। এছাড়া তিনি বাংলাদেশ শ্রমিক কল্যাণ ফেডারেশনের সভাপতির দায়িত্বও পালন করছেন। গোলাম পরওয়ার ২০০১ সালের জাতীয় সংসদ নির্বাচনে খুলনা-৫ আসন থেকে জামায়াতের মনোনয়নে সংসদ সদস্য নির্বাচিত হন। == প্রারম্ভিক জীবন == গোলাম পরওয়ার সেপ্টেম্বর ১৯৫৯ সালে খুলনা জেলার ফুলতলা উপজেলাযর শিরোমণি গ্রামে জন্মগ্রহণ করেন। শিক্ষাজীবনে বি এল কলেজ থেকে হিসাববিজ্ঞানে বিকম. এমকম. পাশ করার পর অধ্যাপনা সাংবাদিকতার সাথে জড়িত ছিলেন। == রাজনৈতিক জীবন == ১৯৭৫ সালে ছাত্র থাকাবস্থায় জামায়াতের সহযোগী সংগঠন ইসলামী ছাত্রশিবিরে যোগদান করেন। পর্যায়ক্রমে ছাত্রশিবিরের খুলনা মহানগরীর সেক্রেটারীর দায়িত্ব পালন করেন। তিনি ১৯৯৬ সাল থেকে ২০১১ সাল পর্যন্ত খুলনা মহানগরে জামায়াতের আমীর এবং ২০১২ সাল থেকে ২০১৬ সালের নভেম্বর পর্যন্ত কেন্দ্রীয় সহকারী সেক্রেটারি জেনারেল হিসেবে দায়িত্ব পালন করেন। পরবর্তীতে জামায়াতে ইসলামীর নায়েবে আমির নির্বাচিত হন। ২০০১ সালের অষ্টম জাতীয় সংসদ নির্বাচনে খুলনা-৫ আসন থেকে জামায়াতের মনোনয়নে সংসদ সদস্য নির্বাচিত হন। একই আসনে ১৯৯১ ২০০৮ সালের জাতীয় নির্বাচনে পরাজিত হন। ২০১৮ সালে একাদশ জাতীয় সংসদ নির্বাচনে তিনি বিশ দলীয় জোট থেকে একই আসনে প্রার্থী হিসেবে মনোনীত হন। কিন্তু নির্বাচনের দিন তার কর্মীদের “ভোটারদের কেন্দ্রে ঢুকতে না দেওয়া, এজেন্টদের কেন্দ্রে ঢুকতে বাধা দেওয়া, দলীয় নেতা-কর্মীদের গ্রেপ্তারের” কারণ দেখিয়ে তিনি নির্বাচন বর্জন করেন। === গ্রেফতার কারাবরণ === ২০১০ সালের ৩০ শে জুন খুলনায় একটি মিছিল থেকে গ্রেফতার হয়ে পাঁচ বছর কারাবরণ করেন, এবং পরবর্তীতে বিভিন্ন সময়ে বিভিন্ন মেয়াদে তিন চার বার কারান্তরীন হন। তিনি ২০১২ সালে কারাবরন করেন। == তথ্যসূত্র == জন্ম ব্যক্তি জামায়াতে ইসলামীর রাজনীতিবিদ জাতীয় সংসদ সদস্য জেলার রাজনীতিবিদ
'''বালাপাড়া''' (দাপ্তরিকভাবে '''২নং বালাপাড়া ইউনিয়ন পরিষদ''' বা সংক্ষেপে '''বালাপাড়া ইউপি''') হল বাংলাদেশের উত্তরাঞ্চলের একটি ইউনিয়ন বা তিনস্তর বিশিষ্ট স্থানীয় সরকার ব্যবস্থার সর্বনিম্ন প্রশাসনিক ইউনিট, যা রংপুর বিভাগের নীলফামারী জেলার ডিমলা উপজেলার অন্তর্গত। এটি জেলা সদর হতে ৪৯ কিলোমিটার উত্তরে ভারত-বাংলাদেশ সীমান্তে অবস্থিত। বালাপাড়া ইউনিয়ন দুটি প্রাক শহুরে বা গ্রাম্য শহুরে এলাকা সহ নয়টি মৌজা নিয়ে গঠিত। ইউনিয়নের প্রশাসনিক সদরদপ্তর (পরিষদ অফিস) ছাতনাই বালাপাড়া মৌজার ডাঙ্গার হাটে অবস্থিত। বাংলাপাড়া ইউনিয়নের ভৌগলিক পরিচিতি সংকেত (জিও কোড) হল ৫৫.৭৩.১২.১৩। বালাপাড়া ইউনিয়নের উত্তর দিক উচু বালুকাময় এবং দক্ষিণ দিকে ক্রমশ ঢালু উর্বর জমি। ইউনিয়নের পশ্চিম সীমানা বরাবর বুড়ি তিস্তা প্রবাহিত হয়েছে এবং পূর্ব সীমানায় সিংহারা নদী (ছোট মৌসুমি নদী) প্রবাহিত হয়েছে। এর অর্থনীতি কৃষি নির্ভর এবং প্রধান ফল হল ধান, ভুট্টা মরিচ। == ভূগোল == স্থানাংক অনুসারে বালাপাড়া ইউনিয়ন কর্কটক্রান্তি রেখার উপর ২৬°১৪'৪০" থেকে ২৬°৭'১০" উত্তর অক্ষাংশ এবং ৮৮°৫৩' থেকে ৮৮°৫৫'৪৭" পূর্ব দ্রাঘিমাংশের মধ্যে, ভৌগোলিক বিচারে বাংলাদেশের উত্তর বঙ্গের উত্তর সীমান্তে অবস্থিত। এর মোট ভূখণ্ড ৯৭২২ একর বা যার মধ্যে সংরক্ষিত বনাঞ্চল রয়েছে। উত্তর দক্ষিণে লম্বা আয়তন বিশিষ্ট ইউনিয়নের উত্তর দিকে আন্তর্জাতিক সীমান্ত এবং অন্য তিনদিকের দুইদিকে দুই উপজেলা একদিকে একই উপজেলার পাচটি ইউনিয়নের সাথে সীমানা ভাগ করেছে। এর ভারতের কুচবিহার জেলা পশ্চিম ছাতনাই ইউনিয়ন, পূর্বে পশ্চিম ছাতনাই পূর্ব ছাতনাই, খগাখড়িবাড়ী ইউনিয়ন ডিমলা সদর ইউনিয়ন, দক্ষিণে ডিমলা ইউনিয়ন জলঢাকা উপজেলার গোলনা ইউনিয়ন ধর্মপাল ইউনিয়ন এবং পশ্চিমে ডোমার উপজেলার পাঙ্গা মটুকপুর গোমনাতি ইউনিয়ন। সমুদ্র সমতল থেকে উচুতে অবস্থিত বালাপাড়া ইউনিয়ন ডিমলা উপজেলা তথা নীলফামারী জেলার সর্বোচ্চ এলাকা। বালাপাড়া গণকবর পতাকা উত্তোলন ==প্রশাসনিক এলাকা== বালাপাড়া ইউনিয়ন ১০টি মৌজা/গ্রাম নিয়ে গঠিত। মৌজা সমুহ ৯টি প্রশাসনিক ওয়ার্ডে বিভক্ত। শোভানগঞ্জ বালাপাড়া উত্তর ছাতনাই বালাপাড়া দক্ষিণ ছাতনাই বালাপাড়া পশ্চিম ছাতনাই বালাপাড়া দক্ষিণ বালাপাড়া উত্তর সুন্দরখাতা নিজ সুন্দরখাতা মধ্যম সুন্দরখাতা রুপাহারা দক্ষিণ সুন্দরখাতা ইউনিয়নের বর্তমান চেয়ারম্যান হলেন মোঃ জহুরুল ইসলাম ভুইয়া, তিনি ২০১৬ সালের তৃতীয় ধাপের ইউপি নির্বাচনে জয়ী হয়ে দ্বায়িত্ব নেন। == জনসংখ্যা == ২০১১ সালের আদমশুমারী অনুসারে বালাপাড়া ইউনিয়নের মোট জনসংখ্যা জনসংখ্যা ৩৩,৪৮০ জন (যা সান মারিনোর রাষ্ট্রের সমান), যারা ৭৫৫৬টি পরিবারে বসবাস করে (প্রতি পরিবারের গড় সদস্য ৪.৪৩ জন), যার মধ্যে পুরুষ ১৬,৯০১ জন নারী ১৬৫৭৯ জন এবং নারীর পুরুষের অনুপাত ১০০:১০২। প্রতিটি মৌজার গড় জনসংখ্যা ৩৭২০ জন, সবচেয়ে বেশি জনসংখ্যা নিজ সুন্দরখাতা গ্রামে (৪৯৯৭ জন), প্রতিটি মৌজায় গড়ে ৮৩৯টি পরিবার বসবাস করে। ১৮ বছরের উর্ধ্বে এমন জনসংখ্যা ১৯,০০১ জন, যার মধ্যে নারী ৯,৬৯১ জন এবং বিবাহিত নারীর সংখ্যা হল ৭,৮৪৮ জন। ২০১১ শুমারী অনুযায়ী ইউনিয়নের জনসংখ্যার ঘনত্ব প্রতি বর্গকিলোমিটারে ৮৫০ জন (প্রতি বর্গমাইলে ২২০০ জন)। ==অর্থনীতি== বালাপাড়া ইউনিয়নের অর্থনীতি মূলত কৃষি নির্ভর। ইউনিয়নের প্রধান অর্থকরী ফসল মরিচ ভূট্টা। এছাড়াও ধান, গম, আলু, সরিষা প্রভৃতি ফসলের চাষ হয়। ==শিক্ষা== বালাপাড়া ইউনিয়নে ১টি মাত্র মহাবিদ্যালয় (সুন্দরখাতা স্কুল অ্যান্ড কলেজ), ৩টি মাধ্যমিক বিদ্যালয় (বালাপাড়া বহুমুখী উচ্চ বিদ্যালয় সহ) যার মধ্যে একটি বালিকা বিদ্যালয় (নিউ মডেল বালিকা বিদ্যালয়), ধর্মীয় উচ্চ শিকার জন্য ১টি ফাযিল মাদ্রাসা (শফিকুল গনি স্বপন ফাজিল মাদ্রাসা) ১টি দাখিল মাদ্রাসা, ১৬টি প্রাথমিক বিদ্যালয় এবং ৪টি কিন্ডার গার্ডেন রয়েছে। এছাড়া রয়েছে ব্রাকসহ কিছু এনজিও স্কুল ইসলামিক ফাউন্ডেশনের প্রাক প্রাথমিক কেন্দ্র। বালাপাড়া ইউনিয়নে প্রতিবন্ধীদের জন্য একমাত্র শিক্ষা প্রতিষ্ঠান (ভাষানীপাড়া বুদ্ধি প্রতিবন্ধী স্কুল) ইউনিয়নের দক্ষিণ বালাপাড়া গ্রামে অবস্থিত। সকল মাধ্যমিক উচ্চ মাধ্যমিক শিক্ষা প্রতিষ্ঠান দিনাজপুর শিক্ষা বোর্ডের অধিভুক্ত। ২০১১ সালের আদমশুমারী অনুসারে বালাপাড়ার গড় সাক্ষরতার হার ৪৩.১%, যার মধ্যে নারী সাক্ষরতা ৪১.৪% এবং পুরুষ সাক্ষরতা ৪৪.৭%। ১৯৯১ সালে ইউনিয়নের শিক্ষার হার ছিল ১৬.৬%। ==কৃতি ব্যক্তিত্ব== মোঃ তবিবুল ইসলাম, বীর মুক্তিযোদ্ধা উপজেলা চেয়ারম্যান। ==তথ্যসূত্র== == বহিঃসংযোগ == বালাপাড়া ইউনিয়ন বাংলাদেশ জাতীয় তথ্য বাতায়ন উপজেলার ইউনিয়ন জেলার ইউনিয়ন বিভাগের ইউনিয়ন
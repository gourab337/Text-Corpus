'''''আ কিং ইন নিউ ইয়র্ক''''' (ইংরেজি: King in New York, বাংলা অনুবাদ: ''নিউ ইয়র্কে এক রাজা'') হল ১৯৫৭ সালে মুক্তিপ্রাপ্ত ব্রিটিশ হাস্যরসাত্মক চলচ্চিত্র। এটি রচনা, প্রযোজনা পরিচালনা করেছেন চার্লি চ্যাপলিন এবং তিনি নিজেই মূল ভূমিকায় অভিনয় করেছেন। তার সহশিল্পীদের মধ্যে রয়েছেন ম্যাক্সিন অডলি, জেরি ডেসমন্ড, অলিভার জনস্টন, ডন অ্যাডামস এবং তার পুত্র মাইকেল চ্যাপলিন। ছবিতে ম্যাককার্থি কমিউনিস্ট যুগ এবং মার্কিন যুক্তরাষ্ট্রের রাজনীতি সমাজের ব্যঙ্গচিত্র উপস্থাপিত হয়েছে। চলচ্চিত্রটি ১৯৫২ সালে মার্কিন যুক্তরাষ্ট্র থেকে চ্যাপলিনকে নির্বাসিত করার পর ইউরোপে নির্মিত হয় এবং ১৯৭২ সালে মার্কিন যুক্তরাষ্ট্রে মুক্তি দেওয়া হয়। ==কুশীলব== চার্লি চ্যাপলিন রাজা শাহকভ ম্যাক্সিন অডলি রানী আইরিন জেরি ডেসমন্ড প্রধানমন্ত্রী ভডেল অলিভার জনস্টন রাষ্ট্রদূত জোম ডন অ্যাডামস অ্যান কে, টিভি বিশেষজ্ঞ মাইকেল চ্যাপলিন রুপার্ট ম্যাকঅ্যাবি সিড জেমস জনসন, টিভি বিজ্ঞাপনদাতা জোন ইনগ্রাম মোনা ক্রোমওয়েল জন ম্যাকলারেন ম্যাকঅ্যাবি সিনিয়র ফিল ব্রাউন প্রধানশিক্ষক হ্যারি গ্রিন আইনজীবী রবার্ট আর্ডেন লিফটবয় অ্যালান গিফোর্ড স্কুলের তত্ত্বাবধায়ক রবার্ট কড্রোন মার্কিন মার্শাল জর্জ উডব্রিজ পরমাণু কমিশনের সদস্য ==মূল্যায়ন== চলচ্চিত্রটি ইউরোপের ভাল ব্যবসা করে, কিন্তু মার্কিন যুক্তরাষ্ট্রে পরিবেশনার ত্রুটির কারণে ব্যবসায়িকভাবে ক্ষতিগ্রস্থ হয়। ওয়েবসাইট রটেন টম্যাটোসে ১০টি পর্যালোচনার ভিত্তিতে ছবিটির রেটিং স্কোর ৮০%। ওয়েবসাইটির পরিসংখ্যান অনুযায়ী ছবিটি "তাজা" হিসেবে স্বীকৃত। চ্যাপলিনের জীবনীকার জেফ্রি ভেন্স ২০০৩ সালে লিখেন যে ''আ কিং ইন নিউ ইয়র্ক'' চ্যাপলিনের সমগ্র কাজের মধ্যে উল্লেখযোগ্য একটি কাজ। তিনি উপসংহারে বলেন, "যদিও ''আ কিং ইন নিউ ইয়র্ক'' ১৯৫০ এর দশকের সামাজিক রাজনৈতিক অবস্থার প্রেক্ষাপটে নির্মিত, এর ব্যঙ্গধর্মী বর্ণনা কালোত্তীর্ণ। খুঁত থাকা স্বত্ত্বেও ছবিটি আমেরিকার সবচেয়ে প্রখ্যাত নির্বাসিত ব্যক্তির সেখানকার জীবনের মনমুগ্ধকর অভিজ্ঞতা।" ==তথ্যসূত্র== ==বহিঃসংযোগ== চলচ্চিত্র দশকের হাস্যরসাত্মক চলচ্চিত্র চ্যাপলিন পরিচালিত চলচ্চিত্র চ্যাপলিন প্রযোজিত চলচ্চিত্র চ্যাপলিনের চিত্রনাট্য চলচ্চিত্র ব্যঙ্গধর্মী চলচ্চিত্র রাজনৈতিক ব্যঙ্গ চলচ্চিত্র সাদাকালো চলচ্চিত্র হাস্যরসাত্মক চলচ্চিত্র বিষয়শ্রেণী:নিউ ইয়র্কের পটভূমিতে চলচ্চিত্র
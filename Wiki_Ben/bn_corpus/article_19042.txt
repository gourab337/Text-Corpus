'''পাদোয়া''' (ইতালীয় ভাষায়: Padova, লাতিন: Patavium, ভেনেতা: Padoa, প্রাচীন জার্মান: Esten) উত্তর ইতালির ভেনেতো অঞ্চলের একটি শহর এবং কমিউন। এটি সেদেশের পাদোয়া প্রদেশের রাজধানী এবং সে অঞ্চলের অর্থনৈতিক কেন্দ্রে যোগাযোগের কেন্দ্রস্থল। ২০১১ সালের হিসাব অনুযায়ী শহরটির জনসংখ্যা আনুমানিক ২১৪,০০০। একে অনেক সময় ভেনিস এবং ত্রেভিসো শহরের সাথে মিলিয়ে মেট্রোপলিটন অঞ্চলের অন্তর্ভুক্ত করা হয় যার মোট জনসংখ্যা প্রায় ১,৬০০,০০০। শহরটির অবস্থান ভেনিস থেকে ৪০ কিলোমিটার পশ্চিমে এবং ভিচেনজা থেকে ২৯ কিলোমিটার দক্ষিণ-পূর্বে বাক্কিলিওনে নদীর তীরে। ব্রেন্তা নদী এক সময় শহরের মধ্যে দিয়ে যেতো যদিও বর্তমানে তা কেবল উত্তরের জেলাগুলোর মাঝ দিয়ে দিয়ে অতিক্রম করে। পাদোয়ার কৃষি ব্যবস্থা ভেনেতা শহরের উত্তর-পশ্চিমে রয়েছে ''কোলি এওগানেই'' নামক পর্বতমালা যার প্রশংসা করেছেন রোমান কবি লুকান, মার্শাল, মধ্যযুগীয় ইতালির কবি পেত্রার্ক, উগো ফোস্কোলো এবং ইংরেজ কবি পার্সি বিশ শেলি। এই শহরেই অবস্থিত পৃথিবীর অন্যতম প্রাচীন বিশ্ববিদ্যালয় ইউনিভার্সিটি অফ পাদোয়া যা প্রায় ৮০০ বছরের পুরনো। রেনেসাঁ যুগের বিজ্ঞানী দার্শনিক গালিলেও গালিলেই এর অধ্যাপক ছিলেন। উইলিয়াম শেক্সপিয়ারের নাটক দ্য টেইমিং অফ দ্য শ্রু এর অধিকাংশ ঘটনা ঘটেছে এই শহরে। শহর
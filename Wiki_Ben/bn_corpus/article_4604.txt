ওশেনিয়াতে অনেক আদিবাসী ভাষা আছে, যেগুলি অনেকগুলি ভাষাপরিবারের অন্তর্গত। অস্ট্রোনেশীয় ভাষাপরিবারটি সবচেয়ে বেশি দেখতে পাওয়া যায়। এই পরিবারের ভাষাগুলি প্রশান্ত মহাসাগরের সর্বত্র বিভিন্ন দ্বীপে, নিউজিল্যান্ডে এবং পাপুয়া নিউ গিনিতে প্রচলিত। এর বাইরে অস্ট্রেলিয়াতে অনেক আদিবাসী ভাষা প্রচলিত যেগুলিকে অনেকগুলি পরিবারে ভাগ করা যায়। যেমন- পামা-নিউঙ্গান ভাষাসমূহ, গুনউইনিগুয়ান ভাষাসমূহ, ইত্যাদি। এছাড়া ইউরোপীয় বসতিস্থাপক ঔপনিবেশি শক্তির ভাষাগুলি ওশেনিয়ার সর্বত্র প্রচলিত এবং এগুলির দাপটই বেশি। অস্ট্রেলিয়া নিউজিল্যান্ডে ইংরেজি ভাষা, ইস্টার দ্বীপে স্পেনীয় ভাষা এবং নুভেল কালেদোনি-তে ফরাসি ভাষা প্রচলিত। ইউরোপীয় আদিবাসী ভাষার সংমিশ্রণে কিছু ক্রেওল ভাষারও উদ্ভব হয়েছে ওশেনিয়া অঞ্চলে। এদের মধ্যে টোক পিসিন, হাওয়াইয়ান পিজিন, নরফুক এবং পিটকের্ন উল্লেখযোগ্য। ভাষা
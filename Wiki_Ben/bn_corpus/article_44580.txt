'''হনান''' () গণপ্রজাতন্ত্রী চীনের একটি প্রদেশ। এটি দেশটির মধ্যভাগে অবস্থিত। দেশটির একাক্ষরিক সংক্ষিপ্ত নাম "" (yù ''ইউ''), যা হান রাজবংশের শাসনামলে চৌ রাজ্যের ইউচৌ নামক প্রদেশের নাম থেকে নেওয়া হয়েছে। যদিও "হনান" () শব্দের অর্থ "নদীর দক্ষিণে", প্রদেশটির প্রায় এক-চতুর্থাংশ পীত নদীর উত্তরে অবস্থিত। হনান প্রদেশকে প্রায়ই "চুংইউয়ান" বা "চুংচৌ" () নামে ডাকা হয়, যার অর্থ "কেন্দ্রীয় সমভূমি" বা "মধ্যভূমি"। হনানকে চীনা সভ্যতার জন্মস্থান হিসেবে গণ্য করা হয়। এর ৩০০০ বছরেরও বেশি ইতিহাস লিপিবদ্ধ আছে। এটি ১০০০ বছর আগ পর্যন্তও চীনের সাংস্কৃতিক, অর্থনৈতিক রাজনৈতিক কেন্দ্র ছিল। অনেক ঐতিহ্যবাহী বস্তু এখানে এখনও দেখতে পাওয়া যায়। এদের মধ্যে আছে শাং রাজবংশের রাজধানী শহর ইন শহরের ধ্বংসাবশেষ এবং শাওলিন মন্দির। চীনের যে আটটি ঐতিহাসিক রাজধানী আছে, তাদের মধ্যে চারটিই হনান প্রদেশে অবস্থিত (লুওইয়াং, আনিয়াং, খাইফেং চেংচৌ)। হনান প্রদেশের আয়তন এটি জনবহুল উর্বর উত্তর চীন সমভূমির এক বিরাট অংশ জুড়ে অবস্থিত। এর প্রতিবেশী প্রদেশগুলি হচ্ছে শাআনশি, শানশি, হপেই, শানতুং, আনহুই এবং হুপেই। হনান চীনের ৩য় সর্বোচ্চ জনবহুল প্রদেশ' এর জনসংখ্যা প্রায় ১০ কোটি। হনান যদি একটি সার্বভৌম দেশ হত তবে এটি জনসংখ্যা অনুযায়ী বিশ্বের ১২শ বৃহত্তম দেশ হত, মেক্সিকোর পরে এবং ভিয়েতনামের আগে। হনান চীনের ৫ম বৃহত্তম প্রাদেশিক অর্থনীতি। চীনের অন্তর্ভাগের প্রদেশগুলির মধ্যে এর অর্থনীতি বৃহত্তম। কিন্তু পূর্বের কেন্দ্রের প্রদেশগুলির তুলনায় হনানের মাথাপিছু মোট অভ্যন্তরীণ উৎপাদন কম। তাই হনানকে চীনের স্বল্পোন্নত অঞ্চলগুলির একটি হিসেবে গণ্য করা হয়। হনানের অর্থনীতি এখনও অ্যালুমিনিয়াম কয়লার খনির উপর নির্ভরশীল, যেগুলির মজুদ দিন দিন হ্রাস পাচ্ছে। অন্যান্য প্রধান অর্থনৈতিক কর্মকাণ্ডের মধ্যে আছে কৃষিকাজ, ভারী শিল্প, পর্যটন এবং খুচরা বিক্রি। প্রদেশটির শিল্প (High-tech) এবং সেবা খাত অনুন্নত; এগুলি মূলত চেংচৌ লুওইয়াং শহরের মধ্যেই সীমিত। ==টীকা== ==তথ্যসূত্র== প্রদেশ
'''''মোর''''' () বারবেট শ্রোডার রচিত, প্রযোজিত এবং পরিচালিত ইংরেজি-ভাষার ফরাসি চলচ্চিত্র, যেটি শ্রোয়েডারের প্রেক্ষাগৃহে পূর্ণদৈর্ঘ্য চলচ্চিত্র পরিচালনার অভিষেক হিসেবে, ১৯৬৯ সালে বিশ্বব্যাপী মুক্তি পায়। মিমসি ফার্মার এবং ক্লাউস গ্রুনবার্গ অভিনীত, চলচ্চিত্রটিতে মাদকের মোহ হিসেবে স্পেনের ইবিজা দ্বীপে এক দষ্পতির হেরোইন আসক্তির চলচ্চিত্রায়ন ঘটেছে। চলচ্চিত্রটি একটি রাজনৈতিক পতনের প্রক্ষোপটে নির্মাণ করা হয়েছিল, এবং ১৯৬০-এর দশকের প্রথম দিকে মাদক পরীক্ষণের একটি চমৎকার উদাহরণ, তথাকথিত "মুক্ত প্রেম", এবং সমসাময়িক ইউরোপিয় যুব সংস্কৃতির দৃশ্যায়নের লক্ষে। বারবেট শ্রোডারের গল্প অনুযায়ী চলচ্চিত্রটির চিত্রনাট্য রচনা করেছেন পল জিগাফ এবং বারবেট শ্রোডার। শিল্প নর্দিেশনা দিয়েছেন ফ্রান লুই নিস্তোর আলমেন্দ্রোস। ব্রিটিশ রক ব্যান্ড পিংক ফ্লয়েড চলচ্চিত্রের সাউন্ডট্র্যাক এবং সঙ্গীত পরিচালনা করেছে, যা পরবর্তীতে দলটি তাদের ''মোর'' অ্যালবাম হিসেবে প্রকাশ করে। শ্রোয়েডার এই চলচ্চিত্রের প্রেরণা পেয়েছেন ১৯৬০-এর দশকের বিপরীতসংস্কৃতি থেকে, যেখানে মাদকাসক্তি, যৌন স্বাধীনতা এবং জীবনের সৌন্দর্যের মধ্যে প্রায়শই নিউ ওয়েভ চলচ্চিত্রের ইঙ্গিত করে। চলচ্চিত্রের বিভিন্ন দৃশ্যে বাস্তব মাদকদ্রব্য গাঁজা, হেরোইন, এবং এলএসডি-এর ব্যবহার করা হয়। ১৯৬৮ সালে এর চিত্রায়ন শুরু হওয়া স্বল্প বাজেটের চলচ্চিত্রটি আংশিকভাবে প্রযোজনা করেছেন জেট ফিল্মস এবং নির্বাহী প্রযোজনা করেছে লেস ফিল্মস দ্যু লোসান্স। আগস্ট, ১৯৬৯ সালে মুক্তি পাওয়ার পর, ''মোর'' সমালোচনামূলক প্রশংসা অর্জন করে। চলচ্চিত্রটি ২০১৫ সালের কান চলচ্চিত্র উৎসবে কান ক্লাসিক বিভাগে বুনুয়েল থিয়েটারে প্রদর্শিত হয়। এপ্রিল, ২০০৫ সালে ''মোর''-এর একটি ডিভিডি সংস্করণ হোম ভিশন এন্টারটেনমেন্ট কর্তৃক প্রকাশিত হয়েছিল। ==অভিনয়ে== *মিমসি ফার্মার এস্টেল মিলার *ক্লাউস গ্রুনবার্গ স্টিফান ব্রুকনার *হাইঞ্জ এঙ্গেলম্যান ডক্টর আর্নেস্তো উলফ *মিশেল চ্যন্ড্রালাই চার্লি *লুই উইঙ্ক ক্যাথি *হেনরি উলফ হেনরি *জর্জ মন্টেন্ট বিক্রেতা (অস্বীকৃত) *মাইকেল গথার্ড পার্টতে উপস্থিত ব্যক্তি ==উৎপাদন== ১৯৬৯ সালে চলচ্চিত্রটি মুক্তি পাওয়ার পূর্বে চিহ্নিত ৮১ মিনিট সহ কিচু সংলাপ সেন্সর করার জন্য ফরাসি চলচ্চিত্র সেন্সরশিপ বোর্ড জোর দিয়েছিল। চলচ্চিত্রে, রান্নাঘরে দম্পতির হ্যালুসিনোজেনিক কনকোকেশন মিশ্রনের দৃশ্যে অডিও ট্র্যাক থেকে "বেনজেড্রাইন" এবং "ব্যানানা পিল"শব্দদ্বয় মুছে ফেলা হয়। পরবর্তীতে ডিভিডি সংস্করণে শব্দগুলি সাবটাইটেল হিসাবে পুনরায় যুক্ত করা হয়েছিল। চলচ্চিত্রের বেশিভাগ অংশ স্পেনের ইবিজা দ্বীপে ধারণ করা হয়। চূড়ান্ত দৃশ্য দেখানো হয়েছে ইবিজার দুর্গ, যা পোতাশ্রয় এবং শহরকে প্রভাবিত করে। এছাড়াও দুর্গে নিকটস্থ একটি সুড়ঙ্গ চলচ্চিত্রের দৃশ্যায়নের জন্য ব্যবহৃত হয়েছিল। ==উৎপাদন পরবর্তি== ===সঙ্গীত এবং চিত্র:মোর (১৯৬৯) অ্যালবামের (১৯৬৯) অ্যালবামের প্রচ্ছদ ব্রিটিশ রক ব্যান্ড পিংক ফ্লয়েড চলচ্চিত্রের জন্য সাউন্ডট্র্যাক এবং আবহ সঙ্গীত পরিচালনা করেছে, যা পরবর্তীতে দলটির ''মোর'' (১৯৬৯) শিরোনামে অ্যালবাম হিসেবে প্রকাশিত হয়। চলচ্চিত্রের সাউন্ডট্র্যাকে কিছু সাধারণ ইন্ট্রুমেন্টাল জ্যাম রয়েছে। "দ্য নাইল সং", যা পিংক ফ্লয়েডের চরিত্রের বাইরে, কিচুটা স্টুগেজ-এর মত হ্যাবি রক ধাঁচে নির্মিত। শিলা, এবং একটি বঙ্গোজ বৈশিষ্টায়িত গীতিধর্মী গান "সিম্বালাইন", যেটি রজার ওয়াটার্স রচনা করলেও ডেভিড গিলমোর কর্তৃক সঞ্চালিত। চলচ্চিত্রের দৃশ্যে, এস্টেল যখন প্যারিসে তার অ্যাপার্টমেন্টে বিছানা থেকে নেমে আসে, এবং মিউজিক প্লেয়ারে একটি রেকর্ড চালু করে কাপড় বদলাতে শুরু করে তখন সে গানটিকে "গ্রোভি!" বলে উল্লেখ করে। ==মুক্তি== ===সমালোচনামূলক অভ্যর্থনা=== মুক্তির পর, ''মোর'' চলচ্চিত্রটি সমালোচকদের নিকট থেকে নেতিবাচক পর্যালোচনা অর্জন করে, এবং দর্শক চলচ্চিত্র বোদ্ধাদের বিতর্কিত পর্যালোচনার সম্মুখীন হয়েছিল, যারা মূলত চলচ্চিত্রে ড্রাগের ব্যবহার এর প্রভাব সম্পর্কে মন্তব্য করেছে। তবে পরবর্তী বছরগুলিতে, চলচ্চিত্রটি সমালোচকদের প্রশংসা পেয়েছে। পর্যালোচনা সমষ্টিগত ওয়েবসাইট রটেন টম্যাটোসে-এ, চলচ্চিত্রটি ৫৪৪ রেটিংয়ের উপর ভিত্তি করে অনুমোদিত দর্শকদের ৭২% রেটিং লাভ করেছে, যেখানে ৩.৬/৫ গড় রেটিং সহ ৩টি পর্যালোচনা ছিলো। অ্যালোসিনে-তে, যা পর্যালোচনার জন্য ওজনদ্বার গড় রেটিং নির্ধারণ করে, চলচ্চিত্রটি ৩৭ জন সমালোচকদের উপর ভিত্তি করে ৩.৭ স্কোর লাভ করেছে। চলচ্চিত্রটির সামগ্রিক নকশা সম্পর্কে চলচ্চিত্র সমালোচক রজার ইবার্ট মন্তব্য করেছেন, "''মোর'' দুটি হেনডনিস্টিক তরুণ-তরুণীর সম্পর্কে একটি অদ্ভুত, খামখেয়ালী চলচ্চিত্র, যারা নিজেদের মাদাসক্তির মধ্য দিয়ে ধ্বংস করেছিল। আরো স্পষ্টতর ভাবে, এটি এক অদ্ভুত আমেরিকান তরুণীর সম্পর্কে যে তার জার্মান প্রেমিককে ধ্বংস করে এবং একই প্রক্রিয়ায় নিজেকেও ধ্বংস করে ... চলচ্চিত্রের মূল বার্তাটি এমন যে: মৃত্যু আবশ্যিক, তবে কেমন উপায়।" ===হোম মিডিয়া=== চলচ্চিত্রটি এপ্রিল, ২০০৫ সালে হোম ভিশন এন্টারটেনমেন্ট শাখার অধীনে দ্য ক্রাইটেরিয়ন কালেকশন কর্তৃক প্রকাশিত হয়েছিলো। চলচ্চিত্রটির একাধিক ডিভিডি সংস্করণের পাশাপাশি একক ডিস্ক সংস্করণ হিসাবে একটি ব্লু-রে ডিস্ক ব্রিটিশ ফিল্ম ইনস্টিটিউট থেকে ২০১১ সালের ১৯ সেপ্টেম্বর মুক্তি পায়। ==আরো দেখুন== *১৯৬০ দশকের বিপরীতসংস্কৃতি *ফরাসি নবকল্লোল ==তথ্যসূত্র== == আরো পড়ুন== *Dawson, Jan (1970). Review of More in Monthly Film Bulletin, April 1970. ==বহিঃসংযোগ== চলচ্চিত্র দশকের নাট্য চলচ্চিত্র দশকের প্রণয়ধর্মী চলচ্চিত্র ভাষার চলচ্চিত্র ভাষার ফরাসি চলচ্চিত্র চলচ্চিত্র নাট্য চলচ্চিত্র প্রণয়ধর্মী চলচ্চিত্র চলচ্চিত্র জার্মান চলচ্চিত্র নাট্য চলচ্চিত্র আসক্তি সম্পর্কিত চলচ্চিত্র সম্পর্কিত চলচ্চিত্র দশকের বিপরীতসংস্কৃতি পটভূমিতে চলচ্চিত্র দ্বীপপুঞ্জে ধারণকৃত চলচ্চিত্র অভিষেক চলচ্চিত্র শ্রোডার পরিচালিত চলচ্চিত্র শ্রোডার প্রযোজিত চলচ্চিত্র বিষয়শ্রেণী:পল জিগাফ রচিত চিত্রনাট্য ফ্লয়েডের চলচ্চিত্র
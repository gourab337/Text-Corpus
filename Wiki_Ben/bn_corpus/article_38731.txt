'''সানিয়াসনাইন খান''' একজন ভারতীয় টেলিভিশন উপস্থাপক এবং লেখক, যিনি একশোর বেশি শিশুতোষ বইয়ের লিখেছেন, যেগুলো ইসলাম সংক্রান্ত বিষয়ে লেখা তার বই ফরাসি, জার্মান, তুর্কি, ডেনিশ, ডাচ, পোলিশ, সুইডিশ, বসনীয়, নরওয়েজিয়ান, রাশিয়ান, উজবেক, আরবি, মালয়, বাংলা, উর্দু ইত্যাদি ভাষায় অনুবাদ করা হয়েছে। এছাড়া তিনি শিশুদের জন্য ইসলামিক থিমের বোর্ড গেম তৈরি করেছেন। তিনি সেন্টার ফর পিস এন্ড স্পিরিচুয়ালিটি (সিপিএস ইন্টারন্যাশনাল) নামক একটি অলাভজনক, অরাজনৈতিক সংগঠনের ট্রাস্টি। তিনি ইংরেজি সংবাদপত্রে ইসলাম এবং আধ্যাত্মিকতা নিয়ে প্রবন্ধ লিখেন। এছাড়া তিনি ইটিভি উর্দুতে সাপ্তাহিক টিভি প্রোগ্রাম “ইসলাম ফর কিডস” এবং জী-সালাম দ্বারা প্রচারিত “কাহানিয়ান কুরআন সে” বা “কুরআনের গল্প” অনুষ্ঠানের কো-হোস্ট ছিলেন। সম্প্রতি তিনি “লিমকা বুক অব রেকর্ডস” প্রতিষ্ঠা করেন। তার বই “স্টোরি অফ খাদিজা” বা “খাদিজার গল্প” “শারজাহ চিলড্রেনস্ বুক অ্যাওয়ার্ড” পেয়েছে। জর্জ ওয়াশিংটন ইউনিভার্সিটি কর্তৃক একটি গবেষণায় তাকে পৃথিবী সবচেয়ে প্রভাবশালী ৫০০ মুসলিমের মধ্যে উল্লেখ করা হয়। == জীবনী == বিখ্যাত ইসলামী ধর্মতত্ত্ববিদ মাওলানা ওয়াহিদউদ্দিন খানের পুত্র সানিয়াসনাইন খান ১৯৫৯ সালে উত্তরপ্রদেশের আজমগড়ে জন্মগ্রহণ করেন ১৯৬৭ সালে বাবার সাথে দিল্লি চলে আসেন এবং দিল্লির মাজহারুল ইসলাম মিডল স্কুল এবং সরকারি মডেল উচ্চ মাধ্যমিক বিদ্যালয়ে (লাডলো ক্যাসেল) পড়াশোনা করেন। পরবর্তীকালে তিনি জামিয়া হামদর্দ, দিল্লি বিশ্ববিদ্যালয় জামিয়া মিলিয়া ইসলামিয়াতে অধ্যয়ন করেন। দিল্লি বিশ্ববিদ্যালয় থেকে ১৯৭৬ সালে তিনি আরবি বিভাগে স্নাতকোত্তর করেন। এরপর তিনি পিতার তত্ত্বাবধানে “আল-রিসালা” নামক একটি উর্দু মাসিক পত্রিকা সম্পাদনা শুরু করেন। ১৯৯৬ সালে তিনি প্রতিষ্ঠা করেন “গুডওয়ার্ড বুকস”। ১৯৯৯ সালে তার প্রথম গ্রন্থ “হজ সম্পর্কে বলুন” প্রকাশিত হয়। == উল্লেখযোগ্য রচনা == নবী মুহাম্মদ সম্পর্কে বলুন হজ সম্পর্কে বলুন নবী মুসা সম্পর্কে বলুন নবী ইউসুফ সম্পর্কে বলুন আমার প্রথম কুরআন গল্প নিয়ে বই কুরআন থেকে শুভরাত্রির গল্প নবী মুহাম্মদের জীবন থেকে শুভরাত্রির গল্প শিশুদের জন্য ভালো শব্দের বই কুরআনের মানুষ জাস্ট ফর কিডস কুরআন স্টোরিস কুরআন থেকে শ্রেষ্ঠ গল্প শিশুদের জন্য কুরআনের আরও গল্প কুরআন সীরাতের গল্প গুডওয়ার্ড ইসলামিক স্টাডিজ লিটল হার্টস সিরিজের জন্য কুরআনের গল্প == আরও দেখুন == ওয়াহিদুদ্দিন খান তাজিরুল কুরআন == তথ্যসূত্র == জন্ম মুসলিম শিশু সাহিত্যিক ব্যক্তি লেখক ব্যক্তি ব্যক্তিত্ব প্রাক্তন শিক্ষার্থী
'''টিনা মুনিম''' যিনি বর্তমানে '''টিনা আম্বানি''' নামে পরিচিত ১৯৮০ এর দশকের বলিউড অভিনেত্রী ছিলেন। ১৯৯১ সালে টিনা বিশিষ্ট শিল্পপতি অনিল আম্বানিকে বিয়ে করে তার নামের শেষে আম্বানি যুক্ত করেন। গুজরাটি এক জৈন পরিবারে ১৯৫৭ সালের ১১ ফেব্রুয়ারী টিনার জন্ম হয় মুম্বাইতে, তার বাবার নাম ছিলো নন্দকুমার আর মা'র নাম মীনাক্ষী, এই দম্পতির নবম এবং সর্বকনিষ্ঠ সন্তান ছিলো টিনা। টিনা মুম্বাইয়ের খার এলাকার 'এমএম পিউপিলস ওউন স্কুল' থেকে ১৯৭৫ সালে হাই স্কুল পড়াশোনা শেষ করেন। বছরেই টিনা 'ফেমিনা টিন প্রিন্সেস ইন্ডিয়া' সুন্দরী প্রতিযোগিতায় জিতে যান, এবং নেদারল্যান্ডসে 'মিস টিনএজ ইন্টারন্যাশনাল' কনটেস্টে ভারতের প্রতিনিধিত্ব করেন এবং 'দ্বিতীয় রানার-আপ' হিসেবে জয়ী হন। ভারতে এসে তিনি মুম্বাইয়ের 'জয় হিন্দ কলেজ'তে আর্টসে ভর্তি হন। ১৯৭৬ সালের ডিসেম্বর মাসে টিনা অভিনেতা দেব আনন্দ এর প্রযোজনা এবং পরিচালনা করা চলচ্চিত্র 'দেছ পারদেছ' অভিনয়ের সুযোগ পান, চলচ্চিত্রটি ১৯৭৮ সালে মুক্তি পায়, এটিই ছিলো টিনা অভিনীত প্রথম চলচ্চিত্র। টিনা অভিনীত গুরুত্বপূর্ণ চলচ্চিত্র হচ্ছে 'লুটমার' (১৯৮০), 'মান পাছান্দ' (১৯৮০), 'কারয্' (১৯৮০), 'বাতো বাতো মেঁ' (১৯৭৯), 'ফিফটি ফিফটি' (১৯৮১), 'রকি' (১৯৮১), 'ছউতেন' (১৯৮৩), 'বেওয়াফাই' (১৯৮৫), 'ইয়ে ভাদা রাহা' (১৯৮২), 'ইনসাফ ম্যাঁ কারুঙ্গা' (১৯৮৫), 'আলাগ আলাগ' (১৯৮৫) এবং 'আধিকার' (১৯৮৬)। ==তথ্যসূত্র== ==বহিঃসংযোগ== অভিনেত্রী চলচ্চিত্র অভিনেত্রী চলচ্চিত্র অভিনেত্রী জন্ম নারী মডেল
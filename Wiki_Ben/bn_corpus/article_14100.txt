'''ইমেল মারফত বিপণন''' সরাসরি বিপণনের একটি অঙ্গ হল ইমেল বিপণন৷ বৈদ্যুতিন মেলকে এক্ষেত্রে যোগাযোগের মাধ্যম হিসেবে ব্যবহার করা হয়৷ অধুনা অথবা পূর্বের ক্রেতাদের সঙ্গে আন্তরিক ব্যবসায়িক সম্পর্ক বজায় রাখতে ইমেলের সাহায্য নেওয়া হয়৷ এমনকি নতুন ক্রেতা ধরতে অথবা বর্তমান ক্রেতাদের সদ্য কিছু কিনতে রাজি করাতেও এর সাহায্য নেওয়া হয়৷ অন্য কোম্পানির দ্বারা তাদের ক্রেতাদের প্রেরণ করা মেলে বিজ্ঞাপন দেওয়াও এক প্রচলিত কৌশল৷ সমগ্র বিশ্ব জুড়েই ইমেল বিপণনের পিছনে এক বড় অঙ্কের মূল্য খরচ করা হয়ে থাকে৷ ইমেল বিপণনের জনপ্রিয়তার কারণগুলি হল অপেক্ষাকৃত কম খরচে এবং দ্রুত এক বিশাল সংখ্যক সম্ভাব্য ক্রেতাদের মধ্যে এটি ছড়িয়ে দেওয়া যায়৷ বিনিয়োগের সাফল্যের উপর অনেক বেশি নজর রাখা যায়৷ আর তাই অনলাইন বিপণনের ক্ষেত্রে সন্ধান বিপণনের পরেই ইমেল বিপণনকে সবথেকে গুরুত্ব সহকারে দেখা হয়৷ ভবিষ্যতে ব্যবহারের জন্য ইমেল বার্তাগুলিতে সহজেই পৌঁছে যাওয়া যায়৷ এমনকি বার্তাগুলির প্রত্যুত্তরের উপর নির্ভর করে ভবিষ্যৎ ব্যবসায়িক পরিকল্পনা নেওয়া সহজ হয়৷ ইমেল বিপণনের খারাপ দিকগুলি হল স্প্যাম বার্তা এর খারাপ দিকগুলির মধ্যে অন্যতম৷ স্প্যাম বার্তার সাহায্য নিয়ে প্রকৃত কোম্পানির নাম দিয়ে ক্রেতাদের সঙ্গে জালিয়াতি করা হয়ে থাকে যা প্রকৃত কোম্পানির এবং সমগ্র ইমেল বিপণনের কাছে এক চ্যালেঞ্জ হিসেবে উপস্থিত হয়েছে৷ বর্তমানে স্প্যাম মেলের আক্রমণ থেকে রক্ষা পেতে স্প্যাম ফিল্টারের ব্যবহার অনিবার্য হয়ে উঠেছে৷ তবে এই উপায়টিও পুরোপুরি সমস্যা মুক্ত নয়, এক্ষেত্রে অনেক সময় দেখা যায় যে বৈধ মেলগুলিও ভুলবশতঃ স্প্যাম মেল হিসেবে ফিল্টার করা হয়েছে৷ কিন্তু এটি খুব কম ক্ষেত্রেই ঘটে৷
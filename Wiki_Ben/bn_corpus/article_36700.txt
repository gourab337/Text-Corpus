আপতিত তরঙ্গ (লাল) দেওয়ালে প্রতিসরিত হয়ে প্রতিফলিত তরঙ্গ (নীল) উৎপন্ন হচ্ছে। দুটো তরঙ্গ একে অন্যের ওপর উপরিপাতনের ফলে গঠিত করছে ক্ল্যাপোটিস (কালো)। জলশক্তিবিদ্যা অনুযায়ী তরঙ্গের অবিচ্ছিন্ন ধারাকেই (ফরাসী শব্দ "পানির স্পন্দন" থেকে এর উৎপত্তি) বলা হয়। উদাহরণ স্বরূপ বলা যায়, বাঁধের দিকে এগিয়ে যাওয়া আনুভূমিক পানির স্রোত যখন তীরে এসে ধাক্কা দেয়, তখন এমনটা ঘটে থাকে। ক্যালোপটিক তরঙ্গ লম্বপথে চলাচল করে না। তবে চূড়ান্ত বিন্দুগুলো একটি স্থায়ী ধারা মেনে চলে। দেওয়ালের নিম্নদেশে এই তরঙ্গগুলো ক্ষয়ের সৃষ্টি করে। তীরবর্তী স্থাপনাগুলোয় ভীষণমাত্রার ক্ষতিকর প্রভাব এরা রাখতে পারে। প্রথমবারের মতো এই শব্দটি ব্যবহার করা হয়েছিলো ১৮৭৭ সালে, ফরাসী গণিতবিদ এবং পদার্থবিদ জোসেফ ভ্যালেন্টিন বসিনেস্ক এই তরঙ্গগুলোকে "লে ক্যালোপটিস" হিসেবে আখ্যা দেন। এর অর্থ দাঁড়ায় "স্থির তরঙ্গ"। "পূর্ণ ক্ল্যাপোটিস"-এর আদর্শ ঘটনায়, আপতিত তরঙ্গ হয় একমাত্র স্বর দ্বারা গঠিত। উলম্ব তলে এটি লম্বভাবে পূর্ণ প্রতিফলন ঘটায়। স্থির তরঙ্গের বিস্তার আপতিত তরঙ্গের বিস্তারের দ্বিগুণ। এক্ষেত্রে, পৃষ্ঠতলের স্রোতে পানিকণার বৃত্তাকার কক্ষপথ সরলরৈখিক গতিতে পরিবর্তিত হয়ে যায়। ঋণাত্মক তরঙ্গশীর্ষে বেগের উলম্ব উপাংশ ক্রিয়া করে, যেখানে ধনাত্মক তরঙ্গশীর্ষে ক্রিয়া করে আনুভূমিক উপাংশ। স্থির তরঙ্গ ক্রমান্বয়ে ওঠানামা করে বিপ্রতীপ সৃষ্টি করে এবং গতিশক্তি বিভবশক্তিতে পরিবর্তিত হয়। বিপরীতভাবে একই প্রক্রিয়ায় বিভবশক্তি রূপান্তরিত হয় গতি শক্তিতে। সেসিল পিবডি তার ১৯০৭ সালের রচনা ''নাভাল আর্কিটেকচার-''এ এই ঘটনার বিবরণ দেন। == আপেক্ষিক ঘটনা == প্রকৃত ক্ল্যাপোটিস অত্যন্ত দুর্লভ ঘটনা, কারণ পানির গভীরতা অথবা উপকূলের তীরের লম্বত্ব খুব কম সময়েই আদর্শ ক্ল্যাপোটিসেস শর্ত পূরণ করে। বাস্তব ঘটনায়, আপতিত তরঙ্গ তীরে আছড়ে পড়ার সময় শক্তির বেশ অপচয় হয়। আপতিত তরঙ্গ শতভাগ প্রতিফলিত হয় না বরং যেসব স্থানে পানির কণাগুলো উপবৃত্তাকার, সেখানেই আংশিকভাবে স্থির তরঙ্গের উৎপত্তি ঘটে। এটা সাগরের দুটো কাছাকাছি সমান তরঙ্গদৈর্ঘ্য অথচ ভিন্ন বিস্তারের তরঙ্গমালার সংঘর্ষেও ঘটে থাকে। আংশিক ক্ল্যাপোটিসের ঘটনায় তরঙ্গশীর্ষে উলম্ব বেগ কাজ করে। তরঙ্গমালা লম্বতলে তির্যকভাবে আছড়ে পড়লে প্রতিফলিত তরঙ্গমালা সম্পূরক কোণে বিচ্ছিন্ন হয়ে যায়। উৎপন্ন হয় ক্রস-হ্যাচ ব্যতিচার। এদের বলা হয় ক্ল্যাপোটিস গফার। এমতাবস্থায়, আপতিত প্রতিফলিত তরঙ্গের ছেদবিন্দুতে স্বতন্ত্র চূড়ো উৎপন্ন হয়। তরঙ্গের গতি লব্ধি ঘূর্ণির সঙ্গে মিলে গিয়ে উপকূলবর্তী পাড়ের ক্ষতিগ্রস্থ করে। পাড় ভাঙ্গার আগ পর্যন্ত চলতে থাকে এই প্রক্রিয়া। সমুদ্রপৃষ্ঠের ক্ল্যাপোটিক তরঙ্গগুলো সমুদ্রতল থেকে পৃথিবীপৃষ্ঠের দিকে অবশ্রব্য মাইক্রোব্যারোম এবং মাইক্রোসিজমস কাপলড তরঙ্গ বিকিরণ করে। == তথ্যসূত্র == == আরও তথ্যের জন্য... ==
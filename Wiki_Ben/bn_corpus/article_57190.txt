'''মোঘলাই পরোটা''' বা মুঘলাই পরোটা একটি জনপ্রিয় বাঙালি খাবার যা বাংলাদেশের পুরান ঢাকায় উৎপন্ন মুঘলীয় রন্ধনশৈলীর একটি খাবার এবং ভারতের পশ্চিমবঙ্গেও খুবই জনপ্রিয়। মোগলাই পারোটা শাহী পরোটা, পারাটায়ে কিমা তকমা নামেও পরিচিত। এটা নরম রুটিজাতীয় খাবার যার মধ্যে মাংসের কিমা, ডিম, পেয়াজ মরিচ ইত্যাদির পুর দেওয়া থাকে। ==ইতিহাস== মুঘলদের হাত ধরে ঢাকায় মোঘল ঘরানার কাবাব, পরোটা, ফালুদা, কাচ্চি বা বাখরখনি ইত্যাদির আগমন ঘটে। মোঘল শাসনামল বাংলার অন্যান্য অঞ্চলের তুলনায় ঢাকার রন্ধনশৈলীতে অধিক প্রভাব বিস্তার করতে সক্ষম হয়। ব্রিটিশ শাসনামলে এটি কলকাতায়ও নাস্তা হিসেবে জনপ্রিয়তা পায়। ==উপাদান== গরুর মাংস ভুনা,কলিজা ভুনা,ডিম,পেয়াজ ভুনা ,মিহি ময়দা,খাসির কিমা ভুনা, মুরগির মাংস, ঘি ,এলাচ দানা গুড়া,দারুচিনি গুড়া সহ আরও কিছু গরম মসলা সহকারে তৈরি হয়। সাধারণ মুঘলাই পরোটায় পুর তৈরিতে মাংসের বদলে শুধু ডিম ব্যবহার করা হয়। ==আরো দেখুন== বাংলাদেশী রন্ধনশৈলী বাংলাদেশী খাবারের তালিকা ভারতীয় রন্ধনশৈলী ==তথ্যসূত্র == রন্ধনশৈলী রন্ধনশৈলী রন্ধনশৈলী
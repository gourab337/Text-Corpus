যুক্তরাজ্যের রাজধানী লন্ডনে শনিবার রাত ১০টার দিকে লন্ডন ব্রিজের কাছে সন্ত্রাসী হামলায় তিন হামলাকারীসহ নয়জন নিহত হয়েছেন; আহত হয়েছেন প্রায় অর্ধশত। সন্ত্রাসী হামলার দায় স্বীকার করেছে জঙ্গিগোষ্ঠী ইসলামিক স্টেট (আইএস)। আইএসের কথিত বার্তা সংস্থা আমাক নিউজ এজেন্সিতে বলা হয়, ‘আইএসের একটি ছোট যোদ্ধাদল গতকাল লন্ডনে হামলা চালিয়েছে।’ ==বর্ণনা== রাতে লন্ডন ব্রিজে পথচারীদের ওপর দ্রুত গতির একটি ভ্যান উঠিয়ে দেয় সন্দেহভাজন সন্ত্রাসীরা। প্রায় একই সময়ে পার্শ্ববর্তী বারা মার্কেট এলাকায় কয়েক সন্দেহভাজন সন্ত্রাসী ছুরি নিয়ে সাধারণ লোকজনের ওপর হামলা চালায়। ঘটনাস্থলে ছয়জন নিহত হন। হামলা শুরুর মিনিটের মাথায় বারা মার্কেট এলাকায় তিন হামলাকারী পুলিশের গুলিতে নিহত হয় বলে ব্রিটিশ পুলিশের সন্ত্রাসবিরোধী ইউনিটের প্রধান মার্ক রাউলি জানিয়েছেন। হামলার সঙ্গে জড়িত সন্দেহে সাত নারীসহ ১২ জনকে গ্রেপ্তার করেছে পুলিশ। গতকাল রোববার ভোরে পূর্ব লন্ডনের বার্কিং এলাকার একটি বহুতল ভবনে অভিযান চালিয়ে তাদের আটক করা হয়। ‘এলিজাবেথ ফ্রাই’ নামের ওই ভবনের নিচতলায় তিন হামলাকারীর অন্তত একজন বসবাস করতেন বলে পুলিশের ধারণা। ==প্রতিক্রিয়া == হামলার তীব্র নিন্দা জানান প্রধানমন্ত্রী থেরেসা মে। তিনি এটিকে ভয়ংকর হিসেবে চিহ্নিত করেছেন। সরকারের পক্ষ থেকে জরুরি কমিটির বৈঠক ডাকা হয়। লন্ডনে সন্ত্রাসী হামলার কিছু পরে এক টুইটার বার্তায় মার্কিন প্রেসিডেন্ট ডোনাল্ড ট্রাম্প বলেন, 'লন্ডনকে এই বিপদ কাটিয়ে উঠার জন্য সম্ভাব্য সকল প্রকার সহযোগিতা করতে প্রস্তুত রয়েছে যুক্তরাষ্ট্র। আমরা আপনাদের পাশে আছি, ঈশ্বর সহায় হোন।' ==তথ্যসূত্র== লন্ডন
মার্কিন যুক্তরাষ্ট্রের সশস্ত্র বাহিনী পত্রিকা স্টারস এবং স্ট্রিপসএর, প্রথম পাতা, মে ১৯৪৫ আডলফ হিটলার একজন জার্মান রাজনীতিবিদ ছিলেন যিনি নাৎসি দলের নেতা ছিলেন, ১৯৩৩ থেকে ১৯৪৫ সাল পর্যন্ত জার্মানীর চ্যান্সেলর ছিলেন এবং ১৯৩৪ থেকে ১৯৪৫ সাল পর্যন্ত সে দেশের ফিউরার ছিলেন। ১৯৪৫ সালের ৩০ এপ্রিল বার্লিনে তার ''ফিউরার বাংকারে'' বন্দুকের গুলিতে তিনি মারা যান। ইভা ব্রাউন, তার একদিনের স্ত্রী সাইনাইড খেয়ে তার সঙ্গে আত্মহত্যা করেন। হিটলারের পূর্বে লিখিত মৌখিক নির্দেশাবলী অনুযায়ী, সেই বিকালে তাদের দেহাবশেষ বাংকারের জরুরী বহির্গমন দিয়ে উপরে সিঁড়ি পর্যন্ত আনা হয় এবং বাংকারের বাইরে রাইখ চ্যান্সেলারি বাগানে পেট্রল ঢেলে আগুন ধরিয়ে দেওয়া হয়। সোভিয়েত নথিপত্রের তথ্য অনুসারে ১৯৭০ সাল পর্যন্ত তাদের পোড়া দেহাবশেষ উদ্ধার করে জায়গায় জায়গায় পুতে দেওয়া হয় ১৯৭০ সালে তাদের ক্ষয়ে যাওয়া দেহাবশেষগুলো পুড়িয়ে ধ্বংস করে দেয়া হয় এবং ছাইভস্ম জার্মানির এলবি নদীর উপনদী বিটারিটজ্ নদীর জলে ছুড়ে ফেলা হয়। == পূর্ববর্তী ঘটনা == ১৯৪৫ সালের শুরুর দিকে জার্মানি সম্পূর্ণ পতনের মুখে ছিল। পূর্বদিক থেকে সোভিয়েত বাহিনী পোল্যান্ড দখল করে অডের নদী পার হতে প্রস্তুতি নিচ্ছিল। অপরদিকে মিত্রবাহিনির অন্যান্য সদস্য অন্যান্য দিক দিয়ে জার্মানির অভ্যন্তরে প্রবেশ করছিল। ২৫ জানুয়ারি নাৎসি জার্মানির সর্বশেষ বড় আক্রমন “আরদেন অফেন্সিভ” ব্যর্থ হয়। ২০ এপ্রিলে বার্লিনে সোভিয়েত গোলন্দাজ বাহিনী বোমাবর্ষণ শুরু করে। ২১ এপ্রিলে তারা বার্লিনে প্রবেশ করতে শুরু করে। ২২ এপ্রিল জেনারেল স্টাইনার হিটলারের আক্রমনের আদেশ পালন করতে ব্যর্থ হন। এই খবর শুনে হিটলার প্রথমবারের মত বুঝতে পারেন যে জার্মানি যুদ্ধে পুরোপুরি হেরে গিয়েছে। তিনি তার সকল সেনাপতিকে বিশ্বাসঘাতক বলেন। সেনাপতিরা তাকে বার্লিন ত্যাগ করে দক্ষিণ জার্মানিতে গিয়ে যুদ্ধ চালিয়ে যাওয়ার আহ্বান করেন। এতে হিটলার বলেন তারা (সেনাপতিরা) যা ইচ্ছা করতে পারে কিন্তু তিনি বার্লিন ত্যাগ করবেন না। একই সাথে তিনি এসএস বাহিনীর ডাক্তার হাসের কাছে আত্মহত্যার পদ্ধতি নিয়ে জানতে চান। হাস উপদেশ দিলেন পিস্তলের গুলি বিষ একই সাথে প্রয়োগ করার জন্য। এসব জানতে পেরে হিটলারের দীর্ঘসময়ের সহযোগী বিমানবাহিনীর প্রধান হারমান গরিং হিটলারের নিকট আবেদন করেন তাকে ক্ষমতা হস্তান্তরের জন্য। এছাড়া তার অপর দীর্ঘসময়ের সহযোগী হাইনরিখ হিমলার মিত্রবাহিনীর সাথে সন্ধির পদক্ষেপ নেন। কাছের লোকদের এধরনের আচরণে হিটলার আরও ভেঙ্গে পরেন। ২৫ এপ্রিল সোভিয়েত বাহিনী বার্লিন পুরো ঘিরে ফেলে। হিটলার, গয়েবলস ফুরারবাঙ্কারের অনেকে আত্মহত্যার প্রস্তুতি নেন। ২৯ এপ্রিল মধ্যরাতে হিটলার তার ১৫ বছরের সঙ্গিনী ইভা ব্রাউন কে বিবাহ করেন। == চিত্রশালা == Bild Joseph Goebbels mit গোয়েবলস, তার স্ত্রী ম্যাগদা, এবং তাদের ছয়টি সন্তান, পিছনে দাঁড়ানো গোয়েবলসের সৎ-ছেলে, হ্যারল্ড কোয়ান্ট্ট, একমাত্র পরিবারের সদস্য যুদ্ধে যিনি বেঁচে ছিলেন। Bild Hermann Göring und Adolf Hitler bei হিটলার (ডানদিকে) ১৯৪৫ সালের এপ্রিলের প্রথম দিকে বার্লিন রক্ষাকর্তাদের সঙ্গে হারমান গোরিং(মধ্যে) এবং ওকেডবলুর অধিকর্তা ফিল্ড মার্শাল ভ. কেইটেল (খানিকটা দেখা যাচ্ছে) Bild Heinz ভৃত্য হেনজ লিনজ, হিটলারের আত্মহত্যার পর, হিটলারের গবেষণায় প্রথম ব্যক্তিদের মধ্যে একজন ছিলেন। File:Churchill sits on ১৯৪৫ খ্রিষ্টাব্দে 'জুলাই মাসে ফিউরার বাংকার থেকে আনা একটি ক্ষতিগ্রস্ত চেয়ারে বসে উইনস্টন চার্চিল == আরো দেখুন == == নোটস == == তথ্যসূত্র == ===উদ্ধৃতিসমূহ === === গ্রন্থপঞ্জি === == আরো পড়ুন == === বই === === প্রবন্ধ=== মৃত্যু
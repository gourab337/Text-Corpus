'''আফসার খান জাজাই''' (; জন্ম: ১০ আগস্ট, ১৯৯৩) কাবুলে জন্মগ্রহণকারী প্রথিতযশা আফগান আন্তর্জাতিক ক্রিকেটার। আফগানিস্তান ক্রিকেট দলের অন্যতম সদস্য '''আফসার জাজাই''' দলে মূলতঃ উইকেট-রক্ষকের দায়িত্ব পালন করছেন। এছাড়াও, তিনি ডানহাতে ব্যাটিংয়ে পারদর্শীতা প্রদর্শন করে আসছেন। == প্রারম্ভিক জীবন == সেপ্টেম্বর, ২০০৯ সালে আইসিসি অনূর্ধ্ব-১৯ ক্রিকেট বিশ্বকাপ বাছাইপর্বে ছয় খেলায় নয়জনকে আউট করতে সহায়তা করেন। মাত্র ১৬ বছর বয়সেই নিউজিল্যান্ডে অণুষ্ঠিত ২০১০ সালের আইসিসি অনূর্ধ্ব-১৯ ক্রিকেট বিশ্বকাপে আফগানিস্তান দলের সদস্য মনোনীত হন। এরপর ২০১২ সালেও দ্বিতীয়বারের মতো অনূর্ধ্ব-১৯ বিশ্বকাপ খেলেন। ১৮ বছর বয়সে শারজায় অনুষ্ঠিত আন্তর্মহাদেশীয় কাপে আফগানিস্তানের পক্ষে প্রথম-শ্রেণীর ক্রিকেটে অভিষেক ঘটে তার। দ্বিতীয় ইনিংসে তার অপরাজিত ৮৪* রানের সুবাদে আফগান দল নেদারল্যান্ডসের বিপক্ষে তিন উইকেটে জয়লাভ করে। == খেলোয়াড়ী জীবন == ২৮ নভেম্বর, ২০১৪ তারিখে সংযুক্ত আরব আমিরাতের বিপক্ষে অণুষ্ঠিত প্রথম একদিনের আন্তর্জাতিকে অভিষেক ঘটে তার। আফগানিস্তান ক্রিকেট বোর্ড কর্তৃপক্ষ কর্তৃক ২৯ ডিসেম্বর, ২০১৪ তারিখে প্রকাশিত ২০১৫ সালের ক্রিকেট বিশ্বকাপের জন্য আফসার জাজাইসহ ১৫-সদস্যের চূড়ান্ত তালিকা প্রকাশ করে। == তথ্যসূত্র == == আরও দেখুন == নাসির জামাল ২০১৫ ক্রিকেট বিশ্বকাপ দলসমূহ ২০১৪-১৫ দুবাই ত্রি-দেশীয় সিরিজ আফগানিস্তান জাতীয় ক্রিকেট দল == বহিঃসংযোগ == জন্ম ব্যক্তি ক্রিকেটার উইকেট-রক্ষক একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেট বিশ্বকাপের ক্রিকেটার
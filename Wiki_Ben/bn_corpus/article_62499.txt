'''পার্বতী খান''' (née '''মহারাজ''') একটি পপ গায়ক এবং মডেল, যিনি ১৯৮২ সালে বলিউডের ব্যবসাসফল চলচ্চিত্র ডিস্কো ডান্সারের একটি জনপ্রিয় গান জিমি জিমি আজা গানটি গেয়েছিলেন। যার স্বীকৃতিস্বরুপ তিনি ''গোল্ড ডিস্ক'' পুরস্কার জিতেছিলেন। পরবর্তীতে, তিনি দেশব্যাপী প্রতিভা প্রতিযোগিতা জয়লাভের পর ত্রিনিদাদ টোবাগোতে ''খুলা তালা ছোর আয়ি'' গানটি গেয়েছিলেন। ==ব্যক্তিগত জীবন== পার্বীতি খান (মহারাজ) ত্রিনিদাদ টোবাগোর একটি ভারতীয় পরিবারে জন্মগ্রহণ করেন। মাত্র ১২ বছর বয়সে তিনি ত্রিনিদাদ টোবাগোতে অনুষ্ঠিত একটি টেলিভিশন প্রতিযোগিতা অংশ নিয়ে জয়লাভ করেন। পরবর্তীতে, তিনি একজন নার্স হওয়ার জন্য ইংল্যান্ডে অধ্যয়ন করেন। তিনি ড. রাহি মাসুম রাজার ছেলে বলিউডের পরিচালক চিত্রশিল্পী নাদিম খানকে বিয়ে করেন এবং এই দম্পতির জতিন নামে একটি সন্তান রয়েছে। ==কর্মজীবন== পার্বতী খান ডিসকো ড্যান্সার (১৯৮২), লাভ লাভ লাভ (১৯৮৯) এবং মা কসম (১৯৮৫) এর কাজের জন্য পরিচিত। ২০০০ সালে, তিনি নিউইয়র্কের ইউএনজিএ হল-এ অনুষ্ঠিত আন্তর্জাতিক কনসার্টে তার শান্তি ঐক্য সম্পর্কিত রচনাগুলির উপস্থাপনা করেছিলেন। ২০০২ সালে তিনি শিবার ভজন, শাই বাবার শিরদী, মা অমৃতানন্দামাই এবং অন্যান্য হিন্দু দেবতাদের নিয়ে ভজন গেয়েছিলেন। বিশ্বব্যাপী তার গান "জিমি জিমি" প্রশংসিত হয়েছিল, যার স্বীকৃতিস্বরুপ তিনি ''গোল্ডেন পিকক অ্যাওয়ার্ড'' পেয়েছিলেন। ==সাম্প্রতিক বছরগুলি== কয়েক বছর কর্মবিরতির পর, পার্বতী খান ২০১৭ সালের ২৭ জুন তারিখে, মহারাষ্ট্রের মুম্বাইয়ের শানমুখানান্দ হল-এ অনুষ্ঠিত একটি অনুষ্ঠানে বাপ্পি লাহিড়ি ব্যক্তিগত আমন্ত্রণে তিনি আবারো গানের জগতে ফিরে আসেন। ==তথ্যসূত্র== ব্যক্তি মহিলা পপ শিল্পী নেপথ্য কণ্ঠশিল্পী
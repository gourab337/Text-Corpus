'''ডগলাস টমাস রিং''' (; জন্ম: ১৪ অক্টোবর, ১৯১৮ মৃত্যু: ২৩ জুন, ২০০৩) ভিক্টোরিয়া প্রদেশের মেলবোর্নে জন্মগ্রহণকারী বিখ্যাত অস্ট্রেলীয় আন্তর্জাতিক ক্রিকেটার ছিলেন। ১৯৪৮ থেকে ১৯৫৩ মেয়াদকালে অস্ট্রেলিয়া ক্রিকেট দলের অন্যতম সদস্য ছিলেন তিনি। দলে তিনি মূলতঃ ডানহাতে লেগ ব্রেক গুগলি বোলিং করতেন। পাশাপাশি ডানহাতে নীচেরসারির কার্যকরী ব্যাটসম্যানের দায়িত্ব পালন করেছেন। ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়ার প্রতিনিধিত্ব করেন '''ডগ রিং'''। == প্রারম্ভিক জীবন == হোবার্টে জন্মগ্রহণকারী রিং শৈশবেই ভিক্টোরিয়ায় স্থানান্তরিত হন। সেখানে মেলবোর্ন হাই স্কুলে অধ্যয়ন করেন। বিদ্যালয়ে থাকাকালীন ক্রিকেট খেলতেন। ১৯৩৫-৩৬ মৌসুমে প্রাহরানের পক্ষে প্রথম স্তরের ক্রিকেটে অংশ নিতেন। ভিক্টোরিয়ান ক্রিকেট অ্যাসোসিয়েশনের দ্বিতীয় স্তরের ক্রিকেটে বোলিং গড়ে শীর্ষস্থানে ছিলেন। ১৯৩৮ সালে রিচমন্ডের পক্ষে পাঁচ খেলায় অংশ নেয়ার পর ভিক্টোরিয়ার পক্ষে খেলার জন্য মনোনীত হন। ডিসেম্বর, ১৯৩৮ সালে নিউ সাউথ ওয়েলসের বিপক্ষে প্রথম-শ্রেণীর ক্রিকেটে তার অভিষেক হয়। উদ্বোধনী খেলায় চাক ফ্লিটউড-স্মিথের সাথে বোলিং জুটি গড়ে সিড বার্নসের উইকেটসহ চার উইকেট দখল করেন তিনি। পরবর্তী খেলায় নয় নম্বরে ব্যাটিংয়ে নেমে ৮ম উইকেট জুটিতে লিন্ডসে হ্যাসেটের সাথে মূল্যবান ১১২ রান তোলেন। এতে তিনি ৫১ রান করেছিলেন। প্রথম-শ্রেণীর ক্রিকেটে তিনি তার কার্যকরী লেগ স্পিনে ৪২৬ উইকেট পেয়েছেন। এছাড়াও ব্যক্তিগত সর্বোচ্চ ১৪৫ রান তোলেন যা তার সমগ্র খেলোয়াড়ী জীবনে একমাত্র সেঞ্চুরি হিসেবে বিবেচিত। == খেলোয়াড়ী জীবন == ১৯৪৭-৪৮ মৌসুমে ভারতের বিপক্ষে তার টেস্ট অভিষেক ঘটে। কলিন ম্যাককুলের পরিবর্তে সিরিজের পঞ্চম চূড়ান্ত টেস্টে ভারতের বিপক্ষে খেলার জন্য তাকে মনোনীত করা হয়। ১০ নম্বরে ব্যাটিংয়ে নেমে অপরাজিত ১১* থাকা অবস্থায় অস্ট্রেলিয়া দল ৫৭৫/৮ ডিক্লেয়ার করে। আট বলের ৩৬ ওভারে ১০৩ রানে উইকেট পান। পরের ইনিংসে ১৭ রান দিয়ে আরো উইকেট দখল করেন। ফলশ্রুতিতে ইংল্যান্ড সফরের জন্য তাকে দলে অন্তর্ভুক্ত করা হয়। ১৯৪৮ সালে ইংল্যান্ড সফরে ডন ব্র্যাডম্যানের নেতৃত্বাধীন অপরাজেয় দলে খেলেন। সফরে তিনি ইংল্যান্ডের বিরুদ্ধে একটিমাত্র টেস্টে অংশ নিয়েছিলেন। ওভালে অনুষ্ঠিত টেস্টে ইংল্যান্ড মাত্র ৫২ রানে অল-আউট হয়। প্রথম ইনিংসে তিনি বোলিং করার সুযোগ পাননি। দ্বিতীয় ইনিংসে ২৮ ওভারের মিতব্যয়ী বোলিং করে অ্যালান ওয়াটকিন্সের উইকেটটি পান। ব্র্যাডম্যানের চূড়ান্ত টেস্টটি ইনিংসের ব্যবধানে জয় পায়। তবে, ১৯৫১-৫২ মৌসুমে ওয়েস্ট ইন্ডিজের বিপক্ষে সর্বাপেক্ষা অধিক সফলতা লাভ করেন। এরপর ১৯৫৩ সালে তিনি পুণরায় ইংল্যান্ড সফরে যান। == অবসর == ক্রিকেট খেলা থেকে অবসর নেয়ার পর ভিক্টোরিয়ার শিল্প-কারখানায় প্রশাসক পদে দায়িত্ব পালন করেন। এরপর রেডিওতে ক্রিকেট ধারাভাষ্যকার পরে অস্ট্রেলিয়ার ওয়ার্ল্ড অব স্পোর্টে উপস্থাপনায় সম্পৃক্ত ছিলেন তিনি। ‘লেসলি’ নাম্নী এক রমণীর পাণিগ্রহণ করেন। দম্পতির তিন সন্তান ছিল। ২৩ জুন, ২০০৩ তারিখে ৮৪ বছর বয়সে মেলবোর্নে ডগ রিংয়ের দেহাবসান ঘটে। == তথ্যসূত্র == == আরও দেখুন == বিল জনস্টন কেন মিউলম্যান কুইন্সল্যান্ড ক্রিকেট দল অস্ট্রেলিয়া জাতীয় ক্রিকেট দল অস্ট্রেলীয় টেস্ট ক্রিকেটারদের তালিকা ১৯৪৮ অস্ট্রেলিয়া ক্রিকেট দলের ইংল্যান্ড সফর == বহিঃসংযোগ == জন্ম মৃত্যু (ক্রিকেট) ক্রিকেটার টেস্ট ক্রিকেটার সৈনিক ক্রিকেটার ক্রিকেটার
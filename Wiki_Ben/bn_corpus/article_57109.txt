যে সমাসে প্রতিটি সমস্যমান পদের অর্থের সমান প্রাধান্য থাকে এবং ব্যাসবাক্যে একটি সংযোজক অব্যয় (কখনো বিয়োজক) দ্বারা যুক্ত থাকে, তাকে '''দ্বন্দ্ব সমাস''' বলে। যেমন: তাল তমাল= তাল-তমাল, দোয়াত কলম= দোয়াত-কলম। এখানে তাল তমাল এবং দোয়াত কলম- প্রতিটি পদেরই অর্থের প্রাধান্য সমস্ত পদে রক্ষিত হয়েছে। দ্বন্দ্ব সমাসে পূর্বপদ পরপদের সম্বন্ধ বোঝানোর জন্য ব্যাসবাক্যে এবং, ও, আর এই অব্যয় পদগুলো ব্যবহৃত হয়। যেমন: মাতা পিতা= মাতা-পিতা। == প্রকারভেদ == দ্বন্দ্ব সমাস আট প্রকার: ১। সমার্থক দ্বন্দ্ব: কাজ কর্ম= কাজ-কর্ম ২। বিপরীতার্থক দ্বন্দ্ব: দিন রাত= দিন-রাত ৩। বিকল্পর্থক দ্বন্দ্ব: হার অথবা জিৎ= হার-জিৎ ৪। সমাহার দ্বন্দ্ব: দুধ কলা= দুধ-কলা ৫। মিলনার্থক দ্বন্দ্ব: চাল ডাল= চাল-ডাল ৬। অলোপ দ্বন্দ্ব: কাগজে কলমে= কাগজে-কলমে ৭। বহুপদী দ্বন্দ্ব: রূপ, রস, গন্ধ স্পর্শ= ৮। একশেষ দ্বন্দ্ব: তুমি, আমি সে= আমরা == দ্বন্দ্ব সমাসের গঠন == বিভিন্নভাবে দ্বন্দ্ব সমাস গঠিত হয়। যেমন: ১. মিলনার্থক শব্দযোগে: মা-বাপ, মাসি-পিসি, জ্বিন-পরি, চা-বিস্কুট ২. বিরোধার্থক শব্দযোগে: দা-কুমড়া, অহি-নকুল, স্বর্গ-নরক ইত্যাদি ৩. বিপরীতার্থক শব্দযোগে: আয়-ব্যয়, জমা-খরচ, ছোট-বড়, ছেলে-বুড়ো, লাভ-লোকসান ৪. অঙ্গবাচক শব্দযোগে: হাত-পা, নাক-কান, বুক-পিঠ, মাথা-মুণ্ডু, নাক-মুখ ৫. সংখ্যাবাচক শব্দযোগে: সাত-পাঁচ, নয়-ছয়, সাত-সতের, উনিশ-বিশ ৬. সমার্থক শব্দযোগে: হাট-বাজার, ঘর-দুয়ার, কল-কারখানা, মোল্লা-মৌলভি, খাতা-পত্র ৭. প্রায় সমার্থক সহচর শব্দযোগে: কাপড়-চোপড়, পোকা-মাকড়, দয়া-মায়া, ধূতি-চাদর ৮. দুটি সর্বনামযোগে: যা-তা, যে-সে, যথা-তথা, তুমি-আমি, এখানে-সেখানে ৯. দুটি ক্রিয়াযোগে: দেখা-শোনা, যাওয়া-আসা, চলা-ফেরা, দেওয়া-থোওয়া ১০. দুটি ধীরে-সুস্থে, আগে-পাছে, আকারে-ইঙ্গিতে ১১. দুটি বিশেষণযোগে: ভালো-মন্দ, কম-বেশি, আসল-নকল, বাকি-বকেয়া == বিশেষ দ্বন্দ্ব সমাস == === অলুক দ্বন্দ্ব === যে দ্বন্দ্ব সমাসে কোনো সমস্যমান পদের বিভক্তি লোপ পায় না, তাকে '''অলুক দ্বন্দ্ব''' বলে। যেমন: দুধে-ভাতে, জলে-স্থলে, দেশে-বিদেশে, হাতে-কলমে। === বহুপদী দ্বন্দ্ব === তিন বা বহু পদে দ্বন্দ্ব সমাস হলে তাকে '''বহুপদী দ্বন্দ্ব সমাস''' বলে। যেমন: == আরো দেখুন == বাংলা ব্যাকরণ বাংলা ভাষা সমাস ** কর্মধারয় সমাস ** তৎপুরুষ সমাস ** বহুব্রীহি সমাস ** দ্বিগু সমাস ** অব্যয়ীভাব সমাস == তথ্যসূত্র ==
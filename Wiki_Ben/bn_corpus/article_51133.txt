'''প্লাসিবো হচ্ছে''' Latin ''placēbō'', "I shall please" from ''placeō'', "I please") এক ধরনের পদ্ধতি বা বস্তু যা মূলতঃ কোন ঔষধি প্রভাব না ফেলেই চিকিৎসা ক্ষেত্রে ব্যবহৃত হয়। সাধারণত, রোগীকে মানসিকভাবে আশ্বস্ত করার জন্য যে, তাকে ঔষধ প্রয়োগে চিকিৎসা করা হচ্ছে, প্লাসিবো প্রয়োগ করা হয়। ঔষধ পরীক্ষা করার সময়, কন্ট্রোল হিসেবে প্লাসিবো ব্যবহার করা হয়। এতে পরীক্ষায় অংশগ্রহণকারী স্বেচ্ছাসেবকেরা জানতে পারে না তাদের উপর প্রয়োগকৃত ঔষধ আসলেই কার্যকরী কি কার্যকরী না। ফলে, পরীক্ষার ফলাফল কোনভাবে প্রভাবিত হওয়ার সুযোগ থাকেনা। এটি একটি মানসিক অবস্থা তৈরি করে, ফলে রোগীর মনে হয় তার রোগ সেরে যাচ্ছে। যদিও এতে ঔষধি প্রভাব নয় বরং রোগীর মানসিক ইচ্ছেটাই কাজ করে। এই প্রভাবকে প্লাসিবো ইফেক্ট বা প্লাসিবো প্রভাব বলা হয়। অদ্যবধি প্লাসিবো ইফেক্ট নিয়ে গবেষণা চলে আসছে। চিকিৎসা গবেষণায় প্লাসিবো গুরূত্বপূর্ণ হাতিয়ার। নিষ্ক্রিয় ট্যাবলেট (চিনির তৈরি ঔষধের মত ট্যাবলেট) শ্যাম সার্জারি (যাতে রোগীকে বুঝ দেয়ার জন্য অস্ত্রোপাচারের অভিনয় করা হয়) এবং আরো অনেক পদ্ধতিতে মিথ্যে তথ্যের ব্যবহার প্লাসিবো হিসেবে অহরহ ব্যবহার হয়ে আসছে। এমনকি প্রমান আছে যে, রোগীদের যদি জানানো হয়, এই প্লাসিবো প্রয়োগে তাদের রোগের উন্নতি ঘটবে দেখা যায়, সত্যিকার অর্থেই তাদের রোগের অবস্থার উন্নতি ঘটাচ্ছে। অর্থাৎ, প্লাসিবো তাদের সুস্থ বোধ করতে অবদান রাখছে। এটাও লক্ষণীয় যে, রোগীর অজান্তে প্লাসিবো ব্যবহারে সাধারণত তা রোগে কোন অবদান রাখে না বললেই চলে। পারকিনসন ডিজিজ, বিষন্নতাসহ বিভিন্ন রোগে ব্যাথানাশক হিসেবে প্লাসিবোর ব্যবহার নিয়ে গবেষণা চালিয়ে যাচ্ছেন। এমেরান মেয়ার, জোহানা জারকো এবং ম্যাট লিবারম্যান মস্তিষ্ক ইম্যাজিং পদ্ধতি ব্যবহার করে দেখিয়েছেন, প্লাসিবোর প্রভাব সত্যিকার অর্থেই মস্তিষ্কের গঠনে লক্ষ করার মত পরিবর্তন আনে। প্লাসিবো শরীরের গাঠনিক বেশ কিছু পরিবর্তন যেমন হৃদস্পন্দন, রক্তচাপ মস্তিষ্কের রাসায়নিক কার্যক্রমের পরিবর্তনের ভূমিকা রাখে। বিষন্নতা এবং পারকিনসন ডিজিজের মত রোগে এই পরিবর্তনসমূহ লক্ষনীয়। তবে এজমা বা শ্বাসকষ্টের মতো প্লাসিবো কোন পরিবর্তন না আনলেও রোগীরা কিছুট সুস্থবোধ করছে এরকম মত ব্যক্ত করায় এটা নিয়ে বিতর্ক রয়ে যায়। == নৈতিকতা == ঐতিহাসিকভাবেই প্লাসিবোর ব্যবহার নিয়ে বিতর্ক বিদ্যমান। উল্লেখযোগ্য চিকিৎসা সংঘ প্লাসিবোর ব্যবহারে সম্মতি দিলেও, ১৯০৩ সালে রিচার্ড ক্যাবট প্লাসিবো ইফেক্টের ব্যবহার করা উচিৎ নয় বলে সিদ্ধান্ত দে। নিউম্যান দেখান, "প্লাসিবো প্যারাডক্স"- যাতে প্লাসিবোর ব্যবহার নৈতিকতা বিরোধী না হলেও "রোগ সারাচ্ছে না এমন কিছুর ব্যবহার" সম্পূর্ন নৈতিকতা বিরোধী। == কীভাবে প্লাসিবো ইফেক্ট কাজ করে == প্লাসিবোর প্রভাবে সম্পূর্ণভাবে রোগীর উপর নির্ভর করে। তাই এর সঠিক কারণ বের করা সম্ভববপর নয়। সম্ভাব্য একাধিক পদার্থ প্লাসিবো প্রভাবে অবদান রাখে। গবেষণার ধরন পর্যবেক্ষনের ভিত্তিতে এই পদার্থগুলো বিভিন্ন সময় বিভিন্ন হয়। হরমোন অথবা এন্ডজেনাস অপিওয়েডস এবং আরো কিছু পদার্থের উপস্থিতি প্লাসিবো প্রভাবকে প্রভাবান্বিত করে। এর মাঝে রয়েছে আশানুরূপ প্রভাব, গড়পড়তা প্রভাব এবং গবেষণা পদ্ধতির ভ্রান্তি। == তথ্যসূত্র == Category:CS1 maint: Multiple names: authors list পরিভাষা
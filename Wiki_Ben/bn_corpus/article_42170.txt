'''নাশিদ কামাল''' একজন বাংলাদেশী কণ্ঠশিল্পী, লেখিকা জনসংখ্যাতত্ত্ব বিষয়ের অধ্যাপিকা। তিনি বাংলা লোকগীতির বিখ্যাত শিল্পী আব্বাসউদ্দীন আহমদ এর বড় নাতনি। কামাল নজরুল সংগীতের শিল্পী হিসেবে বিখ্যাত। নজরুল সংগীতে তার অবদানের জন্য তিনি ২০০৯ সালে নজরুল একাডেমি থেকে নজরুল পুরস্কার এবং ২০১৪ সালে নজরুল ইনস্টিটিউট থেকে নজরুল পদক পেয়েছেন। ==জীবনী== মুস্তফা কামাল হুসনে আরা কামাল এর তিন সন্তানের মধ্যে সবার বড় নাশিদ কামাল যুক্তরাজ্যের লন্ডন শহরে জন্মগ্রহণ করেন। কামালের পিতা একজন বিচারক ছিলেন এবং বাংলাদেশের প্রধান বিচারপতি হিসেবেও দায়িত্ব পালন করেছেন। মা ছিলেন কবি, অধ্যাপিকা জনহিতৈষী। তিনি অবসরের পূর্ব পর্যন্ত ঢাকা বিশ্ববিদ্যালয় এর সমাজকল্যাণ বিভাগের চেয়ারম্যান ছিলেন। নাশিদ কামালের দুই বোন হলেন নীলা সাত্তার নাফিজা কে মনেম। তার চাচা মুস্তফা জামান আব্বাসী প্রখ্যাত বাংলাদেশী সংগীতজ্ঞ এবং চাচি ফেরদৌসী রহমান জনপ্রিয় নেপথ্য গায়িকা। দুই বছর বয়সে নাশিদ কামাল পিতামাতার সঙ্গে স্থায়ীভাবে বাংলাদেশে (তৎকালীন পূর্বপাকিস্তান) চলে আসেন। ছোট থাকতেই তিনি গান গাওয়া শুরু করেছিলেন। ১৯৬৪ সালের ২৫ ডিসেম্বর পাকিস্তান টেলিভিশনের (পিটিভি) পূর্বপাকিস্তান কেন্দ্রে (বর্তমানে বাংলাদেশ টেলিভিশন বিটিভি) এর উদ্বোধনী দিনে শিশুশিল্পী হিসেবে তিনি গান করেন। পড়াশোনার পাশাপাশি তিনি ওস্তাদ পি. সি. গোমেজ, ওস্তাদ আখতার সাদমানি, ওস্তাদ কাদের জামিরি, পণ্ডিত যশরাজ প্রমুখ প্রখ্যাত গুরুর কাছে সঙ্গীত শিক্ষা গ্রহণ করেন। গান শেখা গাওয়ার সঙ্গে তিনি তার্কিক উপস্থাপক হিসেবেও আত্মপ্রকাশ করেন। ১৯৭৬ সালে বাংলাদেশের টেলিভিশনে প্রচারিত বিতর্ক প্রতিযোগিতা “তর্ক যুক্তি তর্ক” অনুষ্ঠানে তিনি শ্রেষ্ঠ বক্তার পুরস্কার লাভ করেন। ==বৈবাহিক জীবন== নাশিদ কামাল বাংলাদেশ সেনাবাহিনীতে কর্মরত চিকিৎসক আনিস ওয়াইজকে বিয়ে করেন, যিনি মেজর জেনারেল পদে থাকা অবস্থায় অবসরপ্রাপ্ত হন। আনিস ২০০২ সালে মৃত্যুবরণ করেন। তাদের দুই মেয়ে আরমীন মুসা আশনা মুসা। আরমীন ঘাসফড়িং ব্যান্ডের গীতিকার-গায়িকা আর আশনা আইনজীবী। ==শিক্ষা== নাশিদ হলিক্রস গার্লস হাই স্কুল থেকে ১৯৭৩ সালে এসএসসি পরীক্ষায় অবতীর্ণ হয়ে মেয়েদের মেধাতালিকায় ৭ম স্থান অধিকার করেন। হলিক্রস কলেজ থেকে ১৯৭৫ সালে এইচএসসি পরীক্ষায় সমন্বিত মেধাতালিকায় ২য় স্থান লাভ করেন। এরপর ঢাকা বিশ্ববিদ্যালয় এর পরিসংখ্যান বিষয়ে স্নাতক শ্রেণিতে পড়ালেখা করেন এবং ১৯৮০ সালে নিজের বিভাগে প্রথম শ্রেণিতে প্রথম হন। এরপর তিনি কানাডার কার্লেটন বিশ্ববিদ্যালয় (অটায়া) থেকে ১৯৮২ সালে গণিত বিষয়ে স্নাতকোত্তর ডিগ্রি লাভ করেন। তিনি লন্ডন এর ক্যামডেন ‘লন্ডন স্কুল অফ হাইজিনি এন্ড ট্রপিক্যাল মেডিসিন’ (LSHTM) মেডিক্যাল ডেমোগ্রাফিতে ডক্টোরাল ডিগ্রির জন্য যান এবং ১৯৯৬ সালে পিএইচডি লাভ করেন। == পেশাজীবন == === গবেষণাক্ষেত্রে === কামালের প্রফেশনাল ক্যরিয়ার শুরু হয় ১৯৮৩ সালে, যখন তিনি ICDDR.B যোগদান করেন। তিনি সেখানে তিন বছর কাজ করেন। তিনি বাংলাদেশ এবং সুদানের হয়ে UNFPA-এর উপদেষ্টা ছিলেন। তার প্রকাশনা বহুল স্বীকৃত স্বাস্থ্য জার্নাল- দ্য লানসেট সহ ২৫ টিরও বেশী পীয়ার রিভিও জার্নালে প্রকাশিত হয়েছে। === শিক্ষাক্ষেত্রে === কামাল ১৯৮৬ সালে ঢাকা পরিসংখ্যান গবেষণা শিক্ষণ ইনস্টিটিউট (আই.এস.আর.টি) তে নিযুক্ত হন। পরবর্তীতে, তিনি ইনডিপেন্ডেন্ট বিশ্ববিদ্যালয়ে (IUB) জনসংখ্যা-পরিবেশ ডিপার্টমেন্টের প্রধান হয়ে ১৯৯৬ সালে যোগদান করেন এবং ২০১০ সালে, নর্থ সাউথ বিশ্ববিদ্যালয় এর জীব পরিসংখ্যান বিভাগের প্রফেসর হয়ে আসার আগ পর্যন্ত দায়িত্ব পালন করেন। তিনি বর্তমানে পরিসংখ্যানের সহকারি প্রফেসর হয়ে BRAC Business School, ব্র্যাক কর্মরত আছেন। === প্রকাশিত লেখিকা === ''The Return of Laili II'' এর মোড়ক উন্মোচনে কামাল নাশিদ কামালের বারটি প্রকাশিত বই রয়েছে,এরমধ্যে দশটি লেখক হিসেবে এবং দুটি প্রকাশক হিসেবে। বাংলা এবং ইংরেজি, উভয় ভাষায় লিখেন। তিনি কল্পকাহিনী (উপন্যাস এবং ছোট গল্প), কবিতা, জীবনী, অণুচ্ছেদ এবং রচনাসমগ্র লিখেছেন। এছাড়াও তিনি, বাংলা সাহিত্যের উল্লেখযোগ্য সাহিত্যকর্ম ইংরেজিতে অনুবাদ করেন, যেখানে নজরুলের সাহিত্যকর্ম বিশেষভাবে উল্লেখযোগ্য। ''লাইলির প্রত্যাবর্তন'' তার সব থেকে আলচিত বই সিরিজ, যা নজরুলের বিখ্যাত গানগুলোর অনুবাদ। ''চক্রবাক'' হচ্ছে এরকম আরেকটি উল্লেখযোগ্য অনুবাদ গ্রন্থ যেখানে নজরুলের বাইশটি প্রেমের কবিতা স্থান পেয়েছে। তার অন্যান্য অনুবাদের মধ্যে রয়েছে- ''কাজী নজরুল ইসলামের জীবনী'', বাংলাদেশের জাতীয় কবির জীবনী নিয়ে মূলত রফিকুল ইসলামের লিখিত বই, এবং ''My Life in Melody'', আব্বাস উদ্দীন আহমদের আত্মজীবনী। === কন্ঠশিল্পী === নাশিদ কামাল চার দশক ধরে গান গেয়ে যাচ্ছেন। নজরুল গীতিশিল্পী হিসেবে সুখ্যাতি এবং বাংলা লোক সংগীত পরিবেশনের জন্য তিনি বহুলভাবে পরিচিত। তিনি ক্লাসিক্যাল এবং সংগীত শিল্পী হিসেবে পরিচিত। তাছাড়া, তিনি উর্দু গজল গান গেয়ে থাকেন। বাংলা এবং উর্দু গান গাওয়ার পাশাপাশি, তিনি অনেক বিদেশি ভাষায় যেমন- জাপানী, চীনা, রোমানিয়ান এবং টার্কি ভাষায় গান গেয়েছেন। নজরুল গীতি, গজল এবং লোক সংগীত সহ কামালের এগারটি রেকর্ডেড গানের এ্যালবাম আছে। যখন থেকেই তিনি শিশু শিল্পী হিসেবে গান শুরু করেন, তখন থেকেই তিনি বাংলাদেশ ভারতের বিভিন্ন রেডিও এবং টেলিভিশন স্টেশনে নিয়মিত সংগীত পরিবেশন করে আসছেন। == পদক == ২০০৯: নজরুল একাডেমী, বাংলাদেশের পক্ষ থেকে '''নজরুল পুরস্কার ''' ২০১১: চ্যানেল আই, বাংলাদেশের পক্ষ থেকে '''City Cell Channel Music Award''' ২০১৪: নজরুল ইন্সটিটিউট, বাংলাদেশের পক্ষ থেকে '''নজরুল পদক''' ২০১৪: চুরুলিয়া নজরুল একাডেমী, ভারতের পক্ষ থেকে '''নজরুল পদক''' == সম্মাননা স্কলারশিপ == সহযোগী গবেষক, গণিত পরিসংখ্যান ডিপার্টমেন্ট, কার্লটন বিশ্ববিদ্যালয়, অটোয়া, কানাডা। ১৯৮১-১৯৮২ স্বল্পকালীন অনুদান, ইস্ট ওয়েস্ট বিশ্ববিদ্যালয়, যুক্তরাষ্ট্র। ১৯৯০ অভার্সিস স্টুডেন্ট গ্রান্ট, লন্ডন স্কুল অব হাইজিন এন্ড ট্রপিক্যাল মেডিসিন, যুক্তরাজ্য। ১৯৯২-১৯৯৬ সিমন জনসংখ্যা ফেলোশিপ, যুক্তরাজ্য। ১৯৯৪ মেলন ফাউন্ডেশন এওয়ার্ড, যুক্তরাষ্ট্র। গ্রীষ্মকালীন ২০০১ AIBS Award, যুক্তরাষ্ট্র। গ্রীষ্মকালীন ২০০১ CAS Award, ISCB ২০০৮ IUSSP Grant, মরক্কো। ২০০৯ == কর্ম == === গ্রন্থপঞ্জি=== ==== গল্প-উপন্যাস ==== ''আজীবন বসন্ত''। ছোট গল্প। ঢাকা, বাংলাদেশ: অন্যয় প্রকাশনী। ২০০৫ ''দ্য গ্লাস ঢাকা, বাংলাদেশ: এ্যাডর্ন পাবলিকেশনস। ২০১১ ==== আত্মজীবনী ==== ''জুঁই ফুলের বারান্দা। ঢাকা, বাংলাদেশ: অনন্যা প্রকাশনী। ২০০২ ''রিডাউ নদীর ধারে''। ঢাকা, বাংলাদেশ: অনন্যা প্রকাশনী। ২০০২ ==== প্রবন্ধ ==== ''The Garden of Errors''। ঢাকা, বাংলাদেশ: আদরন প্রকাশনী। ২০১৪ ==== অনুবাদ ==== ''The Return of Laili''. Translation of Nazrul's songs. Dhaka, Bangladesh: Adorn Publications. 2010 ''Biography of Kazi Nazrul Islam''. Nazrul's biography. Rafiqul Islam. Dhaka, Bangladesh: Nazrul Institute. 2013 ''My Life in Melody''. Abbas Uddin's autoiography. Abbas Uddin Ahmed. Dhaka, Bangladesh: Adorn Publications. 2014 ''Chokrobak'' (The Swan). Translation of Nazrul's poems. Dhaka, Bangladesh: Nazrul Institute. 2014 ''The Return of Laili 2''. Translation of Nazrul's songs. Dhaka, Bangladesh: Adorn Publications. 2016 ==== সম্পাদিত ==== ''এই আছি এই নাই'' অনুচ্ছেদসমগ্র। ঢাকা, বাংলাদেশ: প্রোব প্রকাশনী। ২০১৩১ চির উন্নত মম. শির'' অনুচ্ছেদসমগ্র। ঢাকা, বাংলাদেশ: অসগুড প্রকাশনী। ২০১৪ === সঙ্গীত এ্যালবামের তালিকা === == তথ্যসূত্র == == বহিঃসংযোগ == আমাজন.কম-এ ''দ্যা গ্লাস ব্যাঙ্গলস'' (কাঁচের ছুড়ি) ভিওএ বাংলাতে নজরুল আব্বাস উদ্দিনের সাথে কামাল লেখিকা নারী সঙ্গীতশিল্পী ব্যক্তি প্রাক্তন শিক্ষার্থী বিশ্ববিদ্যালয় অনুষদ স্কুল অব হাইজিন এ্যান্ড ট্রপিকাল মেডিসিনের প্রাক্তন শিক্ষার্থী প্রাক্তন শিক্ষার্থী বিষয়শ্রেণী:হলি ক্রস কলেজের (ঢাকা) প্রাক্তন শিক্ষার্থী সঙ্গীত শিল্পী
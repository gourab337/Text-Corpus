'''জোয়াহেরুল ইসলাম''' ('''ভিপি জোয়াহের''' নামেও পরিচিত) একজন বাংলাদেশি রাজনীতিবিদ এবং একাদশ জাতীয় সংসদ সদস্য। তিনি টাঙ্গাইল-৮ আসন থেকে ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে সংসদ সদস্য নির্বাচিত হন। ==প্রারম্ভিক জীবন== জোয়াহেরুল ইসলাম টাঙ্গাইল জেলার সখিপুর উপজেলার বেড়বাড়ী গ্রামে জন্মগ্রহণ করেন। তার পিতার নাম পরান আলী মিয়া মাতার নাম মালেকা বেগম। শিক্ষাজীবনে তিনি স্নাতকোত্তর এলএলবি ডিগ্রি অর্জন করেন। ==রাজনৈতিক জীবন== জোয়াহেরুল ইসলাম ছাত্রজীবন থেকেই রাজনীতিতে যুক্ত হন। ১৯৭৯ সালে সরকারী সাদাত বিশ্ববিদ্যালয় কলেজ শাখা ছাত্রলীগের সভাপতি, টাঙ্গাইল জেলা ছাত্রলীগের যুগ্ম আহ্বায়ক, ১৯৮০ সালে টাঙ্গাইল জেলা ছাত্রলীগের সিনিয়র সহ-সভাপতি ১৯৮৩ সালে জেলা ছাত্রলীগের সভাপতি নির্বাচিত হন। তিনি কেন্দ্রীয় ছত্রলীগের সহ-সম্পাদক হিসেবেও দায়িত্ব পালন করেন। নব্বইয়ের স্বৈরাচার বিরোধী আন্দোলনের সময় গঠিত ছাত্র সংগ্রাম পরিষদের টাঙ্গাইল জেলা কমিটির আহ্বায়ক ছিলেন। তিনি ১৯৮৭-৮৮ ১৯৮৯-৯০ মেয়াদে সরকারী সাদাত বিশ্ববিদ্যালয় কলেজ ছাত্র সংসদের সহ-সভাপতি (ভিপি) হিসেবে দায়িত্ব পালন করেন। জোয়াহেরুল বর্তমানে আওয়ামী লীগের টাঙ্গাইল জেলা শাখার সাধারণ সম্পাদকের দায়িত্ব পালন করছেন। ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে তিনি আবদুল কাদের সিদ্দিকীর মেয়ে কুড়ি সিদ্দিকীকে পরাজিত করে টাঙ্গাইল-৮ আসন থেকে সংসদ সদস্য নির্বাচিত হন। ==তথ্যসূত্র== ব্যক্তি জেলার রাজনীতিবিদ আওয়ামী লীগের রাজনীতিবিদ জাতীয় সংসদ সদস্য
'''পাইগেইম''' পাইথন প্রোগ্রামিং ভাষায় লিখিত একটি ভিডিও গেইম প্রস্তুতকারী ফ্রেমওয়ার্ক বা লাইব্রেরী। পাইগেইম প্রকৃতপক্ষে একটি ক্রস প্লাটফর্ম পাইথন মডিউল সেট। ভিডিও গেইমের সাথে বিভিন্ন ধরনের গ্রাফিক্স শব্দ যোগ করার জন্য পাইথন প্রোগ্রামিং ভাষা ব্যবহার করে পাই গেইমে উচ্চ ক্ষমতা সম্পন্ন লাইব্রেরি দেয়া আছে। পাইগেইম লাইব্রেরীটি সিম্পল ডাইরেক্টমিডিয়া লেয়ার (Simple DirectMedia Layer বা SDL) লাইব্রেরীকে ভিক্তি করে তৈরি করা হয়েছে। এসডিএল ব্যবহার করার উদ্যেশ্য ছিল এতে করে একজন ডেভেলপারকে রিয়েল টাইম কম্পিউটার গেইম তৈরি করতে হলে সি প্রোগ্রামিং ভাষার লো লেভেল মেকানিকসগুলো জানতে হবে না। পাইগেইম পাইএসডিএলকে (PySDL) প্রতিস্থাপন করার জন্য তৈরি করা হয়েছে। এই লাইব্রেরীটির জনক হিসেবে পিট শেনেরসকে (Pete Shinners) অভিহিত করা হয়। পাইগেইম একটি মুক্ত সোর্স লাইব্রেরি যা জিএনইউ লেসার জেনারেল পাবলিক লাইসেন্সের (GNU Lesser General Public License) আওতায় ব্যবহারযোগ্য। ২০০৪ সাল থেকে ২০০৫ সাল পর্যন্ত পাইগেইম প্রজেক্টটি একটি কমিউনিটি প্রজেক্ট হিসেবে পরিগণিত হত। পাইথন প্রোগ্রামিং ভাষা পাইগেইম ব্যবহার করে কম্পিউটার গেইম তৈরি করার জন্য অনেক টিউটোরিয়াল রয়েছে। টিউটোরিয়াল ছাড়াও পাইথন ব্যবহার করে প্রায়শই বিভিন্ন ধরনের গেইম তৈরির প্রতিযোগিতা আয়োজন করা হয়। ==তথ্যসূত্র==
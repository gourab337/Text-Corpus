১৯৭০ সালের ৪ই জানুয়ারি চীনের ইউনান প্রদেশের টংহাই কাউন্টিতে '''১৯৭০-এর টংহাই ভূমিকম্প''' সংঘঠিত হয়েছিল। এটির উৎপত্তি হয়েছিল রেড রিভার ফল্টে যা কিনা ১৭০০ সালের পর থেকে কখনও রিখটার স্কেলে মাত্রার ভূমিকম্পের সম্মুখীন হয়নি। ভূমিকম্পটির মাত্রা ছিল রিখটার স্কেলে ৭.৭ এবং এর ফলে প্রায় ১৫০০০ মানুষের প্রাণহানি ঘটে যা একে তৎকালীন দশকের সবচেয়ে বড় প্রাণঘাতী দুর্যোগে পরিণত করে। কম্পনের ফলে ক্ষয়ক্ষতির পরিমাণ ছিল থেকে ২৫ মিলিয়ন ডলারের মধ্যে যা ৮,৭৮১ বর্গকিলোমিটার ৩,৩৯০ বর্গমাইল) এলাকা জুড়ে অনুভূত হয়। উত্তর ভিয়েতনামের হ্যানয়ে, উপকেন্দ্র থেকে প্রায় ৪৮৩ কিলোমিটার (৩০০ মাইল) দূরে, শহরজুড়ে ভাঙন ছড়িয়ে পড়ায় ক্ষতিগ্রস্থরা তাদের বাড়ি-ঘর ছেড়ে চলে যায়। সাংস্কৃতিক বিপ্লবের সময় সংঘটিত হওয়ায়, এক দশক জুড়ে চীন সরকার দ্বারা এটিকে ততোটা ব্যাপকভাবে জনসম্মুখে প্রচার করা হয়নি। ভূমিকম্পে বিতরণকৃত ত্রাণ এর পরিমাণকে বেইজিং মর্নিং পোস্ট “করুণা উদ্রেক করার মত অল্প” বলে বর্ণনা করে। জীবিতদের মধ্যে সরবারাহকৃত সাহায্যের বেশির ভাগই ছিল মাও সে তুং ব্যাজ এবং শোক চিঠি সম্বলিত অনেকটা “আধ্যাত্মিক” ধরনের। তবে চীন সরকার ভূমিকম্পটি নিয়ে দীর্ঘমেয়াদি গবেষণা করে। ২৫ বছর পর চীনের সবচেয়ে বড় ভূমিকম্প পর্যবেক্ষণ ব্যবস্থা তৈরির পিছনে এটি একটি কারণ। == পটভূমি এবং টেকটোনিক == উপকেন্দ্রিয় অঞ্চল ইউনান হল অধিকতর ভূ-কম্পন সক্রিয় প্রদেশ। সবচেয়ে কাছাকাছি সময়ে নথিভুক্ত ভূমিকম্পটি ছিল ৯ম শতকে, তবে মাঝারি থেকে শক্তিশালী ভূমিকম্প গুলো ১৫ শতক থেকে পর্যবেক্ষণ করা হয় ৯ম শতক থেকে বা তার অধিক মাত্রার ৩২ টি ভূমিকম্প এই প্রদেশে সংঘটিত হয়। অগভীর স্ট্রাইক স্লিপ ফল্টিং ইউনান কম্পনের একটি বৈশিষ্ট্য। ১৯৭০ সালের টংহাই ঘটনার মত দক্ষিণ-পূর্ব ইউনানের ভূমিকম্পগুলো প্রদেশের অন্যান্য অংশের চেয়ে কম ঘন হয়। রেড রিভার ফল্ট লাইনের উপর সংঘটিত হওয়া ভূমিকম্পটিতে সামগ্রিকভাবে সিসমোলোজিকাল প্রক্রিয়ার অভাব রয়েছে। ১৯৬২ সালের ভূতত্ত্ব মন্ত্রণালয়ের প্রতিবেতন অনুযায়ী রেড রিভার ভূমিকম্প সাধারণত উচ্চ কোণে বৃদ্ধি পায়। সেখানকার পাললিক শিলা গুলো প্লাইস্টোসিন এবং হলোসিন যুগে গঠিত হওয়া বেশ কিছু বড় ভূমিকম্প নির্দেশ করে। ১৭০০ সাল থেকে ভূকম্পনটির আগ পর্যন্ত এই ফল্ট লাইনের উপর রিখটার স্কেলে মাত্রার চেয়ে বড় কোন ভূমিকম্প হয়নি, তাই এই ফল্ট লাইন কে “মৃত” বলা হত। ১৯৭০ সালের টংহাই ভূমিকম্পের পর থেকে মনে করা হয় যে জাপান মেডিয়ান টেকটোনিক লাইনের মত রেড রিভার ফল্ট লাইন টি একটি বড় সিসমিক গ্যাপ অতিক্রম করছে, যেখানে ৭০০ সালের পর থেকে উল্লেখযোগ্য কোন ভূকম্পন না হলেও হলোসিন যুগে বিশাল ভাবে ঘটতে দেখা যায়। == ক্ষয়ক্ষতি এবং হতাহত == ভূমিকম্পটির উপকেন্দ্রটি ছিল কুনমিং এর ১২১ কিলোমিটার (৭৫ মাইল) দক্ষিণ-পশ্চিমে এবং গেজিউ এর ৯৭ কিলোমিটার (৬০ মাইল) উত্তর-পশ্চিমে। এই এলাকাটি ছিল প্রধানত তামাক-উৎপাদন অঞ্চল। ভাঙ্গনের প্রভাব ৮,৭৮১ বর্গকিলোমিটার (৩৩৯০ বর্গমাইল) এলাকা জুড়ে অনুভূত হয়। উত্তর ভিয়েতনামের হ্যানয়ে, উপকেন্দ্র থেকে প্রায় ৪৮৩ কিলোমিটার (৩০০ মাইল) দূরে, শহরজুড়ে ভাঙন ছড়িয়ে পড়ায় ক্ষতিগ্রস্থরা তাদের বাড়ি-ঘর ছেড়ে চলে যায়। রিখটার স্কেলে ভূমিকম্পটির মাত্রা পরিমাপ করা হয় ৭.৭ এটি ১৫,৬২১ জন মানুষের প্রাণহানি ঘটায় যা একে বিংশ শতাব্দীতে চীনের তৃতীয় বৃহৎ প্রাণঘাতী দুর্যোগে পরিণত করে, এছাড়াও এতে আরো ২৬,৭৮৩ জন আহত হয়। কম্পনের ফলে ক্ষয়ক্ষতির পরিমাণ ছিল থেকে ২৫ মিলিয়ন মার্কিন ডলার। তাৎক্ষণিক ফলাফল হিসেবে রয়টার্স সংবাদ প্রতিবেদন এবং রয়্যাল হংকং অবসার্ভেটরি রেকর্ডকৃত “তীব্র” কম্পন উল্লেখ করে এবং এটি কুনমিং এর একটি অংশ ধ্বংস করে দেয় বলে অসমর্থিত প্রতিবেদনে উল্লেখ করে। এটি টংহাই ফল্টে ৫০ কিলোমিটার (৩১ মাইল) দৃশ্যমান পৃষ্ঠ চ্যুতির সৃষ্টি করে। সেখানে সর্বোচ্চ অনুভূমিক অফসেট ছিল ২.৫ মিটার (৮ ফুট) এবং উলম্ব অফসেট ছিল প্রায় ০.৫ মিটার (১.৫ ফুট) বিপর্যয় কৌশলের ফলে বিজ্ঞানীরা সিদ্ধান্ত নিতে সক্ষম হয়েছিল যে বিভিন্ন ঘটনাগুলো পৃষ্ঠ চ্যুতি গঠন করে। যেটা এই ভূমিকম্প, এবং এর সাথে পরবর্তীতে ১৯৭৩ সালে ইউনানের ভূমিকম্প, সেখানকার অঞ্চলের ফল্টের সাথে অধিকতর সঙ্গতিপূর্ণ। == ফলাফল == === বৈজ্ঞানিক গবেষণা === ভূমিকম্পটি চীন সরকার দ্বারা পরিচালিত দীর্ঘমেয়াদী গবেষণা গুলোর মধ্যে প্রথম ছিল। চল্লিশেরও বেশি চীনা ভূকম্পবিদ, প্রকৌশলী এবং ভূতাত্ত্বিক ভূমিকম্পটির কারণ এবং ক্ষয়ক্ষতির উপর গবেষণা করার জন্য দুর্যোগ কবলিত এলাকাটি পরিদর্শন করেন। অনেকেই সেখানে বছরজুড়ে মাটির নমুনা সংগ্রহ করেন এবং ভবিষ্যতে অধ্যয়নের জন্য অন্যান্য মুখ্য গবেষণামূলক প্রমাণ নথিভুক্ত করেন। এসব তথ্য সে অঞ্চলের বিস্তৃত এলাকা জুড়ে, প্রায় ১৪০০ শহর থেকে সংগ্রহ করা হয়। === প্রতিক্রিয়া === রয়টার্সের রিপোর্ট অনুযায়ী, তখন বেঁচে থাকা মানুষেরা “দুর্যোগের বিরুদ্ধে লড়াই” করতে একত্রিত হয়েছিল। জীবিতদের মধ্যে সরবরাহকৃত সাহায্য ছিল অনেকটা “আধ্যাত্বিক” ধরনের। চীন সরকার ত্রাণ প্রচেষ্টার অংশ হিসেবে হাজার হাজার চেয়ারম্যান মাও সে তুং এর উদ্ধৃতি বই এবং ব্যাজ ক্ষতিগ্রস্থদের প্রতি তার সম্মানার্থে পাঠিয়েছিল, এবং ক্ষতিগ্রস্থরা ১৪,৩৫০ টি সমবেদনা চিঠি গ্রহণ করেছিল। কিন্তু ৩০ বছর পর ভূমিকম্পে বিতরণকৃত ত্রাণ এর পরিমাণকে বেইজিং মর্নিং পোস্ট “করুণা উদ্রেক করার মত অল্প” বলে উল্লেখ করে। ভূমিকম্পটি হওয়ার ১৮ বছর পর্যন্ত চীন কর্তৃপক্ষ এটি জনসম্মুখে প্রচার করেনি। চীনের সমাজতান্ত্রিক শাসনের প্রথম দশকে ভীনদেশীরা ক্ষতিগ্রস্থ না হলে প্রাকৃতিক দুর্যোগ অথবা দুর্ঘটনার কথা প্রকাশ করা হত না। চীনের সরকারি প্রেস যখন এটি নিয়ে কোন রিপোর্ট প্রকাশ করেনি তখন রয়টার্স এবং রয়্যাল হংকং অবসার্ভেটরি উভয়েই দুর্যোগের পর পরই সংবাদ প্রচার করে। কম্পনের সময় ঝিনহুয়া নিউজ এজেন্সি সংক্ষেপে ছোট কম্পনের কথা উল্লেখ করে কিন্তু কোন ক্ষয়ক্ষতি এবং হতাহতের খবর উল্লেখ করেনি। ১৯৮৮ সালের ১৯ নভেম্বর, প্রায় ১৯ বছর পর, তৎকালীন সময়ে ঘটে যাওয়া আরেকটি ভূমিকম্প নিয়ে কথা বলার সময় স্টেট সিসমোলোজি ব্যুরো এর চ্যান ঝ্যাংলি ১৯৭০ সালের ভূমিকম্পে মৃতের হার আনুমানিক ১০,০০০ বলে উল্লেখ করেন। তার সরকার কেন এতদিন খবরটি প্রচার করেনি ব্যাপারে তিনি কোন কারণ দেখান নি। তবে ২০০০ সালে, চীন সরকারি ভাবে মৃতের সংখ্যা ১৫,৬২১ বলে ভিন্ন হিসাব প্রকাশ করে। জানুয়ারি ইউক্সি তে জীবিত এবং তাদের স্বজনদের জন্য স্মারক সেবা অনুষ্ঠিত হবার পর চীন হিসাব প্রকাশ করে। একজন ইউক্সি ভূকম্পবিদ ব্যুরোর মতে ভূমিকম্প সম্পর্কিত তথ্য “রাজনৈতিক কারণে” গোপনীয় ছিল এবং মৃতের সংখ্যা সম্পর্কে ১৯৯৭ সালের প্রারম্ভেই সরকারি আমলারা অবগত ছিল। ভূমিকম্পটির ২৫ বছর পর, ইউনানে জাতীয়ভাবে সবচেয়ে বড় ভূমিকম্প পর্যবেক্ষণ নেটওয়ার্ক প্রতিষ্ঠা করা হয়। পরবর্তীতে বড় ধরনের যেকোন ভূমিকম্প প্রতিরোধে এটি প্রত্যেকটি কাউন্টিতে এর অফিস স্থাপন করে। পর্যবেক্ষণ ব্যবস্থা তৈরির পেছনে ১৯৭০ এর টংহাই ভূমিকম্পটিকে একটি কারণ হিসেবে বলা হয়ে থাকে। == বিশেষ দ্রষ্টব্য == == তথ্যসূত্র == ==গ্রন্থপঞ্জি== ভূমিকম্প
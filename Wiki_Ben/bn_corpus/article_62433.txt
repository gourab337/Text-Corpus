'''তাহমিনা কবীর''' জন্ম ফেব্রুয়ারি ১৯৮৫ (প্রকৃত); ১০ মে ১৯৮৫ (সরকারিভাবে) হলেন একজন আইনজীবী, সমাজকর্মী, এবং মিসেস বাংলাদেশ ইউনিভার্স ২০১৩। তিনি মিসেস ইউনিভার্স প্রতিযোগিতায় বাংলাদেশের প্রথম ব্যক্তি। তিনি তাহমিনা সলিসিটর্সের অধ্যক্ষ। == শিক্ষা == তাহমিনা বাংলাদেশ মহিলা সমিতি বালিকা উচ্চ বিদ্যালয়ে তার মাধ্যমিক বিদ্যালয়েয় শিক্ষা সম্পন্ন করেন এবং তারপর চট্টগ্রাম কলেজ থেকে তিনি উচ্চ মাধ্যমিক শংসাপত্র অর্জন করেন। তিনি এসএসসি-তে সম্মিলিত মেধা তালিকায় নবম এবং এইচএসসি-তে সম্মিলিত মেধার তালিকায় ষষ্ঠ স্থান লাভ করেন। তিনি গণপ্রজাতন্ত্রী বাংলাদেশ সরকারের শিক্ষা মন্ত্রণালয় কর্তৃক উভয় ক্ষেত্রেই পুরস্কৃত হন। পরীক্ষার ফলাফল প্রকাশের পরেই তার ভবিষ্যৎ পরিকল্পনা সম্পর্কে বাংলাদেশের সাংবাদিকরা সাক্ষাৎকার নিয়েছিলেন, তিনি সেখানে ব্যারিস্টার হওয়ার ইচ্ছা প্রকাশ করেছিলেন, যা তার শৈশবকালের স্বপ্ন ছিল। আইন নিয়ে পড়াশোনা করে ব্যারিস্টার হওয়ার লক্ষ্যে, তিনি ২০০৩ খ্রিষ্টাব্দে ১৮ বছর বয়সে যুক্তরাজ্যের পথে যাত্রা করেন। যুক্তরাজ্যে তার জীবনের প্রথম বছরগুলো তার সন্তানদের উন্নতির জন্যে এবং একই সঙ্গে আইনের স্নাতক হওয়ার পড়াশোনায় নিবেদিত ছিল। ২০০৮ খ্রিষ্টাব্দে তিনি নর্থাম্বিয়া ইউনিভার্সিটি থেকে এলএলবি (সাম্মানিক) স্নাতক ডিগ্রি অর্জন করেন, এরপর ২০০৯ খ্রিষ্টাব্দে মর্যাদাপূর্ণ সিটি ইউনিভার্সিটি থেকে বার ভোকেশনাল কোর্স সম্পূর্ণ করেন। পরবর্তীতে ২০০৯ খ্রিষ্টাব্দেই তাকে বারে আহ্বান করা হয়। তিনি লিঙ্কন ইন মাননীয় সমাজের সদস্য। ২০১১ খ্রিষ্টাব্দে তিনি একজন সলিসিটর হয়েছেন। তিনি ২০১৬ খ্রিষ্টাব্দে বাংলাদেশে একজন অ্যাডভোকেট হন। তাহমিনা কবিরের কুইন মেরি ইউনিভার্সিটি, লন্ডন থেকে আন্তর্জাতিক বাণিজ্যিক আর্বিট্রেশনে স্নাতকোত্তর ডিপ্লোমা রয়েছে। তিনি চার্টার্ড ইন্সটিটিউট অব আর্বিট্রেটর্স (সিএলআরবি) এবং ইয়ং ইন্টারন্যাশনাল আর্বিট্রেশন গ্রুপ LCIA এই উভয় সংস্থারই সদস্য। == মিসেস ইউনিভার্স বাংলাদেশ ২০১৩ == মিসেস ইউনিভার্স ফাইনাল মিসেস ইউনিভার্স ২০১৩ প্রতিযোগিতায় অংশগ্রহণ করে তাহমিনা কবির প্রথম পাদপ্রদীপের আলোয় আসেন এবং তিনি বাংলাদেশকে প্রতিনিধিত্ব করেন প্রথম বাংলাদেশী হিসেবে। এছাড়া তিনি এই প্রতিযোগিতায় অংশগ্রহণকারী দুই মুসলিম প্রতিযোগীর মধ্যে একজন ছিলেন। ভক্তদের ভোটে তিনি চতুর্থ স্থান পেয়েছিলেন এবং বন্ধুত্বপূর্ণ পুরস্কার গ্রহণ করেন। মিসেস ইউনিভার্স হল ২০০৭ খ্রিষ্টাব্দে বুলগেরিয়ার সোফিয়া সিটিতে আয়োজিত এক আন্তর্জাতিক বিশ্বব্যাপী সৌন্দর্য প্রতিযোগিতা এবং হিউম্যান রাইটস ফোরাম। সমস্ত মহাদেশের দেশ জাতিগুলির ২৫ থেকে ৪৫ বছর বয়স পর্যন্ত বিবাহিত নারীদের জন্য প্রতিযোগিতাটি খোলা যাদের একটি পরিবার এবং কর্মজীবন রয়েছে এবং এটি একটি 'গুরুত্বপূর্ণ কারণ' হিসেবে জড়িত। বিভিন্ন দেশ থেকে বিবাহিত নারীদের একত্রিত করার ধারণাটি 'সহিংসতার বিরুদ্ধে' যা বিভিন্ন বছরে বিভিন্ন কারণকে সামিল করে দেয়। == পুরস্কার সম্মাননাসমূহ == ২০১৩ খ্রিষ্টাব্দে, তাহমিনা কবীর অ্যাকাডেমিক অর্জন বিভাগে 'মা আমার মা' পুরস্কার পেয়েছেন। এছাড়াও তিনি ২০১৫ খ্রিষ্টাব্দে বার্ষিক ব্রিটিশ বাংলাদেশি হুজ হু স্বীকৃতি পেয়েছেন। == অন্যান্য কাজ == তাহমিনা কবীর অনেক দাতব্য সংস্থাকে সমর্থন করেন। তিনি মহিলাদের বিরুদ্ধে সহিংসতা বন্ধ করতে চিরদিন নিবেদিত এবং তাহমিনা ২০১৩ থেকে ২০১৬ খ্রিষ্টাব্দে পর্যন্ত বার্কলে প্রাইমারি স্কুলে সহ-নির্বাচিত গভর্নর ছিলেন। বার্কলে প্রাইমারি স্কুল হল এমন এক শিক্ষা প্রতিষ্ঠান, যেটা লায়ন অ্যাকাডেমি ট্রাস্টের অংশ। তিনি ২০১৫ খ্রিষ্টাব্দে গভর্নরদের বোর্ডের ভাইস চেয়ারম্যান পদের দায়িত্বে ছিলেন। এছাড়াও তাহমিনা কবীর হলেন সোসাইটি অব সলিসিটর্সের গভর্নিং বডির কার্যনির্বাহী সদস্য। == ব্যক্তিগত জীবন == তাহমিনা কবীর মিরসরাই, চট্টগ্রাম, বাংলাদেশে ১৯৮৫ খ্রিষ্টাব্দে জন্মগ্রহণ করেন। তার বাবা হুমায়ুন কবীর হেলালি, আসলে সন্দ্বীপ, চট্টগ্রাম থেকে এবং তার মা হলেন নাজমা কবীর, মূলত মীরসরাই, চট্টগ্রামের বাসিন্দা। তার তিনজন ভাইবোন আছে একজন বোন, ফেরদৌসী, এবং ভ্রাতৃদ্বয় শোয়েব হাসনাত। তিনি তার ভাইবোনদের মধ্যে সকলের বড়ো। কবীর বাংলায় (জাতীয়) সাবলীল, সিলেটী (সাবলীল), ইংরেজি, হিন্দি (কথোপকথনে) এবং উর্দু (কথোপকথনে) ভাষায় সাবলীল। তার প্রথম নামপার্সি-ইরানি ثمينة থেকে উদ্ভূত। অর্থ 'অমূল্য'। তিনি যুক্তরাজ্যের বাসিন্দা এবং লেবার পার্টির সক্রিয় সদস্য। == তথ্যসূত্র == == বহির্সংযোগসমূহ == ব্যক্তি জন্ম মহিলা আইনজীবী সুন্দরী প্রতিযোগিতায় বিজয়ী ব্যারিস্টার
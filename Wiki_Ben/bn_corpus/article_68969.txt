'''‘সব ক’টা জানালা খুলে দাও না’''' ১৯৮২ সালে প্রকাশিত বাংলা ভাষায় রচিত একটি দেশাত্মবোধক সঙ্গীত। স্বাধীনতা দিবসের জন্য বাংলাদেশ টেলিভিশনের নির্মিত বিশেষ অনুষ্ঠানের জন্য প্রস্তুতকৃত এই সঙ্গীত বা গানের গীতিকার নজরুল ইসলাম বাবু। আহমেদ ইমতিয়াজ বুলবুলের সুর সঙ্গীত পরিচালনায় এই গানে কন্ঠে দেন সাবিনা ইয়াসমিন। বিশেষ সঙ্গিতানুষ্ঠানে ‘সব ক’টা জানালা খুলে দাও না’ ছাড়াও সাবিনা ইয়াসমিন কন্ঠে ইমতিয়াজ আহমেদ বুলবুলের লেখা সুর করা ‘সুন্দর সুবর্ণ তারুণ্য লাবণ্য’, ‘বাংলাদেশ আমার বাংলাদেশ’, ‘এই দেশ আমার সুন্দরী রাজকন্যা’ ‘আয় আয় আয় রে মা আয় আমার কোলে’ গানগুলিও প্রচারিত হয়েছিল। == পটভূমি == মুক্তিযোদ্ধাদের বিদেহী আত্মার প্রতি সম্মান জানানোর উদ্দেশ্যে গানটি লেখা হয়েছিল। এই গানের গীতিকার সুরকার দুইজনই মুক্তিযোদ্ধা ছিলেন এবং যৌথ উদ্যোগে সংগীত প্রযোজনা করতেন। সুরকার আহমেদ ইমতিয়াজ বুলবুল তার সহযোদ্ধাদের শহীদ হওয়া বাংলাদেশের স্বাধীনতা পরবর্তী সময়ে এক এক করে মৃত্যুবরণ করায় মানুষিক ভাবে ব্যথিত উদ্ভ্রান্ত ছিলেন। তিনি তার প্রয়াত সহযোদ্ধাদের স্মরণে দেশাত্মবোধক গান করতে আগ্রহী হোন। তার আগ্রহে উপস্থাপিত ধারণা অনুযায়ী গীতিকার নজরুল ইসলাম বাবু এই গীতি রচনা করেছিলেন। নজরুল ইসলাম বাবু প্রথমত এইগানের প্রথম পঙতি লিখেছিলেন- ‘''সব ক’টা দরজা খুলে দাওনা''’। সুরারোপের সময় ইমতিয়াজ আহমেদ বুলবুলের পরামর্শে ‘দরজা’ শব্দটি ‘জানালা’ দিয়ে প্রতিস্থাপিত করা হয়েছিল। == সঙ্গীত ধারণ == কাকরাইলের ইপসা রেকর্ডিং স্টুডিওতে শব্দ প্রকৌশলী শাফায়াত খৈয়মের তত্বাবধায়নে এই গানের সঙ্গীত ধারণ করা হয়েছিল। এই গানের সঙ্গীত আয়োজনে বাংলাদেশের বেশ কয়েকজন স্বনামধন্য সঙ্গীত ব্যক্তিত্বের নাম জড়িত রয়েছে। লিড গিটার বাজিয়েছিলেন টিপু প্রয়াত শেখ ইশতিয়াক। দেবু ভট্টাচার্য তবলা বাজিয়েছিলেন। পারকিউশনে ছিলেন ইমতিয়াজ। মাইলস ব্যান্ডের সদস্য মানাম আহমেদ ভায়াব্রোফোন বাজিয়েছিলেন। আহমেদ ইমতিয়াজ বুলবুল নিজে বেজ গিটার কী-বোর্ড বাজিয়েছিলেন। কন্ঠদানের সময় সাবিনা ইয়াসমিন আবেগতাড়িত হয়েছিলেন। == প্রকাশ পুনঃউৎপাদন == ১৯৮২ সালের ২৬ মার্চ বাংলাদেশের স্বাধীনতা দিবসের জন্য আয়োজিত বিশেষ অনুষ্ঠানে এই গানটি প্রথম প্রচার করা হয়। সাবিনা ইয়াসমিন নিজ উদ্যোগে বাংলাদেশ টেলিভিশনের জন্য গাওয়া দেশাত্মবোধক গান গুলি সংরক্ষণ পুনঃউৎপাদন করেন এবং সাউন্ডটেক-এর ব্যানারে ‘সব ক’টা জানালা খুলে দাও না’ শিরোনামীয় এ্যালবামে এই গান প্রকাশ করেন। মে, ২০১৬ তারিখে সাউন্ডটেক তাদের অফিসিয়াল ইউটিউব চ্যানেলে এই অ্যালবামটি অবমুক্ত করে। == জনসংস্কৃতিতে গ্রহণযোগ্যতা == গানটি বাংলাদেশ টেলিভিশনের প্রযোজনায় নির্মিত ১৯৫২-১৯৭১ সালে ঘটে যাওয়া জাতীয় ঘটনাবলীর উপর মামুনুর রশিদ রচিত ‘খোলা দুয়ার’ নাটকে শেষ দৃশ্যে নেপথ্য সঙ্গীত হিসেবে ব্যবহার হয়। নাটকে ব্যবহারের পর এই গানের জনপ্রিয়তা বাড়তে থাকে। গানটি বাংলাদেশের টেলিভিশনের বাংলা ইংরেজী সংবাদ শুরু হয়ার আগে ইনসিগনিয়া হিসেবে দীর্ঘ ৮-৯ বছর ব্যবহার হয়েছে। জনপ্রিয়তার নিরিখে গানটি বাংলাদেশের স্বাধীনতা বিজয় দিবসের অনুষ্ঠানে বহুবার বাজানো পরিবেশিত হয়েছে। এছাড়া সংগীত বিষয়ক রিয়েলিটি শো তে এই গান পরিবেশন হয়েছে। == তথ্যসুত্র == গান গান দেশাত্মবোধক গান গান
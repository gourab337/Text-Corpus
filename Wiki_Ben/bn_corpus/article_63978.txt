মালবাহী বাক্সের জাহাজ (কন্টেইনার জাহাজ; Container ship), সান ফ্রান্সিসকো, মার্কিন যুক্তরাষ্ট্র অর্থশাস্ত্রে '''পরিবাহিত মাল''' (সংক্ষেপে '''মাল''') কিংবা '''পরিবাহিত পণ্য''' বলতে স্থল, জল বা আকাশপথে বাণিজ্যিক উদ্দেশ্যে যেসব প্রক্রিয়াজাত পণ্য বা কাঁচা দ্রব্য প্রেরণ করা হয়, তাদেরকে বোঝায়। অতীতে মাল মূলত জাহাজে পরিবাহিত হত, এবং এগুলিকে জাহাজী মাল নামেও ডাকা হত। বর্তমানে জাহাজ ছাড়াও রেলগাড়ি, ভ্যানগাড়ি, ট্রাক, উড়োজাহাজ এবং আন্তঃমাধ্যম মালবাহী বাক্সে বন্দী করে মাল পরিবাহিত হয়। আন্তর্জাতিক পরিমণ্ডলে ইংরেজি ভাষাতে পরিবাহিত মালকে "কার্গো" (Cargo) বা "ফ্রেইট" (Freight) নামে ডাকা হয়। মালকে দুইটি বড় শ্রেণীতে ভাগ করা যায়: শুষ্ক মাল আর্দ্র মাল। শুষ্ক মাল বলতে সাধারণ মাল, বিশেষ মালবাহী বাক্সবন্দী বা কন্টেইনারবন্দী মাল এবং চাকা গড়িয়ে বোঝাই খালাসযোগ্য মাল বোঝায়। আর্দ্র মাল বলতে যেসব মাল তরল প্রকৃতির, কিংবা যেগুলি আর্দ্রতা বা বাষ্প উৎপন্ন করে এবং যেগুলিকে বিশেষভাবে মোড়কবন্দী করতে হয় যাতে তরল পদার্থ ছিদ্র দিয়ে বেরোতে না পারে কিংবা উপচে পড়তে না পারে। এছাড়া প্রাণী পচনশীল দ্রব্যগুলিকেও আর্দ্র মাল হিসেবে গণ্য করা হয়। ==তথ্যসূত্র== পরিবহন আইন
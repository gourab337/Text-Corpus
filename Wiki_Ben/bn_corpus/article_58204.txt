=== পাটোয়ারী শব্দের অর্থ হিসাব রক্ষক, অতি হিসাবী, কূটকৌশলী। সুলতানী মুঘল শাসন আমলে ভূমি রাজস্ব সংক্রান্ত কাগজ বা দলিল সংরক্ষনের দায়িত্বে নিয়োজিত সরকারি কর্মকর্তাকে পাটোয়ারী বলে জমি চাষের নির্ভূল রেকর্ড, কৃষকের দখল করা সম্পত্তির পরিমান, শষ্যের ধরন এবং পরিশোধনীয় রাজস্ব ইত্যাদি যা সরকারের রাজস্ব প্রশাসনের জন্য অপরিহার্য, প্রভিতি বিবরন পাটোয়ারীদের বহি বা রেজিস্টারে লিপিবদ্ধ থাকতো। আলাউদ্দীন খিলজি পদের প্রাতিষ্ঠানিক রুপ দিয়েছিলেন, শেরশাহ এবং আকবর এর রাজত্ব কালে পদটি প্রচলিত ছিল। সরকারের এই কর্মকর্তারা রাজস্ব সংক্রান্ত অন্যান্য কাগজপত্র ছাড়াও গ্রামের প্রত্যেক কৃষক কতৃক জমাকৃত অর্থের হিসাবও সংরক্ষন করতেন। কর্নওয়ালিশ কোড এর অধীনে আসার কারনে পাটোয়ারী দফতর বিলুপ্ত হয়ে যায়। গ্রাম সমাজে পাটোয়ারীরা বেশ প্রভাবশালী ছিলেন। তখন থেকে পাটোয়ারী শব্দটি বংশ পদবী হিসেবে ব্যাবহার করে আসছে বাঙ্গালী মুসলিমরা। অর্থাত সে সময় যারা সুলতান মুঘলদের হিসাব রক্ষক ছিল তাদের উত্তরপুরুষরা এখন পাটোয়ারী শব্দটি বংশ পদবী হিসেবে ব্যাবহার করে বা করছেন। ===
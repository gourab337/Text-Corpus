'''সাইমন রস হারমার''' (জন্ম: ১০ ফেব্রুয়ারি, ১৯৮৯) ট্রান্সভাল প্রদেশের প্রিটোরিয়ায় জন্মগ্রহণকারী দক্ষিণ আফ্রিকার আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য তিনি। দলে তিনি মূলতঃ অল-রাউন্ডার হিসেবে দায়িত্ব পালন করছেন। ডানহাতে মাঝারি সারির ব্যাটসম্যানের পাশাপাশি অফ ব্রেক বোলিং করে থাকেন '''সাইমন হারমার'''। ঘরোয়া প্রথম-শ্রেণীর ক্রিকেটে ওয়ারিয়র্সের প্রতিনিধিত্ব করছেন তিনি। এরপূর্বে দক্ষিণ আফ্রিকা দলে খেলেছেন। এছাড়াও সাউথ আফ্রিকান ইউনিভার্সিটিজ দলের অধিনায়ক তিনি। == প্রারম্ভিক জীবন == ২০১০-১১ মৌসুমে প্রথম-শ্রেণীর ক্রিকেটে ওয়ারিয়র্সের পক্ষে অভিষেক ঘটে। উদ্বোধনী খেলাতেই তিনি কেপ কোবরাসের বিপক্ষে প্রথম ইনিংসে ৫/৯৮ দ্বিতীয় ইনিংসে ১/৫৩ বোলিং পরিসংখ্যান গড়েন। এছাড়াও ৪৬ অপরাজিত ৬৯ রান তোলেন তিনি। দলের নিয়মিত সদস্য হিসেবে ২০১১-১২ মৌসুমে ৪৪ উইকেট নিয়ে শীর্ষস্থানীয় উইকেট সংগ্রহকারী হন। == খেলোয়াড়ী জীবন == ঘরোয়া ক্রিকেটে নিপুণ দক্ষতা লাভের প্রেক্ষিতে ক্রিকেট সাউথ আফ্রিকা কর্তৃপক্ষ তাকে ২০১৪-১৫ মৌসুমে ওয়েস্ট ইন্ডিজের বিপক্ষে তৃতীয় টেস্টে খেলার জন্য আমন্ত্রণ জানায়। নিউ ইয়ার্স টেস্ট নামে পরিচিত কেপটাউনের নিউল্যান্ডসে জানুয়ারি, ২০১৫ তারিখে ওয়েস্ট ইন্ডিজের বিপক্ষে তার টেস্ট অভিষেক ঘটে। প্রথম দিনে মধ্যাহ্ন বিরতীর পূর্ব মুহুর্তে ডেভন স্মিথকে আউট করে নিজস্ব প্রথম উইকেট তুলে নেন তিনি। ইনিংসে তার বোলিং পরিসংখ্যান ছিল ২৫-৫-৭১-৩। == তথ্যসূত্র == == বহিঃসংযোগ == আফ্রিকান ক্রিকেটার জন্ম ব্যক্তি আফ্রিকার টেস্ট ক্রিকেটার ক্রিকেটার বংশোদ্ভূত দক্ষিণ আফ্রিকান
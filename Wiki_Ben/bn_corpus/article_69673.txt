'''ক্যানভা''' একটি সহজিকরন গ্রাফিক-ডিজাইন সরঞ্জামভিত্তিক ওয়েবসাইট, যা ২০১২ সালে প্রতিষ্ঠিত হয়েছিল। এটি পদ্ধতি ব্যবহার করে এবং চিত্রকর্ম, ভেক্টর চিত্র, গ্রাফিক্স এবং ফন্টসমূহে প্রবেশ সরবরাহ করে। এটি যারা ডিজাইনার না তাদের পাশাপাশি পেশাদাররাও ব্যবহার করেন। সরঞ্জামগুলি ওয়েব এবং মুদ্রণ মিডিয়ায় ডিজাইন এবং গ্রাফিক্স উভয়ের জন্যই ব্যবহার করা যেতে পারে। == ইতিহাস == কোম্পানিটি জানুয়ারী ২০১২ সালে সিডনি, অস্ট্রেলিয়াতে মেলানি পারকিন্স দ্বারা প্রতিষ্ঠিত হয়। প্রথম বছরেই ক্যানভার ৭,৫০,০০০ বেশি ব্যবহারকারী ছিলো। সামাজিক মাধ্যম এবং প্রযুক্তি বিশেষজ্ঞ গাই কাওয়াসাকি এপ্রিল ২০১৪ সালে এই সংস্থাটিতে প্রধান প্রচারক হিসাবে যোগদান করেন ২০১৫ সালে, "কাজের জন্য ক্যানভা" চালু করা হয়েছিল যা ব্যবসাকে একটি ডিজিটাল বিপণন উপকরণ উৎপাদন করার সরঞ্জাম দিয়েছে। ২০১৬-১৭ অর্থবছরে, ক্যানভার আয় $৬.৪ মিলিয়ন অস্ট্রেলিয়ান ডলার থেকে $২৩.৫ মিলিয়ন অস্ট্রেলিয়ান ডলারে বৃদ্ধি পেয়েছিলো, সাথে $৩.৩ মিলিয়ন অস্ট্রেলিয়ান ডলারের লোকসান হয়েছিলো। ২০১৭ সালেই কোম্পানিটি একটি লাভজনক অবস্থায় পরিণত হয়েছিলো এবং ২,৯৪,০০০ নগদ গ্রাহক ছিলো। ২০১৮ সালের হিসাবে, সংস্থা্টির অস্ট্রেলিয়া এবং সান ফ্রান্সিসকো উভয় অফিসে ২০০ জন কর্মীকে নিয়োগ দিয়েছিলো। জানুয়ারী ২০১৮ সালে, পারকিন্স ঘোষণা করেন যে, কোম্পানিটি সিকোইয়া ক্যাপিটাল, ব্ল্যাকবার্ড ভেঞ্চারস এবং ফেলিসিস ভেঞ্চারস থেকে $৪০ মিলিয়ন ডলার সংগ্রহ করতে পেরেছে এবং এটির মূল্য গিয়ে দাঁড়ায় $১ বিলিয়ন ডলারে। জুন ২০১৮ সালে, ক্যানভা ঘোষণা করে যে এটি তার ডিজাইন এবং চিত্রগুলি একই প্ল্যাটফর্মের সাথে যুক্ত করতে ড্রপবক্সের সাথে অংশীদার হবে। ২০১২ সালের মে মাসে ক্যানভা জার্মান ভিত্তিক জনপ্রিয় বিনামূল্যের স্টক চিত্রকর্মের দুটি সাইট পিক্সেলস এবং পিক্সাবেকে অধিগ্রহণ করেছিল। মে ২০১৯ সালে, সংস্থা জেনারেল ক্যাটালিস্ট এবং বন্ড এবং এর বিদ্যমান বিনিয়োগকারী ব্ল্যাকবার্ড ভেঞ্চারস এবং ফেলিচিস ভেঞ্চারসদের কাছ থেকে $২.৫ বিলিয়ন ডলার মূল্যের আরও এক দফা তহবিল সংগ্রহ করে। জানা গেছে যে, অন্যান্য অস্ট্রেলিয়ান ব্যবসা কোম্পানির মধ্যে ক্যানভাও তার কর্মচারীদের ২০ এবং ২৭ শে সেপ্টেম্বর ২০১৯ সালে অনুষ্ঠিত বিশ্বব্যাপী জলবায়ু আন্দোলনে অংশ নেওয়ার অধিকারকে সমর্থন করছে এবং অস্ট্রেলিয়ান সরকারকে জলবায়ু পরিবর্তন ব্যাপারে আরো বেশি পদক্ষেপ নেওয়ার আহ্বান জানিয়েছিল বিশেষ করে জীবাশ্ম জ্বালানীগুলি করে তোলা এবং কার্বন নিঃসরণ হ্রাস করার জন্য। == তথ্যসূত্র == ডিজাইন সফটওয়্যার আর্কাইভ টেমপ্লেটে ওয়েব্যাক সংযোগ
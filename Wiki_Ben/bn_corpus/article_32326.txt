'''আবু হেনা রনি''' (জন্ম: ডিসেম্বর ১৪, ১৯৮৭) একজন বাংলাদেশী স্ট্যান্ড-আপ কমেডিয়ান, অভিনেতা, উপস্থাপক মডেল। তিনি ২০১১ সালে মীরাক্কেল আক্কেল চ্যালেঞ্জার্স বিজয়ী হন। ==প্রাথমিক জীবন== রনি নাটোরের সিংড়া উপজেলার চলনবিল অধ্যুষিত নং চামারী ইউনিয়নের বিলদহর গ্রামে ১৯৮৭ সালের ১৪ ডিসেম্বর জন্ম নেন। তার বাবা আব্দুল লতিফ একজন অবসরপ্রাপ্ত বিদ্যালয় শিক্ষক এবং মা বিনা বেগম একজন গৃহিণী। চার ভাইয়ের মধ্যে রনি দ্বিতীয়। একান্নবিঘা প্রাথমিক বিদ্যালয়ে তার শিক্ষাজীবন শুরু। এরপর বিজ্ঞান বিভাগের ছাত্র হিসেবে, বিলদহর উচ্চ বিদ্যালয় থেকে মাধ্যমিক (এসএসসি) এবং বরেন্দ্র সরকারি কলেজ হতে উচ্চ-মাধ্যমিক (এইচএসসি) পাশ করেন। পরবর্তীতে রাজশাহী বিশ্ববিদ্যালয়ে নাট্যকলা সঙ্গীত বিভাগ থেকে তিনি স্নাতক স্নাতকোত্তর সম্পন্ন করেন। ==কর্মজীবন== ===কৌতুক অভিনয়=== ছেলেবেলা থেকেই কৌতুক উপস্থাপনার মাধ্যমে বন্ধুদের আনন্দ দেয়ার চেষ্টা করতেন রনি। ২০১০ সালে এনটিভিতে প্রচারিত ''হা-শো'' অনুষ্ঠানে তিনি প্রথম কৌতুক উপস্থাপনে অংশ নেন। পরবর্তীতে জুলাই ২০১১ সালে, ভারতের জি বাংলায় প্রচারিত কমেডি শো মীরাক্কেলে অংশগ্রহণ করেন। এই অনুষ্ঠানের প্রথম ৪০টি পর্বে অংশ নিয়ে তার ২৫টিতে তিনি একক যৌথভাবে প্রথম স্থান অধিকার করেন। ২০১১ সালের শেষে মীরাক্কেল আক্কেল চ্যালেঞ্জার ৬-এর চ্যাম্পিয়ন হন তিনি। বর্তমানে তিনি নতুন কৌতুক অভিনেতা তৈরির পাশাপাশি বাংলাদেশে কৌতুকে আরও জনপ্রিয় করার লক্ষে ‘বুনো পায়রা’ নামে একটি প্রতিষ্ঠান পরিচালনা করেন। তিনি বাংলাদেশ কমেডি ক্লাবের উদ্যোগে দেশের ৬৪ জেলায় ৬৪টি কমেডি ক্লাব তৈরি করেছেন এবং কোনো কোনো ক্ষেত্রে তা থানা পর্যায়েও পৌছে গেছে। এছাড়া রাজশাহী একটি কমেডি ক্লাব রয়েছে সকল কমেডি ক্লাবের রক্ষনাবেক্ষন এর দায়িত্ব ক্লাবের সদস্যরাই পালন করে থাকে তবে কেন্দ্রীয় ভাবে সকল ক্লাবই বুনোপায়রা বাংলাদেশ কমেডি ক্লাবের নিকট দায়বদ্ধ ===উপস্থাপনা=== কৌতুক অভিনয়ের পাশাপাশি তিনি নিয়মিত বিভিন্ন টিভি চ্যানেলে উপস্থাপনা করছেন। এর মধ্যে গাজী টিভিতে ''আজকের অনন্যা'', এটিএন বাংলায় ''কমেডি আওয়ার'' ''সিনে মিউজিক'', বাংলাভিশনে ''ক্ষুদে রসিকরাজ'' এবং বৈশাখী টিভিতে ''যাদুর শহর'' উল্লেখযোগ্য। ==অভিনয়== রনি ''কাকতাড়ুয়ার দেশে'', ''চতুষ্কোণ'' ইত্যাদি টেলিভিশন নাটকে অভিনয় করেছেন। '''স্বপ্ন যে তুই''' চলচ্চিত্রে অভিনয়ের মাধ্যমে তিনি বাংলা চলচ্চিত্রে অভিষেক ঘটান। এরপর অভিনয় করেন তন্ময় তানসেনের পরিচালনায় ''পদ্ম পাতার জল'' (২০১৫) চলচ্চিত্রে বিষু চরিত্রে অভিনয় করেছেন। চলচ্চিত্রের মধ্যে রয়েছে ''টম অ্যান্ড জেরি''। ==প্রকাশনা== মীরাক্কেল আক্কেল চ্যালেঞ্জার্সে বিজয়ের পর ২০১৪ সালে একুশে গ্রন্থমেলায় ''মীরাক্কেল জোকস্ ল্যাও ঠ্যালা'' শিরোনামে কৌতুক বিষয়ক তার প্রথম বই প্রকাশিত হয়। ২০১৫ সালে ''আনন্দ টাই মাটি'' শিরোনমে তার আরেকটি বই প্রকাশিত হয়। ==পুরস্কার স্বীকৃতি== মীরাক্কেল আক্কেল চ্যালেঞ্জারস চ্যাম্পিয়ন (২০১১) ==তথ্যসূত্র== জন্ম ব্যক্তি কৌতুক অভিনেতা টেলিভিশন অভিনেতা চলচ্চিত্র অভিনেতা মডেল প্রাক্তন শিক্ষার্থী ব্যক্তিত্ব
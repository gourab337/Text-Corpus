'''ফরাশগঞ্জ''' বাংলাদেশের রাজধানী ঢাকার একটি এলাকা। "ফরাসি" "গঞ্জ" দুটি শব্দ থেকে ফরাশগঞ্জ নামের উৎপত্তি। এই এলাকার পূর্ব নাম ছিল "ফ্রেন্সগঞ্জ"। == ইতিহাস == ফরাশগঞ্জ শব্দের আক্ষরিক অর্থ হলো ফরাসিদের গঞ্জ বা বাণিজ্যিক কেন্দ্র। আঠারো শতকে ঢাকার ফরাসি বণিকদের বাণিজ্যিক কেন্দ্র ছিল ফরাশগঞ্জ। ১৭৪০ সালে ফরাসি ইস্ট ইন্ডিয়া কোম্পানি ঢাকায় তাদের কার্যক্রম শুরু করে নওয়াজিশ মোহাম্মদ খানের অনুমতি নিয়ে আহসান মঞ্জিল প্রাসাদের নিকটে তাদের "কুঠি" স্থাপন করে। ১৭৫০ সালে ইংরেজ মালিকানাধীন একটি কারখানা দখল করে জায়গায় বসতি স্থাপন করে। এই সময় ফরাসিরা ব্রিটিশদের সাথে একটি কারখানা নিয়ে ছোটখাট দ্বন্দ্বে জড়িয়ে পড়ে। কিন্তু নায়েব নাজিম জসরত খানের মধ্যস্থতায় গোলমাল মিটিয়ে নেয়। ১৭৫৭ সালে বাংলায় ইংরেজ শাসন শুরু হওয়ার পূর্বেই এই কারখানার নাম ঢাকা কারখানা করা হয়। ১৭৮০ সালে এখানে ফরাসি বাজার প্রতিষ্ঠিত হয়। ফরাসিরা এখানে হলুদ, আদা, রসুন মরিচের পাইকারি বাজার প্রতিষ্ঠা করে। ফরাসিরা এখানে বসবাসের জন্য রূপলাল হাউজের মতো কিছু অসাধারণ স্থাপত্যশৈলীর দালানকোঠা নির্মাণ করে। == ভৌগোলিক অবস্থান == ফরাশগঞ্জ পুরনো ঢাকায় বুড়িগঙ্গা নদীর উত্তরে অবস্থিত। এই এলাকায় যাতায়াতের প্রধান সড়ক হলো বি কে দাস রোড আহসানুল্লাহ রোড। == দর্শনীয় স্থান == ফরাশগঞ্জে বেশকিছু ঐতিহাসিক অট্টালিকা রয়েছে, যার অধিকাংশই জরাজীর্ণ। এর মধ্যে বুড়িগঙ্গা নদী তীরের রূপলাল হাউজ অন্যতম। তবে রক্ষণাবেক্ষণের অভাবে অবৈধ দখলদারদের কারণে এই সুরম্য দ্বিতল বাড়িটি ধ্বংসের দ্বারপ্রান্তে দাঁড়িয়ে। উনিশ শতকে নির্মিত অলঙ্কৃত বাঁকানো ঝুলবারান্দার বড়বাড়িটিও প্রায় ধ্বংসপ্রাপ্ত। ফরাশগঞ্জে আরেকটি দর্শনীয় স্থান লোহারপুল। এটি তখনকার সময়ের অসাধারণ স্থাপত্যের নিদর্শন বহন করে। এছাড়া ১৮৩২ সালে ঢাকার কালেক্টর ওয়াল্টার ঢাকা থেকে নারায়ণগঞ্জ যাতায়াতের সুবিধার জন্য সূত্রাপুর খালের ওপর একটি ঝুলন্ত সেতু নির্মাণ করেন। == তথ্যসূত্র == == আরও পড়ুন == এলাকা
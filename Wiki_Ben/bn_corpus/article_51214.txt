'''জঁ মরিস ইউজিন ক্ল্যেমেন্ত ককতো''' (; ৫ই জুলাই, ১৮৮৯ ১১ই অক্টোবর, ১৯৬৩) ছিলেন একজন ফরাসি লেখক, নাট্যকার, শিল্পী চলচ্চিত্র নির্মাতা। ককতো তার উপন্যাস ''লে এঁফান্ত তেরিবল'' (১৯২৯), এবং চলচ্চিত্র ''দ্য ব্লাড অফ পোয়েট'' (১৯৩০), ''লে পারেন্ত তেরিবল'' (১৯৪৮), ''বিউটি অ্যান্ড দ্য বিস্ট'' (১৯৪৬), ''অরফিয়াস'' (১৯৪৯) এর জন্য প্রসিদ্ধ। তার সমসাময়িক সহযোগীদের মধ্যে রয়েছেন কেনেথ অ্যাঙ্গার, পাবলো পিকাসো, জোন মিরো, সালভাদর দালি, গেরট্রুড স্টাইন, জঁ হুগো, জঁ মারাই, অঁরি বের্ন্সস্টাইন, ইয়ুল ব্রাইনার, মার্লিন দিয়েত্রিশ, কোকো চ্যানেল, এরিক সাতি, আলবার গ্লেইজ, ইগর মারি লরেন্সিন, মারিয়া ফেলিক্স, এদিত পিয়াফ, পানামা আল ব্রাউল, কোলেত, জঁ গেনে এবং রেমন রাদিগুয়ে। ==প্রারম্ভিক জীবন== ককতো ১৮৮৯ সালের ১১ই অক্টোবর প্যারিসের নিকটবর্তী ইভেলিনের মাইসোঁ-লাফিতে এক পার্সি পরিবারে জন্মগ্রহণ করেন। তার পিতা জর্জ ককতো এবং মাতা ইউজিন লেকোমতে। জর্জ আইনজীবী আনাড়ি চিত্রশিল্পী ছিলেন। ককতোর যখন নয় বছর বয়স তখন তিনি আত্মহত্যা করেন। ১৯০০ থেকে ১৯০৪ সালে ককতো লিস কন্দোর্সে পড়াশুনা করেন। সেখানে তিনি তার সহপাঠী পিয়ের দার্গেলসের সাথে পরিচিত হন এবং তার সাথে শারীরিক সম্পর্কে লিপ্ত হন। পনের বছর বয়সে তিনি বাড়ি থেকে পালিয়ে যান। উনিশ বছর বয়সে তিনি তার প্রথম কবিতার সংকলন ''আলাদিনের প্রদীপ'' প্রকাশ করেন। ককতো পরবর্তীতে "দ্য ফ্রিভোলাস প্রিন্স" নামে এক বোহেমিয়ান শিল্পী গোষ্ঠীর সাথে পরিচিত হন। ''দ্য ফ্রিভেলাস প্রিন্স'' তার দ্বিতীয় কবিতার সংকলনেরও নাম। এদিত হোয়ারটন তার বর্ণনা দিতে গিয়ে লিখেন, "যার কাছে প্রতিটি কবিতার ছত্র সূর্য উদয়ের মত, প্রতি সূর্যাস্ত স্বর্গীয় নগরীর ভিত্তি..." ==মৃত্যু== ককতো ১৯৬৩ সালের ১১ অক্টোবর ৭৪ বছর বয়সে ফ্রান্সের এসোনের মিলি-লা-ফোরেয় হৃদযন্ত্রের ক্রিয়া বন্ধ হয়ে মারা যান। তার বন্ধু সঙ্গীতশিল্পী এদিত পিয়াফ তার আগের দিন মারা যান, কিন্তু ককতোর মৃত্যুর দিনে তা প্রচারিত হয়। ধারণা করা হয় পিয়াফের মৃত্যুর খবর শুনেই তার হৃদযন্ত্রের ক্রিয়া বন্ধ হয়েছিল। তার ইচ্ছানুসারে তাকে মিলি-লা-ফোরের চ্যাপেল সেন্ট-ব্লাইস দে সিমপ্লে সমাহিত করা হয়। তার সমাধি ফলকে লেখা রয়েছে "আমি আপনাদের সাথেই রয়েছি।" ==পুরস্কার সম্মাননা== ১৯৫৫ সালে তিনি আকাদেমি ফ্রঁস বেলজিয়াম বিজ্ঞান শিল্পকলা একাডেমির সদস্যপদ লাভ করেন। তার জীবদ্দশায় তিনি লেজিওঁ দনরের কমান্ডার, মালার্মে একাডেমি, জার্মান একাডেমি, আমেরিকান একাডেমি, মার্ক টোয়াইন একাডেমির সদস্যপদ, কান চলচ্চিত্র উৎসবের সম্মানিত সভাপতিত্ব, অ্যাসোসিয়েশনের সম্মানিত সভাপতিত্ব এবং জ্যাজ একাডেমি ডিস্ক একাডেমির সভাপতিত্ব লাভ করেন। ==তথ্যসূত্র== ==বহিঃসংযোগ== Cocteau/cinema Bibliography (via UC Berkeley) Maison Jean Cocteau Cocteau's former home জন্ম মৃত্যু ঔপন্যাসিক কবি চিত্রশিল্পী চলচ্চিত্র পরিচালক চিত্রনাট্যকার রোমান ক্যাথলিক চলচ্চিত্র পরিচালক চিত্রনাট্যকার লেখক রোমান ক্যাথলিক চলচ্চিত্র নির্মাতা
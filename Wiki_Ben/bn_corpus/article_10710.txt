পল অ্যালেন'''পল গার্ডনার অ্যালেন''' () (জন্ম ২১শে জানুয়ারি, ১৯৫৩, সিয়াটল, ওয়াশিংটন মৃত্যু: ১৫ অক্টোবর, ২০১৮) একজন মার্কিন উদ্যোক্তা যিনি বিল গেটসের সাথে মিলে মাইক্রোসফট কোম্পানি গঠন করেন। ২০০৭ সালের তথ্য অনুযায়ী ''ফোর্ব্‌স'' ম্যাগাজিনের মতে তিনি বিশ্বের সবচেয়ে ধনী মানুষদের মধ্যে ১৯তম। অ্যালেন গেটসের সাথে মিলে ১৯৭৫ সালে নিউ মেক্সিকোর অ্যালবাকের্কিতে মাইক্রোসফট গঠন করেন এবং বেসিক প্রোগ্রামিং ভাষার ইন্টারপ্রেটার বিক্রির মাধ্যমে ব্যবসা শুরু করেন। ১৯৮০ সালে অ্যালেনের নেতৃত্বে মাইক্রোসফট ৫০,০০০ ডলারে কিউডস নামের অপারেটিং সিস্টেম কিনে নেয়। আইবিএম-এর বেঁধে দেয়া সময়সীমার মধ্যে একেবারে শূন্য থেকে কোন অপারেটিং সিস্টেম তৈরি করা গেটস অ্যালেন সম্ভবপর বলে মনে করেননি। তাই তারা সম্পূর্ণ কর্মক্ষম কিউডস কেনার সিদ্ধান্ত নেন এবং সেটির কোডের ওপর কিছু পরিবর্তন সাধন করে আইবিএম-এর চাহিদা পূরণ করেন। মাইক্রোসফটের এই প্রোগ্রামটিই পরবর্তীকালে আইবিএম-এর নতুন পিসিগুলোর অপারেটিং সিস্টেম হিসেবে নির্বাচিত হয় এবং ভবিষ্যতে মাইক্রোসফটের প্রসারের ভিত্তি হিসেবে কাজ করে। ২০০০ সালের নভেম্বর মাসে অ্যালেন মাইক্রোসফটের বোর্ড থেকে পদত্যাগ করেন। এরপর তিনি মাইক্রোসফটের ৬৮ মিলিয়ন শেয়ার বেচে দেন। এখনও তিনি কোম্পানিটির ১৩৮ মিলিয়ন শেয়ারের মালিক। অ্যালেন মার্কিন জাতীয় ফুটবল লীগের সিয়াটল সিহক্‌স এবং জাতীয় বাস্কেটবল লীগের পোর্টল্যান্ড ট্রেইলব্লেজার্স দল দুইটির বর্তমান মালিক। == তথ্যসূত্র == ==বহিঃসংযোগ== Paul Allen official home page Paul Allen entry from The Oregon Encyclopedia Paul Allen at THOCP.net Business profile at ''Forbes'' উদ্যোক্তা কম্পিউটার প্রোগ্রামার মৃত্যু জন্ম
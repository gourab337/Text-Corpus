'''জল ভরার গান''' বাংলার পল্লী অঞ্চলের একধরণের ব্যবহারিক (functional) বা আনুষ্ঠানিক সংগীত। মূলত বাঙালি হিন্দু বিবাহের বিভিন্ন স্ত্রী-আচার পালনের জন্য নদী বা পুকুর থেকে জল আনার সময়ে এয়োতি মহিলারা একত্রে এই গান গেয়ে থাকেন। ==বৈশিষ্ট্য== বাঙালি হিন্দুসমাজে বিবাহের দিনে বর কনে উভয়কে বিবাহের আগে নিজ নিজ বাড়িতে স্নান করানোর জন্য বিজোড় সংখ্যায় (সাধারণত ৫, ৭, জন) সধবা মহিলারা একত্রে কলসী কাঁখে, বরণকূলা অন্যান্য বিবাহ-সম্পর্কিত সরঞ্জাম হাতে নিয়ে পুকুর বা নদীর ঘাটে জল আনতে যান; তখন তারা উলুধ্বনি শঙ্খধ্বনি সহযোগে এক ধরণের হালকা চালের চটুল অঙ্গের গান পরিবেশন করেন যা ''জল ভরার গান'' নামে পরিচিত। এই গানের কথা প্রধানত তবে হালকা রসিকতাও এতে স্থান পায় এবং এই গান গাইবার রীতি কেবল স্ত্রী-সমাজেই সীমাবদ্ধ। এই ধরণের ব্যবহারিক সঙ্গীতের বৈশিষ্ট্য হল, এগুলি অনুষ্ঠান ব্যতীত অন্যসময় গীত হয় না। এরূপ একটি গানের নমুনা "ওগো, সাঁঝের বেলা কে তোরে জল আনতে বলেছে। কে, জল আনতে বইলাছে। ঘরের জল বাইরে ফেলে যমুনার জল আনতে গেলে, না জানি কোন কালার সনে প্রেম মইজাছে। কে, জল আনতে বইলাছে।" ==তথ্যসূত্র== ==বহিঃসংযোগ== লোকসংস্কৃতি হিন্দু
'''আউগুস্ট ফ্রিড্‌রিশ পট''' () (১৪ই নভেম্বর, ১৮০২, নেটেলরেডে, হানোভার—৫ই জুলাই, ১৮৮৭, হালে) একজন প্রথম দিককার জার্মান ভাষাবিজ্ঞানী। পট গ্যোটিঙেন বিশ্ববিদ্যালয়ে ধর্ম নিয়ে পড়াশোনা করার সময় তুলনামূলক ভাষাতত্ত্বে আগ্রহী হয়ে পড়েন। ১৯২৭ সালে তিনি ডক্টরেট অভিসন্দর্ভ সমাপ্ত করেন এবং বার্লিন বিশ্ববিদ্যালয়ে ফ্রান্‌ৎস বপের সাথে একত্রে গবেষণা করতে যান। বপ ছিলেন ইন্দো-ইউরোপীয় ভাষাবিজ্ঞানের একজন প্রধান অগ্রগামী ব্যক্তিত্ব। পট ১৮৩০ সালে সাধারণ ভাষাবিজ্ঞানের একজন অবেতনভোগী প্রভাষক হিসেবে বার্লিনে কাজ শুরু করেন। ১৮৩৩ সালে তিনি হালে বিশ্ববিদ্যালয়ে অধ্যাপক হিসেবে যোগ দেন। এখানেই তিনি বাকী জীবন কাটিয়ে দেন। তিনি ইন্দো-ইউরোপীয় ভাষাগুলির মধ্যকার ধ্বনি সাদৃশ্য বৈসাদৃশ্যের উপর ভিত্তি করে শব্দের বুৎপত্তি নির্ণয়ের আধুনিক পদ্ধতি উদ্ভাবন করেন। এছাড়াও তিনি জিপসি জাতিদের মধ্যে প্রচলিত রোমানি ভাষার সবচেয়ে গুরুত্বপূর্ণ ভাষাবিদ হিসেবে পরিচিত ছিলেন। ভাষাবিজ্ঞানী জন্ম মৃত্যু
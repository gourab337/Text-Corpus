'''আর্চ লিনাক্স''' (বা '''আর্চ''') নমনীয়তা মিনিমালিজমের জন্যে, একইসাথে এর তূলনামূলক কঠিন কনিফিগারেশন ব্যবস্থার জন্যে পরিচিত একটি গ্নু/লিনাক্স অপারেটিং সিস্টেম। এটি এক্স৮৬-৬৪ আর্কিটেকচারের কম্পিউটারের জন্য তৈরি কিরা একটি লিনাক্স ডিস্ট্রিবিউশন। আর্চ লিনাক্স মূলত বিনামূল্যের ওপে সোর্স সফটওয়্যার নিয়ে গঠিত, এবং জনসাধারণের অংশগ্রহণ সমর্থন করে। আর্চের ডেভলপমেন্ট "কিস" ("KISS", তথা "keep it simple, stupid") নীতি অনুসরণ করে, এবং সুরুচি, কোডের সঠিকতা, সংযত গঠন সরলতাকে গুরুত্ব দেয়া হয়। ব্যবহারকারী থেকে আশা করা হয় যে সিস্টেমের গঠন কর্মপদ্ধতি জানার জন্য উদ্যমী হবেন। আর্চের জন্য লিখিত একটি প্যাকেজ ম্যানেজার প্যাকম্যান (pacman) দ্বারা সফটওয়্যার প্যাকেজ সংযোজন, বিয়োজন হালনাগাদ করা হয়। আর্চ লিনাক্স একটি চলতি প্রকাশনা নীতি ব্যবহার করে; প্রতিটি সামগ্রিক সিস্টেম আপডেট দ্বারাই আর্চের সর্বশেষ সংষ্করণে পৌঁছানো যায়। আর্চ ইনস্টলের জন্য প্রকাশিত আইএসও ইমেজগুলো শুধুই নিয়মিত বিরতিতে সংরক্ষিত সিস্টেমের মূল প্যাকেজগুলোর সর্বশেষ সংষ্করণের সংকলন। আর্চলিনাক্সের সহায়ক নির্দেশিকা ব্যবহারবিধির একটি বিশদ লিখিত সংকলন রয়েছে, যা আর্চউইকি নামে পরিচিত এবং জনসাধারণের অংশগ্রহণে লিখিত। == ইতিহাস == ২০০২ সালের মার্চে ক্রুক্স (CRUX) নামক অন্য একটি সংযত ডিস্ট্রিবিউশন দ্বারা উৎসাহিত হয়ে জুড ভিন আর্চ লিনাক্স তৈরি শুরু করেন। নিজস্ব সময়স্বল্পতার কারণে তিনি ২০০৭ এর অক্টোবর আর্চের নেতৃত্ব আরন গ্রিফিনকে হস্তান্তর করেন। আর্চ শুরুর দিকে কেবল ৩২-বিটের এক্স৮৬ সিপিইউ এর জন্য তৈরি হত। ২০০৬ এর এপ্রিলে প্রথম ৬৪-বিটের তথা এক্স৮৬_৬৪ সমর্থিত ইনস্টলযোগ্য আইএসও প্রকাশিত হয়। ২০১৭ সালের জানুয়ারিতে আই৬৮৬ সমর্থন বন্ধ করার ঘোষণা দেয়া হয়, এবং ফেব্রুয়ারিতে আই৬৮৬ সমর্থিত সর্বশেষ আইএসও প্রকাশিত হয়। ২০১৭ এর নভেম্বরে ৩২-বিট বা আই৬৮৬ সমর্থন সম্পূর্ণরূপে বিলোপ করা হয়। === রিপোজিটরির নিরাপত্তা === আর্চ লিনাক্সের প্যাকেজ ম্যানেজার প্যাকম্যান (pacman) ৪.০.০ সংস্করণের পূর্বে ডিজিটাল স্বাক্ষরিত প্যাকেজ সমর্থন করত না। ডাউনলোড ইনস্টল এর সময় প্যাকম্যান প্যাকেজ মেটাডেটার বিশুদ্ধতা পরীক্ষা করত না, যার ফলে প্যাকেজ ক্ষতিকারক রিপোজিটরি একটি বড় নিরাপত্তা ঝুঁকি ছিল। প্যাকম্যান এর ৪র্থ সংস্করণে প্যাকেজের বিশুদ্ধতা যাচাইয়ের সুবিধা যুক্ত হয় কিন্তু তা প্রাথমিকভাবে চালু করা ছিল না। ২০১১ এর নভেম্বর হতে নতুন তৈরিকৃত সকল প্যাকেজের জন্য নিরাপত্তামূলক ডিজিটাল স্বাক্ষর বাধ্যতামূলক করা হয়। ২০১২ এর ২১ মার্চ পর্যন্ত মূল রিপজিটরির প্রতিটি প্যাকেজ ডিজিটাল স্বাক্ষরসম্বলিত রয়েছে। ২০১২ এর জুনে প্যাকেজের স্বাক্ষর সুবিধা আনুষ্ঠানিকভাবে শুরু হয় এবং ইনস্টলের সময় চালু করা অবস্থায় রাখা থাকে। == গঠন মূলনীতি == আর্চ প্রধানত বাইনারি প্যাকেজভিত্তিক। এর প্যাকেজগুলো বর্তমান হার্ডওয়্যারের সর্বোচ্চ সুবিধা পাবার উদ্দেশ্যে এক্স৮৬ ৬৪ জন্য তৈরি হয়। তাছাড়া প্যাকেজ তৈরি করার জন্য এতে আর্চ বিল্ড সিস্টেম নামের সুবিধা আছে, যা পোর্টস বা ইবিল্ড প্রক্রিয়ার অনুরূপ। আর্চ লিনাক্স গঠনের দিক থেকে সরলতাকে গুরুত্ব দেয়, যেন এমন একটি পরিবেশ তৈরি করা যায় যা ব্যবহারকারীর কাছে সহজবোধ্য; এজন্য চাকচিক্যপূর্ণ গ্রাফিকাল ইউজার ইন্টারফেস প্রভৃতি সরবরাহ করা হয় না। উদাহরণস্বরূপ, আর্চের কোন নির্ধারিত গ্রাফিকাল ডেস্কটপ নেই, এমনকি প্যাকেজ ম্যানেজারেরও কোন নির্বাচিত গ্রাফিকাল ফ্রন্ট-এন্ড নেই। সিস্টেমের কনফিগারেশনের জন্য আর্চে টার্মিনাল কমান্ড এবং পরিষ্কার, সুবিন্যস্ত কনফিগারেশন ফাইলসমূহকেই অগ্রাধিকার দেয়া হয়। এজন্য "সুদক্ষ কমান্ড লাইনের নির্ভীক ব্যবহারকারীদের" ডিস্ট্রো হিসেবে আর্চ সুপরিচিত। == ইনস্টল == আর্চ লিনাক্সের ওয়েবসাইটে আইএসও ইমেজ সরবরাহ করা হয়, যা সিডি বা ইউএসবি হতে ইনস্টলযোগ্য। হার্ড ড্রাইভ প্রস্তুত করার পরে pacstrap নামের একটি স্ক্রিপ্ট দিয়ে মূল সিস্টেম ইনস্টল করা হয়। মূল সিস্টেমের বহির্ভূত প্যাকেজ ইনস্টল করার জন্য pacstrap বা ইনস্টলকৃত সিস্টেমে প্রবেশ করে প্যাকম্যান ব্যবহার করা যায়। সিডি বা ইউএসবির বিকল্প উপায় হিসেবে অন্য একটি লিনাক্স সিস্টেম হতে প্যাকম্যান প্রোগ্রামটি ব্যবহার করেও ইনস্টল সম্পন্ন করা সম্ভব। অভীষ্ট ড্রাইভ পার্টিশনটি মাউন্ট করার পর প্যাকস্ট্র্যাপ বা উপযুক্ত কমান্ড লাইন আর্গুমেন্টসহ (মাউন্টকৃত ফোল্ডারটিকে প্যাকেজ ইনস্টলের আদিপথ ধরে নিয়ে) প্যাকম্যানের সাহায্যে মূল সিস্টেম এবং অন্যান্য প্রয়োজনীয় প্যাকেজ ইনস্টল করা সম্ভব। অন্য একটি সিস্টেমের অধীন কোন অস্থায়ী মাউন্টপয়েন্ট বা ইউএসবি ড্রাইভে আর্চ ইনস্টল করার জন্য এই প্রক্রিয়া কার্যকর। যে পদ্ধতিতেই ইন্সটল করা হোক না কেন, নতুন সিস্টেমটি পুরোপুরি প্রস্তুত করার জন্য আরও কিছু ধাপ পূরণ করতে হয়; বিশেষত বুটলোডার ইনস্টল করা প্রারম্ভিক র‌্যাম ফাইলসিস্টেম তৈরি করা, সময় ভাষা নির্বাচন করা, এবং অন্যান্য ব্যবস্থাপনা। == প্যাকেজ ব্যবস্থাপনা == আর্চলিনাক্সের রিপজিটরিতে সোর্স বাইনারি প্যাকেজের সংখ্যা ডেবিয়ানের রিপজিটরির সমতুল্য। বর্তমানে একমাত্র সমর্থিত বাইনারি প্লাটফর্ম এক্স৮৬_৬৪। === প্যাকম্যান === প্যাকম্যান, প্যাকেজ ম্যানেজারের সংক্ষিপ্ত রূপ,জুড ভিনেত কর্তৃক ডেভেলপকৃত আর্চ লিনাক্সের প্যাকেজ ম্যানেজার। এটার মূল উদ্দেশ্য আর্চকে তাদের ডিপেন্ডেন্সি ট্র‍্যাক করতে নিজস্ব প্যাকেজ ম্যানেজার প্রদান করা। এটা সি প্রোগ্রামিং ভাষায় লেখা হয়েছে। প্যাকম্যান প্যাকেজ ম্যানেজার ব্যবহার করে সমস্ত প্যাকেজগুলোর ব্যবস্থাপনা করা হয়। প্যাকম্যান প্যাকেজ ইন্সটলেশন, আপগ্রেড, সরানো ডাউনগ্রেড নিয়ন্ত্রণ করে থাকে। === রিপজিটরি === === আর্চ বিল্ড প্রক্রিয়া (এবিএস) === === আর্চ ব্যবহারকারীর রিপজটরি (এইউআর) === ==পাদটীকা== == বহিঃসূত্র == ==আরও দেখুন== *প্যাকম্যান *মানজারো লিনাক্স *ডেবিয়ান *উবুন্টু *ওপেনসুয্যে ডিস্ট্রিবিউশন সোর্স
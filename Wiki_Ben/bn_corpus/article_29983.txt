'''লিটন কুমার দাস''' (জন্ম: ১৩ অক্টোবর, ১৯৯৪) দিনাজপুরে জন্মগ্রহণকারী বাংলাদেশের উদীয়মান ক্রিকেটার। বাংলাদেশ ক্রিকেট দলের অন্যতম সদস্য '''লিটন দাস''' মূলত উইকেট-কিপার। পাশাপাশি ডানহাতে উদ্বোধনী ব্যাটসম্যান হিসেবে মাঠে নেমে থাকেন। বাংলাদেশের অনূর্ধ্ব-১৫, অনূর্ধ্ব-১৯ দলসহ ঢাকা গ্ল্যাডিয়টর্সে খেলেছেন। বাংলাদেশ অনূর্ধ্ব-২৩ দলের অন্যতম সদস্য তিনি। ঘরোয়া ক্রিকেটে রংপুর বিভাগের প্রতিনিধিত্ব করছেন তিনি। ==ব্যাক্তিগত জীবন == লিটন দাস দিনাজপুর জেলায় জন্মগ্রহণ করেন। তিনি ২০১৯ সালের জুলাই মাসে দেবশ্রী বিশ্বাস সঞ্চিতকে বিবাহ করেন। == খেলোয়াড়ী জীবন == ১৭ অক্টোবর, ২০১১ তারিখে ঢাকা বিভাগের বিপক্ষে তার প্রথম-শ্রেণীর ক্রিকেটে অভিষেক ঘটে। ২০১৪-১৫ মৌসুমে প্রথম-শ্রেণীর ক্রিকেটে ১৫ ইনিংসে ১১৩৬ রান সংগ্রহ করেন তিনি। সফরকারী পাকিস্তানের বিপক্ষে খেলার জন্য ২২ এপ্রিল বাংলাদেশ দল তাদের টুয়েন্টি২০ আন্তর্জাতিকের জন্য দল ঘোষণা করে। তন্মধ্যে ক্যাপবিহীন অবস্থায় লিটন দাস-সহ মুস্তাফিজুর রহমানকে অন্তর্ভুক্ত করা হয়। এরপর ২৪ এপ্রিল বাংলাদেশ টেস্ট দলের নাম ঘোষণা করা হয়। সৌম্য সরকার মোহাম্মদ শহীদের সাথে তিনিও ১৪-সদস্যের দলে অন্তর্ভুক্ত হন। কিন্তু দুই-টেস্টের সিরিজে খেলার সুযোগ ঘটেনি তার। এরপর সফরকারী ভারতের বিপক্ষে নিয়মিত উইকেট-কিপার মুশফিকুর রহিমের আঙ্গুলের চোটের কারণে একমাত্র টেস্ট খেলার জন্য তাকে দলে রাখা হয়। ১০ জুন, ২০১৫ তারিখে বাংলাদেশের ৭৭তম টেস্ট ক্রিকেটার হিসেবে অভিষেক ঘটে তার। সফরকারী ভারত দলের বিপক্ষে বৃষ্টিবিঘ্নিত অভিষেক টেস্টের প্রথম ইনিংসে লিটন দাস ৪৪ রান তোলেন ৪৫ বলে চার ছক্কার সাহায্যে। খান সাহেব ওসমান আলী স্টেডিয়ামে অনুষ্ঠিত টেস্টে তার রানটি অভিষেকে বাংলাদেশী উইকেট-কিপারদের মধ্যে সর্বোচ্চ। এছাড়াও তিনি তৃতীয় বাংলাদেশী ক্রিকেটার হিসেবে টেস্ট অভিষেকে উইকেট-রক্ষণের দায়িত্ব পেয়েছেন। জুলাই, ২০১৫ তারিখে সফরকারী দক্ষিণ আফ্রিকার বিপক্ষে তার টুয়েন্টি২০ আন্তর্জাতিকে ৪৬তম বাংলাদেশী ক্রিকেটার হিসেবে অভিষেক ঘটে। শের-ই-বাংলা জাতীয় ক্রিকেট স্টেডিয়ামে অনুষ্ঠিত খেলার টি২০আই সিরিজের প্রথমটিতে তিনি নাসির হোসেনের বলে কুইন্টন ডি ককের একমাত্র ক্যাচ নেন। এছাড়াও ব্যাটিংয়ে নেমে ২৬ বল মোকাবেলা করে সাকিব আল হাসানের (২৬) পর দলের পক্ষে দ্বিতীয় সর্বোচ্চ ২২ রান তুলেন এক ছক্কার সাহায্যে। তিনি ডেভিড উইসে’র বলে এবি ডি ভিলিয়ার্সের হাতে ধরা পড়েন। খেলায় তার দল ৫২ রানে পরাজিত হয়ে সিরিজে ১-০ ব্যবধানে পিছিয়ে পড়ে। একদিনের ক্রিকেটে লিটন দাশ তার প্রথম সেঞ্চুরি করেন ভারতের বিপক্ষে, ২০১৮ সালের ২৮ সেপ্টেম্বরে। ২০১৯ সালের এপ্রিলে যখন বিশ্বকাপের জন্য বাংলাদেশ দল ঘোষণা করা হয় তখন সেখানে লিটন দাসের নামও ছিল। ১৭ জুন ২০১৯ টানটনে ওয়েস্ট ইন্ডিজের বিরুদ্ধে বিশ্বকাপে তার অভিষেক হয়। তিনিই কোন বাংলাদেশী ক্রিকেটার যিনি অভিষেক খেলায় হ্যাট্রিক বাউন্ডারীর রেকর্ড করেন। পঞ্চম উইকেটে খেলতে নেমে লিটন ৯৪ রানে অপরাজিত ছিলেন এবং বাংলাদেশ দল উইকেটের বিশাল জয় পায়। ==একদিনের আন্তর্জাতিক শতকসমূহ== লিটন দাসের একদিনের আন্তর্জাতিক শতকসমূহ রান ম্যাচ প্রতিপক্ষ শহর/দেশ মাঠ বছর ফলাফল '''১''' ১২১ ১৮ দুবাই, সংযুক্ত আরব আমিরাত দুবাই আন্তর্জাতিক ক্রিকেট স্টেডিয়াম ২০১৮ পরাজিত == তথ্যসূত্র == == আরও দেখুন == মুশফিকুর রহিম বাংলাদেশ জাতীয় ক্রিকেট দল == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার উইকেট-রক্ষক ক্রিকেটার বিভাগের ক্রিকেটার হিন্দু জেলার ব্যক্তি অনূর্ধ্ব-১৯ দলের ক্রিকেটার ক্রিকেট বিশ্বকাপের ক্রিকেটার
'''এমিলি দ্যকেন''' (; জন্ম: ২৯ আগস্ট ১৯৮১) হলেন একজন বেলজীয় অভিনেত্রী। তিনি তার প্রথম চলচ্চিত্র ''রসেত্তা'' (১৯৯৯)-এ অভিনয় করে শ্রেষ্ঠ অভিনেত্রী বিভাগে কান চলচ্চিত্র উৎসব পুরস্কার লাভ করেন। তার অভিনীত অন্যান্য উল্লেখযোগ্য চলচ্চিত্রসমূহ হল ''ল্য পাক্ত দে লুপ'' (২০০১), ''মারিয়ে মাই পা ত্রপ'' (২০০৩), ''লেকুইপিয়ে'' (আলো, ২০০৪), ''অ পেদ্রে লা রাইজোঁ'' (২০১২) এবং ''পা সঁ গ্যন্র'' (২০১৪)। ==কর্মজীবন== দ্যকেন ১৯৯৯ সালে ''রসেত্তা'' চলচ্চিত্রে অভিনয় করেন। চলচ্চিত্রটি পাল্ম দর জয়লাভ করে এবং এই কাজের জন্য তিনি শ্রেষ্ঠ অভিনেত্রী বিভাগে কান চলচ্চিত্র উৎসব পুরস্কার লাভ করেন। ''ল্য পাক্ত দে লুপ'' (২০০১) চলচ্চিত্র তাকে আন্তর্জাতিক অঙ্গনে পরিচিতি পাইয়ে দেয়। ২৯ মিলিয়ন মার্কিন ডলারে নির্মিত চলচ্চিত্রটি সেই বছর বিশ্বব্যাপী ৭০ মিলিয়ন মার্কিন ডলার আয় করে। পরবর্তীতে তিনি ''অঁ ফেম দ্য মেনাগ'' (২০০২), ''মারিয়ে মাই পা ত্রপ'' (২০০৩) ''লেকুইপিয়ে'' (আলো, ২০০৪) চলচ্চিত্রে কাজ করেন। ২০০৯ সালে তিনি আন্দ্রে তেশিনের ''লা ফিল দ্যু রের'' চলচ্চিত্রে কাত্রিন দ্যনুভের সাথে প্রধান চরিত্রে অভিনয় করেন। ২০১০ সালে তিনি ফরাসি থ্রিলার চলচ্চিত্র ''দ্য প্যাক''-এ অভিনয় করেন। ২০১০ সালে কান চলচ্চিত্র উৎসবে চলচ্চিত্রটির উদ্বোধনী প্রদর্শনী হয়। ২০১২ সালে তিনি ''অ পেদ্রে লা রাইজোঁ'' চলচ্চিত্রে অভিনয় করে শ্রেষ্ঠ অভিনেত্রী বিভাগে অঁ সার্তেঁ র‍্যগার পুরস্কার লাভ করেন। এছাড়া এই ছবিতে অভিনয়ের জন্য তিনি শ্রেষ্ঠ অভিনেত্রী বিভাগে মাগ্রিত পুরস্কার লাভ করেন এবং শ্রেষ্ঠ অভিনেত্রী বিভাগে স্যাটেলাইট পুরস্কারের মনোনয়ন লাভ করেন। ''পা সঁ গ্যন্র'' (২০১৪) চলচ্চিত্রে কাজের জন্য তিনি অপর একটি মাগ্রিত পুরস্কার লাভ করেন এবং শ্রেষ্ঠ অভিনেত্রী বিভাগে সেজার পুরস্কারের মনোনয়ন লাভ করেন। ==পুরস্কার মনোনয়ন== ;কান চলচ্চিত্র উৎসব '''বিজয়ী:''' শ্রেষ্ঠ অভিনেত্রী ''রসেত্তা'' (১৯৯৯) '''বিজয়ী:''' শ্রেষ্ঠ অভিনেত্রী অঁ সার্তেঁ র‍্যগার ''অ পেদ্রে লা রাইজোঁ'' (২০১২) ;মাগ্রিত পুরস্কার '''বিজয়ী:''' শ্রেষ্ঠ অভিনেত্রী ''অ পেদ্রে লা রাইজোঁ'' (২০১২) '''বিজয়ী:''' শ্রেষ্ঠ অভিনেত্রী ''পা সঁ গেন্র'' (২০১৪) ;লুমিয়ের পুরস্কার '''মনোনীত:''' শ্রেষ্ঠ অভিনেত্রী ''পা সঁ গেন্র'' (২০১৪) ;সেজার পুরস্কার '''মনোনীত:''' শ্রেষ্ঠ সম্ভাবনাময় অভিনেত্রী ''রসেত্তা'' (১৯৯৯) '''মনোনীত:''' শ্রেষ্ঠ সম্ভাবনাময় অভিনেত্রী ''অঁ ফেম দ্য মেনাগ'' (২০০২) '''মনোনীত:''' শ্রেষ্ঠ পার্শ্ব অভিনেত্রী ''লেকুইপিয়ে'' (২০০৪) '''মনোনীত:''' শ্রেষ্ঠ অভিনেত্রী ''পা সঁ গেন্র'' (২০১৪) ;স্যাটেলাইট পুরস্কার '''মনোনীত:''' শ্রেষ্ঠ অভিনেত্রী ''অ পেদ্রে লা রাইজোঁ'' (২০১২) ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২১শ শতাব্দীর বেলজীয় অভিনেত্রী চলচ্চিত্র অভিনেত্রী অভিনেত্রী বিভাগে কান চলচ্চিত্র উৎসব পুরস্কার বিজয়ী
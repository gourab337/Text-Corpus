২০১৭ সালের জানুয়ারি মাসে ইউরোপের বিভিন্ন স্থানজুড়ে শৈত্যপ্রবাহ ঘটে। এর ফলে পূর্ব এবং মধ্য ইউরোপের ৬০ জনের অধিক মানুষের প্রাণহানি ঘটে। কোন কোন স্থানে বিমান জাহাজ চলাচল স্থগিত হয়। শৈত্যপ্রবাহের দরুন বিদ্যুৎ সরবরাহ এবং অবকাঠামোর ক্ষয়খতিও ঘটে। পশ্চিম ইউরোপে মাত্রাধিক্য বায়ুচাপের কারণে এবং রাশিয়া থেকে শীতল বায়ুপ্রবাহ শুরু হয়ে পূর্ব ইউরোপের দিকে অগ্রসর হয়। জানুয়ারিতে উত্তর মেরু হতে উৎপন্ন বায়ুপুঞ্জ ইউরোপে জার্মানি, বলকান অঞ্চল দিয়ে প্রবাহিত হয়। ফলে গ্রিস, ক্রোয়েশিয়াসহ বিভিন্ন স্থানে প্রবল তুষারপাত ঘটে। অ্যাড্রিয়াটিক সাগরের দিকে প্রবাহমান বায়ুর কারণে মধ্য ইতালিতেও তুষারপাত হয়। ==ক্ষতিগ্রস্থ স্থান== ২০১৭ সালের প্রথম সপ্তাহে পোল্যান্ডে অধিক ঠান্ডার কারণে ৪৬ জন আশ্রয়হীন মানুষ মারা যায়। এসময় পোল্যান্ডে তাপমাত্রা -২০ ডিগ্রী সেলসিয়াসের নিচে নেমে যায়। কুয়াশা এবং শীতের কারণে ওয়ারশ এবং ক্রাকোভে বিনামূল্যের পরিবহন সেবা দেয়া হয়। ভ্রোসোয়াভেও তাপমাত্রা অনেক হ্রাস পায়। ইতালি শৈত্যপ্রবাহের কারণে সাতজন মানুষের প্রাণহানি ঘটে, যাদের অধিকাংশই আশ্রয়হীন। ইতালির বেশ কিছু স্থানে অস্বাভাবিক বেশি তুষারপাত শৈত্যপ্রবাহ ঘটে। সিসিলি, বারি ব্রিন্দিসি বিমানবন্দর শৈত্যপ্রবাহের কারণে সাময়িক বন্ধ করা হয়। অ্যাড্রিয়াটিক সাগরের বিস্তৃত স্থান ঠান্ডায় বরফে পরিণত হয়। ইতালির দক্ষিণাঞ্চলের অনেক বিদ্যালয় বন্ধ করা হয়। বুদাপেস্টে হিমায়িত দানিয়ুব নদী চেক প্রজাতন্ত্রে আটজন মানুষ শীতে মারা যায়। তাদের সবাই বসতিহীন। তিনজন অভিবাসীর মৃতদেহ সীমান্তে পাওয়া যায়। ইস্তানবুলে তুষারঝড়ের কারণে বসফরাসে নৌ জাহাজ চলাচল স্থগিত হয়। তুরস্কে ৬৫০-এর অধিক ফ্লাইট বাতিল করা হয়। এছাড়া বুলগেরিয়া, রোমানিয়া ইউক্রেনেও তুষারঝড় ঘটে। দানিউব নদীতে নৌ চলাচলও সাময়িক স্থগিত হয়। গ্রীসে তাপমাত্রা -১৫ এর নিচে নেমে যায়। অ্যাথেন্স-এর আবহাওয়া দপ্তর এই প্রচন্ড শৈত্যপ্রবাহকে আরিয়াদেন নামকরণ করে। অস্বাভাবিক আবহাওয়াজনিত ঘটনাকে নামকরণ করার রীতি ২০১৬ থেকেই গ্রীসে আরম্ভ করা হয়। এজিয়ান সাগরের দ্বীপে এক অভিবাসী শীতে মারা যায়, দ্বীপের অন্যান্য অভিবাসীদেরকে নিরাপদ স্থানে সরিয়ে নেয়া হয়। অ্যাথেন্স মেট্রো স্টেশনে আশ্রয়-বসতিহীন মানুষের থাকার ব্যবস্থা করা হয়। গ্রীশের সড়ক পরিবহনেও শীতে বিঘ্ন ঘটে। রাশিয়া ইউক্রেনেও শৈত্যপ্রবাহের কারণে মানুষের প্রাণহানি ঘটে। ইউরোপীয় রাশিয়ার কিছু অঞ্চলে তাপমাত্রা -৪০ ডিগ্রীর নিচেও নেমে যায়। এই সর্বনিম্ন তাপমাত্রা উক্ত অঞ্চলে রেকর্ড স্থাপন করে। মস্কোর প্রায় ১০০,০০০ মানুষ বিদ্যুৎ বিভ্রাটের শিকার হয়। ১১ জানুয়ারিতে আলবেনিয়াতে শৈত্যপ্রবাহ শুরু হয়। এসময় তাপমাত্রা -২২ ডিগ্রী সেলসিয়াস ছিল। ==তথ্যসূত্র== শৈত্যপ্রবাহ ইউরোপ ইউরোপ
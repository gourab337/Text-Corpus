অর্থশাস্ত্র শিল্পক্ষেত্রে পণ্য নকশাকরণে '''পরিকল্পিত বিলোপন''' () বলতে এমন একটি ব্যবসায়িক কৌশল বা নীতিকে বোঝায় যেখানে কোন পণ্যকে এমনভাবে নকশা করা হয় যেখানে সেটির স্থায়িত্বকাল কৃত্রিমভাবে সীমিত করে রাখা হয়, যাতে কিছু সময় পরে হয় সেটি ব্যবহারের অযোগ্য কিংবা সেকেলে হয়ে যায়। এই কৌশলটিকে "পণ্য প্রতিস্থাপন চক্রের সংক্ষেপণ" (shortening the replacement cycle) নামেও ডাকা হয়, যার কারণে ক্রেতারা কিছু দিন পর পর একই জাতীয় আরেকটি পণ্য কিনতে বাধ্য হন, ফলে দীর্ঘ মেয়াদে পণ্য বিক্রির পরিমাণ বৃদ্ধি পায়। যেসব প্রস্তুতকারক বা নির্মাতা এই কৌশল অবলম্বন করেন, তারা বিশ্বাস করেন যে এর সুবাদে যে অতিরিক্ত বিক্রয়লব্ধ মুনাফা পাওয়া যায়, সেটি গবেষণা উন্নয়ন সংক্রান্ত খরচের চেয়ে অনেক বেশি। প্রতিযোগিতামূলক কোনও শিল্পে পরিকল্পিত বিলোপন একটি ঝুঁকিপূর্ণ কৌশল, কেননা ক্রেতারা যদি কৌশলটি সম্পর্কে অবহিত হয়ে যায়, তাহলে তারা প্রতিদ্বন্দ্বী প্রতিষ্ঠানের পণ্য কেনার সিদ্ধান্ত নিতে পারে। মুষ্টিমেয় ব্যবসা প্রতিষ্ঠানের আধিপত্যের অধীন অর্থনীতিতে পরিকল্পিত বিলোপনের কৌশলটি সবচেয়ে কাজে আসে। পরিকল্পিত বিলোপন নীতি গ্রহণ করার আগে পণ্য প্রস্তুতকারীকে নিশ্চিত করে জানতে হয় যে ভোক্তাদের পক্ষে তার কাছ থেকে একটি প্রতিস্থাপিত পণ্য কেনার সম্ভাবনা আছে। এক্ষেত্রে প্রস্তুতকারক ভোক্তার মধ্যে এক ধরনের তথ্যের অপ্রতিসাম্য কাজ করে। কেননা প্রস্তুতকারক জানেন যে তার পণ্য কতদিন টিকবে, কিন্তু ভোক্তা তা জানেন না। বাজারে বৃদ্ধি পেলে পণ্যের স্থায়িত্বকালও সাধারণত বৃদ্ধি পায়। যেমন ১৯৬০ ১৯৭০-এর দশকে যখন মার্কিন বাজারে অধিকতর জাপানি মোটরগাড়ির আবির্ভাব ঘটে, তখন মার্কিন মোটরগাড়ি নির্মাতারা অধিকতর স্থায়ী পণ্য নির্মাণ করতে বাধ্য হন। কোনও কোনও দেশে পরিকল্পিত বিলোপন একটি বেআইনি কার্যকলাপ। ফ্রান্সে ২০১৫ সালে গৃহীত একটি আইন অনুসারে "যেসব কৌশলে পণ্য বিপণনের সাথে জড়িত ব্যক্তি ইচ্ছা করে পণ্যের স্থায়িত্বকাল হ্রাস করে যাতে পণ্য প্রতিস্থাপনের হার বৃদ্ধি পায়" সেসব কৌশলের ব্যবহার নিষিদ্ধ করা হয়েছে। ==তথ্যসূত্র== ব্যবস্থাপনা বিতর্কিত ব্যবসায়িক কার্যকলাপ কৌশল মেয়াদোত্তরণ
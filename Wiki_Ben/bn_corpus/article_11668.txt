'''লালমোহন গাঙ্গুলি''' ওরফে '''জটায়ু''' সত্যজিৎ রায়ের লেখা গোয়েন্দা সিরিজ ফেলুদা'র অন্যতম কমিক চরিত্র। সোনার কেল্লা গল্পে তার সাথে ফেলুদা তোপসের পরিচয় হয়, এরপর থেকে সবগুলো গল্পেই ফেলুদার সঙ্গী হিসেবে তাকে দেখা যায়। == চরিত্রচিত্রণ == ফেলুদা সিরিজের বইগুলিতে সত্যজিৎ রায়ের আঁকা অলঙ্করণ থেকে দেখা যায়, লালমোহন গাঙ্গুলি একজন মাঝবয়সী ছোট-খাট বাঙালি ভদ্রলোক। মাথায় বিশাল টাক এবং একটি পরিপাটি গোঁফের অধিকারী। পোষাক সাধারণত ধুতি পাঞ্জাবী পায়ে চপ্পল। লালমোহন বাবু একজন জনপ্রিয় রহস্য-রোমাঞ্চ লেখক, "জটায়ু" ছদ্মনামে তিনি লেখালেখি করেন। তার রহস্য-রোমাঞ্চ গল্পগুলোর নায়কের নাম প্রখর রুদ্র। তার রচিত বইগুলোতে মাঝে মাঝে খুবই সাধারণ ভুল থাকে, যেগুলি ফেলুদা শুধরে দেন। তার বইগুলির মধ্যে আছে সাহারায় শিহরন, দুর্ধর্ষ দুশমন, ভ্যাংকুভারে ভ্যাম্পায়ার, হন্ডুরাসে হাহাকার, লন্ডনে লন্ডভন্ড ইত্যাদি। লালমোহনবাবু তার প্রিয় কবি শিক্ষক বৈকুণ্ঠ মল্লিকের কবিতা প্রায়ই আওড়াতে ভালবাসেন। == অভিনয়ে == বিভিন্ন সময়ে সত্যজিৎ রায় সন্দীপ রায়ের পরিচালনায় বিভিন্ন অভিনেতা লালমোহন বাবুর চরিত্রে অভিনয় করেছেন। এদের মধ্যে সর্বপ্রথম হলেন সন্তোষ দত্ত। এছাড়া আছেন রবি ঘোষ, অনুপকুমার, বিভু ভট্টাচার্য ইত্যাদি। হিন্দি টেলিছবি 'কিসসা কাটমান্ডু কা'তে তার চরিত্রটি করেন অভিনেতা মোহন আগাসে। == আরও দেখুন == ফেলুদা == তথ্যসূত্র == সাহিত্যের কাল্পনিক চরিত্র
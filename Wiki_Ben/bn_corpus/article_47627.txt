'''''ভয়ংকর সুন্দর''''' অনিমেষ আইচ পরিচালিত ২০১৭ সালের বাংলাদেশী নাট্য চলচ্চিত্র। এটি অনিমেষ আইচ পরিচালিত দ্বিতীয় চলচ্চিত্র। গল্পকার মতি নন্দী রচিত ''জলের ঘূর্ণি বকবক শব্দ'' গল্প অবলম্বনে ছবিটির চিত্রনাট্য সংলাপ লিখেছেন অনিমেষ আইচ। ছবিতে প্রধান দুই চরিত্রে অভিনয় করেছেন আশনা হাবিব ভাবনা এবং পরমব্রত চট্টোপাধ্যায়। এটি ভাবনা অভিনীত প্রথম চলচ্চিত্র। এছাড়া এই ছবিতে প্রথমবারের মত বাংলাদেশী চলচ্চিত্রে অভিনয় করেন, যদিও তার অভিনীত ''ভুবন মাঝি'' এর পূর্বে মুক্তি পায়। অন্যান্য পার্শ্বচরিত্রে অভিনয় করেছেন সৈয়দ হাসান ইমাম, খায়রুল আলম সবুজ, লুৎফর রহমান জর্জ, ফারহানা মিঠু, ফারুক আহমেদ প্রমুখ। ভয়ংকর সুন্দর চলচ্চিত্রটি ২০১৭ সালের আগস্ট বাংলাদেশে মুক্তি পায়। অনিমেষ আইচ পরিচালিত এই ছবিটি অক্টোবর ২০১৭ সালে সিঙ্গাপুরের জাতীয় গ্রন্থাগারের সিনেমা হলে প্রদর্শণের জন্য মনোনিত হয়। ==কুশীলব== আশনা হাবিব ভাবনা ''নয়নতারা'' পরমব্রত চট্টোপাধ্যায় সৈয়দ হাসান ইমাম খায়রুল আলম সবুজ লুৎফর রহমান জর্জ ফারহানা মিঠু ফারুক আহমেদ শিল্পী সরকার অপু এ্যালেন শুভ্র মাহমুদুল ইসলাম ==নির্মাণ== গল্পকার মতি নন্দী রচিত ''জলের ঘূর্ণি বকবক শব্দ'' গল্প অবলম্বনে ছবিটির নির্মাণ কাজ শুরু হয়। প্রথমে ছবিটির নাম রাখা হয় 'জেদ'। পরে নাম পরিবর্তন করে রাখা হয় 'ভয়ংকর সুন্দর'। ছবিটির চিত্রনাট্য সংলাপ লিখেছেন অনিমেষ আইচ। ===চিত্রায়ণ=== ২০১৫ সালের এপ্রিলের মাঝামাঝিতে কুয়াকাটায় একটি গানের দৃশ্যায়নের মধ্য দিয়ে ছবিটির শুটিং শুরু হয়। ছবির শুটিং শেষ হয় আগস্টের তৃতীয় সপ্তাহে। ===নির্মাণ পরবর্তী=== চলচ্চিত্রের শুটিং শেষে সম্পাদনা, ডাবিং এবং অন্যান্য কাজের পর ২০১৭ সালের ১২ ফেব্রুয়ারি ছবিটি বাংলাদেশ চলচ্চিত্র সেন্সর বোর্ডে জমা দেওয়া হয়। ১৬ মার্চ ছবিটি সেন্সর ছাড়পত্র লাভ করে। ==সঙ্গীত== চলচ্চিত্রের আবহ সঙ্গীত পরিচালনা করেছেন ইমন সাহা এবং গানের সুর করেছেন প্রিন্স মাহমুদ, ইমন সাহা এবং অদিত। গানের কথা লিখেছেন আসিফ ইকবাল। ছবির গানের অ্যালবাম প্রকাশিত হয় ২০১৭ সালের ২৫ জুলাই। ২০১৭ সালে ১৩ এপ্রিল ইউটিউবে প্রকাশিত হয় মমতাজ বেগমের গাওয়া "ফিরবো না আর ঘরে" গানটি। ===গানের তালিকা=== ==প্রচারণা== ভয়ংকর সুন্দর ছবির টিজার প্রকাশিত হয় ২০১৬ সালের ডিসেম্বর। টিজারটির দৈর্ঘ্য ছিল ৫৫ সেকেন্ড। টিজার প্রকাশের পর ২০১৭ সালে ফেব্রুয়ারি ছবিটির মিনিট ১৫ সেকেন্ডের ট্রেইলার প্রকাশিত হয়। ছবির প্রচারণায় অংশ নেন ছবির দুই প্রধান শিল্পী ভাবনা এবং পরমব্রত। পরমব্রত প্রচারণায় অংশ নিতে ২১ জুলাই বাংলাদেশে আসেন। ২৪ জুলাই তারা দুজনে ঢাকার ইউনিভার্সিটি অব লিবারেল আর্টস বাংলাদেশ (ইউল্যাব), নর্থ সাউথ ইউনিভার্সিটি এবং জাহাঙ্গীরনগর বিশ্ববিদ্যালয়ে ছবিটি প্রচারণায় অংশ নেন। ছবিটির গানে অডিও প্রকাশের দিন ছবির প্রচারণায় অংশ নেন অভিনেত্রী জয়া আহসান, সুবর্ণা মুস্তাফা এবং মামুনুর রশীদ। জয়া এর পূর্বে অনিমেষ আইচের প্রথম চলচ্চিত্র ''জিরো ডিগ্রী''তে অভিনয় করেন এবং এই ছবিতে অভিনয়ের জন্য শ্রেষ্ঠ অভিনেত্রীর জন্য জাতীয় চলচ্চিত্র পুরস্কার লাভ করেন। ==মুক্তি== ভয়ংকর সুন্দর চলচ্চিত্রটি ২০১৭ সালের আগস্ট বাংলাদেশের ২৮টি প্রেক্ষাগৃহে মুক্তি পায়। ঢাকার ৯টি এবং ঢাকার বাইরে ১৯টি প্রেক্ষাগৃহে ছবিটি মুক্তি পায়। ==তথ্যসূত্র== ==বহিঃসংযোগ== দাপ্তরিক ওয়েবসাইট ভাষার চলচ্চিত্র চলচ্চিত্র দশকের নাট্য চলচ্চিত্র চলচ্চিত্র নাট্য চলচ্চিত্র আইচ পরিচালিত চলচ্চিত্র
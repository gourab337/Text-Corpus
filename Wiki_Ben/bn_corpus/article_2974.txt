সাপুড়ে খেলা দেখাচ্ছে '''সাপুড়ে''' একটি পেশাভিত্তিক জনগোষ্ঠী যারা বনে-বাদাড়ে সাপ ধরে এবং ধৃত সাপের বিষ চামড়া বিক্রয় করে জীবিকা নির্বাহ করে। সাপুড়েদের অনেকে জনপদে ঘোরে এবং সাপের খেলা দেখিয়ে জীবিকা নির্বাহ করে। বাংলাদেশের গ্রামে-গঞ্জে এদের ঝাঁপিতে করে নির্বীষ সাপ নিয়ে ঘুরতে দেখা যায়। পেটমোটা "সাপুড়ে-বাঁশি" বাজিয়ে এরা সাপ নাচায়। বাংলাদেশের আরেকটি বিশেষ জনগোষ্ঠী হলো বেদে যারা সাপের খেলা দেখিয়ে জীবিকা নিবার্হ করে। প্রকৃতপক্ষে সাপ ভালো শুনতে পায়না, তাই মাটিতে সাপুড়ের পা ঠোকা এবং বাঁশি দোলার কসরতে এরা হেলে-দুলে সাড়া দেয়। এটাই '''সাপের নাচ''' তথা '''সাপের খেলা'''। সাপুড়ে জনগোষ্ঠীর একাংশ ওঝা নামে পরিচিত। এরা শেকড়-বাকড় দিয়ে সর্পাঘাতের হাতুড়ে চিকিৎসাও করে থাকে। গ্রামে-গঞ্জে কোন কোন ওঝার এমন খ্যাতি থাকে যে এরা সাপে-কাটা মৃত মানুষকে জ্যান্ত করতে সক্ষম। জনশ্রুতি এই যে সাপুড়েরা মন্ত্রসিদ্ধ এবং মন্ত্র বলে সাপ ধরে। এজন্যে সাপুড়েরা জনগণের সমীহের পাত্র। কিন্তু প্রকৃতপক্ষে এরা সাপের গতি-প্রকৃতি আচরণ সম্পর্কে সম্যক অভিজ্ঞ এবং সুযোগ বুঝে ক্ষীপ্রগতি, হস্তনৈপূণ্যে সাপ পাকড়াও করে ঝাঁপিতে পোড়ে। সাপ ধরার সময় এরা নানা মন্ত্র পাঠ করে থাকে। সাপ ধরার পর এরা বিষ দাঁত উপড়ে ফেলে এবং বিষ দোহন করে নেয়। বিষ দাঁত উপড়ে ফেলা ছাড়াও এরা ''ডেন্টাল প্যাপিলা'' চেঁছে রাখে যাতে দাঁত আর না গজায়। == তথ্যসূত্র == গোষ্ঠী বিষয়শ্রেণী:সাপ
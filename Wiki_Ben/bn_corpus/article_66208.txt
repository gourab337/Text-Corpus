'''রমিজ শাহজাদ''' (; জন্ম ৩০ নভেম্বর ১৯৮৭) একজন সংযুক্ত আরব আমিরাত ক্রিকেটার। একজন ডানহাতি ব্যাটসম্যান এবং অফ স্পিন বোলার, সে সংযুক্ত আরব আমিরাত জাতীয় ক্রিকেট দলের হয়ে খেলছে ২০০৫ সাল থেকে, যার মধ্যে রয়েছে তিনটি প্রথম শ্রেণীর ম্যাচ। সে তার একদিনের আন্তর্জাতিক (ওডিআই) ক্রিকেটে অভিষেক করে ২০১৫-১৭ আইসিসি বিশ্ব ক্রিকেট লীগ চ্যাম্পিয়নশীপ প্রতিযোগিতায় ১৪ আগস্ট ২০১৬ তারিখে স্কটল্যান্ডের বিপক্ষে। সে সংযুক্ত আরব আমিরাতের হয়ে তার টুয়েন্টি২০ আন্তর্জাতিক (টি২০আই)-এ অভিষেক করে ১৪ ডিসেম্বর ২০১৬ আফগানিস্তানের বিপক্ষে। ==জীবনী== জন্ম ১৯৮৭ সালে দুবাইয়ে। পিতা শেহজাদ আলতাফ। রমিজ শাহজাদ প্রথম সংযুক্ত আরব আমিরাতের প্রতিনিধিত্ব করে অনূর্ধ্ব-১৫ বিভাগ থেকে, ২০০২ সালে দুবাই অনুষ্ঠিত অনূর্ধ্ব-১৫ এশিয়া কাপ প্রতিযোগিতায়। তাকে প্রথম বড়দের দলে দেখা যায় ২০০৫ সালের অক্টোবরে আইসিসি কাপ প্রতিযোগিতায় আয়ার‍ল্যান্ডের বিপক্ষে খেলে। পরের মাসেই সে নেপালে অনুষ্ঠিত অনূর্ধ্ব-১৯ দলের হয়ে এসিসি অনূর্ধ্ব-১৯ কাপ প্রতিযোগিতায় খেলে। ২০০৬ সালে সে আবার বড়দের দলে ফিরে আসে মালয়েশিয়ায় অনুষ্ঠিত এসিসি ট্রফিতে। ২০১৬ আইসিসি কাপ প্রতিযোগিতায় নামিবিয়া এবং স্কটল্যান্ডের বিপক্ষে দুইটি ম্যাচ খেলে। ২০১৮ সালের জানুয়ারিতে ২০১৮ আইসিসি বিশ্ব ক্রিকেট লীগ দ্বিতীয় বিভাগ প্রতিযোগিতার জন্য জাতীয় দলের স্কোয়াডে অন্তর্ভুক্ত করা হয়। ২০১৮ ক্রিকেট বিশ্বকাপ বাছাইপর্ব প্রতিযোগিতার শেষে আন্তর্জাতিক ক্রিকেট কাউন্সিল শাহজাদকে সংযুক্ত আরব আমিরাত দলের উদীয়মান তারকা হিসাবে মনোনীত করে। ২০১৮ সালের আগস্টে, ২০১৮ এশিয়া কাপ বাছাইপর্ব প্রতিযোগিতার জন্য তার সংযুক্ত আরব আমিরাত দলীয় স্কোয়াডে তার নাম অর্ন্তভূক্ত করা হয়। এইক বছরের ডিসেম্বর তার নাম সহ সংযুক্ত আরব আমিরাত দলকে ২০১৮ এসিসি ইমার্জিং দল এশিয়া কাপ মনোনীত করে। পরে একই মাসে, টুইটারে করাচীতে প্রতিযোগিতা চলাকালীন সময়ে করাচীর সুযোগ সুবিধা নিয়ে সমালোচনা করায় আমিরাত ক্রিকেট বোর্ড তাদের খেলোয়াড়ী কোড অব কন্ডাক্ট অবমাননার দায়ে যে তিনজন খেলোয়াড়কে সপ্তাহের নিষেধাজ্ঞা প্রদান করে তার মধ্যে শাহজাদ এর নামও ছিল। ২০১৯ সালের জানুয়ারিতে পাকিস্তান ক্রিকেট বোর্ড সম্পৃক্ত সকল খেলোয়াড়দের ক্ষমা প্রার্থনা মঞ্জুর করে। ২০১৯ এর মার্চে, নিষেধাজ্ঞা সমাপ্ত হওয়ার পর আবারো জাতীয় দলে অর্ন্তভূক্ত করা হয় অনু্ষ্ঠেয় মার্কিন যুক্তরাষ্ট্র সিরিজের জন্য। ২০১৯ এর জুনে, ২০১৯ গ্লোবাল টি২০ কানাডা প্রতিযোগিতায় খেলার জন্য উইনিপেগ হাউকস ফ্রাঞ্চাইজ দলের জন্য নির্বাচিত করা হয়। ২০১৯ এর আগস্টে নেদারল্যান্ডস সফরে নির্বাচিত দলে তার নাম অর্ন্তভূক্ত ছিল। ==References== জন্ম ব্যক্তি ক্রিকেটার ক্রিকেটার আরব আমিরাতের একদিনের আন্তর্জাতিক ক্রিকেটার আরব আমিরাতের টুয়েন্টি২০ আন্তর্জাতিক ক্রিকেটার
'''উইলি হিউ নেলসন'''( জন্মঃ২৯ এপ্রিল ১৯৩৩) হলেন একজন আমেরিকান সঙ্গীত শিল্পী। এছাড়াও একাধারে তিনি ছিলেন গীতিকার, সুরকার লেখক, অভিনেতা, কবি এবং একজন সক্রিয় সমাজকর্মী। শটগান উইলি (১৯৭৩) অ্যালবামের ব্যাপক জনপ্রিয়তা এবং রেড হেডেড স্ট্রেঞ্জার (১৯৭৫) স্টারডাস্ট (১৯৭৮) অ্যালবামের বাণিজ্যিক সফলতা তাকে আমেরিকান দেশীয় সঙ্গীতের একজন অন্যতম প্রভাবশালী জনপ্রিয় সঙ্গীত শিল্পীতে পরিণত করে ১৯৬০ সালের দিকে আমেরিকায় দেশীয় লোকোসঙ্গীতের উপর সংরক্ষণশীলদের বিধিনিষেধ আরোপের পর কান্ট্রি মিউজিক বা দেশীয় সঙ্গীত আরও ব্যাপকভাবে জনপ্রিয় হয়ে ওঠে। সর্বকালের সর্বোচ্চ জনপ্রিয় কান্ট্রি মিউজিকগুলোর মধ্যে উইলি নেলসনের বেশ কয়েকটি জনপ্রিয় সঙ্গীত রয়েছে যা তাকে আমেরিকান কান্ট্রি মিউজিকের কিংবদন্তি করে তুলেছে। সঙ্গীতের বাইরেও তিনি প্রায় ৩০ টি চলচিত্রে অভিনয় করেছেন, ততোধিক বইয়ের সহঃ লেখক এবং তিনি একজন সক্রিয় সমাজকর্মী হিসেবেও কাজ করেছেন। তিনি মূলত নবায়নযোগ্য জ্বালানির ব্যবহার গাঁজার সেবনকে বৈধতা দেওয়ার জন্য আন্দোলনে নেমেছিলেন। ১৯৩৩ সালে আমেরিকায় যখন মহামন্দা চলছিল তখন টেক্সাসের একটি গরিব পরিবারে তার জন্ম হয়। দারিদ্রের কারণে তার বাবা মা কাজের সন্ধানে রাজ্যের বাইরে থাকার কারণে তিনি তার দাদা- দাদীর কাছে মানুষ হন। উইলি মাত্র সাত বছর বয়সে গান লিখা শুরু করেন এবং মাত্র দশ বছর বয়সেই একটি ব্যান্ডে যোগদান করেন। উচ্চ বিদ্যালয়ে থাকা কালীন তিনি একটি স্থানীয় ব্যান্ডের ভোকালিস্ট লিড গিটারিস্ট হিসেবে কাজ করেন। স্নাতক পাশ করার পর তিনি মার্কিন বিমান বাহিনীতে যোগদান করেন কিন্তু পিঠে সমস্যা থাকার কারণে সেখানে তার বেশিদিন চাকরি করা সম্ভব হয় নি। এরপর ১৯৫১ সালের দিকে তিনি বায়লর বিশ্ববিদ্যালয়ে অধ্যয়ন শুরু করেন। সঙ্গীতের দিকে বেশি ঝুঁকে যাওয়ার কারণে বিশ্ববিদ্যালয় থেকে তার আর ডিগ্রি নেওয়া হয়ে ওঠে নি পড়াশুনা ছেড়ে দিয়ে তিনি সঙ্গীতে পুরোদমে মনোনিবেশ করেন এবং একের পর এক জনপ্রিয় এলবাম বেড় করতে থাকেন। == তথ্যসূত্র == == বইসমূহ == == বহিঃসংযোগ == Willie Nelson at Allmusic জন্ম ব্যক্তি সঙ্গীতশিল্পী অভিনেতা গিটারিস্ট পুরস্কার প্রাপ্ত সঙ্গীত শিল্পী রেকর্ডসের শিল্পী
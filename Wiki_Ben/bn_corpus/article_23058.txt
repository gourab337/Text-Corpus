'''ল্যাঞ্জা সাহেলি''' (বৈজ্ঞানিক নাম: ''Pericrocotus ethologus'') বা '''সিঁদুরে-লাল সাত সহেলি''' Campephagidae গোত্র বা পরিবারের অন্তর্গত (পেরিক্রোকোটাস) গণের এক প্রজাতির ছোট পতঙ্গভূক পাখি। ল্যাঞ্জা সাহেলির বৈজ্ঞানিক নামের অর্থ ''পীতবর্ণের পাখির সদৃশ'' (গ্রিক: ''pere'' খুব, ''krokotos'' গাঢ় পীত রঙ; লাতিন: ''ethologus'' একই রকম)। বিগত কয়েক দশক ধরে এদের সংখ্যা স্থিতিশীল রয়েছে, আশঙ্কাজনক পর্যায়ে যেয়ে পৌঁছেনি। সেকারণে আই. ইউ. সি. এন. এই প্রজাতিটিকে ন্যূনতম বিপদগ্রস্ত বলে ঘোষণা করেছে। বাংলাদেশের বন্যপ্রাণী আইনে প্রজাতিটি সংরক্ষিত ঘোষণা করা হয় নি। পৃথিবীতে এদের সংখ্যা সম্বন্ধে তেমন কিছু জানা যায় নি। == বিস্তৃতি == ল্যাঞ্জা সাহেলির মূল আবাস দক্ষিণ দক্ষিণ-পূর্ব এশিয়ার বিভিন্ন দেশে। বাংলাদেশ, ভারত, পাকিস্তান, আফগানিস্তান, ভুটান, নেপাল, মায়ানমার, চীন, থাইল্যান্ড, লাওস, কম্বোডিয়া ভিয়েতনাম জুড়ে এদের বিস্তৃতি। == উপপ্রজাতি == ল্যাঞ্জা সাহেলির মোট সাতটি উপপ্রজাতি সনাক্ত করা গেছে। উপপ্রজাতিগুলো হল: ''P. e. favillaceus'' (Bangs J. C. Phillips, 1914) এদের বিস্তৃতি উত্তর-পূর্ব আফগানিস্তান নেপাল জুড়ে। দক্ষিণ পাকিস্তান পশ্চিম ভারতে এরা বিচরণ করে, তবে প্রজনন করে না ''P. e. laetus'' (Mayr, 1940) এদের প্রধান আবাস পূর্ব নেপাল থেকে উত্তর-পূর্ব ভারত মধ্য চীন ''P. e. ethologus'' (Bangs J. C. Phillips, 1914) ভারতের আসাম, বাংলাদেশ, উত্তর মায়ানমার মধ্য চীন জুড়ে এরা প্রজনন করে। উত্তর থাইল্যান্ড, উত্তর লাওস উত্তর ভিয়েতনামের অধিবাসীরা অপ্রজননশীল ''P. e. mariae'' (Ripley, 1952) এদের বিস্তৃতি দক্ষিণ-পূর্ব আসাম, বাংলাদেশ পশ্চিম মায়ানমার জুড়ে ''P. e. yvettae'' (Bangs, 1921) এদের বিস্তৃতি উত্তর-পূর্ব মায়ানমার দক্ষিণ চীন জুড়ে ''P. e. ripponi'' (Stuart Baker, 1924) পূর্ব মায়ানমার, উত্তর-পশ্চিম থাইল্যান্ড জুড়ে এদের আবাস ''P. e. annamensis'' (Robinson Kloss, 1923) দক্ষিণ মধ্য ভিয়েতনাম জুড়ে এদের আবাস। == তথ্যসূত্র == == বহিঃসংযোগ == Oriental Bird Club Image, আরও আলোকচিত্র। পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি
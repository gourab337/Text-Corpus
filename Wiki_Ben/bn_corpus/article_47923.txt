'''চট্টগ্রাম রেলওয়ে ষ্টেশন''' বাংলাদেশের একটি বড় রেলষ্টেশন। কমলাপুর রেলওয়ে ষ্টেশনের পরে এটি বাংলাদেশের ২য় সবচেয়ে বড় রেলষ্টেশন। এটি চট্টগ্রামে অবস্থিত। == ইতিহাস == ১৮৯৬ সালের নভেম্বর, আসাম বেঙ্গল রেলওয়ের এজেন্ট স্টেশনের বানিজ্যিক স্থাপনার সংস্থান এবং স্টেশন মাস্টারের আবাসনের প্রয়োজন মেটাতে প্রধান প্রকৌশলী সহযোগে দুই তলা পুরোনো ভবনের অঙ্কন স্বাক্ষর করেন যা পরবর্তীতে পুন:সংস্কার করা হয়। এটি বাংলাদেশে স্থাপত্য সংরক্ষণের শ্রেষ্ঠ উদাহরণ হিসেবে বিবেচিত হয়ে থাকে। == বর্ণনা == স্টেশন ভবনটি পূর্ব থেকে পশ্চিমে প্রায় ৫৬.২৪ মিটার দৈর্ঘ্য এবং ১০.৩৭ মিটার প্রস্থের একটি দ্বিতল ভবনের সমন্বয়ে তৈরি করা হয়েছে। ভবনের নিচ তলায় ব্যবসায়িক স্থান এবং দ্বিতীয় তলায় রেলওয়ে কর্মকর্তাদের আবাসনের ব্যাবস্থা রয়েছে। শুরুতে স্টেশন প্রাঙ্গনে একটি উন্মুক্ত চত্বর থাকলেও বর্তমানে তা নেই। ভবনেনর পরিপাটি ফ্যাসাদ স্থাপত্যিক অলঙ্করণে সজ্জিত। জাঁকজমকপূর্ণ গাড়ি-বারান্দার মধ্যখানে সংযুক্ত রয়েছে ধাতব শীর্ষভূষণ এবং গম্বুজ শৈাভিত অর্ধ-অষ্টালক মিনার। পূর্বে চট্টগ্রাম শাটল ট্রেন এই স্টেশন থেকে ছেড়ে যতো, তবে ২০১৩ সাল থেকে রেলপথ সংস্কারের কারণে তা বন্ধ রাখা হয়েছে। চট্টগ্রাম রেলস্টেশনের একটি প্লাটফরম। ডানে অপেক্ষমান ঢাকাগামী একটি ট্রেন। ==তথ্যসূত্র== রেলওয়ে স্টেশন
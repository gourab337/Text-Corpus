'''রোসারিও''' () হল উত্তর-মধ্য আর্জেন্তিনার সান্তা ফে প্রদেশের বৃহত্তম শহর। এটি বুয়েনোস আইরেস থেকে উত্তর-পশ্চিম দিকে ৩০০ কিলোমিটার (১৮৭ মাইল) দূরে পারানা নদীর পশ্চিম তীরে অবস্থিত। জনসংখ্যার বিচারে রোসারিও দেশের তৃতীয় বৃহত্তম শহর। কোনও রাজ্যের রাজধানী নয় এমন শহরগুলির মধ্যে আর্জেন্তিনায় এই শহরই সবচেয়ে জনবহুল; এই শহরের গুরুত্ব ক্রমবর্ধমান। বৃহত্তর রোসারিওতে ২০১২ হিসাবে আনুমানিক জনসংখ্যা ছিল ১,২৭৬,০০০ জন। এই শহরের অন্যতম প্রধান আকর্ষণ হল এর নব্যধ্রুপদী স্থাপত্য; বিগত কয়েক শতাব্দী ধরে এই স্থাপত্যরীতি শহরের বিভিন্ন সরকারি বেসরকারি ভবনে অক্ষুণ্ণ রাখা হয়েছে। এই শহর রোসারিও দপ্তর'এর প্রধান প্রশাসনিক কেন্দ্র। আর্জেন্তিনার সবচেয়ে গুরুত্বপুর্ণ শিল্পাঞ্চলে অবস্থিত এই শহরটি একটি প্রধান রেলপথের প্রান্তিক স্টেশন এবং আর্জেন্তিনার অন্যতম প্রধান নৌকেন্দ্র। এই নদীবন্দরে জাহাজ পারানা নদীর মাধ্যমে প্রবেশ করে। এই নদী যদিও গভীর, তবে পলি জমে যাওয়ার প্রবণতা এর এক বড় সমস্যা; সেইকারণে পর্যায়ক্রমে পঙ্কোদ্ধার করে এর নাব্যতা বজায় রাখতে হয়। এখানে জাহাজ ঢোকা-বেরোনো নিয়ন্ত্রণ করে থাকে রোসারিও পোর্ট কর্তৃপক্ষ। বিভিন্ন উদ্ভিজ্জ তেল, ভুট্টা, চিনি,চেরা কাঠ বিভিন্ন মাংস, চামড়া এবং উল এই বন্দরের মাধ্যমে মূলত রপ্তানি করা হয়ে থাকে। পারানা নদী বরাবর গড়ে ওঠা যে কয়টি আর্জেন্তিনীয় শহরের প্রতিষ্ঠাতা হিসেবে কোনও একজন নির্দিষ্ট ব্যক্তির নাম করা সম্ভব হয় না, রোসারিও তার মধ্যে অন্যতম। এই শহরের রক্ষাকর্ত্রী কুমারী রোসারিও। তার সম্মানে খ্রিস্টীয় উৎসবের দিন (ফিস্ট) হল অক্টোবর। এ' ক্ষেত্রে আরেকটি তথ্য উল্লেখের দাবি রাখে; গ্রহাণু ১৪৮১২ রোসারিওর নামকরণ এই সন্ত কুমারী রোসারিওর সম্মানেই করা হয়। রোসারিও শহরের উল্লেখযোগ্য মানুষের সংখ্যা অনেক। এঁদের মধ্যে কয়েকজন হলেন বিপ্লবী চে গেভারা; ফুটবল খেলোয়াড় উররুতি, লিওনেল মেসি, এঙ্খেল দি মারিয়া, রদ্রিগেজ এবং মাউরো ইকার্দি;ফুটবল প্রশিক্ষক সিজার লুইস মেনোত্তি, গেরার্দ্প মার্তিনো এবং মার্সেলো বিয়েলসা;হকি খেলোয়াড় লুসিয়ানা আয়ামার; অভিনেতা কৌতুকাভিনেতা আলবার্তো ওলমেদো এবং অভিনেত্রী লিবের্তাদ লামার্কে;জ্যাজ সুরকার গাতো বারবিএরি; কার্টুনিস্ট লেখক রবার্ট ফন্তানাহোসা; গায়ক গীতিকার ফিতো পেজ; শিল্পী চিত্রশিল্পী আন্তোনিও বের্নি; এবং মডেল ভ্যালেরিয়া মাজ্জা, প্রমুখ। ==তথ্যসূত্র== আমেরিকা
'''রেমন অ্যান্টন রেইফার''' (; জন্ম: ১১ মে, ১৯৯১) বার্বাডোসের সেন্ট লুসি এলাকায় জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য তিনি। ডিসেম্বর, ২০১৭ সালে ওয়েস্ট ইন্ডিজ দলের পক্ষে আন্তর্জাতিক ক্রিকেটে অভিষেক ঘটে রেমন রেইফারের। ঘরোয়া প্রথম-শ্রেণীর ওয়েস্ট ইন্ডিয়ান আন্তর্জাতিক ক্রিকেটে গায়ানা দলের প্রতিনিধিত্ব করছেন। দলে তিনি মূলতঃ বামহাতি ব্যাটসম্যান হিসেবে খেলে থাকেন। এছাড়াও বামহাতে মিডিয়াম ফাস্ট বোলিংয়ে দক্ষতা প্রদর্শন করে চলেছেন '''রেমন রেইফার'''। == শৈশবকাল == রেইফার পরিবারের চতুর্থ প্রথম-শ্রেণীর ক্রিকেটার তিনি। স্বনামধন্য ক্রিকেট পরিবারের সন্তানের রেমন রেইফার। তার পিতা এলভিস রেইফার বার্বাডোস হ্যাম্পশায়ারের পক্ষে প্রথম-শ্রেণীর ক্রিকেট লিস্ট ক্রিকেটে অংশ নিয়েছিলেন। তার কাকাতো ভাই ফ্লয়েড রেইফার কম্বাইন্ড ক্যাম্পাসেসসহ ওয়েস্ট ইন্ডিজের টেস্ট ওডিআইয়ে নেতৃত্ব দিয়েছেন। তার কাকা জর্জ রেইফার বার্বাডোসের পক্ষে প্রথম-শ্রেণীর ক্রিকেট লিস্ট ক্রিকেটে অংশ নিয়েছেন এবং ইংরেজ ঘরোয়া ক্রিকেটে স্কটল্যান্ডের পক্ষে খেলেছেন। এছাড়াও তার আরেক কাকা লেসলি রেইফার বার্বাডোসের প্রতিনিধিত্ব করেছেন। আদর্শ অল-রাউন্ডারের যোগ্যতা রয়েছে তার। বিশের মাঝামাঝি গড়ে ব্যাট বল হাতে প্রথম-শ্রেণীর ক্রিকেটে তিনি তার ধারাবাহিকতার প্রতিধ্বনি ফুঁটিয়ে তুলছেন। == প্রথম-শ্রেণীর ক্রিকেট == ২০১০-১১ মৌসুমে কম্বাইন্ড ক্যাম্পাসেস কলেজেস দলের সদস্যরূপে উইনওয়ার্ড আইল্যান্ডসের বিপক্ষে আঞ্চলিক চারদিনের প্রতিযোগিতায় প্রথম-শ্রেণীর ক্রিকেটে অভিষেক ঘটে তার। ২০১৬-১৭ মৌসুমে চারদিনের প্রতিযোগিতার শিরোপা জয়ে গায়ানাকে নেতৃত্ব দেন। ২১.৫৮ গড়ে ৩৬ উইকেট লাভের পাশাপাশি ৩৭.০৮ গড়ে ৪৪৫ রান তুলেছেন। এরফলে, ২০১৭ সালে ইংল্যান্ড সফরকে ঘিরে দল নির্বাচকমণ্ডলীর দৃষ্টি আকর্ষণে সক্ষমতা দেখান। ২০১৭ সালের সিপিএলের নবম আসরে বার্বাডোস ট্রাইডেন্টসের পক্ষে খেলার জন্যে চুক্তিবদ্ধ হন। ২০১৮-১৯ মৌসুমের রিজিওনাল সুপার৫০ প্রতিযোগিতায় গায়ানার পক্ষে সর্বোচ্চ রান সংগ্রাহকের ভূমিকায় অবতীর্ণ হয়েছিলেন। নয় খেলায় অংশ নিয়ে তিনি ৩২৩ রান তুলেন। == আন্তর্জাতিক ক্রিকেট == জুলাই, ২০১৭ সালে ওয়েস্ট ইন্ডিজ দলের সাথে ইংল্যান্ড গমন করেন। ওয়েস্টে ইন্ডিজ দলের সদস্যরূপে অন্তর্ভূক্ত হলেও স্বাগতিক ইংল্যান্ডের বিপক্ষে কোন টেস্ট খেলার জন্যে মনোনীত হননি তিনি। অক্টোবর, ২০১৭ সালে জিম্বাবুয়ে সফরে টেস্ট দলের সদস্য করা হয় রেমন রেইফারকে। এবারো তাকে নিরাশ হতে হয়। ২০১৭-১৮ মৌসুমে নিউজিল্যান্ড গমন করেন। অবশেষে ডিসেম্বর, ২০১৭ তারিখে নিউজিল্যান্ডের বিপক্ষে টেস্ট খেলার স্বপ্ন পূরণ হয় তার। অক্টোবর, ২০১৮ সালে ক্রিকেট ওয়েস্টে ইন্ডিজ (সিডব্লিউআই) কর্তৃপক্ষ ২০১৮-১৯ মৌসুমে উন্নয়নমুখী চুক্তির আওতায় এনে তাকে পুরষ্কৃত করে। এপ্রিল, ২০১৯ সালে আয়ারল্যান্ডে অনুষ্ঠিতব্য ত্রিদেশীয় সিরিজে তাকে অন্তর্ভূক্ত করা হয়। == তথ্যসূত্র == == আরও দেখুন == ফ্লয়েড রেইফার ক্রিকেট ওয়েস্ট ইন্ডিজ ২০১৯ আয়ারল্যান্ড ত্রি-দেশীয় সিরিজ == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ক্যাম্পাসেস এন্ড কলেজেসের ক্রিকেটার ক্রিকেটার ক্রিকেটার কিটস নেভিস প্যাট্রিয়টসের ক্রিকেটার
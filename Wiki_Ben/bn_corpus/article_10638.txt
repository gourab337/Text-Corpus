'''হামদর্দ (ওয়াক্‌ফ) ল্যাবরেটরীজ''' ইউনানি এবং আয়ুর্বেদিক ঔষধের জন্য ভারত উপমহাদেশের একটি বিখ্যাত কোম্পানি। হামদর্দ পৃথিবীর বৃহত্তম ইউনানি ঔষধের প্রস্তুতকারক। হাকিম হাফিজ আব্দুল মজিদ ১৯০৬ সালের লা আগষ্ট দিল্লীতে হামদর্দ প্রতিষ্ঠা করেছিলেন, পরে ১৯৪৮ সালে এটি ওয়াকফ (অলাভজনক প্রতিষ্ঠান) প্রতিষ্ঠানে রূপান্তরিত হয়। ববর্তমানে হাকিম মোঃ ইউসুফ হারুন ভুইয়া হামদর্দের ব্যবস্থাপনা পরিচালক। সাম্প্রতি হামদর্দ Orion Registrar Inc. USA হতে ISO 9001.2000 প্রমাণপত্র পেয়েছে। উপমহাদেশে হামদর্দের প্রায় ১১৭টিরও বেশি ক্লিনিক রয়েছে। বগুড়াতে হামদর্দ ইউনানী মেডিকেল কালেজ হাসপাতাল স্থাপন করা হয়েছে। হামদর্দের বিভিন্ন পণ্যের মধ্যে সিনকারা, ছাফি, ফ্রোডেক্স, লিবিডেক্স, এনডিউরেক্স, শরবত রূহ আফজা বেশ বিখ্যাত। এর ব্র্যান্ড প্রোডাক্ট প্রায় ১৫0 টি। সাধারণ জটিল প্রায় সকল রোগসমূহের চিকিৎসা হামদর্দে রয়েছে। সারা বাংলাদেশে প্রায় ২৭০টি চিকিৎসা কেন্দ্রের মাধ্যমে হামদর্দ তাদের এই চিকিৎসা সেবা বাংলাদেশের আপামর জনসাধারনের নিকট পৌছে দিচ্ছে। হামদর্দ ফাউন্ডেশনের একটি সহযোগী প্রতিষ্ঠান। হামদর্দ শব্দটি ফার্সি ভাষার দুটি শব্দ হাম এবং দর্দের সমন্বয়ে হামদর্দ শব্দটি গঠিত হয়েছে। হাম অর্থ সহযোগী এবং দর্দ অর্থ ব্যথা। অর্থাৎ হামদর্দ শব্দটির দ্বারা বুঝায় ব্যথার সহযোগী। ১৯০৬ সালে প্রয়াত হাকিম হাফিজ আবদুল মজিদ হামদর্দ প্রতিষ্ঠা করেন ভারতের দিল্লীতে। বর্তমানে বাংলাদেশে হামদর্দ হারবাল ওষুধ শিল্পে পরিচিত একটি নাম। গুণগত মানের কারণে বাংলাদেশে ওষুধ শিল্পে হামদর্দ উল্লেখযোগ্য স্থান দখল করে আছে। হামদর্দের উৎপাদিত পণ্য সারা বাংলাদেশে সরবরাহ করার জন্য হামদর্দের রয়েছে অনেকগুলো শাখা যার মাধ্যমে হামদর্দের পণ্য খুব সহজেই পৌঁছে যাচ্ছে মানুষের হাতের নাগালে। হামদর্দ- হাকিম ডাক্তারের সমন্বয়ে গঠন করেছে ক্লিনিক। যেখানে কোন প্রকার কনসালটেন্ট ফি ছাড়াই যে কোন রোগী চিকিৎসা নিতে পারে। এছাড়া হামদর্দ ঢাকা-চট্টগ্রাম মহাসড়কের পাশে মেঘনা ব্রিজের কাছাকাছি জায়গায় বিশ্ববিদ্যালয় স্থাপন করার জন্য জমি ক্রয় করে ২০১২ সালে হামদর্দ বিশ্ববিদ্যালয় বাংলাদেশের কার্যক্রম শুরু করেছে। == তথ্যসূত্র == প্রতিষ্ঠান মেডিসিন প্রতিষ্ঠান প্রতিষ্ঠিত
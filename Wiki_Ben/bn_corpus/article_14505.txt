ভাগবত ধর্মের বিবর্তন। '''ভাগবত''' ("ভগবান" শব্দের বর্ধিত রূপ; শব্দার্থ হিন্দুধর্মের একটি দার্শনিক ধারণা। এই ধারণায় ভক্তি হল পূজার প্রাথমিক উপাদান। "ভগবৎ" শব্দের অর্থ "পূজনীয়" "সম্মানীয়", শ্রদ্ধেয় এবং "ভাগবত" শব্দের অর্থ হল "যিনি পূজনীয়ের পূজা করেন।" "ভাগবত" বলতে একটি কৃষ্ণ-উপাসনা প্রথাকে বোঝায়। ভগবান শব্দটির অর্থ যাকে শ্রদ্ধা করা যায় বা যার পূজা করা যায়। ব্যাপক অর্থে ভগবান হলো ঈশ্বর কতৃক প্রেরিত দূত। পরবর্তীকালে এটি নারায়ণ বা আদি মূর্তি স্বয়ং ভগবানের উপাসনার সঙ্গে যুক্ত হয়। কোনো কোনো গবেষকের মতে, খ্রিস্টপূর্ব প্রথম শতাব্দীতে কৃষ্ণপূজার উদ্ভব হয়। যদিও বৈষ্ণব গবেষকদের মতে, কৃষ্ণপূজার উদ্ভব হয়েছিল খ্রিস্টপূর্ব চতুর্থ অব্দে। বেদ ভাগবত ধর্ম সম্পর্কে নীরব থাকলেও, ভগবদ্গীতায় একেশ্বরবাদী ভাগবত ধর্মের নানা বৈশিষ্ট্য উল্লেখ করা হয়েছে। কোনো কোনো মতে, ভগবদ্গীতায় বাসুদেব-কৃষ্ণকে বৈদিক বিষ্ণুর অবতার হিসেবে না দেখিয়ে সর্বোচ্চ উপাস্য হিসেবে দেখানো হয়েছে। ==ভাগবত ধর্মের সংজ্ঞা== খ্রিস্টীয় নবম শতাব্দীতে ভাগবত ধর্ম মোটামুটি সহস্রাব্দ প্রাচীন একটি ধর্মমত ছিল। এই সময় ভাগবত পুরাণ-অনুসারী অনেকগুলি সম্প্রদায়ের গোড়াপত্তন সম্পূর্ণ হয়েছিল। এই গোপাল-পূজক সম্প্রদায়গুলি বিভিন্ন পরম্পরার অন্তর্গত ছিল। বর্তমানে তাদের সম্প্রদায়ের সঙ্গে এই সব পরম্পরার নাম যুক্ত হয়ে আছে। এই সব ধারাগুলিকে একসঙ্গে ভাগবত ধর্ম শব্দটির অধীনে আনা হয়। বর্তমানে এই ধর্মমত ভারতের বাইরেও ছড়িয়ে পড়েছে। বৃন্দাবনের অনেক স্থান বহু শতাব্দী ধরে কৃষ্ণের জীবনকাহিনির সঙ্গে যুক্ত। এখানে কৃষ্ণভক্তেরা তীর্থ করতে যান এবং কৃষ্ণের জীবনকাহিনির সঙ্গে জড়িত বিভিন্ন ঘটনার স্মরণে উৎসব পালিত হয়। কোনো কোনো গবেষকের মতে, এই ধর্মমতের মানবিক দিকটি এটিকে শক্তিশালী জনপ্রিয় করে তুলেছিল। যার ফলে প্রথম যুগ থেকেই এই মত অত্যন্ত সমৃদ্ধ হয়েছিল। ==ভাগবত ধর্মের আদি ইতিহাস== গবেষকদের মতে, ভাগবতেরা সাংখ্য দর্শনের পুরুষ ধারণা থেকে তাঁদের একেশ্বরবাদী ধর্মের তত্ত্বটি গ্রহণ করেছেন। খ্রিস্টপূর্ব চতুর্থ শতাব্দীর শেষভাগে এই দর্শনটি গড়ে উঠেছিল। পরবর্তীকালে প্রধান দেবতা কৃষ্ণ-বাসুদেবের সঙ্গে নারায়ণ ইত্যাদি নাম যুক্ত হয়। ==পরবর্তী দ্বিতীয় পর্যায়== ভাগবত ধর্মের বিকাশলাভের দ্বিতীয় পর্যায়ে বিশেষ প্রভাব পড়েছিল এই ধর্মমতের উপর। গবেষকদের মতে, এই পর্বেই কৃষ্ণ-বাসুদেব ব্রাহ্মণ্য দেবমণ্ডলীর বিষ্ণু একই দেবতা হিসেবে গণ্য হতে শুরু করেন। দ্বিতীয় চন্দ্রগুপ্ত তাঁর পরবর্তী সম্রাটেরা "পরম ভাগবত" বা ভাগবত বৈষ্ণব নামে পরিচিত হতেন। ভাগবত পুরাণে ভাগবত ধর্মের দর্শনটি সম্পূর্ণ রূপ পায়। এই পুরাণেই কৃষ্ণ বাসুদেব, বৈদিক বিষ্ণু হরি এক দেবতায় পরিণত হন এবং ভক্তির চরম লক্ষ্যে রূপান্তরিত হন। ==শাস্ত্রীয় উল্লেখ== "বাসুদেব" শব্দটির উল্লেখ প্রাচীন সংস্কৃত সাহিত্যে পাওয়া যায়। তৈত্তিরীয় আরণ্যকে (দশ। এক। ৬) বাসুদেবকে "নারায়ণ" "বিষ্ণু" বলা হয়েছে। পাণিনি তাঁর (খ্রিস্টপূর্ব চতুর্থ শতাব্দী) গ্রন্থে "বাসুদেবক" শব্দের অর্থ করেছেন "বাসুদেবের ভক্ত"। বৈদিক যুগে বাসুদেব কৃষ্ণ এক দেবতায় পরিণত হয়েছিলেন অথবা বাসুদেব-কৃষ্ণ, কৃষ্ণ-গোপাল নারায়ণ এই তিন আলাদা দেবতাকে বিষ্ণুর সঙ্গে একীভূত হন। মহাভারত রচনার যুগে এই একত্বীকরণ সম্পূর্ণ হয়েছিল। গুপ্তযুগে বাসুদেব ছিলেন "ভাগবত" নামে এক সম্প্রদায়ের একক উপাস্য দেবতা। কোনো কোনো গবেষকের মতে, পতঞ্জলির আগেই কৃষ্ণ বাসুদেব একক দেবতায় পরিণত হয়েছিলেন। কারণ,মহাভাষ্যে "জঘন কংসং কিলা বাসুদেবঃ" বাক্যটি দেখা যায়। "পাণিনির সময়কাল খ্রিস্টপূর্ব ষষ্ঠ থেকে পঞ্চম শতাব্দী। এই সময় তিনি তাঁর অষ্টাধ্যায়ী গ্রন্থে "বাসুদেবক" শব্দটিকে বাসুদেব ভক্ত হিসেবে উল্লেখ করেছেন। অর্থাৎ বলা চলে বাসুদেব-কৃষ্ণের পূজাকেন্দ্রিক ভাগবত ধর্মই ভারতীয় ইতিহাসে বৈষ্ণবধর্মের আদিরূপ, যা উক্ত সময়কালের মধ্যে প্রতিষ্ঠালাভ করেছিল।" ==অন্যান্য অর্থ== সাম্প্রতিক কালে, ভাগবত বলতে পশ্চিম ভারতে একটি বৈষ্ণব সম্প্রদায়ের নাম। রামানুজ সম্প্রদায় অন্যান্য যোগ শাখার একটি সাধারণ সম্বোধন। ভাগবতদের সঙ্গলাভ, ঈশ্বরের নাম গ্রহণ, প্রার্থনা, ধর্মগ্রন্থ পাঠ, হরিকীর্তন ভাগবত ধর্মের বৈশিষ্ট্য। বৌদ্ধধর্মেও একটি ভাগবত ধারণা প্রচলিত আছে। ==আরও দেখুন== ভাগবত পুরাণ কৃষ্ণ বৈষ্ণবধর্ম স্বয়ং ভগবান ভগবদ্গীতা হেলিওডোরাস স্তম্ভ নবরস ভগবান ==পাদটীকা== ==আরও পড়ুন== ''Garuda Pillar of Besnagar'', Archaeological Survey of India, Annual Report (1908–1909). Calcutta: Superintendent of Government Printing, 1912, 129. আন্দোলন
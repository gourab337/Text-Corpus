'''মিরপুর''' (উর্দু, পাঞ্জাবি: '''مِيرپُور''') পাকিস্তান শাসিত আজাদ কাশ্মীরের বৃহত্তম শহর মিরপুর জেলার সদর। শহরটি নতুন মিরপুর শহর নামেই বেশি পরিচিত। == ইতিহাস == ১৯৪৭ সালের ভারত বিভাজন-এর সময় মহারাজা হরি সিং এর নেতৃত্বাধীন জম্মু কাশ্মীর (পূর্বতন করদ রাজ্য) স্বাধীন রাষ্ট্ররূপে অবস্থানের ইচ্ছা প্রকাশ করেন। সে সময় রাজার বিরুদ্ধে গড়ে ওঠা এক বিদ্রোহকে উস্কানি দিয়ে পাকিস্তান মদতপুষ্ট বাহিনী কাশ্মীরের পশ্চিমাংশের দখল নেয়। অক্টোবর ২৬, ১৯৪৭ রাজ্য ভারত অন্তর্ভুক্তির চুক্তিপত্র সই করেন এবং ভারতের সামরিক সাহায্যের প্রত্যাশা করেন। অবশেষে ভারতীয় বাহিনী কাশ্মীরের অধিকাংশ নিয়ন্ত্রণ নিজেদের হাতে তুলে নেয়। অবশিষ্ট অংশ পাকিস্তান অধিকৃত আজাদ কাশ্মীর নামে পরিচিতি লাভ করে। == শিক্ষা == শিক্ষার মাধ্যম হিসাবে ইংরেজি ভাষার ব্যবহার এখানে ব্যাপক। কিছুদিন আগে মিরপুর তথা আজাদ কাশ্মীরের উচ্চ শিক্ষার জন্য একটিমাত্র প্রতিষ্ঠান (আজাদ জম্মু কাশ্মীর বিশ্ববিদ্যালয় মুজাফ্ফরাবাদ) ছিল। কিন্তু গত এক দশক ধরে এখানে শিক্ষা ক্ষেত্রে ব্যাপক উন্নতি হয়েছে, প্রতিষ্ঠিত হয়েছে মিরপুর বিজ্ঞান প্রযুক্তি বিশ্ববিদ্যালয়, অ্যাকসন কলেজ অব হেল্থ সায়েন্স (ফার্মেসি কলেজ), মোহতারা বেনজির ভুট্টো শহীদ মেডিকেল কলেজ। == যোগাযোগ == মিরপুরে যোগাযোগের ক্ষেতে স্বল্প ভ্রমণের জন্য সিএনজি চালিত অটোরিকশা খুবই জনপ্রিয়। মিরপুরের সাথে আজাদ কাশ্মীরের অন্য গুরুত্বপূর্ণ শহর ভিমবার, জাটলান, কোটলি খইরাত্তা এবং পাকিস্তানের অন্যতম শহর গুজরাট, ঝেলুম, লাহোর রাওলাপিন্ডির সাথে সড়ক যোগাযোগ রয়েছে। মিরপুরে কোন রেলওয়ে লাইন বা রেলস্টেশন নাই। সবচেয়ে নিকটতম রেলস্টেশন হল মঙ্গলা রেলস্টেশন। == তথ্যসূত্র == == গ্রন্থপঞ্জি == ==বহিঃসংযোগ== আজাদ জম্মু কাশ্মীর সরকার বিবিসি নিউজ: পাকিস্তানের অভ্যন্তরে 'ক্ষুদ্র ব্রিটেন' জেলা কাশ্মীরের জনবহুল স্থান শহর
হচ্ছে একটি বিনোদনমূলক ক্রীড়া অথবা কার্যকলাপ, যাতে একটি কাঠ বা বোর্ড নির্মিত মসৃন তক্তা বা স্নোবোড চালকের পায়ে যুক্ত করে তা দ্বারা বরফ বা তুষাড়ের ঢালের উপর পিছলিয়ে চলা হয়। স্নোবোর্ডিং শীতকালীন অলিম্পিক প্যারালিম্পিক প্রতিযোগীতায় আয়োজিত হয়। এছাড়াও বিভিন্ন দেশে স্নোবোর্ডিং প্রতিযোগিতা হয়ে থাকে। স্নোবোর্ডিং এর উন্নতকরন এর প্রেরনায় মুলত স্কেটবর্ডিং, স্লেডিং, সার্ফিং এবং স্কিইং যুক্ত। এটার উৎপত্তি হয় ১৯৬০ সালে মার্কিন যুক্তরাষ্ট্রে এবং ১৯৯৮ সালের নাগানো শীতকালীন অলিম্পিক থেকে এটি অলিম্পিক ক্রীড়া হয়ে উঠে। এবং ২০১৪ সালে অনুষ্ঠিত সোচি শীতকালীন প্যারালিম্পিকে থেকে এটি প্যারালিম্পিক গেমসেও অনুষ্ঠিত হয়। ২০০৭ সাল থেকে মার্কিন যুক্তরাষ্ট্রেে এর জনপ্রিয়তা (ক্রীড়া সরঞ্জাম বিক্রয়ের উপর ভিত্তি করে) দিন দিন বেড়ে চলেছে। == ইতিহাস == আধুনিক স্নোবোর্ডিং ১৯৬৫ সালে শুরু হয় যখন মিশিগান রাজ্যের মুস্কেগনের ইঞ্জিনিয়ার শারম্যান পপেন তার মেয়েকে উপহার দেওয়ার জন্য দুটি স্কি একসঙ্গে বাধেন এবং এতে বরফে ঢাল বেয়ে পিছলে যাওয়ার সময় এর উপর নিয়ন্ত্রণ আনতে এর এক প্রান্তে একটি দড়ি সংযোজন করেন। তার স্ত্রী ন্যন্সি এটার নাম দেন স্নোফার (যা স্নো এবং সার্ফার থেকে গঠিত)। খেলাটি তার কন্যা এবং কন্যা বান্ধবিদের মাঝে অনেক জনপ্রিয়তা পেয়েছিল। জনপ্রিয়তার জন্য পপেন তার এই নতুন উদ্ভাবনকে খেলনা প্রস্তুতকারক কোম্পানি ব্রান্সউইক কর্পোরেশনের নিকট বিক্রি করে দেন। ব্রান্সউইক কর্পোরেশন পরবর্তী ১০ বছরে ১০ লক্ষ এবং ১৯৬৬ সালে প্রায় লক্ষেরও বেশি স্নোফার বিক্রি করেছিল। অগ্রদুতরা সবাই যুক্তরাষ্ট্রের ছিল তা কিন্তু নয়; ১৯৭৬ সালে ওয়েলশ স্কেটবোর্ড উত্সাহী জন রবার্টস এবং পিট ম্যাথিউস তাদের স্থানীয় শুকনো স্কি স্লোপোতে ব্যবহার করার জন্য তাদের নিজস্ব স্নোবোর্ড তৈরি করেছিলেন। ১৯৮২ সালে মার্কিন যুক্তরাষ্ট্রের প্রথম জাতীয় স্নোবোর্ড দৌড় প্রতিযোগিতা উডস্টকের নিকটে ভারমন্টের সুইসাইড সিক্সে অনুষ্ঠিত হয়েছিল। গ্রাভস আয়োজিত এই প্রতিযোগিতাতে বার্টনের প্রথম দল রাইডার ডগ বাউটন বিজয়ী হয়েছিল। ১৯৮৩ সালে সোডা স্প্রিংসে প্রথম বিশ্ব চ্যাম্পিয়নশিপ হাফপাইপ প্রতিযোগিতা অনুষ্ঠিত হয়েছিল। সিমস স্নোবোর্ডসের প্রতিষ্ঠাতা টম সিমস সোডা স্প্রিংস-এর স্নোবোর্ড প্রশিক্ষক মাইক চ্যান্ট্রির সহায়তায় এই অনুষ্ঠানের আয়োজন করেছিলেন। ১৯৮৫ সালে অস্ট্রিয়ার জুরসে প্রথম বিশ্বকাপ অনুষ্ঠিত হয়েছিল, যা আরও অফিসিয়াল আন্তর্জাতিক প্রতিযোগিতামূলক ক্রীড়া হিসাবে স্নোবোর্ডিংয়ের স্বীকৃতি সিমেন্টিং করে। ১৯৯০ সালে সর্বজনীন প্রতিযোগিতার নিয়ম-কানুন সরবরাহের জন্য আন্তর্জাতিক স্নোবোর্ড ফেডারেশন (আইএসএফ) প্রতিষ্ঠিত হয়। এছাড়াও, আমেরিকা যুক্তরাষ্ট্রের আমেরিকা স্নোবোর্ড অ্যাসোসিয়েশন (ইউএসএএসএ) মার্কিন যুক্তরাষ্ট্রে স্নোবোর্ড প্রতিযোগিতা পরিচালনা করার জন্য নির্দেশিকা সরবরাহ করে। শীতকালীন এক্স গেমস, এয়ার অ্যান্ড স্টাইল, ইউএস ওপেন, অলিম্পিক গেমস এবং অন্যান্য ইভেন্টের মতো হাই-প্রোফাইল স্নোবোর্ডিং ইভেন্টগুলি এখন বিশ্বব্যাপী সম্প্রচারিত হয়। আলপাইন রিসর্টের অনেকগুলো টেরিন পার্ক রয়েছে। == প্রতিযোগিতা == স্নোবোর্ডিং বৃহত্তর প্রতিযোগিতার মধ্যে রয়েছে: ইউরোপীয় এয়ার অ্যান্ড স্টাইল, জাপানি এক্স-ট্রেল জাম, বার্টন গ্লোবাল ওপেন সিরিজ, শেকডাউন, এফআইএস ওয়ার্ল্ড চ্যাম্পিয়নশিপ, বাৎসরিক এফআইএস ওয়ার্ল্ড কাপ, শীতকালীন এক্স গেমস এবং উইন্টার ডিউ ট্যুর। ১৯৯৮ শীতকালীন অলিম্পিক গেমস থেকে শীতকালীন অলিম্পিক গেমসে স্নোবোর্ডিং অন্তুর্ভুক্ত করা হয়। ইভেন্টগুলি প্রতি বছর পরিবর্তিত হয়েছে। ২০১৮ শীতকালীন অলিম্পিকে স্নোবোর্ডিংয়ের বিভাগগুলো ছিল; বিগ এয়ার, হাফপাইপ, প্যারালাল গেইন স্লালম, স্লোপস্টাইল এবং স্নোবোর্ড ক্রস। ==তথ্যসূত্র== ক্রীড়া অলিম্পিক ক্রীড়া বিষয়শ্রেণী:একক ক্রীড়া ক্রীড়া ক্রীড়া
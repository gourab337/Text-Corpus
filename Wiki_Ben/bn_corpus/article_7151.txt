দ্য লাস্ট সাপার '''দ্য লাস্ট সাপার''' বা '''শেষ নৈশভোজ''' (ইতালীয় ''Il Cenacolo''; ইল সেনাকোলো বা ''L'Ultima Cena''; লু'লতিমা সেনা) হল ইতালীয় চিত্রশিল্পী লিওনার্দো দা ভিঞ্চির আঁকা বিখ্যাত দেয়াল চিত্রকর্ম (ফ্রেস্কো)। মোনালিসার পর এই ছবিটিকেই লিওনার্দোর সেরা কীর্তি হিসেবে মনে করা হয়। ধারণা করা হয় ১৪৯৫-১৪৯৮ খ্রিস্টাব্দের মধ্যবর্তী সময়ে ছবিটি আঁকা হয়েছিলো। ছবিটিতে মাঝখানে উপবিস্ট যিশুখ্রিস্টকে তার চারপাশে শিষ্যদের নিয়ে শেষ নৈশভোজরত অবস্থায় দেখা যাচ্ছে; এই নৈশভোজের বর্ণনা রয়েছে জনের সুসমাচারের ১৩:২১ ছত্রে, যেখানে যিশু বলেন যে, তার বারোজন শিষ্যের মধ্য হতে একজন পরদিনই তার সাথে বিশ্বাসঘাতকতা করবে। == ছবির বৃত্তান্ত == ''দ্যা লাস্ট সাপার'' দেয়ালচিত্রটি ৪৬০×৮৮০ সেন্টিমিটার আকারের (১৫ ফুট×২৯ফুট), এবং এটি শোভা পাচ্ছে ইতালির মিলানের সান্তা মারিয়া দে্লে গ্রাজির (Santa Maria delle Grazie) ডাইনিং হলের পিছনের দেয়ালে। ছবিটির প্রাথমিক বিষয়বস্তু হলেন যিশুখ্রিষ্ট তার বারোজন শিষ্য একত্রে নৈশভোজ সারছেন। খ্রিষ্টীয় ধারণানুযায়ী যিশুখ্রিষ্ট তার বারোজন শিষ্যকে নিয়ে মৃত্যুর আগে যে শেষ নৈশভোজ সারেন তাই যিশুর শেষ নৈশভোজ নামে পরিচিত। এই ভোজে যিশু তার বারোজন শিষ্যকে নিয়ে মদ পান করেন রুটি খান। নৈশভোজে যিশু ঘোষণা করেন এই শিষ্যদেরই একজন পরদিন তার সাথে বিশ্বাসঘাতকতা করবে। আলোচ্য চিত্রে ফুটে ওঠেছে যিশু তার শিষ্যদেরকে এই কথাটি বলছেন আর তারা নিজেদের মধ্যে বলাবলি করছে কে সে বিশ্বাসঘাতক। ছবিতে যিশুর বারোজন শিষ্যকে তিনজনের একেকটা দলে ভাগ করে উপস্থাপন করা হয়েছে আর যিশুকে এমনভাবে উপস্থাপন করা হয়েছে যেন যিশু সম্পূর্ণ মাঝখানে আলাদাভাবে উপস্থাপিত হয়েছেন। এই চিত্রটি তেরোজন পুরুষের একটি চিত্রকর্ম। লিওনার্দো দা ভিঞ্চি ছবিতে যিশুর মুখ ফুটিয়ে তোলার জন্য দীর্ঘ সময় নিয়েছিলেন বলে শোনা যায়, যাতে যিশুর মুখে অভিব্যক্তিহীন একটা আবহ ফুটিয়ে তোলা যায়। == অন্যান্য চিত্রকর্ম == যিশুর শেষ নৈশভোজ নিয়ে বেশ কয়েকটি চিত্রকর্ম অঙ্কিত হয়েছে। তবে লিওনার্দোর আঁকা এই চিত্রই সবচেয়ে বিখ্যাত। এছাড়া তিনতোরেত্তো, সিমন উশাকভ, জ্যাকপ বাসানো এদের আঁকা লাস্ট সাপারের চিত্র শিল্পজগতে বেশ পরিচিত। ==তথ্যসূত্র== == বহিঃসংযোগ == Site of "Last Supper", tourism.gov.il Different Da Vinci Code The missing pieces of Leonardo's puzzle point to plain and simple Hermeticism article). Was the "Last Supper" the Passover Meal? How Christ Said the First Mass or the Lord's Last Supper Scholarly analysis of Last Supper and Passover liturgies zoomable 16 billion pixel image of the Last Supper The Last Supper interpreted by Artists Leonardo da Vinci The Last Supper (Zoomable Version) The Last Supper (Virtual Tour and super high resolution image) Passover observance for New Covenant Christians The Soteriologic Significance of the Last Supper Jewish Encyclopedia: Jesus: The Last Supper Frescos of Last Suppers in the Renaissance Refectories of Florence Susan Dorothea White's painting ''The First Supper'' (1988). Information and VR Panoramic Images of The Last Supper Room. দা ভিঞ্চির চিত্রকর্ম
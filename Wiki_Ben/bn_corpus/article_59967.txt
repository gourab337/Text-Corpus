'''জেনিফার জেসন লেই''' (; জন্ম: '''জেনিফার লেই মোরো''', ফেব্রুয়ারি ১৯৬২) হলেন একজন মার্কিন অভিনেত্রী, পরিচালক চিত্রনাট্যকার। তিনি ১৯৭০-এর দশকে টেলিভিশনে অভিনয়ের মধ্য দিয়ে তার কর্মজীবন শুরু করেন। ''ফাস্ট টাইমস অ্যাট রিজমন্ট হাই'' (১৯৮২) চলচ্চিত্রে স্টেসি হ্যামিলটন চরিত্রে অভিনয় দিয়ে তিনি পরিচিতি লাভ করেন। তিনি ''মায়ামি ব্লুজ'' (১৯৯০), ''লাস্ট এক্সিট টু ব্রুকলিন'' (১৯৯০), ''ব্যাকড্রাফট'' (১৯৯১), ''সিঙ্গল হোয়াইট ফিমেল'' (১৯৯২) ''শর্ট কাটস'' (১৯৯৩) ছবিতে অভিনয় করে সমাদৃত হন। লেই ''মিসেস পার্কার অ্যান্ড দ্য ভিসিয়াস সার্কেল'' (১৯৯৪)-এ ডরোথি পার্কার চরিত্রে অভিনয় করে গোল্ডেন গ্লোব পুরস্কারের মনোনয়ন লাভ করেন। ১৯৯৫ সালে তিনি তার মা বারবারা টার্নারের লেখা ''জর্জিয়া'' চলচ্চিত্রে অভিনয় করেন। ২০০১ সালে তিনি ''দ্য অ্যানিভার্সারি পার্টি'' চলচ্চিত্র রচনা অ্যালান কামিং-এর সাথে যৌথভাবে পরিচালনা করেন। লেই অপরাধমূলক নাট্যধর্মী ''রোড টু পার্ডিশন'' (২০০২) হাস্যরসাত্মক ''মার্গো অ্যাট দ্য ওয়েডিং'' (২০০৭) ছবিতে এবং শোটাইম চ্যানেলের হাস্যরসাত্মক নাট্যধর্মী ধারাবাহিক ''উইডস''-এ জিল প্রাইস-গ্রে চরিত্রে অভিনয় করেন। ২০১৫ সালে তিনি চার্লি কফম্যানের ''আনোমালিসা''-এ লিসা চরিত্রে কণ্ঠ প্রদান করে সমাদৃত হন এবং কোয়েন্টিন টারান্টিনোর ''দ্য হেটফুল এইট'' চলচ্চিত্রে ডেইজি ডোমার্গ চরিত্রে অভিনয় করে শ্রেষ্ঠ পার্শ্ব অভিনেত্রী বিভাগে অস্কার, গোল্ডেন গ্লোব, বাফটা ক্রিটিকস চয়েস চলচ্চিত্র পুরস্কারের মনোনয়ন লাভ করেন। অফ-ব্রডওয়ে মঞ্চে তিনি মাইক লেইয়ের ''অ্যাবিগেল্‌স পার্টি'' মঞ্চনাটকে অভিনয় করে ড্রামা ডেস্ক পুরস্কারের মনোনয়ন লাভ করেন। ১৯৯৮ সালে ''কাবারে'' নাটক দিয়ে তার ব্রডওয়ে মঞ্চে অভিষেক হয়। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী ইহুদি বংশোদ্ভূত মার্কিন ব্যক্তি বিষয়শ্রেণী:রুশ ইহুদি বংশোদ্ভূত মার্কিন ব্যক্তি অভিনেত্রী চলচ্চিত্র প্রযোজক চিত্রনাট্যকার ইহুদি অভিনেত্রী চলচ্চিত্র অভিনেত্রী চলচ্চিত্র প্রযোজক টেলিভিশন অভিনেত্রী নারী চিত্রনাট্যকার মঞ্চ অভিনেত্রী শিশু অভিনেত্রী বিষয়শ্রেণী:লি স্ট্রাসবার্গ থিয়েটার অ্যান্ড ফিল্ম ইনস্টিটিউটের প্রাক্তন শিক্ষার্থী পার্শ্ব অভিনেত্রী বিভাগে ন্যাশনাল বোর্ড অব রিভিউ পুরস্কার বিজয়ী
'''কাজী মারুফ''' (জন্ম: ডিসেম্বর, ১৯৮২) জনপ্রিয় বাংলাদেশী চলচ্চিত্র অভিনেতা। খুব অল্প সময়েই বাংলাদেশী চলচ্চিত্রে নিজেকে প্রতিষ্ঠিত করেছেন এই অভিনেতা। বাবা প্রখ্যাত পরিচালক কাজী হায়াৎ-এর মাধ্যমে চলচ্চিত্রে এসে তারই পরিচালনায় করা ছবি ইতিহাস দিয়ে বাংলাদেশ জাতীয় চলচ্চিত্র পুরস্কার লাভ করেন। == শিক্ষা জীবন == উইলস লিটল ফ্লাওয়ার থেকে ‘ও লেভেল’ পরীক্ষায় উত্তীর্ণ হয়ে মারুফ ‘এ লেভেল’ সম্পন্ন করেন মাস্টার মাইন্ড থেকে। ২০০১ সালের ২২ ফেব্রুয়ারি তারিখে একই দিনে তিনি বিশ্ববিদ্যালয় এবং চলচ্চিত্র জীবন শুরু করেন। সকালে বিশ্ববিদ্যালয়ে ওরিয়েন্টেশন শেষ করে বিকেল ৫টায় এফডিসি-র নং ফ্লোরে ‘ইতিহাস’ চলচ্চিত্রের মহরতের মাধ্যমে তিনি চলচ্চিত্র জীবন শুরু করেন। পরবর্তীতে লন্ডন স্কুল অব কমার্স থেকে ব্যবসায় শিক্ষায় স্নাতক সম্পন্ন করেন কাজী মারুফ। == অভিনয় জীবন == অ্যাকশন ঘরানার চলচ্চিত্রের অভিনেতা কাজী মারুফ তার চলচ্চিত্র জীবন শুরু করেন ইতিহাস ছবির মাধ্যমে। কাজী হায়াৎ পরিচালিত এই চলচ্চিত্রটি মুক্তি পায় ২০০২ সালে। প্রথম ছবিতেই জাতীয় চলচ্চিত্র পুরস্কার জিতে নেন কাজী মারুফ। কাজী মারুফ সাম্প্রতিক সময়ে বাণিজ্যিক চলচ্চিত্রের পাশাপাশি বিকল্প ধারার চলচ্চিত্রে অভিনয় শুরু করেছেন। দেহরক্ষী ছবিতে নাম ভূমিকায়, আনিসুর রহমান মিলন এবং ববির পাশাপাশি দুর্দান্ত অভিনয় করেন। তবে ইভটিজিং ছবিতে তার কাশেম চরিত্রটি দর্শকপ্রিয়তা পায়। ২০১৪ সালে তিনি কাজী হায়াৎ পরিচালিত সর্বনাশা ইয়াবা ছবিতে কাজ করছেন। ২০১৫ সালে অভিনয় করেছেন মাল্টিমিডিয়া ফিল্ম প্রোডাকশন প্রযোজিত ''ছিন্নমূল'' ছায়াছবিতে। এতে তার নায়িকা লাক্স চ্যানেল আই সুপারস্টার অরিন। এছাড়াও মোস্তাফিজুর রহমান বাবু পরিচালিত ''বিধ্বস্ত'' ফিরোজ খান প্রিন্স পরিচালিত ''শোধ প্রতিশোধ'' অভিনয় করেন। ''বিধ্বস্ত'' ছায়াছবিতেও মারুফের নায়িকা অরিন এবং ''শোধ প্রতিশোধ''-এ নায়িকা মৌসুমী হামিদ মৌমিতা মৌ। ইমদাদুল হক মিজানের পরিচালনায় ''বেপরোয়া প্রেমিক'' ছায়াছবিতেও অভিনয় করছেন এই ছবিতে কাজী মারুফের বিপরীতে অভিনয় করবেন চিত্রনায়িকা মৌমিতা মৌ। == চলচ্চিত্রের তালিকা == বছর চলচ্চিত্রের শিরোনাম চরিত্র পরিচালক সহশিল্পী টীকা ২০০২ ইতিহাস মারুফ কাজী হায়াৎ মৌসুমী, রত্না '''বিজয়ী''': জাতীয় চলচ্চিত্র পুরস্কার শ্রেষ্ঠ অভিনেতা ২০০৪ অন্ধকার মারুফ কাজী হায়াৎ ২০০৭ ক্যাপ্টেন মারুফ মারুফ কাজী হায়াৎ নদী ২০০৯ রাস্তার ছেলে শাহীন-সুমন ইমন, রেসি, সাহারা ২০১০ বস্তির ছেলে কোটিপতি স্বপন চৌধুরী সাহারা, শাকিবা ২০১১ দারোয়ানের ছেলে রকিবুল আলম রকিব সাহারা ২০১২ রাজা সূর্য খাঁ গাজী মাহবুব পূর্ণিমা, নিরব, সোহেল রানা মানিক রতন দুই ভাই কাজী হায়াৎ তমা মির্জা ২০১৩ দেহরক্ষী দেহরক্ষী ইফতেখার চৌধুরী মিলন, ববি ইভটিজিং কাশেম কাজী হায়াৎ তমা মির্জা ২০১৪ সর্বনাশা ইয়াবা কাজী হায়াৎ প্রসূন আজাদ == পুরস্কার == '''জাতীয় চলচ্চিত্র পুরস্কার''' '''বিজয়ী''': শ্রেষ্ঠ অভিনেতা ইতিহাস (২০০২) == আরো দেখুন == কাজী হায়াৎ ==তথ্যসূত্র== ==বহিঃসংযোগ== জন্ম ব্যক্তি ব্যক্তি চলচ্চিত্র অভিনেতা চলচ্চিত্র পুরস্কার (বাংলাদেশ) বিজয়ী
চিত্র:Trisquel GNU Linux 4.0 screenshot Scan and স্ক্যানসহ ট্রিস্কল গ্নু/লিনাক্স অপারেটিং সিস্টেমের স্ক্রিনশট। তিনটিই উন্মুক্ত উৎস '''উন্মুক্ত উৎস সফটওয়্যার''' () হল এক ধরনের কম্পিউটার সফটওয়্যার যেটা উন্মুক্ত উৎস লাইসেন্সের অধীনে প্রকাশ করা হয়, এবং সফটওয়্যারটির কপিরাইট অধিকারী ব্যবহারকারীকে সফটওয়্যারটি পরিবর্তন, পরিবর্ধন, সম্পাদনা এবং উন্নয়নের অধিকার প্রদান করে একই সাথে তাকে সফটওয়্যারটি বিতরণেরও অধিকার প্রদান করে। কিছু উন্মুক্ত উৎস লাইসেন্স মুক্ত উৎস লাইসেন্সের সংজ্ঞা মেনে প্রকাশ করা হয় আবার এমন অনেক উন্মুক্ত উৎস সফটওয়্যার আছে যা পাবলিক ডোমেইন লাইসেন্সের অধীনে প্রকাশিত। উন্মুক্ত উৎস সফটওয়্যার প্রায় সময়ই ডেভলপ করা হয় সকলের দলগত প্রচেষ্টার মাধ্যমে। উন্মুক্ত উৎস ডেভলপমেন্টের একটি উজ্জ্বল উদাহরণ হল উন্মুক্ত উৎস সফটওয়্যার, একই সাথে ওপেন কন্টেন্ট আন্দোলনও দিন দিন জনপ্রিয়তা পাচ্ছে। স্ট্যান্ডিশ গ্রুপের একটি প্রতিবেদনে বলা হয়েছে উন্মুক্ত উৎস সফটওয়্যার ব্যবহার করার ফলে গ্রাহকদের প্রতিবছর হাজার কোটি টাকা সাশ্রয় হয়। == সংজ্ঞা == উন্মুক্ত উৎস উদ্যোগের লোগো মুক্ত উৎসের সংজ্ঞা ব্যবহার করা হয় যেকোন ধরনের মুক্ত উৎস উদ্যোগের ক্ষেত্রে। কোন সফটওয়্যার লাইসেন্সসমূহ মুক্ত উৎসের আওতায় পড়বে সেটি নির্ধারনের জন্য এই সংজ্ঞা ব্যবহার করা হয়। এই সংজ্ঞাটি তৈরী করা হয়েছে ডেবিয়ান মুক্ত সফটওয়্যার নির্দেশিকার উপর ভিত্তি করে। ব্রুস পেরেন্স সর্বপ্রথম এটি তৈরীর কাজ শুরু করেছিলেন। উন্মুক্ত উৎস সফটওয়্যারের সাধারণ কিছু বৈশিষ্ট্য এখানে বর্ণনা করা হয়েছে। এছাড়া ৩য় পয়েন্টে মুক্ত সফটওয়্যার এবং উন্মুক্ত উৎস সফটওয়্যারের মধ্যে আইনী পার্থক্য উল্লেখ করা হয়েছে। ওপেন কন্টেন্ট লাইসেন্স বিষয়ে বর্ণনা রয়েছে ৫ম এবং ৬ষ্ঠ অংশে, যেখানে এই ধরনের তথ্যের ব্যবহারকারী এবং এর ব্যবহার সম্পর্কে বলা হয়েছে। ক্রিয়েটিভ কমন্স লাইসেন্স পণ্যের বাণিজ্যিক ব্যবহারের অনুমতি দেয় না। == ইতিহাস == ফ্রি সফটওয়্যার আন্দোলন শুরু হয় ১৯৮৩ সালে। পরবর্তীতে ১৯৯৮ সালে ফ্রি সফটওয়্যার এর পরিবর্তে উন্মুক্ত উৎস সফটওয়্যার কথাটি ব্যবহার শুরু হয়। এর মাধ্যমে আন্দোলনের মূল কথাগুলি সঠিকভাবে প্রকাশ করা বাণিজ্যিক ক্ষেত্রে ব্যবহারে সহজ হয়। সফটওয়্যার ডেভলপারগণ তাদের তৈরী সফটওয়্যার মুক্ত উৎস লাইসেন্সের অধীনে প্রকাশ করে থাকেন যেন অন্যান্য ব্যবহারকারীরা এই সফটওয়্যারের উপর ভিত্তি করে নতুন কোনো সফটওয়্যার তৈরী করতে পারে অথবা এটির অভ্যন্তরীন বিভিন্ন বৈশিষ্ট বুঝতে পারে। মুক্ত উৎস সফটওয়্যার সমূহ সাধারণত যে কোন ব্যবহারকারী সম্পাদনা করতে, নতুন অপারেটিং সিস্টম এবং প্রসেসর আর্কিটেকচারের উপযোগী করে তৈরী করতে বিতরণ এবং বাজারজাত করার অনুমতি দেয়। স্কলার ক্যাসন এবং রায়ন গবেষণার মাধ্যমে মুক্ত উৎস সফটওয়্যার ব্যবহার করার বেশ কিছু কারণ অনুসন্ধান করেছেন।- মুক্ত উৎসের সংজ্ঞা, উল্লেখযোগ্যভাবে মুক্ত উৎস দর্শনকে উপস্থাপন করে। একই সাথে এর মাধ্যমে মুক্ত উৎস সফটওয়্যারসমূহ ব্যবহার, সম্পাদনা, বিতরণ পদ্ধতির প্রতি দিক নির্দেশনা দেয়। সফটওয়্যার লাইসেন্সের মাধ্যমে ব্যবহারকারীদের এমন কিছু অধিকার দেয়া হয় যা অন্যান্য ক্ষেত্রে কপিরাইন আইনে মালিকের নিকট সংরক্ষিত থাকে। == বহুল ব্যবহৃত মুক্ত উৎস পণ্য == সাধারণত মুক্ত উৎস সফটওয়্যার প্রকল্পসমূহ তৈরী এবং ব্যবস্থাপনার দায়িত্বে থাকেন একদল স্বেচ্ছাসেবক প্রোগ্রামার। অত্যধিক জনপ্রিয় মুক্ত উৎস পণ্যের মধ্যে রয়েছে অ্যাপাচি এইচটিটিপি সার্ভার, ই-কমার্স প্লাটফর্ম ওএসকমার্স, ইন্টারনেট ব্রাউজার মোজিলা ফায়ারফক্স। গ্নু/ লিনাক্স হল অন্যতম সফল মুক্ত উৎস প্রকল্প, এটি একটি মুক্ত উৎস ইউনিক্স-সদৃশ অপারেটিং সিস্টেম। কিছু কিছু ক্ষেত্রে মুক্ত উৎস সফটওয়্যার ব্যবহার একটি আদর্শ হিসাবে গ্রহণ করা হয়, যেমন অ্যাসটেরিক্স (পিবিএক্স) ভিত্তিক ভিওআইপি অ্যপলিকেশন। মুক্ত উৎস স্ট্যান্ডার্ড শুধুমাত্র মুক্ত উৎস সফটওয়্যারেই ব্যবহার করা হয় এমন নয়। যেমন মাইক্রোসফট মুক্ত ডকুমেন্ট ফরম্যাট গ্রহণ করার মাধ্যমে মুক্ত উৎস আলোচনায় এসেছে, মূলত তারা অফিস মুক্ত এক্সএমএল ফরম্যাট নামে একটি নতুন মুক্ত স্ট্যান্ডার্ড তৈরী করেছে। == তথ্যসূত্র == সফটওয়্যার লাইসেন্স
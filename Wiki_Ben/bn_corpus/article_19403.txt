'''রড টাকার''' (; জন্ম: ২৮ আগস্ট ১৯৬৪) নিউ সাউথ ওয়েলসের অবার্ন এলাকায় জন্মগ্রহণকারী ক্রিকেট খেলার একজন জনপ্রিয় আম্পায়ার। তিনি আইসিসি’র সেরা আম্পায়ার তালিকার একজন সদস্য। তার পুরো নাম ''রডনি জেমস টাকার''। একজন ক্রিকেটার হিসেবে তিনি সংক্ষিপ্ত সময়ের জন্য ''নিউ সাউথ ওয়েলস ব্লুজ'' দলের পক্ষ হয়ে ১৯৮৫-৮৬ থেকে ১৯৮৭-৮৮ পর্যন্ত খেলেছেন। ১৯৯১-৯২ থেকে ১৯৯৫-৯৬ মৌসুম পর্যন্ত ''তাসমানিয়ান টাইগার'' দলের সহ-অধিনায়ক ছিলেন। এছাড়াও, সংক্ষিপ্ত সময়ের জন্য ''ক্যানবেরা কমেটস'' দলের পক্ষ হয়ে অধিনায়ক/কোচ হিসেবে ১৯৯৯-২০০০ মৌসুমে অবসর গ্রহণ করেন। == খেলোয়াড়ী জীবন == বামহাতি ব্যাটসম্যান হিসেবে প্রথম-শ্রেণীর ক্রিকেটে ৩৬.২৫ রান গড়ে ৫,০৭৬ রান করেছিলেন। এছাড়াও, ডানহাতি মিডিয়াম বোলার ছিলেন তিনি ৪১.৪০ রান গড়ে ১২৩টি উইকেটও লাভ করেন। তাসমানিয়া দলের পক্ষ হয়ে ১৯৯৩-৯৪ এবং ১৯৯৭-৯৮ মৌসুমে দলকে শেফিল্ড শিল্ডে দুইবার রানার্স-আপ করিয়েছেন। খেলোয়াড়ী জীবন শেষে ক্রিকেট খেলায় আম্পায়ারিং জগতে প্রবেশ করেন। ২০০৮ সালে আন্তর্জাতিক ক্রিকেট কাউন্সিল বা আইসিসি কর্তৃক তিনি আন্তর্জাতিক আম্পায়ারের তালিকায় আম্পায়ার হিসেবে মনোনীত হন। তারপর তিনি খুব দ্রুততার সাথে ২০১০ সালে আইসিসি এলিট আম্পায়ার প্যানেলে অন্তর্ভুক্ত হন। == বিতর্কিত ভূমিকা == ১৬ আগস্ট ২০১২ তারিখে লর্ডসে অনুষ্ঠিত ইংল্যান্ড বনাম দক্ষিণ আফ্রিকার মধ্যকার টেস্ট সিরিজের চূড়ান্ত টেস্টে রড টাকার তৃতীয় আম্পায়াররূপে দায়িত্ব পালনকালে খুবই বিতর্কিত সিদ্ধান্ত দেন। ইংলিশ বোলার স্টিভেন ফিন জাক ক্যালিসের বিরুদ্ধে লেগ সাইডে ক্যাচের মাধ্যমে আউটের আবেদন জানালে আম্পায়ার কুমার ধর্মসেনা নট আউট ঘোষণা দেন। পরবর্তীতে ইংল্যান্ড ক্রিকেট দল সিদ্ধান্তের বিরুদ্ধে পুণর্বিবেচনার আবেদন জানালে রড টাকার আউট হিসেবে ঘোষণা করেন। কিন্তু তিনি ক্যালিস কর্তৃক ব্যাটের নিচ থেকে হাতের সংস্পর্শ না থাকার বিষয়টি বিবেচনায় আনেননি। ২৮ সেপ্টেম্বর, ২০১৮ তারিখে এশিয়া কাপের ফাইনাল ম্যাচ হয়েছিল বাংলাদেশ ভারতের মধ্যে। খেলায় বাংলাদেশি ব্যাটসম্যান লিটন দাস কে ভারতীয় বোলার কেদার যাদব এর একটি বলে ভারতের উইকেটকিপার ধোনি স্ট্যাম্পিং করলে মাঠ আম্পায়ার তৃতীয় আম্পায়ারের কাছে সিদ্ধান্তের জন্য পাঠান। তৃতীয় আম্পায়ার হিসেবে রড টাকার সেদিন লিটন দাস এর পায়ের অগ্রভাগ মার্জিন লাইনের ঠিক ওপরে থাকলেও তাকে আউট দিয়ে বিতর্কিত হন। == আম্পায়ারিং পরিসংখ্যান == ১৪ জুন, ২০১৭ তারিখ পর্যন্ত রড টাকারের আম্পায়ারিং পরিসংখ্যান নিম্নরূপ: অভিষেক সর্বশেষ সর্বমোট '''টেস্ট ক্রিকেট''' নিউজিল্যান্ড বনাম বাংলাদেশ, সেডন পার্ক, হ্যামিলটন, ফেব্রুয়ারি ২০১০ নিউজিল্যান্ড বনাম দক্ষিণ আফ্রিকা, হ্যামিলটন, মার্চ, ২০১৭ ৫৩ '''ওয়ান-ডে''' অস্ট্রেলিয়া বনাম দক্ষিণ আফ্রিকা, বেলেরিভ ওভাল, হোবার্ট, জানুয়ারি, ২০০৯ ইংল্যান্ড বনাম পাকিস্তান, কার্ডিফ, জুন, ২০১৭ ৬৯ '''টি২০''' অস্ট্রেলিয়া বনাম দক্ষিণ আফ্রিকা, মেলবোর্ন ক্রিকেট গ্রাউন্ড, মেলবোর্ন, জানুয়ারি ২০০৯ ইংল্যান্ড বনাম ওয়েস্ট ইন্ডিজ, কলকাতা, এপ্রিল, ২০১৬ ৩৫ == তথ্যসূত্র == == আরও দেখুন == ক্রিকেট টেস্ট ক্রিকেট আন্তর্জাতিক ক্রিকেট কাউন্সিল একদিনের আন্তর্জাতিক ক্রিকেট টেস্ট ক্রিকেট আম্পায়ারদের তালিকা ডিকি বার্ড ডেভিড শেফার্ড বিলি বাউডেন আইসিসি’র সেরা আম্পায়ার তালিকা আইসিসি বিশ্ব টুয়েন্টি২০ == বহিঃসংযোগ == জন্ম ব্যক্তি ক্রিকেটার টেস্ট ক্রিকেট আম্পায়ার একদিনের আন্তর্জাতিক ক্রিকেট আম্পায়ার টুয়েন্টি২০ আন্তর্জাতিক ক্রিকেট আম্পায়ার ক্রিকেটার ক্রিকেটার বিষয়শ্রেণী:নিউ সাউথ ওয়েলসের ক্রিকেটার বিষয়শ্রেণী:নিউ সাউথ ওয়েলসের থেকে আগত ক্রিকেটার
'''ডেনমার্ক জাতীয় মহিলা ক্রিকেট দল''' () মহিলাদের আন্তর্জাতিক ক্রিকেটে ডেনমার্কের দল। ডানস্ক ক্রিকেট ফোরবান্ড কর্তৃক দলটি পরিচালিত হচ্ছে। দলটি ১৯৬৬ সালে আন্তর্জাতিক ক্রিকেট কাউন্সিলের (আইসিসি) সহযোগী দেশের মর্যাদা পায়। ১৯৮৩ সালে নেদারল্যান্ডসের বিপক্ষে প্রথমবারের মতো আন্তর্জাতিক ক্রিকেট অঙ্গনে খেলতে নামে। ১৯৮৯ সালে ইউরোপীয় চ্যাম্পিয়নশীপে একদিনের আন্তর্জাতিকে অভিষেক ঘটায় দলটি। ১৯৯৩ ১৯৯৭ সালের ক্রিকেট বিশ্বকাপে খেলার যোগ্যতা অর্জন করে। উভয় প্রতিযোগিতায় তারা একটি খেলায় জয় পেয়েছিল। ১৯৯৯ সালে ডেনমার্ক সর্বশেষ ওডিআইয়ে অংশগ্রহণ করে। এরপর থেকেই দলটি কেবলমাত্র আঞ্চলিক প্রতিযোগিতার ন্যায় ছোট ধরনের আসরে অংশ নিচ্ছে। == ইতিহাস == ১৯৮৯ সালে ইউরোপীয় চ্যাম্পিয়নশীপে ডেনমার্কের ওডিআই অভিষেক ঘটে। প্রতিযোগিতায় তারা স্বাগতিক দেশ ছিল রানার্স-আপ হয়। ১৯৯১ সালের প্রতিযোগিতায়ও তারা রানার্স-আপ হয়েছিল। বিশ্বকাপে দুইবার অংশ নেয়। ১৯৯৩ সালের বিশ্বকাপে ৭ম ১৯৯৭ সালের আসরে তারা ১০ম স্থান দখল করেছিল। ইউরোপীয় চ্যাম্পিয়নশীপ বিশ্বকাপ বাদে তারা কেবলমাত্র নেদারল্যান্ডসের বিপক্ষে দুইটি ওডিআই সিরিজে অংশ নেয়। ১৯৯৭ ১৯৯৮ সালে জার্মানির সেন্টারে খেলাগুলো অনুষ্ঠিত হয়েছিল। আগস্ট, ২০১৩ সালে ডেনমার্ক পুণরায় আন্তর্জাতিক প্রতিযোগিতায় অংশ নেয়। বোলোগনায় অনুষ্ঠিত পাঁচ-জাতির প্রতিযোগিতায় তারা এস্তোনিয়া, জিব্রাল্টার, ইতালি বেলজিয়ামের বিপক্ষে খেলে। চ্যাম্পিয়ন ইতালির পর তারা রানার্স-আপ হয়। চার খেলায় অংশ নিয়ে তিনটিতে জয় পায় তারা। আগস্ট, ২০১৪ সালে বার্লিনে ২০-ওভারের আন্তর্জাতিক প্রতিযোগিতায় ডেনমার্ক অংশ নেয়। প্রতিযোগিতায় আরও ছয়টি ইউরোপীয় দল অংশ নেয়। ছয় খেলার মধ্যে তারা কেবলমাত্র দুইটতে জয় পায়। জিব্রাল্টার বেলজিয়ামের বিপক্ষে নয় উইকেটে। ইতালি, জার্মানি, ফ্রান্স জার্সির পর তারা পঞ্চম স্থান পায়। == প্রতিযোগিতায় অংশগ্রহণ == === বিশ্বকাপ === ১৯৭৩-১৯৮৮: অংশগ্রহণ করেনি ১৯৯৩: ৭ম স্থান ১৯৯৭: ১০ম স্থান ২০০০–বর্তমান: অংশগ্রহণ করেনি === ইউরোপীয় চ্যাম্পিয়নশীপ === ১৯৮৯: রানার্স-আপ ১৯৯০: ৪র্থ স্থান ১৯৯১: রানার্স-আপ ১৯৯৫: ৪র্থ স্থান ১৯৯৯: ৩য় স্থান ২০০১: অংশগ্রহণ করেনি ২০০৫: অংশগ্রহণ করেনি == ক্রিকেট বিশ্বকাপ == ভারতে অনুষ্ঠিত ১৯৯৭ সালের ক্রিকেট বিশ্বকাপে ডেনমার্ক ১১ দলের মধ্যে ১০ম স্থান অধিকার করে। তন্মধ্যে, ১৬ ডিসেম্বর, ১৯৯৭ তারিখে মুম্বইয়ের মিডল ইনকাম গ্রুপ গ্রাউন্ডের খেলায় শক্তিশালী অস্ট্রেলিয়ার মুখোমুখি হয়। গ্রুপ পর্বের খেলায় অস্ট্রেলিয়া সর্বোচ্চ দলীয় সংগ্রহ ৪১২/৩ দাঁড় করায়। এই ইনিংসে বেলিন্ডা ক্লার্ক পুরুষ বা নারী যে কোন ক্ষেত্রে প্রথম ব্যক্তি হিসেবে তিনি তার সর্বোচ্চ ব্যক্তিগত সংগ্রহ অপরাজিত ২২৯* করেছিলেন। == তথ্যসূত্র == == আরও দেখুন == ক্লেয়ার কনর মহিলা ক্রিকেট বিশ্বকাপ মহিলাদের একদিনের আন্তর্জাতিক পাপুয়া নিউগিনি জাতীয় মহিলা ক্রিকেট দল মহিলাদের আন্তর্জাতিক ক্রিকেটে হ্যাট্রিকের তালিকা ক্রিকেট জাতীয় ক্রীড়া দল মহিলা ক্রিকেট দল ক্রিকেটে ডেনমার্ক মহিলাদের ক্রীড়া
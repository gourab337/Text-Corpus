'''মস্তিষ্কের আঘাতজনিত জখম''' বা '''অন্তঃকরোটির জখম''' বা '''মস্তিষ্কের জখম''' হচ্ছে এমন একটি অবস্থা যখন বাহ্যিক কিছুর আঘাত বা চাপ প্রয়োগের কারণে মস্তিষ্কে জখম সৃষ্টি হয় বা ক্ষতিগ্রস্থ হয়। এটি মস্তিষ্কের ট্রমা, ব্রেইন ট্রমা, ট্রমাটিক ব্রেইন ইনজুরি ইত্যাদি নানা নামে পরিচিত। মস্তিষ্কের এই জখম আঘাতের তীব্রতা, আঘাতের প্রকার (যেমন মাথার ওপরে চাপ প্রয়োগকারী আঘাত নাকি মাথার ভেতরে ভেঙ্গে প্রবেশ করার মতো আঘাত), বা অন্যান্য বৈশিষ্ট্যের (যেমন মস্তিষ্কের নির্দিষ্ট একটি স্থানে বা বিস্তৃত কোনো অংশে) ওপর ভিত্তি করে শ্রেণীবিন্যাস করা হয়। মাথার জখম মস্তিষ্কের জখমের সমার্থক নয় কারণ মাথার জখমের ব্যপকতা আরও বেশি। মাথার ত্বক করোটির হাড়ও মাথার জখমের অংশ যা মস্তিষ্কের জখমের সাথে সংশ্লিষ্ট নাও হতে পারে। মস্তিষ্কের জখমের ফলে শারীরিক, চেতনা, সামাজিক, আবেগ, এবং আচরণগত লক্ষণ উপসর্গ দেখা দিতে পারে যার ফলাফল সম্পূর্ণ সুস্থতা থেকে স্থায়ী অক্ষমতা বা মৃত্যু পর্যন্ত হতে পারে। পড়ে যাওয়া, সড়ক দূর্ঘটনা, এবং সহিংসতা মস্তিষ্কের আঘাতজনিত জখম হওয়ার প্রচলতি কারণগুলোর অন্তর্ভুক্ত। হাঠাৎ করে গতি বৃদ্ধি বা গতি হ্রাসের কারণে করোটি বা মাথার খুলির মধ্যে সৃষ্ট প্রভাব অথবা গতি হঠাৎ করে সৃষ্ট কোনো সংঘর্ষের জটিল সমন্বয়ে মস্তিষ্কের জখমের কারণ হতে পারে। এছাড়া ঠিক যে সময়ে মস্তিষ্কে প্রথমবার জখমের সৃষ্টি হয়েছে তার পর সংঘটিত বিভিন্ন ঘটনার প্রেক্ষিতে মস্তিষ্কে আরও অন্যান্য জখমের সৃষ্টি করতে পারে বা জখমের তীব্রতা বাড়াতে পারে। এর মধ্যে রয়েছে আঘাতজনিত কারণে মস্তিষ্কের রক্ত সঞ্চালন ব্যহত হওয়া এবং করোটির অভ্যন্তরে চাপ বৃদ্ধি পাওয়া। জখমের মাত্রা ধরন নির্ণয়ে রোগনির্ণয়ে ব্যবহৃত বেশ কিছু চিত্রধারণকারী কৌশল ব্যবহৃত হয় যার মধ্যে রয়েছে কম্পিউটেড টমোগ্রাফি বা সিটি স্ক্যান এবং ম্যাগনেটিক রেজোন্যান্স ইমেজিং বা এমআরআই। ধরনের আঘাতজনিত জখম এড়ানো জন্য সাবধানতামূলক পদক্ষেপের মধ্যে রয়েছে সঠিকভাবে নিরাপত্তা বন্ধনী বা সিট বেল্ট বাধা হেলমেট পরিধানের অভ্যাস করা, গাড়ি চালানোর সময় মদ্যপান না করা বা মদ্যপ অবস্থায় গাড়ি না চালানো, বয়স্ক ব্যক্তিসহ সবার ক্ষেত্রেই পড়ে যাওয়া ঠেকাতে প্রয়োজনীয় ব্যবস্থা গ্রহণ করা, এবং শিশুদের ক্ষেত্রে অবস্থা বুঝে নিরাপত্তামূলক ব্যবস্থা গ্রহণ করা। আঘাতের ওপর ভিত্তি করে চিকিৎসার ধরন ভিন্ন হতে পারে যা খুব সাধারণ চিকিৎসা থেকে শুরু করে ওষুধ, জরুরী ভিত্তিতে শল্যচিকিৎসা, বা আঘাতপ্রাপ্ত হওয়ার কয়েক বছর পর শল্যচিকিৎসার প্রয়োজনও পড়তে পারে। আঘাত থেকে সম্পূর্ণ সুস্থতা পুনর্বাসনের জন্য শারীরিক থেরাপি, বাক থেরাপি, বিনোদনমূলক থেরাপি, পেশাগত থেরাপি, এবং দৃষ্টির থেরাপি গ্রহণের প্রয়োজন পড়তে পারে। পুনর্বাসনমূলক কাউন্সেলিং, সমর্থিত কর্মসংস্থান, এবং সম্প্রদায়ের সহযোগিতামূলক মানসিকতা আক্রান্তদের ধরনের জখম থেকে সম্পূর্ণ সুস্থ হয়ে উঠে স্বাভাবিক জীবনযাপনে ফিরে যেতে সাহায্য করতে পারে। মস্তিষ্কের আঘাতজনিত জখম বিশ্বজুড়েই মানুষের মৃত্যু পঙ্গুত্বের একটি অন্যতম কারণ। বিশেষ করে শিশু অল্পবয়স্করা এর স্বীকার বেশি হয়। নারীদের তুলনায় পুরুষের ধরনের জখমের পর টিকে থাকার হার বেশি। বিংশ শতকে হওয়া জ্ঞান প্রযুক্তিমূলক উন্নয়নের ফলশ্রুতিতে ধরনের জটিলতার রোগনির্ণয় চিকিৎসায় অনেক বেশি উন্নতি হয়ে যার ফলে চিকিৎসালব্ধ ফলাফলের উন্নতি হওয়ার সাথে সাথে মৃত্যুর হারও কমে এসেছে। == তথ্যসূত্র == == উদ্ধৃত রচনা == == বহিঃসংযোগ == ব্রেন ইনজুরি হাব মস্তিষ্কের ক্ষতিগ্রস্থ শিশুদের বাবা-মা এবং পরিবারের সদস্যদের তথ্য এবং ব্যবহারিক পরামর্শ প্রতিরক্ষা এবং ভেটেরান্স ব্রেন ইনজুরি সেন্টার মার্কিন যুক্তরাষ্ট্রে প্রতিরক্ষা বিভাগ ট্রমাজনিত মস্তিষ্কের আঘাতের জন্য সেনা স্বাস্থ্য সিস্টেম কেন্দ্র সৃষ্টিকারী ব্যাধি সংক্রান্ত রোগনির্ণয় জখম পরিচর্যীয় চিকিৎসাবিজ্ঞান চিকিৎসা
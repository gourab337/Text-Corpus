'''আবু বকর মুহাম্মদ আত তুরতুশি''' (আরবি: أبو بكر محمد بن الوليد الطرطوشي) (১০৫৯ ১১২৬ খ্রিষ্টাব্দ) (৪৫১ ৫২০ হিজরি) ('''আত তুরতুশি''' নামে বেশি পরিচিত) ছিলেন ১২শ শতাব্দীর একজন খ্যাতনামা আন্দালুসিয়ান রাজনৈতিক দার্শনিক। এছাড়া তিনি ফিকহের মালিকি মাজহাবের একজন পন্ডিত। ==জীবন== আত তুরতুশি ১০৫৯ সালে আন্দালুসের টরটসার এবরো বদ্বীপে জন্মগ্রহণ করেন। এসময় এই অঞ্চল বিভিন্ন তাইফা রাজ্যে বিভক্ত হয়ে পড়েছিল। তিনি প্রথমে জারাগোজায় যান এবং বিখ্যাত পন্ডিত কবি আবুল ওয়ালিদ আল বাজির কাছে শিক্ষাগ্রহণ শুরু করেন। আন্দালুসিয়ান পলিমেথ ইবনে হাজমের দার্শনিক রাজনৈতিক গ্রন্থগুলো অধ্যয়ন করেছেন। শিক্ষার উদ্দেশ্যে আত তুরতুশি মুসলিম বিশ্বের অনেক অঞ্চলে ভ্রমণ করেছেন এবং পূর্বদিকে বাগদাদ পর্যন্ত অগ্রসর হন। তার ভ্রমণ করা স্থানের মধ্যে রয়েছে দামেস্ক, আলেপ্পো, কায়রো এরপর তিনি বসবাস শুরু করেন এবং সেখানে মাদ্রাসায় লেখাপড়া করতে থাকেন। আত তুরতুশি কঠোরভাবে মিশরের ফাতেমীয় খিলাফতের ইসমাইলি মতবাদের সমালোচনা করেছিলেন। আলমোরাভি শাসক ইউসুফ ইবনে তাশফিনের জন্য তিনি একটি ফতোয়া প্রদান করেছিলেন যাতে তাকে স্পেন আক্রমণ করে বিভক্ত তাইফা রাজ্যগুলোকে ক্ষমতাচ্যুত করার অনুমতি দেয়া হয়। ''সিরাজ আল মুলুক'' তার বিখ্যাত রচনাকর্ম। এটি রাজনৈতিক তত্ত্বের উপর একটি গুরুত্বপূর্ণ রচনা। ==আরও দেখুন== *আব্রাহাম বেন জেকব, ১০ম শতাব্দীর একজন পর্যটক যিনি ইবরাহিম ইবনে ইয়াকুব আল তুরতুশি নামে পরিচিত। ==বহিঃসংযোগ== Tartushi ==তথ্যসূত্র== জন্ম মৃত্যু দার্শনিক মুসলিম পন্ডিত মালিকি পন্ডিত দার্শনিক দার্শনিক
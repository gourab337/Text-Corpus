'''ক্লিফটন ওয়েব''' নামে পরিচিত '''ওয়েব পারমেলি হলেনবেক''' ((; ১৯ নভেম্বর ১৮৮৯ ১৩ অক্টোবর ১৯৬৬) ছিলেন একজন মার্কিন অভিনেতা, নৃত্যশিল্পী, গায়ক। তিনি ''লরা'' (১৯৪৪), ''দ্য রেজর্স এজ'' এবং ''সিটিং প্রিটি'' (১৯৪৮) চলচ্চিত্রে অভিনয়ের জন্য সর্বাধিক পরিচিত। এই তিনটি চলচ্চিত্রে অভিনয়ের জন্য তিনি তিনটি একাডেমি পুরস্কারের মনোনয়ন লাভ করেন এবং ''দ্য রেজর্স এজ'' চলচ্চিত্রের জন্য সেরা পার্শ্ব অভিনেতা বিভাগে গোল্ডেন গ্লোব পুরস্কার অর্জন করেন। এছাড়া তিনি ''স্টারস অ্যান্ড স্ট্রাইপস ফরেভার'' (১৯৫৩) চলচ্চিত্রে অভিনয় করে সেরা সঙ্গীতধর্মী বা হাস্যরসাত্মক চলচ্চিত্র অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। মঞ্চে তিনি নোয়েল কাওয়ার্ড রচিত নাটকে অভিনয়ের জন্য খ্যাতি অর্জন করেন, তন্মধ্যে উল্লেখযোগ্য হল ''ব্লিদ স্পিরিট''। এছাড়া তিনি ব্রডওয়ে মঞ্চে কয়েকটি সফল সঙ্গীতধর্মী রিভিউয়ে কাজ করেন। ==প্রারম্ভিক জীবন== ওয়েব ১৮৮৯ সালের ১৯শে নভেম্বর ইন্ডিয়ানা অঙ্গরাজ্যের ইন্ডিয়ানাপোলিস শহরে জন্মগ্রহণ করেন। তার প্রকৃত নাম ওয়েব পারমেলি হলেনবেক। তার পিতা জ্যাকব গ্র্যান্ট হলেনবেক (১৮৬৭ মে, ১৯৩৯) ছিলেন একজন টিকেট ক্লার্ক ইন্ডিয়ানা কৃষক পরিবারের একজন মুদি দোকানীর সন্তান এবং তার মাতা মেবল এ. পারমেলি (২৪ মার্চ ১৮৬৯ ১৭ অক্টোবর ১৯৬০) ছিলেন রেল কন্ডাক্টর ডেভিড পারমেলির কন্যা। ওয়েব তার পিতামাতার একমাত্র সন্তান। তার পিতামাতা ১৮৮৮ সালের ১৮ই জানুয়ারি ইলিনয় অঙ্গরাজ্যের কানকাকি শহরে বিয়ে করেন। ১৮৯১ সালে তাদের সন্তান ওয়েব জন্মের কিছুদিন পর তাদের বিবাহবিচ্ছেদ হয়। তিনি তার পিতার সাথে অল্প যোগাযোগ করতেন, কিন্তু তার মায়ের সাথে খুব ঘনিষ্ঠ ছিলেন। তার মায়ের মৃত্যুর পূর্ব পর্যন্ত তারা একত্রে সময় কাটাতেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা অভিনেতা চলচ্চিত্র অভিনেতা টেলিভিশন অভিনেতা নির্বাক চলচ্চিত্র অভিনেতা নৃত্যশিল্পী মঞ্চ অভিনেতা ফরেভার সেমেটারিতে সমাহিত গ্লোব পুরস্কার (সেরা পার্শ্ব অভিনেতা চলচ্চিত্র) বিজয়ী
'''স্বাধীনতা মুক্তিযুদ্ধে স্বাধীনতা পুরস্কার''' হলো স্বাধীনতা পুরস্কার প্রদানের একটি অন্যতম প্রধান ক্ষেত্র। এটি বাংলাদেশের স্বাধীনতা অর্জনের ক্ষেত্রে অনন্য অবদানের স্বীকৃতি প্রদানের উদ্দেশ্যে প্রদত্ত একটি জাতীয় এবং এদেশের “সর্বোচ্চ বেসামরিক পুরস্কার”। ১৯৭১ সালের বাংলাদেশের স্বাধীনতা যুদ্ধের বীর শহীদদের স্মরণে ১৯৭৭ সাল থেকে সমাজসেবা, সাহিত্য, শিল্পকলা, বিজ্ঞান প্রযুক্তি, পল্লী উন্নয়ন, চিকিৎসাবিদ্যা, জনসংখ্যা নিয়ন্ত্রণ ক্রীড়া এই আটটি ক্ষেত্রে “স্বাধীনতা পুরস্কার” প্রদান প্রচলন করা হলেও পরবর্তিতে স্বাধীনতা মুক্তিযুদ্ধ, শিক্ষা, জনপ্রশাসন এবং গবেষণা এই আরও চারটি ক্ষেত্রকেও “স্বাধীনতা পুরস্কার” প্রদানের অধিক্ষেত্র হিসাবে সংযুক্ত করা হয়। এই পুরস্কার প্রদানের ব্যাপারটি দেখাশোনা করে বাংলাদেশ সরকারের মন্ত্রিপরিষদ বিভাগ। মন্ত্রীপরিষদ বিভাগের নির্ধারিত পদক কমিটির পরামর্শে মনোনীত ব্যক্তিবর্গ প্রতিষ্ঠানকে মন্ত্রিসভার বৈঠকে চূড়ান্তভাবে মনোনীত করার পর এই পদক দেয়া হয়। প্রতিবছর মার্চ মাসের শেষ সপ্তাহে ঢাকায় একটি আড়ম্বরপূর্ণ অনুষ্ঠানের মাধ্যমে আনুষ্ঠানিকভাবে এই পদক প্রদান প্রদান করা হয়। বর্তমানে প্রত্যেক পুরস্কার প্রাপককে পুরস্কার হিসাবে ১৮ ক্যারেট মানের পঞ্চাশ গ্রাম ওজনের স্বর্ণে নির্মিত একটি পদক, পদকটির একটি রেপ্লিকা, লক্ষ টাকার একটি চেক এবং পুরস্কার প্রাপ্তির স্বীকৃতিসূচক একটি সনদপত্র প্রদান করা হয়। ১৯৯৮ সালে প্রথমবারের মতো শহীদ শেখ ফজিলাতুন্নেছা মুজিব (মরণোত্তর), শহীদ সৈয়দ নজরুল ইসলাম (মরণোত্তর), শহীদ তাজউদ্দিন আহমদ (মরণোত্তর), শহীদ ক্যাপ্টেন মনসুর আলী (মরণোত্তর), শহীদ এ. এইচ. এম. কামরুজ্জামান (মরণোত্তর), শহীদ আবদুর রব সেরনিয়াবাত (মরণোত্তর) এবং শহীদ শেখ ফজলুল হক মনি (মরণোত্তর)'কে “স্বাধীনতা মুক্তিযুদ্ধে স্বাধীনতা পুরস্কার” প্রদান করা হয়। == আরও দেখুন == স্বাধীনতা পুরস্কার; স্বাধীনতা মুক্তিযুদ্ধে স্বাধীনতা পুরস্কার বিজয়ীদের তালিকা। == তথ্যসূত্র == == বহিঃসংযোগ == স্বাধীনতা পুরস্কারপ্রাপ্ত তালিকা। পুরস্কার প্রবর্তিত পুরস্কার বাংলাদেশে প্রতিষ্ঠিত
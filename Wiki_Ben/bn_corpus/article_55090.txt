'''কামার আহমাদ সাইমন''' একজন বাংলাদেশী লেখক, চিত্রগ্রাহক এবং স্বাধীন চলচ্চিত্র নির্মাতা। শুনতে কি পাও! (২০১২) তার প্রথম চলচ্চিত্র যার জন্য তিনি বিশ্বের অন্যতম প্রামান্য চলচ্চিত্র উৎসব ‘সিনেমা দ্যু রিল’-এ সেরা চলচ্চিত্র হিসেবে গ্রাঁ প্রি জিতেন। একই চলচ্চিত্রের জন্য মুম্বাই আন্তর্জাতিক চলচ্চিত্র উৎসবে সেরা ছবির পুরস্কার ‘স্বর্ণশঙ্খ’ এবং সেরা সিনেমাটোগ্রাফির পুরস্কার জিতেন। বিশ্বের প্রাচীনতম উৎসব জার্মানির ডক-লাইপজিগের ৫৫তম আসরের উদ্বোধনী ছবি হিসেবে প্রদর্শিত হয়েছিল এই প্রামাণ্যচিত্র৷ == প্রাথমিক জীবন == কামার আহমাদ সাইমন পুরান ঢাকায় জন্মগ্রহণ করেন রক্ষনশীল সামাজিক কাঠামোর মধ্যে দিয়ে তার শৈশব কাটে। ঢাকার চলচ্চিত্র উৎসবে বাইসাইকেল থিভস, সিনেমা প্যারাডিসো, লা ডলসে ভিটা, ড্রিমস, কোয়ানিসকাটসির মত বিশ্বমানের মাস্টারপিস চলচ্চিত্রগুলো দেখার মধ্যে দিয়ে চলচ্চিত্রের সাথে তার সম্পর্ক গভীর হয়। বাংলাদেশে সিনেমা নিয়ে প্রাতিষ্ঠানিক পড়ালেখার সুযোগ না থাকায় তার শৈশবের স্বপ্ন বাস্তবায়ন করার জন্য বাংলাদেশ প্রকৌশলী বিশ্ববিদ্যালয় থেকে স্থাপত্য বিদ্যায় স্নাতক পাশ করেন। পরবর্তীতে পুরোপরি স্বাধীন চলচ্চিত্র নির্মাতা হওয়ার আগ পর্যন্ত শিল্প নির্দেশক হিসেবে কাজ করেন। == চলচ্চিত্রের তালিকা == ==== শুনতে কি পাও! (২০১২) ==== বিশ্বের প্রাচীনতম প্রামান্য চলচ্চিত্র উৎসব জার্মানির ডক-লাইপজিসের উদ্বোধনী রাতে প্রদর্শিত হয়ে প্রথম আলোচনায় আসে ‘শুনতে কি পাও!’ বিশ্বের বৃহত্তম প্রামাণ্য উৎসব আমস্টারডামের ইডফার আনুষ্ঠানিক বাছাই, প্যারিসের জর্জ পম্পিদ্যু সেন্টারে অনুষ্ঠিত ইউরোপের অন্যতম উৎসব সিনেমা দ্যু রিলে শ্রেষ্ঠ পুরষ্কার “গ্রাঁপ্রি" এবং মুম্বাই আন্তর্জাতিক চলচ্চিত্র উৎসবে শ্রেষ্ঠ সিনেমাটোগ্রাফি শ্রেষ্ঠ ছবির পুরষ্কার “স্বর্ণশঙ্খ” বিজয়ী হয়ে বহুল প্রশংসিত হয় ছবিটি। লোকার্নোর ‘ওপেন ডোর্স’ কার্যক্রমের উদ্বোধনী ছবিও ছিলো ‘শুনতে কি পাও!’ যাবত ৩৫টিরও বেশি অন্তর্জাতিক উৎসবে আমন্ত্রিত ১০টি আন্তর্জাতিক প্রতিযোগিতায় পুরস্কৃত হয়েছে ছবিটি। নন-ফিকশন ক্যাটাগরিতে শ্রেষ্ঠ ছবির জন্য জাতীয় চলচ্চিত্র পুরষ্কারও পেয়েছে ছবিটি। ফরাসী গন-গ্রন্থাগার বা পাবলিক লাইব্রেরী, যুক্তরাষ্ট্রের জন হপকিন্স বিশ্ববিদ্যালয় গ্রন্থাগার ছবিটি তাদের সংগ্রহশালায় নিয়েছে। ==== একটি সূতার জবানবন্দি (২০১৫) ==== কামারের প্রথম টেলিভিশন ডকুমেন্টারি একটি সূতার জবানবন্দি (২০১৫) ।একটি সূতার জবানবন্দি এশিয়ার অন্যতম চারটি টেলিভিশন জাপানের এনএইচকে, কোরিয়ার কে বি এস, তাইওয়ানের পিটি এস এবং সিঙ্গাপুরের মিডিয়াকর্পের যৌথ প্রযোজনায় নির্মিত হয়েছে। ২০১৩ সালে ‘দ্য এশিয়ান পিচ’ পুরস্কার জয় করেছিল এই স্ক্রিপ্টটি। ==== শিকলবাহা ==== শিকলবাহা কামারের প্রথম পূর্ণদৈর্ঘ্য চলচ্চিত্র। এটি একমাত্র ইউরোপের বাহিরের চলচ্চিত্র যা ইউরোপিয়ান প্রযোজক কর্মশালায় আমন্ত্রিত হয়েছিলো। সুইডেন এর গোটারবারগ চলচ্চিত্র উৎসব থেকে স্ক্রিপ্ট ডেভেলোপমেন্ট অনুদান, জার্মানির বার্লিন চলচ্চিত্র উৎসব থেকে বিশ্বের সম্মানজনক চলচ্চিত্র অনুদান ওয়ার্ল্ড সিনেমা ফান্ড” সহ বাংলাদেশ সরকারের জাতীয় চলচ্চিত্র অনুদান পেয়েছে এই চলচ্চিত্র। তাছাড়া ইউরোপিয়ান পোস্ট প্রোডাকশন কানেকশন এবং প্রোডিওর সাড কো-প্রোডাকশন প্ল্যাটফর্মে আমন্ত্রিত হয়েছিলো। ==== অন্যদিন ==== "শুনতে কি পাও!" এর পর কামার আহমাদ সাইমনের ওয়াটার ট্রিলজির ২য় ছবি "অন্যদিন..." (ডে আফটার...) এই সিনেমাটি কানের সিনেফন্ডেশনে লা আতেলিয়ার অফিসিয়াল নিমন্ত্রন, লোকার্নো চলচ্চিত্র উৎসবের পিয়াতজা গ্রান্দায় ওপেন ডোর্স শ্রেষ্ঠ পুরষ্কার, আর্তে ইন্টারন্যাশনাল প্রাইজ পেয়েছে। তাছাড়াও সানডেন্স চলচ্চিত্র উৎসব এবং বিশ্বের সর্ববৃহৎ প্রামাণ্য চলচ্চিত্র উৎসব ইডফার গ্রান্ট এওয়ার্ড পেয়েছিলো। =='''পুরস্কার সম্মাননা'''== '''শ্রেষ্ঠ চলচ্চিত্র:''' শ্রেষ্ঠ জন্য বাংলাদেশ জাতীয় চলচ্চিত্র পুরষ্কার ২০১৫ মুম্বাই আন্তর্জাতিক চলচ্চিত্র উৎসবে সেরা ছবির পুরস্কার ‘স্বর্ণশঙ্খ ২০১৪, ভারত '''শ্রেষ্ঠ চিত্রগ্রাহক:''' মুম্বাই আন্তর্জাতিক চলচ্চিত্র উৎসব থেকে শ্রেষ্ঠ চিত্রগ্রাহক এর পুরষ্কার, ২০১৪ ভারত '''অডিয়েন্স চয়েজ অ্যাওয়ার্ড:''' সিয়াটল দক্ষিণ এশিয়া চলচ্চিত্র উৎসব ২০১৪, সিয়াটল, যুক্তরাষ্ট্র '''গ্রান্ড পিক্স:''' ৩৫তম সিনেমা দুয়ে রিল চলচ্চিত্র উৎসবে সেরা ছবির পুরষ্কার ২০১৩, প্যারিস, ফ্রান্স '''জুরি পুরষ্কার:''' ফিল্ম সাউথ এশিয়া ২০১৩, নেপাল '''উদ্বোধনী ছবি:''' ৫৫তম ডক-লাইপজিগ চলচ্চিত্র উৎসবে উদ্বোধনী ছবি ২০১২, জার্মানি '''ওয়ার্ল্ড সিনেমা ফান্ড (ডব্লিও সি এফ):''' বার্লিন চলচ্চিত্র উৎসব, জার্মানি '''গ্রান্ড অ্যাওয়ার্ড: স্ক্রিপ্ট এন্ড প্রোডাকশন''' ইডফা, ন্যাদারল্যান্ড '''গ্রান্ড অ্যাওয়ার্ড:''' সানড্যান্স চলচ্চিত্র উৎসব, যুক্তরাষ্ট্র '''পিয়াতজা গ্রান্দায় ওপেন ডোর্স শ্রেষ্ঠ পুরষ্কার, আর্তে ইন্টারন্যাশনাল প্রাইজ:''' লোকার্নো চলচ্চিত্র উৎসব, সুইজারল্যান্ড প্রকৌশল প্রাক্তন শিক্ষার্থী চলচ্চিত্র পরিচালক ব্যক্তি ব্যক্তি
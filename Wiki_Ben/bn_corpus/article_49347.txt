বাংলাদেশের সংবিধানে ১৫ (গ), ১৫ (ঘ), ১৯ এবং ২৭ নং অনুচ্ছেদ অনুসারে আইনের দৃষ্টিতে সবাই সমান এবং রাষ্ট্র সকল ধর্ম, বর্ণের নাগরিককে নিরাপত্তা, সমান সুযোগ দিতে অঙ্গীকারাবদ্ধ। ৩৯-১, ৩৯-২(ক),(খ) অনুসারে রাষ্ট্র কর্তৃক সকল নাগরিককে দেওয়া হয়েছে স্বাধীন মত প্রকাশের অধিকার। কিন্তু আবার সংবিধানে আইসিটি ৫৭ ধারার ন্যায় বিধান রাখা হয়েছে। যা অস্পষ্ট এবং যা নিয়ে হয়েছে তীব্র সমালোচনা। কিন্তু আওয়ামীলিগ সরকার বরাবরই বাক স্বাধীনতার বিরুদ্ধে সর্বদা ব্যবহৃত হওয়া এই ধারাকে বাতিল না করে সংশোধনেই বেশি প্রয়াসী ছিল। যদিও সংশোধনেও খুব একটা পরিবর্তিত হয় নি, বলেই দেখা যায়। তাই এই ধারার অপব্যবহার করে বিভিন্ন সময় ধর্ম অবমাননা এবং ''অনুভুতি আহত হয়েছে'' এই ধরনের অজুহাতে হয়েছে অনেক মামলা, হয়েছেন অনেকে গ্রেফতার। বিভিন্ন সময় ধর্ম অবমাননার অজুহাতে বিশেষ করে সংখ্যালঘু সম্প্রদায়ের বাড়িঘরে, তাদের ব্যবসা প্রতিষ্ঠানে হয়েছে হামলা, ভাঙচুর, অগ্নিসংযোগ। সংবিধান অনুসারে প্রত্যেক নাগরিকের নিরাপত্তার দায়িত্ব রাষ্ট্রের হাতে এবং এসব অগ্নিসংযোগ ঘটানোর আভাষ রাষ্ট্রীয় বাহিনীর কাছে থাকলেও তারা বিভিন্ন সময় একে ঠেকাতে হয়েছেন ব্যর্থ। এমনকি অভিযোগ আছে কখনো কখনো রাষ্ট্রীয় বাহিনীর দ্বারাই অনেক বেসামরিক নাগরিক অপহৃত হয়েছেন। ২০১৭ সালে এধরনের যেসব ঘটনা সংগঠিত হয়েছে তা সংক্ষিপ্ত আকারে এখানে তুলে ধরা হল: ==ধর্ম অবমাননার বিভিন্ন অভিযোগসমূহ== ২৭ জানুয়ারি ২০১৭ তে ধর্ম নিয়ে কটুক্তি করায় দুই আন্সার সদস্যকে গ্রেফতার করে পুলিশ ময়মংসিংহে তাপস কর নামক এক ব্যক্তি ইসলাম ধর্ম নিয়ে কটুক্তি করেছে বলে অভিযোগ উঠেছে। বিষয়টা সাধারণ মানুষ জানতে পারলে এলাকায় উত্তেজনা ছড়িয়ে পরে। পরে পুলিশ তাকে পহেলা এপ্রিল গ্রেফতার করে। ২২ এপ্রিল ২০১৭ তে নারায়ণগঞ্জের হেফাজত ইসলামের নেতারা তেল গ্যাস রক্ষা কমিটির আহ্বায়ক রাব্বীকে গ্রেফতারের দাবী জানায়। তাদের বক্তব্যনুযায়ী রাব্বী বিসমিল্লাহর অবমাননা করেছে। মে ২০১৭ জনকন্ঠ পত্রিকার রিপোর্টার ফিরোজ মান্নানের বিরুদ্ধে বৌদ্ধ ধর্ম অবমাননার অভিযোগে, শাস্তি প্রদানের জন্য রোয়াংছড়িতে মানবন্ধন করেন অনেকে। ১১ মে ২০১৭ তে লংদুর এক যুবক ইসলাম নিয়ে অশালীন পোস্ট করেছে এমন অভিযোগে পুলিশ তাকে গ্রেফতার করে। তার বিরুদ্ধে স্থানীয় মুসলিমরা বিক্ষোভ মিছিল করে। ১৫ মে ২০১৭ তে বাগেরহাটের পাপন বিশ্বাস নামক এক যুবককে গ্রেফতার করে পুলিশ। তার নামে অভিযোগ আছে সে মসজিদ-মন্দিরকে পরিতালয়ের সাথে তুলনা করেছিল ২৪ মে ২০১৭ তে পল্লব আহমেদ নামক এক জাবি শিক্ষার্থী নিজ ফেসবুক স্ট্যাটাসে রাসুলের বিরুদ্ধে অশালীন বক্তব্য দেয় অভিযোগ উঠে। যদিও সে পোস্ট প্রত্যাহার করে ক্ষমা চায়, কিন্তু জুন তাকে গ্রেফতার করা হয়। জুন ২০১৭ তে ইসলাম মহানবীকে কটুক্তির মামলায় ঐক্য পরিষদের সিলেট বিভাগীয় সম্পাদক রাকেশ রায়কে গ্রেফতার করে পুলিশ। জুন ২০১৭ তে ফেসবুকে ইসলাম ধর্ম অবমাননার অভিযোগে শাওন বিশ্বাস চায়না পাটোয়ারীর দায়েরকৃত মামলায় সর্বোচ্চ শাস্তি মৃত্যুদণ্ড দাবী করেন রাঙামাটি জেলার ধর্মপ্রাণ ব্যক্তিরা। ২৮ জুন ২০১৭ তে ধর্ম অবমাননার অভিযোগে সন্দীপের সন্তোষপুর ইউনিয়নের চট্টগ্রাম পরিসংখ্যান বিভাগের ছাত্র নয়ন মজুমদারকে মারধোর করা হয়। তৎকালীন সময়ে সুলতানা কামালের আলোচিত বক্তব্যকে সমর্থন করে পোস্ট দেন তিনি। এতে মাদ্রাসার এক যুবক, ধর্ম অবমাননা হয়েছে, এমন অজুহাতে এলাকার মানুষকে ক্ষেপিয়ে তুলেন। দুইজন মাওলানা এর সাথে যুক্ত হয়ে নয়নের বাড়িঘরে হামলা চালানোর আহ্বান করেন। পরবর্তীতে নয়ন সর্বসম্মুখে ক্ষমা চাইলেও, সবার সামনে বিশ-ত্রিশ জন যুবক তাকে মারধোর করে। জুলাই ২০১৭ তে নামাজ নিয়ে কটুক্তি করায় এক যুবককে গ্রেফতার করে হাজীগঞ্জ থানা পুলিশ। আগষ্ট ২০১৭ গাজীপুর কাপাসিয়া এলাকার আব্দুল্লাহ আল মামুন নামক এক যুকবককে কোরআন অবমাননার অভিযোগে আটক করে পুলিশ। তিনি সেখানকার মাওলানার পুত্র বলে জানা গিয়েছে। ২৮ আগষ্ট ২০১৭ তে যশোরের অভয়নগরে আল আমিন নামক এক যুবক ইসলাম নবীকে নিয়ে কটুক্তি করেছে বলে অভিযোগ উঠেছে। শত শত মুসল্লী তার ফাসির দাবীতে রাস্তায় বিক্ষোভ করে ৩০ আগষ্ট ২০১৭ তে নোবিপ্রবির প্রক্টরের বিরুদ্ধে ধর্ম অবমাননার অভিযোগের প্রচার করতে থাকে কয়েকজন শিক্ষার্থী। অক্টোবর ২০১৭ তে দোহার উপজেলার নবম শ্রেণির স্কুল ছাত্র শুভ্রত মোদক কোরান তেলাওয়াত নিয়ে কটুক্তি করেছে বলে অনলাইনে তীব্র সমালোচনা হয়েছিল, পরে পুলিশ তাকে আইসিটি ৫৭ এর ধারায় রাত বারোটায় গ্রেফতার করে অক্টোবর ২০১৭ বিলাস চন্দ্র পাল মসজিদ নিয়ে কটুক্তি করেছে বলে অভিযোগ উঠেছে। শোভাযাত্রা চলাকালীন সময়ে সে একাজ করেছে, এমন অভিযোগ এর ভিত্তিতে পুলিশ তাকে গ্রেফতার করে অক্টোবর ২০১৭ ইন্দুরকানীতে বিদ্যালয়ের শিক্ষক দেবদাস চন্দ্র মণ্ডল কোরান নিয়ে কটুক্তি করেছে বলে কভিযোগ উঠেছে। তিনি চায়ের দোকানে কথা বলার এক পর্যায়ে একাজটি করেন, পরে স্থানীয় জনতার রোষানলের মুখে প্রকাশ্যে ক্ষমা চান বলে নিশ্চিত হওয়া গেছে। ২০ অক্টোবর ২০১৭ তে আহলে সুন্নাত নামক একটা সংগঠন কোরআন অবমাননা করেছে বলে পতেঙ্গার ধর্ম প্রাণ মুসল্লি মানববন্ধন করে ২০ অক্টোবর ২০১৭ তে লাল মনিরহাটের শ্যামল চন্দ্র রায় নামক এক যুবক একটি পোস্ট শেয়ার দেন, যা নিয়ে ধর্ম অবমাননার অভিযোগ উঠে এবং পুলিশ গ্রেফ্রতার করে ২১ অক্টোবর ২০১৭ তে নলছিটিতে এক যুবককে ধর্ম অবমাননার মামলায় গ্রেফতার করা হয়। ২৮ অক্টোবর ২০১৭ তে এক গ্রাম্য ডাক্তার ইমামে আযম আবু হানিফা রহ কে ফেসবুকে কটুক্তি করেছে এমন অভিযোগ উঠার পর স্থানীয়রা পরদিন তাকে গণধোলাই দিয়ে পুলিশে সোপর্দ করে ৩১ অক্টোবর ২০১৭ তে দয়াল বারী নামক একজন ওরস মাহফিলের বক্তাকে কোরান অবমাননার অভিযোগে পুলিশ গ্রেফতার করে। যদিও তার আত্মীয়ের দাবী, তিনি মানসিক ভারসাম্যহীন। ৩১ অক্টোবর ২০১৭ তে হাতিয়ায় শিক্ষক দেবু দাসের বিরুদ্ধে ধর্ম অবমাননার অভিযোগে গ্রেফতার এর দাবী জানায় মানববন্ধন করা এলাকাবাসী। তার ফেসবুক স্ট্যাটাসকে কেন্দ্র করে উক্ত দাবী উঠে। সেখানে বানান ভুল ছিল এবং শিক্ষকের দাবী, তিনি ফেসবুক ব্যবহার করেন না বরং দোকানে মোবাইল চার্জ দিয়ে বাইরে যাওয়ায় কেও একাজ করেছে। নভেম্বর, ২০১৭ তে ভোলার সোনালী ব্যাংকের কর্মকর্তা মধুসুদন হালদার ইসলাম ধর্ম, হজ, তাবলীগ জামাত সম্পর্কে কটুক্তি করেছে বলে অভিযোগ পাওয়া গিয়েছে। স্থানীয়রা এজন্য বিক্ষোভ করেছে। তার বিরুদ্ধে তদন্ত চলছে, ব্যাংক থেকে লিগাল নোটিশ তাকে বদলী করা হয়েছে। ১০ নভেম্বর ২০১৭ তে, ফরিদগঞ্জে শিক্ষক আতিকুর রহমানের মোবাইল ফোন জব্দ করা হয়। তার বিরুদ্ধে অভিযোগ উঠেছে; তিনি হিন্দু ধর্ম অবমাননামুলক পোস্ট দিয়েছেন। ==৫৭ ধারায় মামলা এবং গ্রেফতারকৃতদের তালিকা== ==সহিংসতার তালিকা== ১৬ মার্চ সন্ধ্যা টার দিকে; রাওজিয়া গ্রামের আবুল বাশারের বাড়িতে অগ্নিসংযোগের খবর পাওয়া গিয়েছে। স্থানীয়দের থেকে জানা যায় কয়েক মাস ধরেই সে নবী কে নিয়ে কটুক্তি করে যাচ্ছিল। বিষয়টা সবাই জানতে পারলে; তার খোঁজে আসলে সে পালিয়ে যায়। এরপর দুইদিন পরে সকালে স্থানীয়রা পুনরায় তার খোজেঁ আসে, এবং তাকে না পেয়ে তার বাড়িতে ইট পাটকেল ছুড়ে যায়। এরপর সন্ধ্যাবেলা সবাই সমবেত হয়ে বিক্ষোভ মিছিল করে, সমাবেশ করে। সমাবেশ শেষে তার বাড়িতে গিয়ে অগ্নিসংযোগ করে। পরে ফায়ার সার্ভিসের ইউনিট গিয়ে আগুন নিয়ন্ত্রণে আনে। ২০১৭ সালের নভেম্বর দুপুর দেড়টার দিকে ফরিদপুরের বিষ্ণুমালো (২২) নামে এক তরুণকে আটক করা হয়। অভিযোগ আছে এই তরুণ তার ফেসবুক একাউন্ট থেকে কাবা শরীফ অবমাননা করে একটি ছবি পোস্ট দিয়েছে। ফলে এর জের ধরে সকাল ১০ টার দিকে এলাকার প্রায় দুই শতাধিক ব্যক্তি তার কম্পিউটার সার্ভিসিংয়ের দোকানে হামলা করে, পরে তার বাড়িতে ব্যাপক ভাঙচুর চালায়। খবর পেয়ে পুলিশ গিয়ে পরিস্থিতি নিয়ন্ত্রণে আনে এবং বিষ্ণু মালোকে গ্রেফতার করে। বিষ্ণু গ্রেফতার হওয়ার আগে দাবী করে, এটা তার আইডি থেকে পোস্ট করা হয় নি। বরং অন্য কেও এটা করেছে। পুলিশ পরদিন জানায় তারা এটা নিয়ে তদন্ত করবে, আদৌ বিষ্ণু এটা করেছে কিনা অভ্যন্তরীন তদন্তে বের হয়ে আসবে, আপাতত তার বিরুদ্ধে মামলা গ্রহণের প্রস্তুতি চলছে। ২০১৭ সালের ১০ নভেম্বর রংপুরের গঙ্গাচড়ায় কয়েকশো মানুষ ৮টি হিন্দুপরিবারের মোট ১৫টি ঘরে অগ্নিসংযোগ, লুটপাত, ভাঙচুর করা হয়েছে বলে অভিযোগ পাওয়া গিয়েছে। হামলা করার সময় পুলিশের বাধার মুখে ব্যক্তি নিহত পুলিশসহ প্রায় ৩০ জন আহত হয়েছে। হামলার জন্য সে এলাকার স্থায়ী বাসিন্দা টিটু রায়ের ফেসবুকে মুসলিম ধারণামতে শেষ নবীর বিরুদ্ধে ধর্মীয় অবমানমা মুলক পোস্টকে দায়ী বলে হামলাকারীরা দাবী করেছে। টিটু রায় বর্তমানে সে এলাকায় না-থাকলেও সেই এলাকায় তার স্থায়ী নিবাস আছে এবং অগ্নিসংযোগ হওয়া ঘরের মধ্যে তার বাড়িও আছে। সেখানে তার বৃদ্ধ মা বাস করতেন। ডিআইজি এবং ওসির তথ্য অনুসারে নভেম্বর ফেসবুকে টিটু ধর্ম অবমাননামুলক পোস্ট দেয়, এতে সেদিনই তার বিরুদ্ধে তার গ্রামের বাসিন্দা মামলা করেন। শুক্রবারে জুমার পর, তার শাস্তির দাবীতে গ্রাম থেকে আসা প্রায় দশহাজার মানুষ বিক্ষোভ শুরু করেন। এক পর্যায়ে এই আন্দোলনকারীরা তার বাড়ির দিকে যাত্রা শুরু করেন, পুলিশ বাধা দিলে, পুলিশের সাথে ধাওয়া পাল্টা ধাওয়া হয়, আর অন্য বিক্ষোভকারীরা হিন্দু বাড়িতে অগ্নিসংযোগ করেন যদিও বিক্ষোভকারীরা দাবী করেন, হিন্দুরাই নিজ বাড়িতে আগুন লাগিয়েছে, আন্দোলনকারীরা এমন কাজে জড়িত ছিলেন না। ==অপহৃত হওয়া মানুষের তালিকা== অধিকার নামক একটি মানবাধিকার সংগঠনের মতে ২০১৭ সালের অক্টোবর পর্যন্ত, ৭৪ জন নিখোঁজ হয়েছেন। যা বছরে এযাবৎকালের সবচেয়ে বেশি নিখোঁজ বলে রেকর্ড করেছে। নিখোঁজের মধ্যে সবচেয়ে বেশি রাজনৈতিক ব্যক্তিত্ব, ব্যবসায়ী এবং শিক্ষার্থীরা আছেন বলে জানা যায়। == আরও দেখুন == বাংলাদেশে ইসলামী সন্ত্রাসবাদীদের আক্রমণ; বাংলাদেশে হিন্দু বিরোধী সহিংসতা, ২০১৪। == তথ্যসুত্র == বাংলাদেশ
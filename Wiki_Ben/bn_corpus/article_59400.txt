'''''রুম''''' লেনি আব্রাহামসন পরিচালিত এবং এমা ডনাহিউর ২০১০ সালের একই নামের উপন্যাসের উপর ভিত্তি করে রচিত ২০১৫ সালের স্বাধীন নাটকীয় চলচ্চিত্র। এর শ্রেষ্ঠাংশে ব্রি লারসনকে সাত বছর যাবৎ বন্দীদশায় জীবন কাটানো একজন নারীর ভূমিকায় দেখা যায় এবং তার পাঁচ বছর বয়সী সন্তান জ্যাক (জ্যাকব ট্রেম্বলে), যে তার মায়ের বন্দীদশাতেই জন্মগ্রহণ করেছে এবং বন্দী অবস্থা থেকে পালানোর মাধ্যমে শিশুটি প্রথমবারের মত বাইরের জগতের সাথে পরিচিত হয়। এছাড়াও চলচ্চিত্রটিতে অভিনয় করেছেন জোন অ্যালেন, শন ব্রিজার্স, এবং উইলিয়াম এইচ. মেসি। ''রুম'' ২০১৫ সালের ৪ঠা সেপ্টেম্বর টেলুরাইড চলচ্চিত্র উৎসবে প্রদর্শিত হয় এবং পরে এটি ২০১৫ টরন্টো আন্তর্জাতিক চলচ্চিত্র উৎসবেও প্রদর্শিত হয়, যেখানে এটি পিপলস চয়েস এ্যাওয়ার্ড অর্জন করে। ১৬ অক্টোবর ২০১৫ সালে চলচ্চিত্রটি যুক্তরাষ্ট্রে সীমিতভাবে মুক্তি দেওয়া হয়েছিল। ==কাহিনী সংক্ষেপ== অ্যাকরন, ওহহাইওতে, ২৪ বছর বয়সী জয় নিউসাম এবং তার বছরের সন্তান জ্যাক একটি ঝুপড়ি ঘরে বাস করে, যেটিকে তারা "রুম" বলে। সেখানে তারা শুধুমাত্র একটি বিছানা, বাথরুম, বাথটাব, টেলিভিশন, এবং একটি অসম্পূর্ণ রান্নাঘর ব্যবহার করে; একটিমাত্র জানালা দিয়ে ঘরে সূর্যের আলো প্রবেশ করে। তারা জ্যাকের জৈবিক পিতা কর্তৃক বন্দি, যাকে তারা "ওল্ড নিক" বলে ডাকে। সে জয়কে সাতবছর পূর্বে অপহরণ করেছে এবং জ্যাক যখন আলমারিতে ঘুমায় তখন সে জয়কে নিয়মিতভাবে ধর্ষণ করে। হতাশা অপুষ্টিতে ভোগার পরও জয় তার নিজের সন্তান জ্যাকের জন্য আশাবাদী থাকার চেষ্টা করে। সে জ্যাককে বিশ্বাস করতে দেয় যে, শুধুমাত্র "রুম" এর আসবাবগুলোই বাস্তব এবং বাকী জগতের অস্তিত্ব শুধু টেলিভিশনের মধ্যেই সীমাবদ্ধ। ওল্ড নিক জয়কে বলে যে, সে তার চাকরি হারিয়েছে এবং হুমকি দেয় সে হয়তো ভবিষ্যতে তাদের অতিপ্রয়োজনীয় জিনিসপত্রের যোগান দিতে পারবেনা। রাতে, যখন ওল্ড নিক জয়ের সাথে বিছানায় ঘুমিয়ে ছিল তখন জ্যাক কৌতুহলবশত আলমারি থেকে বেরিয়ে আসে। জয় জেগে যায় এবং জ্যাকের সামনে তাদের অন্তরঙ্গতা দেখে আতঙ্কিত হয়ে ঘুমন্ত ওল্ড নিককে চড় মেরে সরিয়ে দেয়। এর শাস্তি হিসেবে ওল্ড নিক তাদের ঘরের তাপ বিদ্যুৎ সংযোগ বিচ্ছিন্ন করে দেয়। জয় জ্যাককে বাইরের জগতের কথা বলে দেওয়ার সিদ্ধান্ত নেয়। বাস্তব জগতের কথায় জ্যাক অবিশ্বাস কৌতুহল মিশ্রিত প্রতিক্রিয়া দেখায়। ওল্ড নিক জ্যাককে হাসপাতালে নিয়ে যাবে, যেখানে জ্যাক তাদের মুক্তির জন্য কারও কাছে সাহায্য চাইতে পারে এই আশায় জয় জ্যাকের অসুস্থ হওয়ার নাটক সাজায়। কিন্তু ওল্ড নিক জানায় সে পরেরদিন নিয়ে আসবে। জয় জ্যাককে মরে যাওয়ার অভিনয় করতে বলে তাকে একটি মাদুরে মুড়িয়ে ফেলে এবং আশা করে যে, এর ফলে ওল্ড নিক তাকে "রুম" থেকে বের করবে। এবার তার কৌশল সফল হয় এবং ওল্ড নিক জ্যাককে তার পিকআপ ভ্যানের পেছনে তুলে, তা একটি আবাসিক এলাকার মধ্য দিয়ে চালিয়ে নিয়ে যায়। এদিকে বাস্তব জগতের সাথে প্রথমবার পরিচিত হয়ে জ্যাক স্তব্ধ হয়ে যায়, সে ট্রাক থেকে লাফ দিয়ে এক পথচারির দৃষ্টি আকর্ষণে সমর্থ হয়। পুলিশ এসে তাকে উদ্ধার করে। তারা জয়কেও খুজে পায় এবং তাকে জ্যাককে হাসপাতালে নিয়ে যায় আর ওল্ড নিককে গ্রেপ্তার আটক করা হয়। পরিবারের সাথে পুনরায় মিলিত হয়ে, জয় জানতে পারে তার বাবা-মায়ের মধ্যে বিচ্ছেদ হয়ে গিয়েছে এবং তার মায়ের এখন নতুন সঙ্গী রয়েছে, লিও। সে জ্যাককে নিয়ে তার শৈশবে বাস করা বাড়িতে ফিরে যায়, যেখানে এখন তার মা লিও বাস করে। তার বাবা জ্যাককে নাতি হিসেবে মেনে নিতে চায় না এবং বাড়ি থেকে বেরিয়ে যায়। বাস্তবের বড় জগতের সাথে জ্যাক নিজেকে মানিয়ে নিতে পারেনা, সে শুধু তার মায়ের সাথে কথা বলে এবং পুনরায় "রুমে" ফিরে যাওয়ার ইচ্ছা প্রকাশ করে। জয়ও রাগ হতাশায় ভোগে এবং সে জ্যাকের "বাস্তব" জিনিসগুলোর সাথে সংযোগহীনতা নিয়ে চিন্তিত। পরিবারের আইনজীবীর পরামর্শে জয় টেলিভিশনেে সাক্ষাতকার দিতে রাজি হয়, কিন্তু সে বিব্রত হয়ে পড়ে যখন উপস্থাপিকা ওল্ড নিকের জ্যাককে হাসপাতালে নিয়ে যাওয়ার ব্যাপারে প্রশ্ন করার পরিবর্তে জ্যাককে রেখে দেওয়ায় তার নিজের সিদ্ধান্ত নিয়ে প্রশ্ন করে। অপরাধবোদ থেকে জয় আত্মহত্যার চেষ্টা করে; জ্যাক তাকে বাথরুমে অচেতন অবস্থায় খুজে পায় এবং তাকে হাসপাতালে ভর্তি করানো হয়। জ্যাকের তার মায়ের কথা মনে পড়ে, কিন্তু এখন সে নতুন জীবনের সাথে মানিয়ে নিতে শুরু করেছে। সে তার নতুন পরিবারের সাথে সম্পর্ক গড়ে তোলে, লিওর কুকুর শেমাসের সাথে সখ্যতা করে এবং তার সমবয়সী এক ছেলের সাথে বন্ধুত্ব করে। সে বিশ্বাস করে তার লম্বা চুল জয়কে সুস্থ হওয়ার জন্য শক্তি যোগাবে, সে তার দাদীর সাহায্যে তার চুল কাটে যাতে এগুলো সে তার মায়ের কাছে পাঠাতে পারে। জয় সুস্থ হয়ে বাড়ি ফিরে জ্যাকের কাছে ক্ষমা চায় এবং পাশে থাকার জন্য তাকে ধন্যবাদ জানায়। জ্যাকের অনুরোধে তারা শেষবারের জন্য পুলিশি পাহারায় "রুমে" যায়। জ্যাক বিভ্রান্ত; তার মনে হয় এটি আগের থেকে বেশি সঙ্কুচিত হয়ে গেছে এবং দরজা খোলা অবস্থায় এটিকে অন্যরকম জায়গা বলে মনে হচ্ছে। সে এবং জয় "রুমকে" বিদায় জানায় এবং সেখান থেকে বেরিয়ে যায়। ==কুশীলব== জ্যাকব ট্রেম্বলে জ্যাক নিউসাম ব্রি লারসন জয় "মা" নিউসাম জোন অ্যালেন ন্যান্সি নিউসাম উইলিয়াম এইচ মেসি রবার্ট নিউসাম শন ব্রিজার্স বৃদ্ধ নিক টম ম্যাকক্যামাস লিও আমান্ডা ব্রাগ‌ অফিসার পার্কার জো পিনগু অফিসার গ্রাভোস্কি ক্যাস অ্যানভার ড. মিত্তাল ওয়েন্ডি ক্রিসান টক শো উপস্থাপিকা ==নির্মাণ== ===উন্নয়ন=== আইরিশ-কানাডীয় লেখিকা এমা ডনাহিউ ''রুম'' উপন্যাস রচনা করেন, ''রুম'' চলচ্চিত্রে নির্বাহী প্রযোজকের দায়িত্ব পালন করেন এবং চলচ্চত্রটি পরিচালনার জন্য লেনি আব্রাহামসনের প্রস্তাব সমর্থন করেন এমা ডনাহিউ ''রুম'' উপন্যাসের রচয়িতা, যেটির উপর ভিত্তি করে ''রুম'' চলচ্চিত্র নির্মিত হয়েছে। এছাড়া ২০১০ সালে উপন্যাসটি প্রকাশিত হওয়ার পূর্বেই তিনি চলচ্চিত্রটির চিত্রনাট্য রচনা করেছিলেন। তার মতে তিনি নিশ্চিত ছিলেন যে, উপন্যাসটির গল্পের গঠনের কারণে এটিকে ভিত্তি করে চলচ্চিত্র নির্মান সম্ভব এবং এই বিষয়ে তিনি বহু চলচ্চিত্র নির্মাতা থেকে প্রস্তাবনা পান, যেগুলো তিনি সৃজনী কারণে প্রত্যাখ্যান করেছিলেন। উপন্যাসটি পড়ার পর চলচ্চিত্র পরিচালক লেনি আব্রাহামসন উপন্যাসটি নিয়ে চলচ্চিত্র নির্মাণের সম্ভাবনার কথা জানিয়ে এমা ডনাহিউকে ১০ পৃষ্ঠার একটি চিঠি প্রেরণ করেছিলেন, এটা না জেনেই যে, লেখিকা ইতমধ্যেই এর চিত্রনাট্য রচনা করে ফেলেছেন। ডনাহিউ আব্রাহামসনের এই প্রস্তাব গ্রহণ করেন। ২০১২ সালে, তারা দুজনে লন্ডন, অন্টারিওতে ডনাহিউর বাড়িতে এক সপ্তাহ ধরে চিত্রনাট্য পুনঃমূল্যায়ন করতে থাকেন। ডনাহিউ চলচ্চিত্র নির্মানে গুরুত্বপূর্ণ সিদ্ধান্ত গ্রহণসহ নির্বাহী প্রযোজকের দায়িত্ব পালন করেছেন। আব্রাহামসন কানাডা থেকে চলচ্চিত্রটির জন্য তহবিল গঠনের ক্ষেত্রে ডনাহিউকে কৃতিত্ব দেন, যিনি ওখানকার একজন নাগরিক। ডনাহিউ টরন্টোতে চলচ্চিত্রের দৃশ্য ধারনের প্রস্তাব দেন, কারণ সেখানে যুক্তরাষ্ট্রের মতই পরিবেশ পাওয়া যাবে এবং তিনি মনে করেছিলেন অনেক আইরিশ চলচ্চিত্র নির্মাতার ক্ষেত্রে যুক্তরাষ্ট্রে কাজ করা বিব্রতকর হতে পারে। কানাডীয় প্রযোজক ডেবিড গ্রস তার আইরিশ সহযোগী প্রযোজককে কানাডায় লম্বা কর্ম পরিকল্পনা এবং অধিক অর্থায়নের কথা বলে যুক্তরাষ্ট্রের পরিবর্তে কানাডায় দৃশ্যধারনের জন্য রাজি করিয়েছিলেন। ===অভিনয়=== কানাডীয় শিশু অভিনেতা জ্যাকব ট্রেম্বলেকে জ্যাক চরিত্রে অভিনয়ের জন্য ডজনখানেক তরুণ অভিনেতা থেকে নির্বাচিত করা হয়েছিল এমা ওয়াটসন, রুনি মারা, শাইলিন উডলি এবং মিয়া ওয়াসিকোওসকাকে জয় চরিত্রে অভিনয়ের জন্য বিবেচনা করা হয়েছিল। ব্রি লারসনকে আব্রাহামসনের এক সহযোগী ''শর্ট টার্ম টুয়েল্ভে'' দেখার পর তাকে এই চরিত্রের জন্য নির্বাচন করা হয়। জয় চরিত্রে অভিনয়ের জন্য লারসন ট্রমা বিশেষজ্ঞ পুষ্টিবিজ্ঞানীর সাথে পরামর্শ করেছিলেন, এবং চরিত্রটিকে ভালোভাবে ফুটিয়ে তোলার জন্য তিনি কঠোরভাবে খাদ্যাভাস নিয়ন্ত্রণ করতেন এবং সূর্যালোক এড়িয়ে চলতেন। লারসন বলেছিলেন তিনি চলচ্চিত্রটিকে অপরাধমূলক গল্প হিসেবে কম এবং অনেকবেশি "ভালবাসা আর স্বাধীনতা অধ্যবসায়ের গল্প" হিসেবে দেখেছিলেন। ভ্যানকোভার থেকে সাত বছরের জ্যাকব ট্রেম্বলেকে জ্যাক চরিত্রে অভিনয়ের জন্য নির্বাচন করার পূর্বে চলচ্চিত্র নির্মাতাগণ ডজনখানেকের মত শিশু অভিনেতার কথা বিবেচনা করেছিলেন। ট্রেম্বলে বলেছিলেন, তার ভূমিকা কঠিন ছিলনা "কারণ আমি একজন সুখী শিশু চরিত্রে অভিনয় করছিলাম" রুমের কঠোর পরিবেশ সম্বন্ধে অসেচেতন থেকে। পুরো চিত্রনাট্য পড়ার জন্য যেহেতু সে খুব ছোট ছিল, তাই একের পর এক করে প্রত্যেকটি দৃশ্য তার কাছে বর্ণনা করা হয়েছিল। চলচ্চিত্রিটিতে ট্রেম্বলে মানুষের আসল চুলের তৈরী পরচুলা পরেছিলেন। জোয়ান এ্যালেনের ভাষ্যমতে, যিনি ন্যান্সি চরিত্রে অভিনয় করেছিলেন, চলচ্চিত্রের দৃশ্যধারণের পূর্বে "নিজেদের মধ্যে দৃঢ় ঘনিষ্ট সম্পর্ক তৈরীর জন্য" লারসন এবং ট্রেম্বলে তিন সপ্তাহের বেশি সময় ধরে একসাথে সময় কাটাতেন। এ্যালেন টরন্টোতে পরে পৌছান এবং ট্রেম্বলের সাথে দেখা করেন, "কিন্তু আমরা চাইনি সে আমার সাথে খুব বেশি ঘনিষ্ট হোক কারণ গল্পে সেরকম বলা হয়নি" তার নিজের চরিত্রের প্রস্তুতি স্বরূপ, এ্যালেন বাস্তবে অপহৃত শিশুদের মায়ের সাথে পরামর্শ করেননি, কিন্তু তিনি তার নিজের অভিজ্ঞতার দিকে দৃষ্টি দিয়েছিলেন "একটি বিপণী বিতানে যখন আমার কন্যাসন্তান ছোট ছিল এবং আমি চারপাশে তাকিয়ে মুহুর্তের জন্য তাকে সেখানে দেখতে পাইনি।" কানাডীয় অভিনেতা টম ম্যাককেমাস লিও চরিত্রে অভিনয়ের পূর্বে ওল্ড নিকের ভূমিকায় অভিনয়ের জন্য অডিশন দিয়েছিলেন। ===দৃশ্যধারণ=== প্রোডাকশন ডিজাইনার ইথান টবম্যান কর্তৃক পাইনউড টরন্টো স্টুডিওসে ''রুমের'' একমাত্র সেট নির্মিত হয়েছিল ট্রেম্বলের মধ্যে আসল অনুভূতি তৈরীর জন্য পরিচালক আব্রাহামসন শুধুমাত্র একটি সেট ব্যাবহার করেছিলেন। সেটটি পাইনউড স্টুডিওসের একটি সাউন্ডস্টেজের ওপর নির্মিত হয়েছিল, এবং এটি ছিল মাপের। মন্ট্রিয়েল প্রোডাকশন ডিজাইনার ইথান টবম্যান তার এই পরকল্পনার ঘোষণা দিয়েছিলেন যে, "রুমের প্রতি বর্গ ইঞ্চির একটি পেছনের গল্প থাকা দরকার" ছোট জায়গাটিতে কর্মী যন্ত্রপাতির স্থানসংকুলানের জন্য তিনি সেটের প্রতিটি অংশকে স্থানান্তরযোগ্য করে নির্মাণ করেছিলেন। আব্রাহামসন চিত্রনাট্যকার ড্যানি কোহেন চেয়েছিলেন ক্যামেরাগুলো সেটের ভেতরে রেখে দৃশ্যধারণ করা হোক, ক্যামেরার বাকি অংশ বাইরে থাকলেও লেন্স সবসময় রুমের অভ্যন্তরে ছিল। একই সময় সেটের মধ্যে লারসন এবং ট্রেম্বলের সাথে প্রায় আটজন ক্যামেরাম্যান থাকতেন। যেহেতু ''রুমের'' বাইরের দৃশ্যধারণ সেটের মধ্যে দৃশ্যধারণের পরে হয়েছিল, তাই সবাই সেটের স্বল্প পরিসর থেকে বের হওয়ার জন্য ভীষণ আগ্রহী ছিলেন, এই আশায় যে, চলচ্চিত্রের বাকি অংশের দৃশ্যধারণ আরও সহজ হবে। যদিও তারা টরন্টোতে সেটের বাইরে কাজ করতে গিয়ে ঠান্ডা আবহাওয়া, ট্রাফিক এবং ভীড়ের জন্য সমস্যার সম্মুখীন হয়েছিলেন। কোহেন মন্তব্য করেছিলেন যে, চূড়ান্ত দৃশ্যধারণের জন্য সেটে ফিরে আসার পর এটি সকলের কাছে আগের থেকেও ছোট মনে হচ্ছিল। কোহেন একটি রেড এপিক ড্রাগন ক্যামেরায় প্যানাভিশন লেন্স ব্যবহার করেছিলেন। ===দৃশ্যধারণ পরবর্তী=== সম্পাদক নাথান নুজেন্ট চলচ্চিত্রটিতে সেকেন্ড-ইউনিট পরিচালকের দায়িত্ব পালন করেছিলেন। তিনি ''রুমে'' তার সম্পাদনার সময় অভিনয়কে সম্পূর্ণ সরল রাখার চেষ্টা করেছিলেন। নির্দিষ্ট লাইনে ট্রেম্বলে যাতে তার অভিনয়ে বৈচিত্র আনতে সক্ষম হয়, এজন্য ট্রেম্বলের জন্য একই দৃশ্যের জন্য একাধিক শট গ্রহণ করা হত, তাই আব্রাহামসন নুজেন্টকে সম্পাদনার ক্ষেত্রে এই বিভিন্ন দৃশ্যের সমন্বয় করতে হয়েছিল। ==মুক্তি== চলচ্চিত্রটি নির্মাণের পুর্বে এ২৪ যুক্তরাষ্ট্রে এর পরিবেশনা স্বত্ত্ব অর্জন করে। সেপ্টেম্বর ২০১৫ সালে টেলুরাইড চলচ্চিত্র উৎসবে ''রুম'' চলচ্চিত্রের উদ্বোধনী প্রদর্শনী হয়। এছাড়াও এটি ২০১৫ টরন্টো আন্তর্জাতিক চলচ্চিত্র উৎসবে বিশেষ উপস্থাপনা বিভাগে এবং ২০১৫ সালের ১১ অক্টোবর বিএফআই লন্ডন চলচ্চিত্র উৎসবে প্রদর্শিত হয়। ১৫ অক্টোবর ২০১৫ সাল থেকে চলচ্চিত্রটি সীমিত পরিসরে মুক্তি দেওয়া হয়। ''রুম'' পরিবেশনায় ১৫ জানুয়ারি ২০১৬ সালে যুক্তরাজ্যে মুক্তি দেওয়া হয়। ২০১৬ সালের ২২ জানুয়ারি থেকে চলচ্চিত্রটি বৃহৎ পরিসরে মুক্তি দেওয়া হয়। ২০১৬ সালের ১লা মার্চ লায়নসগেট যুক্তরাষ্ট্রে চলচ্চিত্রটি ডিভিডি ব্লু-রে আকারে প্রকাশ করে। এটি যুক্তরাজ্য আয়ারল্যান্ডে ডিভিডি ব্লু-রে আকারে প্রকাশ করা হয় ২০১৬ সালের মে মাসে। ==মূল্যায়ন== ===বক্স অফিস=== ১৬ অক্টোবর ২০১৫ সালে যুক্তরাষ্ট্রে মুক্তির পর ১১-১৩ ডিসেম্বর পর্যন্ত ''রুম'' সর্বমোট ১৯৮টি প্রেক্ষাগৃহে মুক্তি দেওয়া হয়, এবং এর একাডেমি এ্যাওয়ার্ড মনোনয়ন ঘোষণার পূর্বে চলচ্চিত্রটি প্রেক্ষাগৃহগুলো থেকে মোট $৫১,৬৬,৭২৪ মার্কিন ডলার আয় করেছিল, যা একে বিগত বছরগুলোতে সেরা চলচ্চিত্র বিভাগে মনোনিত চলচ্চিত্রগুলোর মধ্যে সর্বনিম্ন আয় করা চলচ্চিত্র করেছিল। যদিও মনোনয়নগুলো বক্স অফিসে চলচ্চিত্রটির আয় বৃদ্ধিতে সহায়তা করেছিল, এবং ১৫ জানুয়ারি আয়ারল্যান্ড প্রজাতন্ত্রে মুক্তির পর প্রাথমিকয়ভাবে ৫০টি প্রেক্ষাগৃহে এটি €২,০০,০০০ ইউরো আয় করেছিল। আয়ারল্যান্ডে মুক্তির একমাস পর দেশব্যাপী এটি €১ মিলিয়ন ইউরোর অধিক অর্থ উপার্জন করে। ২৪ এপ্রিল তারিখের হিসাব অনুযায়ী $১৩ মিলিয়ন মার্কিন ডলার বাজেটের চলচ্চিত্রটি উত্তর আমেরিকায় $১৪.৭ মিলিয়ন এবং অন্যান্য অঞ্চলে $২০.৭ মিলিয়ন ডলারসহ বিশ্বব্যাপী সর্বমোট ৩৪.৪ মিলিয়ন মার্কিন ডলার আয় করে। ===সমালোচক প্রতিক্রিয়া=== ব্রি লারসনের অভিনয় ব্যাপকভাবে প্রসংশিত হয় এবং এতে অভিনয়ের জন্য তিনি সেরা অভিনেত্রী বিভাগে একাডেমি এ্যাওয়ার্ড অর্জন করেন ''রুম'' ব্যাপক সমালোচক প্রশংসা অর্জন করেছিল। সামষ্টিক পর্যালোচক ওয়েবসাইট রটেন টমেটোস চলচ্চিত্রটিকে ২৯৩টি পর্যালোচনার ওপর ভিত্তি করে গড় ৮.৪/১০ গড়ের সাথে ৯৪% রেটিং প্রদান করে। সাইটটির সংখ্যাগরিষ্ঠ সমালোচকদের মতে,"ব্রি লারসন জ্যাকব ট্রেম্বলের অসাধারণ অভিনয়ের ফলে ''রুম'' এক অবিস্মরণীয় মর্মভেদী এবং অনস্বীকার্য ফলপ্রসূ অভিজ্ঞতার জন্ম দেয়। "সার্বজনিন প্রশংসা" নির্দেশ করে, মেটাক্রিটিক চলচ্চিত্রটিকে ৪৩ সমালোচকের পর্যালোচনার ভিত্তিতে ভারযুক্ত গড় ১০০ এর মধ্যে ৮৬ দিয়েছিল। ===পুরষ্কার মনোনয়ন=== মুক্তির পর থেকে ''রুম'' বহু পুরষ্কার মনোনয়ন গ্রহণ করেছে। চলচ্চিত্রে অভিনয়ের জন্য ব্রি লারসন ন্যাশনাল বোর্ড অব রিভিউ, শিকাগো ফিল্ম ক্রিটিকস, এবং আরও অন্যান্য চলচ্চিত্র সমালোচনা সংগঠন থেকে সেরা অভিনেত্রীর পুরষ্কার লাভ করেছেন। এছাড়াও লারসন সেরা অভিনেত্রী বিভাগে একাডেমি এ্যাওয়ার্ড, ক্রিটিকস চয়েস এ্যাওয়ার্ড, স্ক্রিন অ্যাক্টর্স গিল্ড, বাফটা এ্যাওয়ার্ড এবং গোল্ডেন গ্লোব এ্যাওয়ার্ডসহ বহু উল্লেখযোগ্য পুরষ্কার অর্জন করেন। এমা ডনহিউর চিত্রনাট্য এবং জ্যাকব ট্রেম্বলের অভিনয় বিভিন্ন পুরষ্কার অর্জন করে। ৮৮তম একাডেমি এ্যাওয়ার্ডে চলচ্চিত্রটি চারটি বিভাগে মনোনয়ন পেয়েছিল। প্রায় পঞ্চাশের অধিক সমালোচক প্রকাশনা ''রুমকে'' ২০১৫ সালের অন্যতম সেরা চলচ্চিত্রের স্বীকৃতি দিয়েছে। এছাড়াও ''রুম'' সেরা চলচ্চিত্র, সেরা পরিচালনা এবং প্রধান চরিত্রে সেরা অভিনেত্রীসহ মোট নয়টি বিভাগে কানাডীয়ান স্ক্রিন এ্যাওয়ার্ড অর্জন করেছিল। ১৩তম আইরিশ চলচ্চিত্র টেলিভিশন এ্যাওয়ার্ডে এটি সেরা চলচ্চিত্র, সেরা পরিচালক, সেরা চিত্রনাট্য এবং সেরা আন্তর্জাতিক অভিনেত্রীসহ মোট সাতটি বিভাগে পুরষ্কার অর্জন করে। ==তথ্যসূত্র== ==বহিঃসংযোগ== চলচ্চিত্র দশকের নাট্য চলচ্চিত্র দশকের স্বাধীন চলচ্চিত্র চলচ্চিত্র নাট্য চলচ্চিত্র চলচ্চিত্র নাট্য চলচ্চিত্র চলচ্চিত্র নাট্য চলচ্চিত্র চলচ্চিত্র বিষয়ক চলচ্চিত্র বিষয়ক চলচ্চিত্র উপন্যাস অবলম্বনে চলচ্চিত্র চিত্রায়িত চলচ্চিত্র
'''ওহেল ইয়াকব''' () জার্মানির মিউনিখে অবস্থিত একটি সিনাগোগ বা ধর্মস্থান। ২০০৪ থেকে ২০০৬ সালের সময়কালে মিউনিখের ইহুদি সম্প্রদায়ের প্রধান সিনাগোগ হিসেবে এটি নির্মিত হয়। ২০০৬ সালের নভেম্বর ক্রিস্টালনাখটের ৬৮তম বার্ষিকী উপলক্ষ্যে এর উদ্বোধন করা হয়। ভবনটি বর্তমানে নতুন ইহুদি সেন্টারের অংশ। সিনাগোগটি মিউনিখের ইউহুদি জাদুঘর এবং সম্প্রদায় কেন্দ্র হিসেবেও ব্যবহৃত হয়। ==নির্মাণ== স্থপতি রিনা ভান্ডেল-হুফার এবং ওলফগ্যাং লর্খ এক স্থাপত্য নকশা প্রতিযোগিতায় ২০০২ সালের জুলাই পুরষ্কার জেতেন। এরই প্রেক্ষিতে তারা ওহেল ইয়াকব নকশার সুযোগ পান। এর আগে স্থপতিদ্বয় ড্রেসডেনের নতুন সিনাগোগ নির্মাণ শেষ করেন। ২০০৫ সালের ২৫ অক্টোবর "টপিং আউট" বা শীর্ষ নির্মাণ অনুষ্ঠান আয়োজিত হয়। উদ্বোধনী অনুষ্ঠানের নেতৃত্ব প্রদান করেছিরেন জার্মানিতে ইহুদিদের কেন্দ্রীয় কাউন্সিলের সভাপতি শার্লটে ক্নুবলখ এবং মিউনিখের অর্থডক্স ইহুদি সম্প্রদায়ের প্রধান। সিনাগোগটি একটি ঘন কংক্রিটের কাঠামো যার নিচের অংশ ট্র্যাভেরাইন পাথর এবং শীর্ষস্থান কাচের ঘনক দ্বারা আবৃত। কাচের ছাদটি তাঁবুর (ওহেল) প্রতিনিধিত্ব করে, যা মূলত মরুভূমিতে মূসার ৪০ বছরের যাত্রার প্রতীক। মূল প্রবেশদ্বার বুদাপেস্টে নির্মিত হয়েছিল যেটি হিব্রু লিপিতে মূসার দশ আদেশের চিত্রিত রূপ। বর্তমান সিনাগোগটিত প্রায় সাড়ে পাঁচশ উপাসকের একসাথে বসার ব্যবস্থা রয়েছে। এটি নির্মাণে প্রায় ৫৭ মিলিয়ন ইউরো (প্রায় ৭২ মিলিয়ন মার্কিন ডলার সমমূল্যের) ব্যায় হয়েছিল, যার অর্থায়ন বাভারিয়া রাজ্যের মিউনিখ শহর, মিউনিখের ইহুদি সম্প্রদায় এবং ব্যক্তিগত অনুদান থেকে সংগৃহীত। মিউনিখের মূল সিনাগোগ ১৯৩৮ সালের জুনে ধ্বংস হয়। বর্তমান সিনাগোগ থেকে মাত্র কয়েক ব্লক দূরে এই পুরনো সিনাগোগটি এখন পার্কিংয়ের স্থান হিসেবে ব্যবহৃত হয়। ২০০৩ সালে নব্য নাৎসিবাদের একটি দল এই সিনাগোগে বোমা বিস্ফোরনের পরিকল্পনা করে বলে জার্মান কর্তৃপক্ষের এক তদন্তে জানা যায়। সেই সময়ে নিরাপত্তা বর্ধিত করার পাশাপাশি ইহুদি গণহত্যার সময়ে শুধুমাত্র মিউনিখ শহরেই হত্যাকৃত ৪০০০ ইহুদির স্মরণে একটি স্মারক কক্ষ তৈরির সিদ্ধান্ত নেয়া হয়। সিনাগোগ ইহুদি সম্প্রদায় কেন্দ্রের মধ্য দিয়ে একটি ভূগর্ভস্থ্য টানেল গঠনে এই স্মারক কক্ষটি নির্মিত হয়। ==তথ্যসূত্র== ==বহিঃসংযোগ== Jüdisches Zentrum Jakobsplatz München ভবন স্থাপনা পর্যটক আকর্ষণ ধর্ম
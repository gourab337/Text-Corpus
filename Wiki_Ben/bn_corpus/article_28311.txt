'''ভিক্টর ফ্রেডরিখ উইসকপ''' একজন অস্ট্রীয় বংশোদ্ভূত মার্কিন তাত্ত্বিক পদার্থবিজ্ঞানী। তিনি ভের্নার কার্ল হাইজেনবের্গ, এরভিন শ্রোডিঙার, ভোল্‌ফগাং পাউলি এবং নিলস বোর এর সাথে ডক্টরেটত্তর গবেষণা করেন। ==জীবনী== উইসকপ ১৯০৮ সালের ১৯ সেপ্টেম্বর জন্মগ্রহণ করেন। তিনি ১৯৩১ সালে ইউনিভার্সিটি অফ গ্যটিঙেন থেকে পদার্থবিজ্ঞানে ডক্টরেট ডিগ্রি অর্জন করেন। ১৯৩৭ থেকে ১৯৪৩ সাল পর্যন্ত রোচেস্টার বিশ্ববিদ্যালয় পদার্থবিজ্ঞানের অধ্যাপক হিসেবে কর্মরত ছিলেন। দ্বিতীয় বিশ্বযুদ্ধের পর তিনি ম্যাসাচুসেট্‌স ইনস্টিটিউট অফ টেকনোলজি এর পদার্থবিজ্ঞানের শিক্ষক হিসেবে যোগদান করেন এবং পরে বিভাগীয় প্রধান হন। তিনি ১৯৬১ থেকে ১৯৬৬ সাল পর্যন্ত সার্ন এর মহাপরিচালক হিসেবে দায়িত্ব পালন করেন। তিনি ১৯৬০ থেকে ১৯৬১ সাল পর্যন্ত আমেরিকান ফিজিক্যাল সোসাইটির প্রেসিডেন্টের দায়িত্ব পালন করেন এবং ১৯৭৬ থেকে ১৯৭৯ সাল পর্যন্ত আমেরিকান অ্যাকাডেমি অব আর্টস অ্যান্ড সায়েন্সেস এর প্রেসিডেন্টের দায়িত্ব পালন করেন। ==তথ্যসূত্র== মেডেল অব সায়েন্স বিজয়ী প্লাংক মেডেল বিজয়ী ফের্মি পুরস্কার প্রাপক ওল্ফ পুরস্কার বিজয়ী
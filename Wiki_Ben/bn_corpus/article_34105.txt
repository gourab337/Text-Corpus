'''প্রথম স্ত্রাতোন''' () একজন ইন্দো-গ্রিক শাসক ছিলেন, যিনি সম্ভবতঃ ১২০ থেকে ১১০ পর্য্যন্ত পাঞ্জাব অঞ্চল শাসন করেন। সিনিয়র মনে করেন যে, তিনি ১১০ থেকে ৮৫ পর্য্যন্ত রাজত্ব করেন। == রাজত্বকাল == উইলিয়াম উডথর্প টার্নের মতে, প্রথম স্ত্রাতোন ইন্দো-গ্রিক শাসক প্রথম মেনান্দ্রোস সোতের তার রাণী আগাথোক্লেইয়া থেওত্রোপোসের পুত্র ছিলেন। প্রথম মেনান্দ্রোস সোতেরের মৃত্যুর পর তার নাবালক পুত্র প্রথম স্ত্রাতোন রাজ্যশাসনের উপযোগী না হওয়ায় আগাথোক্লেইয়া থেওত্রোপোস পুত্রের হয়ে পাঞ্জাব অঞ্চলের শাসনভার গ্রহণ করেন। পরে প্রথম স্ত্রাতোন সাবালক হলে নিজ হাতে শাসনক্ষমতা গ্রহণ করেন। সেই হিসেবে তার রাজত্বকাল ১২০ থেকে ১১০ পর্য্যন্ত ছিল বলে তিনি মনে করেন। অসমুন্ড বোপেয়ারাচ্চি এই মত সমর্থন করেছেন। কিন্তু বিভিন্ন মুদ্রা বিশ্লেষণ করে সিনিয়র তার রাজত্বকাল ১০০ থেকে ৮৫ বলে মনে করেছেন। তার মতে তিনি আগাথোক্লেইয়া থেওত্রোপোসের পুত্র হলেও প্রথম মেনান্দ্রোস সোতেরের পুত্র ছিলেন না। == মুদ্রা == আগাথোক্লেইয়া থেওত্রোপোস প্রথম স্ত্রাতোনের মুদ্রা যার এক পিঠে উভয়ের চিত্র সহ গ্রিক লিপিতে ''বাসিলেওস সোতেরোস স্ত্রাতোনোস কাই কথাটি এবং অপর পিঠে বজ্র নিক্ষেপরত এথেনার চিত্র সহ খরোষ্ঠী লিপিতে ''মহারাজস ত্রাতা্রস ধার্মিকস স্ত্রাতস'' কথাটি উৎকীর্ণ রয়েছে প্রথম স্ত্রাতোনের প্রথমদিককার মুদ্রায় তার প্রতিকৃতির সঙ্গে তার মাতা আগাথোক্লেইয়া থেওত্রোপোসের প্রতিকৃতি মুদ্রিত থাকত। এই মুদ্রাগুলির এক পিঠে এথেনা নিকের চিত্র মুদ্রিত রয়েছে। মুদ্রাগুলিতে আগাথোক্লেইয়া থেওত্রোপোস প্রথম স্ত্রাতোন উভয়ের নাম গ্রিক খরোষ্ঠী লিপিতে লেখা রয়েছে। প্রথম স্ত্রাতোনের পরবর্তীকালের মুদ্রায় আগাথোক্লেইয়া থেওত্রোপোসের প্রতিকৃতি অনুপস্থিত রয়েছে। এই সকল মুদ্রায় তার নামের সঙ্গে গ্রিক লিপিতে ''সোতেরোস'' () ''দিকাইওউ'' () উপাধি এবং খরোষ্ঠী লিপিতে ''ত্রাতারস'' ''ধার্মিকস'' উপাধি রয়েছে। প্রথম স্ত্রাতোনের নামে আরেক ধরনের মুদ্রা পাওয়া গেছে যেখানে তার নামের সঙ্গে গ্রিক লিপিতে ''এপিফানোউস সোতেরোস'' () উপাধি এবং খরোষ্ঠী লিপিতে ''প্রাচছস ত্রাতারস'' উপাধি রয়েছে। প্রথম স্ত্রাতোনের মধ্যবয়সে প্রচলিত এই দুই ধরনের মুদ্রা বিশ্লেষণ করে ২০০৭ খ্রিষ্টাব্দে জেকবসনের মনে হয়েছে যে, স্ত্রাতোন নামধারী দুইজন ইন্দো-গ্রিক রাজা ছিলেন, যারা ১০৫ থেকে ৮০ মধ্যে একই সময়ে বিভিন্ন অঞ্চল শাসন করতেন। যাই হোক, পরবর্তী ইন্দো-গ্রিক শাসক দ্বিতীয় হেলিওক্লেস দিকাইওস প্রথম স্ত্রাতোনের বেশ কিছু মুদ্রার ওপর নিজের নাম উৎকীর্ণ করেন, যা থেকে ধারণা করা হয় যে, এই দুই শাসকের মধ্যে শত্রুতা ছিল এবং প্রথম স্ত্রাতোন তার নিকট পরাজিত হন। == তথ্যসূত্র == শাসক
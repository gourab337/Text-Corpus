'''অচ্যুতানন্দ গোস্বামী''' (১ মার্চ, ১৯১৮ ১৬ মার্চ, ১৯৮০) ('''অচ্যুত গোস্বামী''' নামে সমধিক পরিচিত; ছদ্মনাম''' বিক্রমাদিত্য হাজরা''') ছিলেন একজন বাঙালি ঔপন্যাসিক, প্রাবন্ধিক সাহিত্য সমালোচক। ইংরেজির এই অধ্যাপক মার্ক্সবাদী সমালোচক হিসেবে খ্যাতি অর্জন করেন। জন্ম অধুনা বাংলাদেশ রাষ্ট্রের ফরিদপুরে। ১৯৪০ সালে ঢাকায় প্রগতি লেখক সংঘ স্থাপনে অন্যতম উদ্যোক্তার ভূমিকা নেন। সেই সময় সোমেন চন্দের সহযোগে ''ক্রান্তি'' পত্রিকা সম্পাদনা করেন। এছাড়া ১৯৪০-এর দশকের ''প্রতিরোধ'' পত্রিকার সঙ্গেও যোগাযোগ ছিল তার। অধ্যাপনা করেন যাদবপুর বিজয়গড় জ্যোতিষচন্দ্র রায় কলেজে। ''নতুন সাহিত্য'', ''পরিচয়'', ''অগ্রণী'', ''চতুষ্কোণ'' প্রভৃতি পত্রিকায় তার রচনা প্রকাশিত হয়। তার উল্লেখযোগ্য সমালোচনা গ্রন্থ ''বাংলা উপন্যাসের ধারা'' (১৩৫৭ বঙ্গাব্দ) ''ইংরাজী সাহিত্যের ধারা''। এছাড়া ''অভিষেক'', ''কানাগলির কাহিনী'' (১৯৫৩), ''মৎস্যগন্ধা'' (১৯৫৭), ''রাজ্যচ্যুত ঈশ্বর'' প্রভৃতি উপন্যাসও রচনা করেন। == তথ্যসূত্র == ''সংসদ বাঙালি চরিতাভিধান'', দ্বিতীয় খণ্ড (পরিমার্জিত তৃতীয় সংস্করণ), অঞ্জলি বসু সম্পাদিত, সাহিত্য সংসদ, কলকাতা, ২০০৪ ''সংসদ বাংলা সাহিত্যসঙ্গী'', সংকলন সম্পাদনা: শিশিরকুমার দাশ, সাহিত্য সংসদ, কলকাতা, ২০০৩ দ্বিতীয় খণ্ড, হংসনারায়ণ ভট্টাচার্য, ফার্মা কেএলএম প্রাইভেট লিমিটেড, কলকাতা, ১৯৯০ জন্ম মৃত্যু ঔপন্যাসিক প্রাবন্ধিক সাহিত্য সমালোচক ব্যক্তি ব্যক্তি লেখক
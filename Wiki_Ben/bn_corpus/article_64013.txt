'''হাকিমপুর লৌহখনি''' হল বাংলাদেশের প্রথম লৌহখনি, সেটি দিনাজপুর জেলার হাকিমপুর উপজেলার ইসবপুর গ্রামে অবস্থিত। ==ইতিহাস== বাংলাদেশ ভূতাত্ত্বিক জরিপ অধিদপ্তর ২০১৩ সালে ইসবপুর গ্রামের কিলোমিটার পূর্বে মুশিদপুরে কূপ খনন করে লৌহ জাতীয় খনিজ পদার্থ থাকার অস্তিত্বের প্রমাণ পায়। কিন্তু, সেখানে লোহার পরিমাণ ছিল খুবই কম। এর ছয় বছর পর সেই গবেষণার সূত্র ধরে ইসবপুর গ্রামে কূপ খনন করা শুরু করা হয়। সেখানে লোহার খনি পাবার সম্ভাবনা দেখা যায়। এরপর ২০১৯ সালের ২৬ মে বাংলাদেশ ভূতাত্ত্বিক জরিপ অধিদপ্তরের ঊর্ধ্বতন কর্মকর্তারা সেখানে পরিদর্শন করতে আসেন। তখন বাংলাদেশ ভূতাত্ত্বিক জরিপ অধিদপ্তরের সাংবাদিকদের কাছে লোহার খনি আবিষ্কারের তথ্য না দিলেও সেখানে লোহার খনি আবিষ্কার হতে পারে, ব্যাপারে ইঙ্গিত প্রদান করেন। অতঃপর ২০১৯ সালের ১৮ জুন আনুষ্ঠানিকভাবে লৌহখনি আবিষ্কারের ঘোষণা দেয় বাংলাদেশ ভূতাত্ত্বিক জরিপ অধিদপ্তর। ==অবস্থান== লৌহখনিটি দিনাজপুর জেলার হাকিমপুর উপজেলার ইসবপুর গ্রামে অবস্থিত। ইসবপুর গ্রাম দিনাজপুর সদর উপজেলার ১১ কিলোমিটার পূর্বে অবস্থিত। ==বর্ণনা== ভূগর্ভের ১,৩০০-১,৬০০ ফুটের মাঝে খনিটির অবস্থান। খনিটির আয়তন প্রায় ১০ বর্গকিলোমিটার। খনিটিতে বিদ্যমান লোহার পরিমাণ ৫০০-৬০০ মিলিয়ন টন। লোহার পাশাপাশি খনিটিতে কপার, নিকেল ক্রোমিয়ামের উপস্থিতি বিদ্যমান। খনিটির আকরিকে থাকা লোহার পরিমাণ ৬৫ শতাংশের উপরে, যা কানাডা, চীন, ব্রাজিল, অস্ট্রেলিয়া, সুইডেনের লৌহখনির থেকে বেশি। ==তথ্যসূত্র== লৌহখনি জেলা উপজেলা
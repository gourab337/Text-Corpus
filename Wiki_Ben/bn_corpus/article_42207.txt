'''রাখি বিড়লা''' (জন্ম ১৯৮৭) একজন ভারতীয় রাজনীতিক। তিনি আম আদমি পার্টির সদস্য। ২০১৩ সালের দিল্লী বিধানসভার নির্বাচনে রাখি বিড়লা দিল্লীর মংগলপুরী বিধানসভা কেন্দ্র থেকে বিধায়িকা হিসাবে নির্বাচিত হন। রাখি আম আদমী পার্টি থেকে জয় লাভ করা কনিষ্ঠতম বিধায়ক এবং তিনি অরবিন্দ কেজরিওয়ালের নেতৃত্বে গঠিত দিল্লীর মন্ত্রীসভায় নারী শিশু, সমাজ কল্যাণ এবং ভাষা দপ্তরের ক্যাবিনেট মন্ত্রী ছিলেন। ১০ জুন ২০১৬ থেকে বিড়লা দিল্লী বিধানসভার ডেপুটি স্পীকার পদে আসীন। দিল্লী বিধানসভার সর্বকনিষ্ঠ ডেপুটি স্পীকার তিনি৷ == প্রারম্ভিক জীবন == রাখি বিড়লার জন্ম হয়েছিল দিল্লীতে। তার পিতা ভূপেন্দ্র সিং বিধলান মাতা শীলা। তার দশম শ্রেণীর প্রশংসাপত্রে স্কুল কর্মকর্তারা ভুলক্রমে তার পদবী 'বিধলান'এর পরিবর্তে 'বিড়লা' লেখায় তিনি বিড়লা পদবীটিই গ্রহণ করেন। পিতামাতার চার কন্যা সন্তানের মধ্যে রাখি কনিষ্ঠতম। তিনি গণসংযোগ বিষয়ে স্নাতকোত্তর ডিগ্রীধারী। রাখির পরিবারের পূর্বের চারটি প্রজন্মই সমাজসেবার সাথে জড়িত। তার প্রপিতামহ সমাজসেবক হওয়ার সাথে সাথে তার পিতামহ ভারতবর্ষের স্বাধীনতা আন্দোলনের সংগ্রামী ছিলেন। == কর্মজীবন == রাজনীতিতে প্রবেশের আগে রাখি একটা ব্যক্তিগত বার্তা টেলিভিশন চ্যানেলের (জৈন টিভি) সাংবাদিক হিসাবে কর্মজীবন আরম্ভ করেছিলেন। কয়েকটি সমাজসেবী সংগঠনের সাথে যৌথভাবে কর্মরত রাখি তার নিজের সম্প্রদায় বাল্মিকী সম্প্রদায়ের হয়েও কাজ করেন। === রাজনৈতিক জীবন === ২০১৩ সালের দিল্লী বিধানসভার নির্বাচনে রাখি তার প্রতিদ্বন্দ্বী কোটিপতি প্রার্থী রাজ কুমার চৌহান ১০,৫৮৫ টা ভোটের ব্যবধানে পরাস্ত করেন চৌহান শীলা দীক্ষিত নেতৃত্বাধীন সরকারের গড়কাপ্তানি বিভাগের মন্ত্রী ছিলেন ১৯৯৩ সাল থেকে পরপর চারবার ভারতীয় জাতীয় কংগ্রেসের প্রার্থী হিসেবে দিল্লী বিধানসভা থেকে নির্বাচিত হয়েছিলেন। রাখি বিড়লা দিল্লীর ইতিহাসের কনিষ্ঠতম ক্যাবিনেট মন্ত্রী ছিলেন। ২০১৪ লোকসভা নির্বাচনে, তিনি ভারতের অন্যান্য প্রার্থীদের তুলনায় সর্বোচ্চ ভোট পেয়ে বিজেপি প্রার্থীকে পরাজিত করেন। ১০ জুন ২০১৬ থেকে বিড়লা দিল্লী বিধানসভার ডেপুটি স্পীকার পদে আসীন। দিল্লী বিধানসভার সর্বকনিষ্ঠ ডেপুটি স্পীকার তিনি৷ == আসীন পদসমূহ == দিল্লী বিধানসভার ডেপুটি স্পীকার (১০ জুন ২০১৬ থেকে) প্রাক্তন নারী শিশু, সমাজ কল্যাণ এবং ভাষা দপ্তরের ক্যাবিনেট মন্ত্রী আম আদমি পার্টির জাতীয় এক্সিকিউটিভের সদস্য। == তথ্যসূত্র == == আরও দেখুন == দিল্লী সরকার == বহিঃসংযোগ == রাখি বিড়লা মংগলপুরী বিষয়শ্রেণী:আম আদমি পার্টির রাজনীতিবিদ প্রসিদ্ধ ব্যক্তি রাজনীতিবিদ ব্যক্তি
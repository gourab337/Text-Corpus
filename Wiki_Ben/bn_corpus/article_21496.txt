'''হাতকাটা রবিন''' একটি কিশোর উপন্যাস। মুহম্মদ জাফর ইকবালের এই উপন্যাস নির্ভর টেলিভিশন ধারাবাহিকও প্রচারিত হয়। একুশে টেলিভিশনে প্রচারিত সেই ধারাবাহিকের নাম ছিল '''হাকারবিন'''। == গল্পসংক্ষেপ == গল্পের অন্যতম চরিত্র টোপন, যার বর্ণনায়/কথার ধারাবাহিকতায় সম্পূর্ণ গল্পটি এগিয়ে চলে। টোপনের মাধ্যমেই জানা যায় ওদের পাড়াতে থাকতে আসে ওদের-ই বয়সী একটি ছেলে রবিন। সব বন্ধুরা অবাক হয়ে রবিন কে দেখতে থাকে কারণ রবিনের বাম হাত কনুইয়ের কাছ থেকে কাটা। রবিন-এর সাথে ওদের বন্ধুত্ত্ব গড়ে উঠতে সময় লাগে না। ফুটবল খেলা, প্রাইভেট ডিটেকটিভ এজেন্সি সবকিছুই যেনো কিশোর বয়সের দূরন্তপনার সাক্ষী। কিছুদিনের মধ্যেই রবিন হয়ে ওঠে এই ক্ষুদে গোয়েন্দা গ্রুপের অন্যতম সদস্য। রবিন যেনো সবকিছুতেই একটু বেশি জেদী, যেমনঃ ফুটবলের মালিক রবিন দেখে রবিন-ই হয়ে যায় ফুটবল টিমের ক্যাপ্টেন। যদিও টিমের সবচাইতে ভালো খেলোয়াড় সলিল, ওদের-ই আরেক বন্ধু। হঠাৎ করেই টোপন, রবিনরা একদিন রাতের বেলা ডাকাত দলকে দেখে ফেলে, সাথে এটাও জেনে যায় যে দলের একজন সদস্য মারাত্মক ভাবে আহত। সেই দিন থেকেই ওরা চেষ্টা করতে থাকে কিভাবে ডাকাত দলটিকে ধরিয়ে দেবে। কিন্তু কোনোভাবেই ডাকাত দলটির কোনো খবর বের করা সম্ভব হয় না। যদিও একসময় রবিন আর বন্ধুরা ডাকাতদলটাকে খুঁজে পায়, ওরা এটাও জেনে যায় ডাকাতরা এরপর কোথায় ডাকাতি করার পরিকল্পনা করেছে। বন্ধুদের সাথে নিয়ে রবিন ঠিক করে এই ডাকাতদের ধরিয়ে দেয়ার। বন্ধুদেরকে সাথে নিয়ে রবিন তার পরিকল্পনায় সফল-ও হয়ে যায়। == প্রধান চরিত্রগুলো == রবিন টোপন, রবিনের বন্ধু, কথক মিশু, রবিনের বন্ধু সলিল, রবিনের বন্ধু হীরা, রবিনের বন্ধু নান্টু, রবিনের বন্ধু টিপু, রবিনের বন্ধু কাসেম, রবিনের বন্ধু শফিক ভাই ডাকাত দল ইসমাইল খাঁ == তথ্যসূত্র == == বহিঃসংযোগ == বই উপন্যাস
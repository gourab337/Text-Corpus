'''হুজায়ফা বিন মিহসান আল বারকি''' ). ছিলেন মুহাম্মদ (সা) এর অন্যতম সাহাবী। খলিফা আবু বকরের সময় তিনি ওমানের গভর্নর ছিলেন। ==রিদ্দার যুদ্ধ== ৬৩২ সালের সেপ্টেম্বরের মধ্যভাগে আবু বকর হুজায়ফা বিন মিহসানকে ওমানের বিদ্রোহীদের বিরুদ্ধে প্রেরণ করেন। এখানকার বাসিন্দা আজদ গোত্র তাদের নেতা লাকিত বিন মালিকের অধীনে বিদ্রোহ করে। কিছু সূত্র অনুযায়ী লাকিত নিজেকে নবী দাবি করেছিল। হুজায়ফা ওমান প্রবেশ করার পর লড়াই করার জন্য যথেষ্ট সৈনিক না থাকায় খলিফার কাছ থেকে বাড়তি সেনা আসারা আগ পর্যন্ত অপেক্ষা করেন এবং খলিফার কাছে সাহায্য চেয়ে পাঠান। খলিফা ইকরিমা ইবনে আবি জাহলকে তার সাহায্যার্থে প্রেরণ করেন। ইকরিমা ইয়ামামা থেকে ওমানের দিকে যাত্রা করেন। তাদের দুজনের সম্মিলিত বাহিনী দাবার যুদ্ধে লাকিত বিন মালিককে পরাজিত করে। লাকিত যুদ্ধে নিহত হয়। ওমানের গভর্নর নিযুক্ত হওয়ার পর হুজায়ফা সেখানে আইনশৃঙ্খলা ফিরিয়ে আনার কাজ শুরু করেন। ইকরিমাকে কোনো প্রশাসনিক দায়িত্ব দেয়া হয়নি। তিনি পার্শ্ববর্তী দাবা অঞ্চলের বিদ্রোহীদের বিরুদ্ধে নিয়োজিত হন। বিদ্রোহ চালিয়ে যাওয়া আজদ গোত্রের সদস্যদের তিনি দমন করেন। == তথ্যসূত্র == *''The information in this article is based on that in its Arabic equivalent''. সেনাপতি সাহাবা বিষয়শ্রেণী:বনু বারিক
== দীন শরত == (১৮৮৭-১৯৪১) দীন শরৎ চন্দ্র নাথ নেত্রকোণা জেলার কেন্দুয়া উপজেলাধীন সাজিউড়া গ্রামে সাধারণ নাথ পরিবারে ১৮৮৭ খ্রিষ্টাব্দে জন্মগ্রহণ করেন। তার পিতা নাম কুটীশ্বর নাথ। তিনি ছিলেন একজন সাধারণ কৃষক। শরৎ চন্দ্র নাথ যখন মাতৃগর্ভে তখন তার বাবা কুটীশ্বর নাথ অজানা রোগে মুত্যু বরণ করেন। তাই শরৎ চন্দ্র নাথ জন্মের পর থেকে যেমন ছায়াহীন ছিলেন তেমনি পিতা-মাতার ¯েœহ-মমতা থেকেও মায়াহীন ছিলেন। পরিবারের কেউ হয়তো দায়িত্ববোধের ভেতর থেকে গৌরী আশ্রমের হাওলা করেছিলেন তাকে। যে সময়ে একটা প্রান্তিক ছেলে মুক্ত বিহঙ্গের মত উড়েঘুরে সে সময়ে শরৎ চন্দ্র নাথ ছিলেন সিদ্ধগুরুর ধর্মগড়ে তাই গুরু সচ্চিদানন্দ শ্রীশ্রীমৎ ভারত ব্রহ্মচারীর শিষ্যত্ব গ্রহণ করে ঠাঁই নিলেন দীন শব্দের আকরে। গুরুবিদ্যায় অন্তসার বালকটি ভাবেরসুরা পান করে পৌরষত্বের অধিকারী হলে সুর আর কথার পরিপক্বতার বাকি থাকে কই। গুরুবিদ্যাও অক্ষরজ্ঞানের উপরে ছিল বিধায় স্বহস্তে ওঠেছিল কাগজ কলমের ছাঁক-জালি। যৌবনের ঔজ্জ¦লতায় আহরিত সূধা যেন ফিনকি দিয়ে ওঠেছিল তার চারা বপন বীজতলায়। আর জ্ঞানগুরু তার নিষ্ঠাতেই বিনিময় করেছিলেন তাছাওফের ঐশ্বরিক আলো। দীন শরৎ অন্ধ ছিলেন না, তার অনেক প্রমাণ নিয়েছেন সজলকান্তি সরকার। যারা দীন শরৎকে সাক্ষাতে পেয়েছিলেন, সজলকান্তি সরকার পেয়েছেন তাদের সাক্ষাত। তিনি এই প্রমাণকে আরও দৃঢ় করেছেন কয়েকটি ভিডিও ফোটেজের মাধ্যমে। যে বা যারা প্রত্যক্ষ বা পরোক্ষদর্শী ছিলেন তাদের চ্যালেঞ্জিং কতটা শক্ত তা ফোটেজটি দেখলে অনুমিত হয়। কারণ তিনি দীন শরৎ’র কিঞ্চিৎ জীবন কথা হলেও সঠিকভাবে তুলে এনছেন। তার মাধ্যমে দীন শরৎ’র প্রায় পুরোপরি গানও ওঠে এসেছে উল্লেখিত গ্রন্থে। উকিল মুন্সি (১৮৮৫-১৯৭৮), দীন শরৎ (১৮৮৭-১৯৪১), রসিদউদ্দিন (১৮৮৯-১৯৬৪), জালাল খাঁ (১৮৯৪-১৯৭২) সহ আরও অনেকেই সমসাময়িক ছিলেন কিন্তু তাদের বেলায় এমন কোন তত্ত্ব নাযিল হয়নি যা আজ অলোচনার বিষয় ছিল। তবে এধরনে কাজে অনেক ভুল থাকে বা থাকতে পারে এটা স্বাভাবিক। আর ভুল থাকে বিধায় কাজের গতিও থাকে। দীন শরৎ’র বাউল গান এসলাম সঙ্গীতে রচিত প্রত্যেকটি গান গুরুধারা শিষ্যধারা সম্বলিত দুটি গ্রন্থ। বিশেষ করে তার রচিত এসলাম সঙ্গীতে পরিচয় ফোটে ওঠেছে। গান রচনায় তিনি কখনো অবুঝ শিষ্য হয়ে কোমল হৃদয়ের আরতি পেশ করেছেন গুরুর নিকট আবার কখনো বিজ্ঞ গুরুর পরিচয় দিয়ে শিষ্যের মনোবাসনা পূরণ করে দিয়েছেন। বাউল গান রচনায় যেন নতুন কোন ধারার প্রবর্তন সৃষ্টি করেছেন দীন শরৎ। দীন শরৎ ১৯৪১ খ্রিষ্টাব্দে ইহলোক ত্যাগ করেন। '''দীন শরতের গান-''' '''''এমন উল্টা দেশ গুরু, কোন জায়গায় আছে''''' এমন উল্টা দেশ গুরু, কোন জায়গায় আছে এমন উল্টা দেশ গুরু, কোন জায়গায় আছে, ঊর্দ্ধপদে হেটমু-ে, সেদেশের লোক চলিতেছে সে দেশের যত নদনদী, উর্দ্ধদিকে জলের ¯্রােত যায় নিরবধি। (আছে) নদীর নীচে আকাশ বায়ু, তাতে মানুষ বাস করতেছে সেদেশে যত লোকের বাস, মুখে আহার করে না কেউ নাকে নাই বিশ্বাস। মলমূত্র ত্যাগ করে না, আবার আহার করে বাঁচিতেছে দীন শরৎ বলে হইলেন চমৎকার চন্দ্রসূর্য্যরে গতি নাই দেশ ঘোর অন্ধকার, আবার সেই দেশের লোক অবিরত, এই দেশেতে আসিতেছে '''''কি চমৎকার ফলরে মন, ধরে এই গাছে''''' কি চমৎকার ফলরে মন, ধরে এই গাছে কি চমৎকার ফলরে মন, ধরে এই গাছে। আকাশেতে গাছের গোড়া, নীচের দিকে ডাল নেমেছে বোঁটা ছাড়া আলগা ফল ধরে, কাটলে সে জীয়ে গাছ, না কাটলে মরে। সে ফল পাকা হইয়ে ঝইরে পড়ে, আবার কাঁচা হইয়ে পাকিতেছে সে গাছের আছে তিনটি ডাল, দুই ডালেতে ব্রহ্মা বিষ্ণু আর এক ডালে কাল। আছে শূন্যে একটি হংসের বাসা, (হংসে) চারিযোগে এক ডিম পেড়েছে দীন শরৎ বলে ডিমের নাই কুসুম, উড়ে পড়ে সেই পাখীটি ডিমে না দেয় উম পাখী ধরতে পারলে ভেঙ্গে যায় ঘুম, চারিযোগের মরা বাঁচে '''''নবদ্বীপে হয়, যত বৈরাগীর আশ্রয়''''' নবদ্বীপে হয়, যত বৈরাগীর আশ্রয়। উপাসনা নিলে নাকি, বৈষ্ণবী সঙ্গে রাখতে হয় বৈরাগী হয় তিন অক্ষরেতে বৈকারে বৈদিক ক্রিয়াহীন, রাকারে রাধাকৃষ্ণ ভজে চিরদিন। গীকারে গীরিধারী, গোপীবল্লভ কৃষ্ণ যে জন ডোরেতে বাসুকীময়ী রয়, কৌপীনে সর্ব্বদেব জানিবে নিশ্চয়। বরিবাসে স্বয়ং শন্ত, আর সে নবনারায়ণ মালাতে তুলসী দেবী রয়, তিলকে দ্বাদশ গোপাল জাগ্রত যে হয়। তাতে হয়রে জ্ঞানের উদয়, নৈলে কি হয় সাদ্য সাধন দীন শরৎ বলে শ্রীরূপের মতে, অটল হইলে পারে বৈষ্ণবী রাখিতে। ফেইল হইলে সেই পরীক্ষাতে, চৌরাশীতে হয়রে গমন '''''একটি পরম তত্ত্ব জানতে চাই''''' একটি পরম তত্ত্ব জানতে চাই, মহাপ্রভুর গুরু কেন ভারতী গোসাঞি। যিনি জগৎ গুরু কল্পতরু, যার উপরে কেহ নাই সর্ব্বমন্ত্রে হয় যাহার স্থিতি, কিবা মন্ত্র তার কর্ণে দিলেন ভারতী। কেন শিষ্য হইয়ে বিশ্বপতি, সন্ন্যাসী হইলেন নিমাই সত্য ত্রেতা দ্বাপর কলিতে, যুগে যুগে অবতার হইলেন ধরাতে। কেবা গুরু কোন যুগেতে, গুরু মোরে বল তাই কত ভক্ত ছিল নদীয়ায়, কেন গৌরা নাচে গায় শ্রীবাস আঙ্গিনায়। দীন শরৎ বলে এই অভিপ্রায়, ভক্তসঙ্গ যেন পাই '''''বলে না ছিলাম গো প্যারী পিরীতি করিস্না''''' বলে না ছিলাম গো প্যারী পিরীতি করিস্না। পিরীতি বিষম জ্বালা প্রাণেতে বাঁধবে না সাধ করে প্রাণ সঁপে দিয়ে ঘটল্ বিড়ম্বনা। হিয়ার মাংস কেটে দিলে পর কি হয় আপনা বনে থাকে ধেনু রাখে শ্যাম কালিয়া সোনা। অবলা রমণীর মরম রাখালে জানে না কত না বুঝাইয়া ছিলাম শুইনেও শুনলে না। এখন নয়নের জল হল সম্বল সার হইল ভাবনা দীন শরৎ বলে প্রেম করিলে পাইতে হয় যাতনা। তাই ভাবিয়া প্রেম না করে আছে বা কয় জনা গো প্যারী পিরীতি করিস্ না '''''কে বা না পিরীতি করে এই ভূম-লে''''' কে বা না পিরীতি করে এই ভূম-লে। কাষ্ঠের সঙ্গে পিরীত করে লোহা ভাসে জলে দিনমণি কমলিনী জানে তাই সকলে। উভয়ে পিরীতি করে আছে কুতুহলে জলের সঙ্গে মাছের পিরীত আছে উভয় মিলে। বারিশূন্য মীনের দশা আমারি কপালে যখন পিরীতি করি সেই কদম্ব তলে। বন্ধু আমায় বলেছিল ছাড়ব না প্রাণ গেলে দীন শরৎ বলে কমলিনী জানলে না সে কালে। প্রাণ থাকতে পাবে না তারে বইলে গেলেন ছলে (মিল) গো সখী এই ভূম-লে '''''সাধে কি প্রেম করেছিলাম কালিয়ার সনে''''' সাধে কি প্রেম করেছিলাম কালিয়ার সনে- চিত্রপটে দেখে সে রূপ লাগলো নয়নে কালায় কিবা জানে যাদু বাঁশীতে ভরিয়া মধু। অবলা ভুলাইল শুধু সে বাঁশীর গানে যমুনার জল র্ভতে গিয়ে, জলের ছায়ার রূপ দেখিয়ে। কলসী ছেড়ে রলেম চেয়ে প্রাণ বন্ধুর পানে নয়ন বাঁকা ভঙ্গি বাঁকা মস্তকে চূড়াটী বাঁকা। নয়নে নয়নে দেখা হইল তার সনে দীন শরৎ বলে অমনি করে কালায় যারে দৃষ্টি করে। সে জনা জীয়ন্তে মরে, বাঁচে না প্রাণে '''''সেই কামেলার আজব কে বুঝিতে পারে''''' সেই কামেলার আজব কে বুঝিতে পারে। অজ্ঞান মনরে দেহের তত্ত্ব কি বলিব তোরে সেই মনের মানুষ বিরজ করে হে- মন তোর এই যে দেহ ঘরে। পিতার মস্তকে ছিলে, মায়ের শিকমে আইলে, ছিলেরে তুই ঘোর অন্ধকারে। মায়ের চাইরে বাপের চাইরে হে, মন তোর দেহটি গড়ে মনি মগজ হাড্ডি নারি, পিতার অংশ হইল চারি দশ ইন্দ্রিয় খোদার দিলেন তোরে। গোস্ত, পোস্ত, লহু, পশমরে নিলে মায়ের অংশ ধরে আব্ আতস্ আর কগ্ বাতাসে, চারি রুহু চারি জিনিসে, আর রুহু হইল খোদার নূরে। উর্দ্ধে পদে হেট মুন্ডে হে, মন তুই ছিলে সেজদা কইরে নাভী পদ্মে মাতৃ নারি, ছিলে তাতে আশ্রয় করি, মহানদী ছিল চারি ধারে। দীন শরৎ বলে ভবে আইলে হে, খোদার অনুগ্রহের জুরে
'''বাংলাদেশের সাম্যবাদী দল হচ্ছে বাংলাদেশের একটি রাজনৈতিক দল। এই দলটি বাম গণতান্ত্রিক ফ্রন্ট, এগারো দল এবং মহাজোটের অংশ। এই দলের নির্বাচনী প্রতীক চেয়ার। ১৯৯৫ সালে সাম্যবাদী দলের ষষ্ঠ জাতীয় কংগ্রেস অনুষ্ঠিত হয় এবং দিলীপ বড়ুয়া দলের সাধারণ সম্পাদক নির্বাচিত হন। পুরোনো সাম্যবাদী পিকিংপন্থী দলের অনেক নেতাই ততদিনে পরলোক গমন করেন; তাঁদের মধ্যে নগেন সরকার, সুখেন্দু দস্তিদার, দেবেন শিকদার, মোহাম্মদ তোয়াহা, আলী আব্বাস, আবদুল হক প্রমুখ। ফলে দলটি তার লক্ষ্য আধা পুঁজিবাদী আধা সামন্তবাদী সমাজব্যবস্থার পরিবর্তন ঘটিয়ে শোষণমুক্ত সমাজতান্ত্রিক সমাজব্যবস্থা নির্মাণের রাজনীতি আপাতত স্থগিত রাখে এবং দলের নেতা দিলীপ বড়ুয়া শেখ হাসিনার নেতৃত্বাধীন বুর্জোয়া দল আওয়ামী লীগ সরকারের শিল্পমন্ত্রী হিসেবে ২০০৯-১৩ সালে ব্যক্তি মালিকানাধীন শিল্প বিকাশের দায়িত্ব পালন করেন। বাংলাদেশের সাম্যবাদী দল (এম.এল) এর রয়েছে বিভিন্ন সহযোগী সংগঠন। এর মধ্যে “বাংলাদেশ ছাত্র আন্দোলন” হচ্ছে তাদের ছাত্র সংগঠন == তথ্যসূত্র == == বহিঃসংযোগ == রাজনৈতিক দল প্রতিষ্ঠিত সাম্যবাদী দল
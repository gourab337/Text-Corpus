'''খানসামা জমিদার বাড়ি''' বাংলাদেশের রংপুর বিভাগের দিনাজপুর জেলার অন্তর্ভূক্ত খানসামা উপজেলায় অবস্থিত এই জমিদার বাড়ি। ==ইতিহাস== দিনাজপুর জেলার খানসামা উপজেলার আলোকঝাড়ি ইউনিয়নের অধীনস্ত একটি গ্রাম জয়গঞ্জ। আর এই জয়গঞ্জ গ্রামেই অবস্থিত ঐতিহাসিক এই জমিদার বাড়ি। এই জমিদার বাড়িটি তিনটি নামে পরিচিত। "খানসামা জমিদার বাড়ি", "খানসামার জয়সঙ্করের জমিদার বাড়ি" "জয়গঞ্জ জমিদার বাড়ি" নামে পরিচিত। তবে এই জমিদার বাড়ি কবে নাগাদ প্রতিষ্ঠিত হয় এবং কে এই জমিদার বাড়ির প্রতিষ্ঠাতা তা জানা যায়নি। তবে কথিত আছে, ভারতবর্ষে যখন জমিদারি প্রথা চালু ছিল, তখন থেকেই এই এলাকায় এই জমিদার বাড়িটি প্রতিষ্ঠিত হয়। এই জমিদার বাড়ির প্রতিষ্ঠাতা এবং কোনো জমিদারের ইতিহাসে নাম না থাকলেও শেষ জমিদারের রয়েছে। শেষ জমিদারের নাম জয়শঙ্কর। তার নামানুসারে এই এই গ্রামের নামকরণ করা হয় জয়গঞ্জ। তার জমিদারির আমলেই এখানে গড়ে উঠে জয়গঞ্জ বাজার। যা প্রায় বিশ বছর আগে বিলুপ্ত হয়ে গেছে। পরবর্তীতে দেশ ভাগের আগেই জমিদারি প্রথা বিলুপ্ত হওয়ার পর শেষ জমিদার জয়শঙ্কর প্রায় ১০০ একর জমি এবং জমিদার বাড়িটি রেখে ভারতের শিলিগুড়িতে চলে যান। জমিদার বাড়িটিতে একতলা একটি প্রাসাদ রয়েছে এবং এর মধ্যে থাকার ঘর, বসার ঘর, মালামাল রাখার ঘর মন্দির রয়েছে। ==বর্তমান অবস্থা== অযত্ন এবং অবহেলার কারণে এই জমিদার বাড়িটি ধ্বংসের মুখে পতিত হয়। যার চারপাশ ঝোপঝাড়-জঙ্গলে জরাজীর্ণ হয়ে যায়। পরবর্তীতে উপজেলা প্রশাসন ২০০৬ সালে এটি পরিষ্কার করে ৫০টি পরিবারকে থাকার ব্যবস্থা করে দেন। এই জমিদার বাড়ির দেয়ালের প্রায় ৩০/৪০ শতাংশ ধশে পড়েছে। বর্তমানে জমিদারি আমলের কিছু লিচু, আম, সেগুন, তালগাছ, বকুল, শালসহ অন্যান্য গাছ রয়েছে। ==আরো দেখুন== জমিদার বাড়ি ==তথ্যসূত্র== স্থান
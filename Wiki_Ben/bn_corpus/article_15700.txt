ওয়াল স্ট্রিট, নিউ ইয়র্ক, মার্কিন যুক্তরাষ্ট্র '''ওয়াল স্ট্রিট''' নিউ ইয়র্ক শহরের একটি প্রখ্যাত সড়ক। পৃথিবীর অন্যতম গুরুত্ববহ বিনিয়োগ বাজার নিউ ইয়র্ক স্টক এক্সচেঞ্জ এই সড়কে অবস্থিত বলে এর প্রসিদ্ধি জগৎজোড়া। অর্থনীতি বিষয়ক আন্তর্জাতিক দৈনিক পত্রিকা দ্য ওয়াল স্ট্রিট জার্নালের সদর দপ্তর সড়কেই অবস্থিত। কার্যত বিংশ শতাব্দীতে "ওয়াল স্ট্রিট" বিশ্ব অর্থনীতির তাপমান যন্ত্রে পরিণত হয়েছে। নিউ ইয়র্ক স্টক এক্সচেঞ্জ ছাড়াও বহু গুরুত্বপূর্ণ আর্থিক প্রতিষ্ঠান এই সড়ক অবস্থিত। এর মধ্যে রয়েছে আমেরিকান স্টক এক্সচেঞ্জ এবং ফেডারেল রিজার্ভ ব্যাংক। মার্কিন যুক্ত রাষ্ট্রের নিউ ইয়র্ক শহরের বাণিজ্য কেন্দ্র ম্যানহ্যাটানের দক্ষিণাংশে, হাডসন নদীর অদূরে, ওয়াল স্ট্রিট অবস্থিত। এটি মার্কিন যুক্তরাষ্ট্রের অর্থনীতিরও ভরকেন্দ্র বটে। উপনিবেশ স্থাপনকারী ওলন্দাজরা ১৬৫৩ খ্রিষ্টাব্দে ব্রিটিশ স্থানীয় আদিবাসীদের আক্রমণ প্রতিরোধের জন্য এই এলাকায় মাটির তৈরি রক্ষা প্রাচীর গড়ে তুলেছিল; তা থেকেই সড়কের নাম ওয়াল স্ট্রিট (প্রাচীর সড়ক) হয়েছে। ম্যানহ্যাটানের ব্রডওয়ে থেকে ইস্ট রিভার পর্যন্ত বিস্তৃত এই সড়কটি অপ্রশস্ত। ওয়াল স্ট্রিট নিউ ইউর্কের প্রধান আর্থিক অঞ্চল যা নিউ ইয়র্ককে লন্ডনের প্রধান প্রতিযোগী হিসেবে বিশ্বের আর্থিক রাজধানীতে পরিণত করেছে। == তথ্যসূত্র == == বহিঃসংযোগ == New York Songlines: Wall Street, ওয়াল স্ট্রিটে ভার্চুয়াল ভ্রমণ যুক্তরাষ্ট্র
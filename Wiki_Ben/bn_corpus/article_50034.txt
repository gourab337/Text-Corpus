আম পন্না পুদিনা পাতার সাথে আম পন্না '''আম পন্না''' হচ্ছে একটি ভারতীয় পানীয় যা তার তাপ-প্রতিরোধ বৈশিষ্ট্যের জন্য বিশেষভাবে পরিচিত। এটা কাঁচা আম থেকে প্রস্তুত করা হয় এবং হলুদ থেকে শুরু করে একদম হালকা সবুজ রঙের পর্যন্ত হয়ে থাকে, এবং ভারতীয় গ্রীষ্মকালীন গরমের হাত থেকে স্বস্তি দেয়ার জন্য এই সুস্বাদু এবং স্বাস্থ্যকর পানীয় পান করা হয়। বেশির ভাগ ক্ষেত্রে, পুদিনা পাতা মেশানোর জন্য এতে বাড়তি সবুজ বর্ণ পাওয়া যায়। কাঁচা আম হচ্ছে পেকটিনের একটা সমৃদ্ধ উৎস, যা পাথর তৈরি হয়ে যাওয়া থেকে ক্রমান্বয়ে হ্রাস করে দেয়। অক্সালিক, সাইট্রিক এবং মলিক অ্যাসিডের উপস্থিতির জন্য অপরিপক্ক আম টক স্বাদের হয়ে থাকে। আম পন্না, যা কাঁচা আম, চিনি এবং রকমারি মশলা ব্যবহার করে প্রস্তুত করা হয়, তা মানুষের তৃষ্ণা নিবারণ করে এবং গ্রীষ্মের গরমে অত্যধিক ঘামের ফলে সোডিয়াম ক্লোরাইড এবং লৌহের ক্ষয় হয়ে যাওয়া থেকে প্রতিরোধ করে। এই পানীয় মূলত ভারতের উত্তরাঞ্চলে প্রচলিত এবং গ্যাস্ট্রিকজনিত রোগের জন্য উপকারী মনে করা হয়।এটা ভিটামিন বি১ এবং বি২, নায়াসিন, এবং ভিটামিন সিয়ের একটা ভালো উৎসও। ভারতীয় সংস্কৃতিতে, একে রোগ প্রতিরোধকারী হিসেবে বিশ্বাস করা হয় যা যক্ষ্মা, রক্তশূন্যতা, কলেরা এবং আমাশয়-এর বিরুদ্ধে রোগ প্রতিরোধ ক্ষমতা বাড়ায়। ==আরো দেখুন== ভারতীয় পানীয়ের তালিকা ==তথ্যসূত্র== পানীয় রন্ধনশৈলী প্রদেশী রন্ধনশৈলী
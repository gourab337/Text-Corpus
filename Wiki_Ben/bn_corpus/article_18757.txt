'''স্টপ অনলাইন পাইরেসি অ্যাক্ট''' (), সংক্ষেপে '''সোপা''' হচ্ছে ২০১১ খ্রিস্টাব্দের ২৬ অক্টোবর উত্থাপিত, যুক্তরাষ্ট্র সিনেট প্রস্তাবিত একটি বিল। মূলত অনলাইনে স্বত্বাধিকার মেধাস্বত্ব রক্ষা করার জন্য বিলটি পাসের প্রস্তাব করা হয়েছে। প্রস্তাবের মধ্যে আছে কপিরাইট বা স্বত্বাধিকার না মেনে যেসব ওয়েবসাইট বিজ্ঞাপন অর্থপ্রদান করবে তাদের উপর নিষেধাজ্ঞা আরোপ, সার্চ ইঞ্জিনগুলো্র বিভিন্ন কপিরাইট বা স্বত্বাধিকার না মেনে চলা সাইটের সাথে যুক্ত হওয়ার ক্ষেত্রে বিধিনিষেধ আরোপ এবং ইন্টারনেট সার্ভিস প্রোভাইডারদের ওইসব ওয়েবসাইটগুলো ব্লক করতে বাধ্য করা। এটি আনুষ্ঠানিকভাবে পাস হওয়ার পর বিলটি একটি আইন বলে গণ্য হবে এবং এর প্রস্তাবিত নিয়মগুলো ভঙ্গ করলে তা অপরাধ বলে গণ্য করা হবে যার সর্বোচ্চ শাস্তি রাখা হয়েছে পাঁচ বছর কারাদণ্ড। স্টপ অনলাইন পাইরেসি অ্যাক্ট (সোপা) পাস হলে যেসব ওয়েবসাইটের সত্ত্বাধিকারী গুগল অ্যাডসেন্স বা অন্য কোনো বিজ্ঞাপন দিয়ে আয় করে থাকেন, সেই ওয়েবসাইটগুলোর বিষয়বস্তু যদি স্বত্বাধিকার ভঙ্গ করে থাকে তবে সেই ওয়েবসাইটগুলোর বিরুদ্ধে আইনগত ব্যবস্থা নেয়া হবে। সার্চ ইঞ্জিনগুলো এধরনের ওয়েবসাইটগুলো ইন্ডেক্স করতে পারবে না। এছাড়াও বিভিন্ন পেমেন্ট প্রসেসর যেমন: পেপ্যাল, ভিসা, মাস্টারকার্ড, মানিবুকার ইত্যাদির কার্যক্রমও আইনত দণ্ডনীয় বলে বিবেচিত হবে। == তথ্যসূত্র == বিষয়শ্রেণী:আইন
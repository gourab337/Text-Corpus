'''মেলানি রিচার্ডস গ্রিফিথ''' (; জন্ম: আগস্ট, ১৯৫৭) হলেন একজন মার্কিন অভিনেত্রী। তিনি কৈশোরে চলচ্চিত্রে অভিনয় শুরু করেন এবং প্রাপ্তবয়স্ক হিসেবে তার প্রথম চলচ্চিত্র ছিল আর্থার পেনের পরিচালনায় জিন হ্যাকম্যানের বিপরীতে ''নাইট মুভস'' (১৯৭৫)। তিনি ব্রায়ান ডি পালমার ''বডি ডাবল'' (১৯৮৪) চলচ্চিত্র দিয়ে খ্যাতি অর্জন করেন এবং এই কাজের জন্য তিনি শ্রেষ্ঠ পার্শ্ব অভিনেত্রী বিভাগে ন্যাশনাল সোসাইটি অব ফিল্ম ক্রিটিকস পুরস্কার লাভ করেন এবং গোল্ডেন গ্লোব পুরস্কারের মনোনয়ন লাভ করেন। তিনি ১৯৮৬ সালের ''সামথিং ওয়াইল্ড'' ছবিতে কাজের জন্য সমাদৃত হন এবং ১৯৮৮ সালের ''ওয়ার্কিং গার্ল'' ছবিতে কাজ করে শ্রেষ্ঠ অভিনেত্রী বিভাগে একাডেমি পুরস্কারে মনোনীত হন এবং শ্রেষ্ঠ সঙ্গীতধর্মী বা হাস্যরসাত্মক অভিনেত্রী বিভাগে গোল্ডেন গ্লোব পুরস্কার অর্জন করেন। ১৯৯০-এর দশকে গ্রিফিথকে সমালোচকদের দ্বারা প্রশংসিত কয়েকটি ধারাবাহিকে কাজ করতে দেখা যায়। তিনি ''বাফালো গার্লস'' (১৯৯৫) ''আরকেও টুএইটিওয়ান'' (১৯৯৯) ধারাবাহিকে অভিনয় করে দুইবার শ্রেষ্ঠ পার্শ্ব অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। অন্যদিকে তিনি ''শাইনিং থ্রো'' (১৯৯২) ছবিতে তার কাজের জন্য সবচেয়ে খারাপ অভিনেত্রী বিভাগে ''মুলহল্যান্ড ফলস'' (১৯৯৬) ছবিতে তার কাজের জন্য সবচেয়ে খারাপ পার্শ্ব অভিনেত্রী বিভাগে গোল্ডেন রাসবেরি পুরস্কার লাভ করেন এবং ''দ্য বোনফায়ার অব দ্য ভেনেটাইজ'' (১৯৯০), ''বর্ন ইস্টারডে'' (১৯৯৩), ''টু মাচ'' (১৯৯৫), ''ক্রেজি ইন অ্যালাবামা'' (১৯৯৯), ''সেসিল বি. ডামেন্টেড'' (২০০০) ছবির জন্য সবচেয়ে খারাপ অভিনেত্রী বিভাগে গোল্ডেন রাসবেরি পুরস্কারে মনোনীত হন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী ডেমোক্র্যাট বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি বিষয়শ্রেণী:নিউ ইয়র্কের অভিনেত্রী চলচ্চিত্র অভিনেত্রী টেলিভিশন অভিনেত্রী নারী ব্লগার শিশু অভিনেত্রী গ্লোব পুরস্কার (সেরা অভিনেত্রী সঙ্গীতধর্মী বা হাস্যরসাত্মক চলচ্চিত্র) বিজয়ী
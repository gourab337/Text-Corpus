'''কোহিনূর''' ছিল ব্রিটিশ ভারতের একটি বাংলা মাসিক পত্রিকা। ==প্রকাশকাল== ১৮৯৮ সালের জুলাই মাসে (আষাঢ় ১৩০৫ বঙ্গাব্দ) কুষ্টিয়া থেকে প্রথম কোহিনূর পত্রিকা প্রকাশ হয়। তবে এরপর ফরিদপুরের পাংশা পরে কলকাতা থেকে পত্রিকা প্রকাশিত হত। এয়াকুব আলী চৌধুরীর বড় ভাই মোহাম্মদ রওশন আলী চৌধুরী ছিলেন পত্রিকার সম্পাদক। পরবর্তীতে রওশন আলী অসুস্থ হলে এয়াকুব আলী চৌধুরী সম্পাদনা করেছেন। পত্রিকা প্রকাশের জন্য কোহিনূর পরিচালক সমিতি নামে ৩৫ সদস্যের একটি পরিষদ ছিল। তিনপর্যায়ে মোট ১১ বছর ধরে পত্রিকা প্রকাশিত হয়েছে। প্রতি সংখ্যা তিন আনা এবং বার্ষিক দুই টাকায় পত্রিকা বিক্রি হত। তবে অসমর্থ ক্ষেত্রে দেড় টাকায় পত্রিকা বিক্রি হত। পত্রিকা তিন ফর্মা‌ ছাপা হত। ==লেখকবৃন্দ== কবি কায়কোবাদের মহাশ্মশান কাব্য কোহিনূর পত্রিকার ধারাবাহিক ছয় সংখ্যায় প্রকাশিত হয়। পত্রিকার অন্যান্য লেখকদের মধ্যে রয়েছেন আবদুল করিম সাহিত্যবিশারদ, শেখ ফজলল করিম, সৈয়দ এমদাদ আলী, মুহম্মদ শহীদুল্লাহ, মীর মশাররফ হোসেন, মোহাম্মদ লুতফর রহমান প্রমুখ। নতুন লেখকদের আবিরভাবে কোহিনূর পত্রিকা ভূমিকা রেখেছে। ==তথ্যসূত্র== পত্রিকা পত্রিকা সাহিত্য পত্রিকা সাহিত্যের ইতিহাস
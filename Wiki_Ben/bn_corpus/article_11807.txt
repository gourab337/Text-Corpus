রসায়নে '''অ্যালকোহল''' () বলতে এমন সব জৈব যৌগকে বোঝায় যাদের হাইড্রক্সিল কার্যকারী গ্রুপটি একটি অ্যালকাইল বা অ্যারাইল গ্রুপের কার্বনের সাথে একটি বন্ধনের মাধ্যমে যুক্ত থাকে। সাধারণভাবে অ্যালকোহলকে CnH2n+1OH এই সাধারণ সূত্রের মাধ্যমে প্রকাশ করা হয়ে থাকে। আলকোহল শব্দটি আরবি শব্দ "আল-কুহ" থেকে এসেছে যার অর্থ সাধারণভাবে ইথানল। ইথানল বর্ণহীন একধরনের উদ্বায়ী তরল যা গাঁজনের মাধ্যমে আখ থেকে তৈরি করা যায়। == শ্রেণীকরণ == আলকোহলকে সাধারণত প্রাইমারি (১ ডিগ্রি), সেকেন্ডারি (২ ডিগ্রি) টারসিয়ারি (৩ ডিগ্রি) এই তিনভাগে ভাগ করা হয়। ইথানল, আইসোপ্রোপাইল আলকোহল, টারসিয়ারি বিউটাইল অ্যালকোহল যথাক্রমে প্রাইমারি, সেকেন্ডারি টারসিয়ারি অ্যাকোহলের সবচাইতে সরল উদাহরণ। একমাত্র ব্যতিক্রম ফিনল (কার্বলিক এসিড) যার হাইড্রোক্সিল কার্যকারী গ্রুপ ফিনাইল (অ্যারাইল) গ্রুপের সাথে সাধারণ অ্যালকোহলের মত সরাসরি একটি বন্ধনের সাথে যুক্ত, কিন্তু যার রাসায়নিক ধর্ম সাধারণ অ্যালকোহলের থেকে সম্পূর্ণ আলাদা। তাই ফিনলকে আলকোহলের সমগোত্রীয় ধরা হয় না। == সাধারণ আলকোহল == সবচাইতে সরল বহুল ব্যবহৃত এ্যালকোহলের মধ্যে মিথানল ইথানল উল্লেখযোগ্য। == নামকরণ == IUPAC এর নিময় অনুসারে আলকেন-এর নামের শেষের "e" এর পরিবর্তে "ol" বসিয়ে সাধারণ ভাবে অ্যালকোহলের নামকরণ করা হয়। যেমন মিথেন ইথেন (Methane, Ethane) এর শেষের "e" এর পরিবর্তে "ol" বসিয়ে যথাক্রমে মিথানল ইথানল (Methanol, Ethanol) নামকরণ করা হয়। হাইড্রক্সিল কার্যকরী গ্রুপের অবস্থান বুঝাতে "e" এর পরিবর্তে "ol" বসানোর আগে সংখ্যা ব্যবহার করা হয়। যেমন CH3CH2CH2OH কে বলা হয় CH3CHOHCH3 কে বলা হয় প্রোপান-২-অল (propan-2-ol)। অন্যভাবে অ্যালকাইল গ্রুপ বা অন্য কোন কার্বন শৃঙ্খলের নামের শেষে অ্যালকোহল বসিয়েও নামকরণ করা হয়। যেমন মিথেন ইথেন থেকে আসে যথাক্রমে মিথাইল ইথাইল গ্রুপ এবং এদের সংশিষ্ট অ্যালকোহলকে বলা হয় মিথাইল অ্যালকোহল, ইথাইল অ্যালকোহল।
'''সরলা রায়''' (২৬শে নভেম্বর, ১৮৫৯ ২৯শে জুন, ১৯৪৬) ব্রিটিশ ভারতের একজন শিক্ষাবিদ ছিলেন। তিনি কলকাতা শহরে অবস্থিত গোখলে মেমোরিয়াল স্কুলের প্রতিষ্ঠাতা ছিলেন। == সংক্ষিপ্ত জীবনী == সরলা রায় বিখ্যাত ব্রাহ্ম সমাজ সংস্কারক দুর্গামোহন দাশের কন্যা ছিলেন। তার ভ্রাতার নাম ছিল সতীশ রঞ্জন দাশ এবং ভগিনীর নাম ছিল অবলা বসু। অবলা বসু কলকাতা শহরে অবস্থিত বঙ্গ মহিলা বিদ্যালয় এবং বেথুন স্কুলের প্রথম ছাত্রীদের মধ্যে অন্যতম ছিলেন। কলকাতা শহরে অবস্থিত প্রেসিডেন্সি কলেজের প্রথম ভারতীয় অধ্যক্ষ প্রসন্নকুমার রায়ের সঙ্গে তার বিবাহ সম্পন্ন হয়। স্বামীর সঙ্গে ঢাকা শহরে বাস করার সময় তিনি একটি মহিলাদের বিদ্যালয় স্থাপন করেন। কলকাতা শহরে তিনি অভিজাত পরিবারের মহিলাদের নৃত্যনাট্যে অংশগ্রহণ করার জন্য অনুপ্রেরণা যোগান। রবীন্দ্রনাথ ঠাকুর তার অনুরোধে ''মায়ার খেলা'' নামক নৃত্যনাট্য রচনা করেন এবং বেথুন স্কুলে এই নাটক প্রথম মঞ্চস্থ করা হয়। ১৯২০ খ্রিষ্টাব্দে তিনি কলকাতা শহরে গোখলে মেমোরিয়াল স্কুলের প্রতিষ্ঠা করেন। এছাড়া তিনি ব্রাহ্ম বালিকা শিক্ষালয়ের প্রথম সম্পাদিকার দায়িত্ব পালন করেন। তিনি মার্গারেট কুজিনস প্রতিষ্ঠিত অল ইন্ডিয়া উইমেনস কনফারেন্সের একজন নেতৃস্থানীয়া সদস্যাও ছিলেন। স্মাজকর্মী চারুলতা মুখোপাধ্যায় তার একমাত্র কন্যা ছিলেন। == তথ্যসূত্র == জন্ম মৃত্যু শিক্ষাবিদ আন্তর্জাতিক নারী দিবস অনলাইন এডিটাথনে তৈরীকৃত মানোন্নয়নকৃত নিবন্ধ
গৌতম বুদ্ধের মূর্তি। '''বুদ্ধ জয়ন্তী স্মারক পার্ক''' হল ভারতের রাজধানী নতুন দিল্লি শহরের দিল্লি শৈলশিরার দক্ষিণে অবস্থিত একটি উদ্যান। এই উদ্যানটি গৌতম বুদ্ধের ২৫০০তম জন্মজয়ন্তী উপলক্ষ্যে নির্মিত হয়। ১৯৬৪ সালের ২৫ অক্টোবর ভারতের তৎকালীন প্রধানমন্ত্রী লালবাহাদুর শাস্ত্রী শ্রীলঙ্কা থেকে আনীত বোধিবৃক্ষের একটি চারা এই উদ্যানে রোপণ করেন। উদ্যানের মধ্যে একটি কৃত্রিম দ্বীপে এক প্যাভিলিয়নে বুদ্ধের একটি মূর্তি রয়েছে। ১৯৯৩ সালে চতুর্দশ দলাই লামা এটি উৎসর্গ করেন। প্রতি বছর মে মাসে বৈশাখ পূর্ণিমায় এই উদ্যানে বুদ্ধ জয়ন্তী উদযাপিত হয়। == তথ্যসূত্র == উদ্যান মূর্তি স্মারক স্থল
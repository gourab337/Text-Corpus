'''বিদ্যা সিনহা সাহা মীম''' (জন্ম: ১০ নভেম্বর, ১৯৯২) বাংলাদেশের একজন মডেল, অভিনেত্রী এবং লেখিকা। ''লাক্স-চ্যানেল আই সুপারস্টার ২০০৭'' প্রতিযোগিতায় তিনি প্রথম-স্থান লাভ করেন। একই বছরে হুমায়ুন আহমেদ পরিচালিত ''আমার আছে জল'' চলচ্চিত্রের মাধ্যমে তার চলচিত্রে অভিষেক হয়। ''জোনাকির আলো'' চলচ্চিত্রে অভিনয় করে ৩৯তম জাতীয় চলচ্চিত্র পুরস্কারে মৌসুমীর সাথে যৌথভাবে শ্রেষ্ঠ অভিনেত্রীর পুরস্কার অর্জন করেন। ==প্রাথমিক জীবন== মীম বাংলাদেশের রাজশাহী জেলার বাঘা উপজেলায় ১০ নভেম্বর, ১৯৯২ সালে জন্মগ্রহণ করেন। তিনি বৃশ্চিক রাশির জাতিকা। মিমের বাবা বিরেন্দ্র নাথ সাহা একজন শিক্ষক এবং মা ছবি সাহা একজন গৃহিনী। বাবা সরকারি কলেজের শিক্ষক হওয়ায় বিভিন্ন জেলায় ঘুরে বড় হয়েছেন মিম। বাবার চাকরিসুত্রে ভোলা জেলা এবং কুমিল্লায় ছিলেন বেশ কিছু সময়। কিন্তুু তার কাছে তার প্রিয় জেলা হল তার জন্মস্থান রাজশাহী জেলা। মীমের ছোট একটি বোন আছে যার নাম প্রজ্ঞা সিনহা সাহা মমি। লাক্স-চ্যানেল আই সুপারস্টার প্রতিযোগিতায় এসেছিলেন মা-বাবার অনুপ্রেরণায়। == শিক্ষা জীবন == রাজশাহীতে জন্ম হলেও বেড়ে উঠেছেন ভোলায়, এসএসসি এইচএসসি পড়াশোনা করেছেন কুমিল্লায়। সাউথ ইস্ট ইউনিভার্সিটি বাংলা ভাষা সাহিত্য বিভাগের ছাত্রী মীম এসএসসিতে কুমিল্লা বোর্ডের অধীনে নবাব ফয়জুন্নেছা সরকারি বালিকা উচ্চ বিদ্যালয় থেকে বিজ্ঞান বিভাগে "গোল্ডেন প্লাস" পেয়ে পাস করেন। এইচএসসিতে কুমিল্লা ভিক্টোরিয়া সরকারি কলেজ থেকে মানবিক বিভাগে "এ" পেয়েছেন। == কর্মজীবন == === অভিনেত্রী === হুমায়ুন আহমেদ পরিচালিত ''আমার আছে জল'' চলচ্চিত্রে অসাধারন অভিনয় করে মীম সবার নজরে আসেন। এই চলচ্চিত্রে অভিনয় করে তিনি মেরিল-প্রথম আলো পুরস্কার-এ সমালোচকদের বিচারে শ্রেষ্ঠ চলচ্চিত্র অভিনয়শিল্পীর পুরস্কার লাভ করেন। পরের বছর ২০০৯ সালে মীম অভিনয় করেন জাকির হোসেন রাজু পরিচালিত ''আমার প্রাণের প্রিয়া'' ছায়াছবিতে। যাতে তার বিপরীতে অভিনয় করেন শাকিব খান। এই ছায়াছবির জন্য তিনি মেরিল-প্রথম আলো পুরস্কার-এ তারকা জরিপে শ্রেষ্ঠ চলচ্চিত্র অভিনয়শিল্পীর পুরস্কারের জন্য মনোনীত হন। এর সাথে সাথে মীম ছোট পর্দায় বেশ কিছু নাটকেও নিয়মিত অভিনয় করেন। ২০১৩ সালে মিজানুর রহমান আরিয়ানের অপরাধধর্মী ''ট্রাম্প কার্ড'' নাটকে অভিনয় করেন। নাটকটি ঈদুল ফিতরে আরটিভিতে প্রচারিত হয়। এরই অনুবর্তী পর্ব ''ট্রাম্প কার্ড ২'' একই বছর ঈদুল আযহায় আরটিভিতে প্রচারিত হয়। এরপর লম্বা বিরতি নিয়ে ২০১৪ সালে পহেলা বৈশাখে খালিদ মাহমুদ মিঠু পরিচালিত ''জোনাকির আলো'' মুক্তি পায়। ত্রিভুজ প্রেমের গল্পে তার বিপরীতে অভিনয় করেন মামনুন হাসান ইমন কল্যাণ কোরাইয়া। ছায়াছবিটি ব্যবসায়িক সফলতার মুখ না দেখলেও তার গ্ল্যামার প্রশংসিত হয়। এই চলচ্চিত্রে সমাজকর্মী 'কবিতা' চরিত্রে অভিনয়ের জন্য তিনি ৩৯তম জাতীয় চলচ্চিত্র পুরস্কারে মৌসুমীর সাথে যৌথভাবে শ্রেষ্ঠ অভিনেত্রীর পুরস্কার অর্জন করেন। এরপর মুক্তি পায় তার পরবর্তী ছায়াছবি মুহাম্মদ মোস্তফা কামাল রাজ পরিচালিত ''তারকাঁটা''। এতে তার সঙ্গে আরও অভিনয় করেন আরিফিন শুভ মৌসুমী। ছবিটি সম্পর্কে পরবর্তীকালে মীম বলেন যে এই ছবিটি তার না করাই ভালো ছিল এবং কারণ হিসেবে বলেন, "এই ছবির গল্প শুনেছি একরকম, শুটিং শেষ করে দেখেছি আরেক রকম।" ২০১৫ সালের ঈদুল ফিতরে মীমের বহুল প্রতীক্ষিত ছবি ''পদ্ম পাতার জল'' মুক্তি পায়। ছবিটি কম সংখ্যক হলে মুক্তি পেলেও ভালো ব্যবসা করেছে। তাছাড়া মীম যৌথ প্রযোজনার ছায়াছবি ''ব্ল্যাক''-এ অভিনয় করেছেন। ছবিটি ২০১৫ সালের ২৭ নভেম্বর ভারতে ডিসেম্বর বাংলাদেশে প্রায় ২০০টি হলে মুক্তি পায়। রাজা চন্দ পরিচালিত এই ছায়াছবিতে তার বিপরীতে অভিনয় করেন কলকাতার জনপ্রিয় নায়ক সোহম চক্রবর্তী। ২০১৬ সালে ভালোবাসা দিবসে মুক্তি পায় মীম অভিনীত ''সুইটহার্ট''। ছায়াছবিটি পরিচালনা করেন শাহীন-সুমন পরিচালক জুটির ওয়াজেদ আলী সুমন। এতে তার বিপরীতে অভিনয় করেন বাপ্পি চৌধুরী এবং একটি বিশেষ চরিত্রে অভিনয় করেন রিয়াজ। ঈদুল ফিতরের তৃতীয় দিন আরটিভিতে প্রচারিত হয় টেলিছবি ''সেই মেয়েটি''। মিজানুর রহমান আরিয়ান নির্মিত টেলিছবিতে তার বিপরীতে ছিলেন তাহসান রহমান খান। বছরের শেষে মুক্তি পায় অনন্য মামুন পরিচালিত ''আমি তোমার হতে চাই''। এই ছবিতেও তার বিপরীতে অভিনয় করেছেন বাপ্পি চৌধুরী। ২০১৭ সালে ফেব্রুয়ারিতে মুক্তি পায় তানিয়া আহমেদের পরিচালনায় ''ভালোবাসা এমনই হয়''। এই ছবিতে তার বিপরীতে অভিনয় করেন ইরফান সাজ্জাদ। ফেব্রুয়ারিতে ভালোবাসা দিবসে বাংলাভিশনে প্রচারিত হয় নাট্য নির্মাতা মাবরুর রশিদ বান্নার ''তোমার পিছু পিছু''। এতে তার বিপরীতে অভিনয় করেন তাহসান রহমান খান। ২০১৮ সালে তাকে মনতাজুর রহমান আকবরের ''দুলাভাই জিন্দাবাদ'', সৈকত নাসিরের ''পাষাণ'' ''সুলতান দ্য সেভিয়ার'' চলচ্চিত্রে দেখা যায়। এছাড়া নির্মাণাধীন রয়েছে তারেক শিকদারের ''দাগ'', তেলেগু নায়ক অরিন্দমের বিপরীতে ''রকি''। === মডেল শুভেচ্ছাদূত === মীম ২০১৬ সালের ফেব্রুয়ারি মাসে এক বছরের চুক্তিতে ল্যাপটপ ব্রান্ড এসারের শুভেচ্ছাদূত হন। মে মাসে গ্রামীণফোনের একটি বিজ্ঞাপনে মডেল হিসেবে কাজ করেন। আদনান আল রাজীব নির্দেশনায় এই বিজ্ঞাপনে আরও আছেন গায়ক মডেল তাহসান রহমান খান। আগস্ট মাসে ইউনিলিভারের সাবান লাক্সের শুভেচ্ছাদূত হন এবং পাঁচটি বিজ্ঞাপনের মডেল হন। === লেখিকা === ২০১২ সালের অমর একুশে গ্রন্থমেলায় মীমের প্রথম গল্পের বই ''শ্রাবণের বৃষ্টিতে ভেজা'' প্রকাশিত হয়। তার পরের বছর অর্থাৎ ২০১৩ সালের বইমেলায় প্রকাশিত হয় তার উপন্যাস ''পূর্ণতা''। উপন্যাসটি সম্পর্কে মীম বলেন, "একটি মেয়ের গল্প নিয়ে আমার উপন্যাস। মেয়েটির জীবনের কয়েকটি অধ্যায়, টানাপোড়েন আর সংগ্রামের কথা রয়েছে তাতে।" দুইটি বই-ই প্রকাশ করে শব্দশিল্প প্রকাশনী। == চলচ্চিত্র == বছর চলচ্চিত্র চরিত্র পরিচালক দেশ টীকা ২০০৮ ''আমার আছে জল'' দিলশাদ হুমায়ুন আহমেদ বাংলাদেশ প্রথম চলচ্চিত্র '''বিজয়ী:''' মেরিল-প্রথম আলো পুরস্কার সমালোচকদের রায়ে শ্রেষ্ঠ অভিনেত্রী পুরস্কার ২০০৯ ''আমার প্রাণের প্রিয়া'' প্রিয়াঙ্কা জাকির হোসেন রাজু বাংলাদেশ '''মনোনীত:''' মেরিল প্রথম আলো পুরস্কার তারকা জরিপে শ্রেষ্ঠ অভিনেত্রী পুরস্কার ২০১৪ ''জোনাকির আলো'' কবিতা খালিদ মাহমুদ মিঠু বাংলাদেশ '''বিজয়ী:''' জাতীয় চলচ্চিত্র পুরস্কার শ্রেষ্ঠ অভিনেত্রী (মৌসুমীর সাথে যৌথভাবে) ''তারকাঁটা'' মুহাম্মদ মোস্তফা কামাল রাজ বাংলাদেশ ২০১৫ ''পদ্ম পাতার জল'' ফুলেশ্বরী তন্ময় তানসেন বাংলাদেশ ২০১৫ ''ব্ল্যাক'' টিনা রাজা চন্দ ভারত বাংলাদেশ ভারত-বাংলাদেশ যৌথ প্রযোজনার চলচ্চিত্র ২০১৬ ''সুইটহার্ট'' প্রিলিনা ওয়াজেদ আলী সুমন বাংলাদেশ ''আমি তোমার হতে চাই'' শ্রেয়া অনন্য মামুন বাংলাদেশ ২০১৭ ''ভালোবাসা এমনই হয়'' তানিয়া আহমেদ বাংলাদেশ ''পাষাণ'' সৈকত নাসির বাংলাদেশ নির্মাণাধীন ''দুলাভাই জিন্দাবাদ'' যমুনা মনতাজুর রহমান আকবর বাংলাদেশ নির্মাণাধীন == টেলিভিশন == === নাটক === বছর শিরোনাম পরিচালক চ্যানেল টীকা ২০১২ ''১ হাজার টাকা'' যুবরাজ খান ২০১৩ ''ট্রাম্প কার্ড'' মিজানুর রহমান আরিয়ান আরটিভি ঈদুল ফিতরে প্রচারিত ''ট্রাম্প কার্ড ২'' মিজানুর রহমান আরিয়ান আরটিভি ঈদুল আযহায় প্রচারিত ২০১৪২০১৫ ''ওল্ড ইজ গোল্ড'' ''উদ্দেশ্য নেই'' মাবরুর রশিদ বান্না ''শেষের গল্প'' ''ভালোবাসার ভূবনে'' ''দেবদাস হতে চাই'' ''গল্পটি তোমার আমার'' মিজানুর রহমান আরিয়ান ২০১৬ ''সেই মেয়েটা'' মিজানুর রহমান আরিয়ান আরটিভি ঈদুল ফিতরে প্রচারিত ২০১৭ ''তোমার পিছু পিছু'' মাবরুর রশিদ বান্না বাংলাভিশন ভালোবাসা দিবসের বিশেষ নাটক === টিভি অনুষ্ঠান === বছর অনুষ্ঠান উপস্থাপক চ্যানেল টীকা ২০১৬ আমার ছবি আমার গান মীম একুশে টেলিভিশন নিজের ছবির গান নিয়ে অনুষ্ঠান রান্না এখন জলসা ঘরে প্রিয়াংকা স্টার জলসা রান্না বিষয়ক অনুষ্ঠান ২০১৬ টলিউড রিপোর্টার সোহম চক্রবর্তী সংগীত বাংলা ছবি বিষয়ক অনুষ্ঠান == পুরস্কার সম্মাননা == ;জাতীয় চলচ্চিত্র পুরস্কার বছর বিভাগ চলচ্চিত্র ফলাফল ২০১৬ শ্রেষ্ঠ অভিনেত্রী ''জোনাকির আলো'' (২০১৪) (মৌসুমীর সাথে যৌথভাবে) ;মেরিল-প্রথম আলো পুরস্কার বছর বিভাগ চলচ্চিত্র ফলাফল '''তারকা জরিপ পুরস্কার''' ২০১০ শ্রেষ্ঠ চলচ্চিত্র অভিনেত্রী ''আমার প্রাণের প্রিয়া'' (২০০৯) '''সমালোচক পুরস্কার''' ২০০৯ শ্রেষ্ঠ চলচ্চিত্র অভিনেত্রী (সমালোচক) ''আমার আছে জল'' (২০০৮) ;ভারত-বাংলাদেশ চলচ্চিত্র পুরস্কার বছর বিভাগ চলচ্চিত্র ফলাফল ২০১৯ বিশেষ জুরি পুরস্কার ''দাগ হৃদয়ে'' == তথ্যসূত্র == == বহি:সংযোগ == জন্ম ব্যক্তি অভিনেত্রী বিষয়শ্রেণী:২১শ শতাব্দীর বাংলাদেশী অভিনেত্রী চলচ্চিত্র অভিনেত্রী চলচ্চিত্র অভিনেত্রী নাট্য অভিনেত্রী টেলিভিশন অভিনেত্রী নারী মডেল হিন্দু প্রাক্তন শিক্ষার্থী আলো পুরস্কার বিজয়ী অভিনেত্রী বিভাগে জাতীয় চলচ্চিত্র পুরস্কার (বাংলাদেশ) বিজয়ী ভিক্টোরিয়া সরকারি কলেজের প্রাক্তন শিক্ষার্থী শিক্ষক চ্যানেল আই সুপারস্টার
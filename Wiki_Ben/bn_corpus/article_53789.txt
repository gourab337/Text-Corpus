'''অঙ্গীকার স্মৃতিসৌধ''' হল চাঁদপুর জেলার একাত্তরের শহীদদের স্মরণে তৈরি করা একটি ভাস্কর্য বা স্মৃতিসৌধ। ==ইতিহাস== একাত্তরের মহান মুক্তিযুদ্ধের শহীদদের স্মরণে ১৯৮৯ সালে তৈরি করা হয় চাঁদপুর জেলার এই অঙ্গীকার স্মৃতিসৌধটি। এই স্মৃতিসৌধটির স্থপতি হচ্ছেন অপরাজেয় বাংলার শিল্পী প্রফেসর সৈয়দ আবদুল্লাহ খালিদ। মূলত তখনকার সময়ের চাঁদপুর জেলা প্রশাসক এস,এম শামছুল আলমের জোর প্রচেষ্টায় এই স্মৃতিসৌধটি নির্মিত হয়। এটি চাঁদপুর জেলার মুক্তিযোদ্ধা সড়কের পাশের লেকে অবস্থিত। স্মৃতিসৌধটি উদ্বোধন করেন সাবেক রাষ্ট্রপতি হুসেইন মুহাম্মদ এরশাদ। ==নকশা এবং স্মৃতিসৌধ নির্মাণ== স্মৃতিসৌধটি নকশা করেন অপরাজেয় বাংলার শিল্পী প্রফেসর সৈয়দ আবদুল্লাহ খালিদ। এটিতে একটি হাত অস্ত্রের নকশা করা হয়েছে। স্মৃতিসৌধটি একটি লেকের মাঝখানে নির্মাণ করা হয়। মূল সড়ক থেকে লেকের উপর দিয়ে স্মৃতিসৌধটিতে যেতে সরল রাস্তা রয়েছে। ==অঙ্গীকার স্মৃতিসৌধের নকশার তাৎপর্য== একাত্তরের স্বাধীনতা যুদ্ধে মুক্তিযোদ্ধাদের দেশ স্বাধীন করার লক্ষ্যে অঙ্গীকারের প্রতীক হিসেবে এই স্মৃতিসৌধটি তৈরি করা হয়েছে। স্মৃতিসৌধটির হাত এবং হাত দিয়ে অস্ত্র ধরে উপরে হাত তুলে মুক্তিযুদ্ধে অঙ্গীকারের প্রতিচ্ছবি হিসেবে তুলে ধরা হয়েছে। যার মাধ্যমে দেশ স্বাধীন করা এবং রক্ষার অঙ্গীকার হিসেবে তুলে ধরা হয়েছে। ==আরও দেখুন== রক্তধারা স্মৃতিসৌধ ==তথ্যসূত্র== == বহিঃসংযোগ == ইতিহাস মিনার স্বাধীনতা যুদ্ধের স্মৃতিস্তম্ভ জেলার দর্শনীয় স্থান
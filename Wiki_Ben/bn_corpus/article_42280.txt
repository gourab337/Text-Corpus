জংলি ঝুমকো '''জংলি ঝুমকো''' হল ঝোপ-ঝাড় বনে জঙ্গলে বেড়ে ওঠা এক ধরনের লতা জাতীয় ফুল গাছ বিশেষ। এটি আরোহী লতা। আকর্ষীর মাধ্যমে কোনো ধারককে আঁকড়ে ধরে বেয়ে ওঠে। লতার বৈজ্ঞানিক নাম Passiflora foetida এবং ইংরেজি নাম Wild Passion Flower। এটি Passifloraceae পরিবারের অন্তর্ভুক্ত। ==আবাসস্থল== বাংলাদেশ, মিয়ানমার, শ্রীলঙ্কা, চীন, মাদাগাস্কার উত্তর অস্ট্রেলিয়ায় লতার বিস্তৃতি রয়েছে। তবে অনুমান করা হয়, এর আদি আবাস দক্ষিণ আমেরিকা, যা পরবর্তীকালে উষ্ণমণ্ডলীয় এলাকায় ছড়িয়ে পড়েছে। ==ফুল== জংলি ঝুমকো প্রজাতিটির ফুলের রং দুই ধরনের হয়। সাদা বেগুনি। তবে সাদা রঙা ফুল সহজে দেখা যায় না। বেগুনি রংটিই বেশি দেখা যায়। ফুল সুগন্ধি নয়, তবে দেখতে আকর্ষণীয়। বৃতি পাঁচটি, দল পাঁচটি এবং বৃতি নল থেকে কিছুটা খাটো। ফুল ফোটার সময় মে থেকে ডিসেম্বর পর্যন্ত। ==পাতা== পাতা একান্তর দুই খাঁজ বিশিষ্ট। ==ফল== ফল বহুবীজী। ফল পাকলে কমলা লাল বর্ণ ধারণ করে। পাকা ফল খাওয়া যায়। স্বাদে মিষ্টি রসাল। কিন্তু কাঁচা ফল বিষাক্ত। তাই ভক্ষণযোগ্য নয়। ==ব্যবহার== পৃথিবীর বিভিন্ন দেশে বেড়া দিতে এবং বাড়ির চারপাশের উন্মুক্ত স্থান ঢাকার জন্য লতা লাগানো হয়। ==বংশবিস্তার== বীজ দ্বারা বংশবৃদ্ধি ঘটে। পানি জমে থাকে না রকম রোদ-ছায়াময় জায়গায় লতা ভালো জন্মে। ==বাংলাদেশে এর বর্তমান অবস্থা== বাংলাদেশের পাহাড়ি বন থেকে আবাসস্থল ধ্বংসের ফলে এবং অতিরিক্ত গাছ কাটার কারণে লতাটি দিন দিন কমে যাচ্ছে। বুনো ফুলটি অবহেলিত অরক্ষিতও বটে। পাহাড়ি এলাকায় বন বিনাশ, আবাসস্থল ধ্বংস, নগরায়ণ, প্রাকৃতিক জমি কৃষিতে রূপান্তর এবং জলাশয়ের সংকোচনের ফলে বুনো ফুলের প্রজাতিটি হারিয়ে যাচ্ছে। ==তথ্যসূত্র== ==বহিঃসংযোগ== Floridata.com: ''Passiflora incarnata'' ''Passiflora incarnata'': information and pictures University of Florida Extension USDA plant profile for purple passionflower includes photographs of flowers and fruits. ফুল
হচ্ছে সৈয়দ সালাহউদ্দিন জাকী পরিচালিত ১৯৮০ সালের সাদাকালো রোমান্টিক-নাট্য চলচ্চিত্র। ছবিটির কাহিনী, চিত্রনাট্য সংলাপ লিখেছেন পরিচালক সালাহউদ্দিন জাকী নিজেই। এটি সালাহউদ্দিন জাকীর প্রথম চলচ্চিত্র পরিচালনা। এতে নাম ভূমিকায় অভিনয় করেছেন সুবর্ণা মুস্তাফা এবং অন্যান্য চরিত্রে অভিনয় করেছেন রাইসুল ইসলাম আসাদ, নাসির উদ্দীন ইউসুফ, তারিক আনাম খান, নায়লা আজাদ নূপুর, সৈয়দ হাসান ইমাম। এই চলচ্চিত্রের মধ্য দিয়ে সুবর্ণা মুস্তাফার চলচ্চিত্রে অভিষেক হয়। এছাড়া ছবির সকল চরিত্রে নাম তাদের প্রকৃত নামেই। ''ঘুড্ডি'' ১৯৮০ সালের ১৯ ডিসেম্বর বাংলাদেশে মুক্তি পায়। সৈয়দ সালাহউদ্দিন জাকী এই ছবির জন্য ৬ষ্ঠ জাতীয় চলচ্চিত্র পুরস্কারে শ্রেষ্ঠ সংলাপ রচয়িতা এবং শফিকুল ইসলাম স্বপন শ্রেষ্ঠ চিত্রগ্রাহক বিভাগে পুরস্কার অর্জন করে। আসাদ নামক এক যুবক, ঢাকা শহরের হাতিরপুল কিংবা ফকিরাপুলের পানির ট্যাংকের কাছে একটি টিনের ঘরে বাস করে, শিক্ষিত কিন্তু বেকার এবং এবং তার কাছে টাকাপয়সা প্রায় থাকেনা বললেই চলে, সকালে তার এক বন্ধুর লন্ড্রিতে সময় কাটায়, দুপুরে বন্ধুর মতিঝিলের অফিসে খায় এবং আড্ডা দেয়। বন্ধুর লন্ড্রি থেকে সে জামা নিয়ে বাইরে ঘুরতে বেরোয়, সে তার রিকশা ভাড়াও তার বন্ধুর কাছ থেকে নেয়। আসাদ তার বন্ধুর সাথে হোটেল যায় গাড়িতে করে, যেটা তার বন্ধুরই গাড়ি, আসাদের বন্ধু হোটেলের ভেতরে চলে গেলে আসাদ গাড়ির বাইরে দাঁড়ায় এবং এক তরুণী তাকে বলে যে তার গাড়িটি বের করার জন্য আসাদের গাড়িটি সরাতে হবে, আসাদ তার বন্ধুকে গাড়ির ড্রাইভার সাজায়, বলে যে তার কাছ থেকে চাবি আনতে হবে, তার কাছ থেকে চাবি নিয়ে আসে, দেখা যায় তরুণীটির গাড়ি স্টার্ট হচ্ছেনা, তারপর আসাদ তরুণীটিকে গাড়িতে উঠিয়ে গাড়ি চালিয়ে তার বন্ধুর সামনে দিয়েই চলে যায়। আসাদের বন্ধুর লন্ড্রিতে গাড়ি থামাতে বলে সে তরুণীটি, আসা গাড়ি থামায় এবং তরুণীটি কাপড় বদলে আসে। রাস্তায় এক বান্ধবীর সঙ্গে দেখা হয়ে যায় তরুণীটির এবং সে তাকে 'ঘুড্ডি' বলে ডাকছিলো। আসাদ ঘুড্ডির বাড়ি সামনে এসে পড়লে ঘুড্ডি তাকে তার নাম জিজ্ঞেস করে, আসাদ মিথ্যে নাম বলে যে, 'মহাব্বাত আলী'। ঘুড্ডি পুনরায় একদিন আসাদের বন্ধুর লন্ড্রিতে যায় এবং আসাদ তাকে অনুসরণ করতে করতে শ্যামলী সিনেমা হলে চলে যায়, তার কাছে টাকা থাকেনা। ওখানে ক্যান্টিনে পেপসি আর ভেজিটেবল রোলের বিল সে দিতে গিয়ে থতমত খায়। এভাবে আসাদ আর ঘুড্ডি অনেক ঘোরাঘুরি আর আড্ডা দিতে দিতে একে অপরের প্রেমে পড়ে যায়। ==কুশীলব== রাইসুল ইসলাম আসাদ আসাদ/মহাব্বাত আলী সুবর্ণা মুস্তাফা সুবর্ণা/ঘুড্ডি নাসির উদ্দীন ইউসুফ বাচ্চু তারিক আনাম খান তারিক নায়লা আজাদ নূপুর নূপুর সৈয়দ হাসান ইমাম মিঃ হাসান, ঘুড্ডির বাবা গোলাম মুস্তাফা মাঝি হ্যাপী আখন্দ হ্যাপী, বিশেষ দৃশ্যে ফরিদ আলী মাহবুব আলী রোকেয়া আব্বাস মামুন চৌধুরী অরুণ দত্ত ==সঙ্গীত== ''ঘুড্ডি'' চলচ্চিত্রের সঙ্গীত পরিচালনা করেছেন লাকী আখন্দ। গীত রচনা করেছেন কাওসার আহমেদ চৌধুরী। গানে কণ্ঠ দিয়েছেন হ্যাপী আখন্দ, শাহনাজ রহমতুল্লাহ শিমুল ইউসুফ লিনু বিল্লাহ। ===গানের তালিকা=== ==মূল্যায়ন== ===সমালোচকদের প্রতিক্রিয়া=== চলচ্চিত্র সমালোচক নাজমুল হাসান দারাশিকো ''সাপ্তাহিক অনন্যা''য় এক সমালোচনায় এই চলচ্চিত্র সম্পর্কে লিখেছেন, "এটি বাজারী চলচ্চিত্র নয়, তবে তা তৃপ্তিদায়ক এবং সত্যিকারের একটি বাংলাদেশী প্রেমের ছবি। মুক্তিযুদ্ধ পরবর্তী বাংলাদেশের চিত্র ফুটে উঠেছে এর সংলাপ, চরিত্রায়ণ এবং ঘটনাপ্রবাহে।" বিডিনিউজের লেখক নাদির জুনাইদ ছবিটিকে "বাংলাদেশের প্রথাবিরোধী প্রতিবাদী চলচ্চিত্র" বলে উল্লেখ করেছেন। তিনি ছবিটি সম্পর্কে আরও বলেন "নান্দনিক নির্মাণশৈলী, রাজনৈতিক সমালোচনা, অভিনয় এবং কাহিনীর অগতানুগতিকতা, বক্তব্যের গভীরতা বিভিন্ন বিচারেই ছিল সমসাময়িক বাংলাদেশী ছবি থেকে ভিন্ন। কাহিনী, নির্মাণপদ্ধতি, রাজনৈতিক বক্তব্য প্রভৃতি দিক থেকে ছবিটিকে গতানুগতিক বাংলাদেশী ছবি থেকে ব্যতিক্রমী করে তোলার ক্ষেত্রে পরিচালকের সফলতার কারণে বাংলাদেশে পর্যন্ত নির্মিত বিকল্প ধারার চলচ্চিত্রসমূহের মধ্যে ঘুড্ডি অন্যতম শক্তিশালী ছবি হিসেবে বিবেচিত হওয়ার যোগ্য।" ===পুরস্কার=== '''জাতীয় চলচ্চিত্র পুরস্কার''' '''বিজয়ী:''' শ্রেষ্ঠ সংলাপ রচয়িতা সৈয়দ সালাহউদ্দিন জাকী '''বিজয়ী:''' শ্রেষ্ঠ চিত্রগ্রাহক শফিকুল ইসলাম স্বপন ==তথ্যসূত্র== ==বহিঃসংযোগ== চলচ্চিত্র দশকের নাট্য চলচ্চিত্র দশকের প্রণয়ধর্মী নাট্য চলচ্চিত্র চলচ্চিত্র রোমান্টিক চলচ্চিত্র নাট্য চলচ্চিত্র প্রণয়ধর্মী নাট্য চলচ্চিত্র সাদাকালো চলচ্চিত্র ভাষার চলচ্চিত্র সালাহউদ্দিন জাকী পরিচালিত চলচ্চিত্র
'''শাকিলা শর্মা''' (জন্ম ২৮ ফেব্রুয়ারি ১৯৬২) যিনি '''শাকিলা জাফর''' নামে অধিক পরিচিত, হলেন একজন বাংলাদেশী গায়িকা। তিনি দীর্ঘকাল ধরে বাংলাদেশী মিডিয়ায় কাজ করছেন। তিনি তার কর্মজীবনে অসংখ্য গান গেয়েছেন। তার উল্লেখযোগ্য গানের মধ্যে রয়েছে ‘বন্ধু আইব পালকি নিয়া আমার বাড়ি রে’, ‘আকাশ ছুঁতে পারনি বলে নীলিমার জন্য হাহাকার’, ‘পাথরের পৃথিবীতে কাঁচের হৃদয়’, ‘পৃথিবীকে সাক্ষী রেখে’, ‘পাইছি গো পাইছি গো আজকে তোমায় পাইছি গো’সহ প্রভৃতি। == প্রাথমিক জীবন == শাকিলা ২৮ ফেব্রুয়ারি ১৯৬২ সালে পাকিস্তানের করাচিতে জন্মগ্রহণ করেন। তার পিতা পাকিস্তানের শিল্প উন্নয়ন ব্যাংকের একজন কর্মকর্তা হওয়ার সুবাদে শৈশবে পাকিস্তানে বড় হন। ১৯৭০ সালে শাকিলা বাংলাদেশে ফিরে আসেন এবং ''উইলস লিটল ফ্লাওয়ার স্কুলে'' ভর্তি হন। তিনি ঢাকা বিশ্ববিদ্যালয় থেকে দর্শন বিভাগে স্নাতক ডিগ্রী সম্পন্ন করেন। == কর্মজীবন == শাকিলার কর্মজীবন শুরু হয় ১৯৮৩ সালে বাংলাদেশ টেলিভিশনের অনুষ্ঠান ''যদি কিছু মনে না করেন'' 'তুলা রাশির মেয়ে' নামক গান গাওয়ার মাধ্যমে। গানটি জ্যোতিষশাস্ত্র বিষয়ক ছিলো। তিনি শুভ্র দেবের সাথে যৌথ ভাবে অনেক গান গেয়েছেন। এছাড়া তিনি নজরুলগীতি গাওয়ার জন্য বিখ্যাত। == পারিবারিক জীবন == শাকিলা প্রথমে মান্না জাফরকে বিয়ে করেন। বিয়ের পর তার নামের সাথে "জাফর" যুক্ত হয়। এই দম্পতির একটি সন্তান আছে। কিন্তু শাকিলা মান্না জাফরের মধ্যে বিবাহ বিচ্ছেদের ঘটনা ঘটে। এর দীর্ঘদিন পর শাকিলা ভারতের মুম্বাই শহরের রবি শর্মা নামের একজন কবিকে বিবাহ করেন। বিয়ের পর তার নাম হয় শাকিলা শর্মা। == তথ্যসূত্র == প্যারামিটার থাকা উদ্ধৃতিসহ পাতা নারী সঙ্গীতজ্ঞ গায়িকা সঙ্গীত ব্যক্তি
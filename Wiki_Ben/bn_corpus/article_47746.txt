'''হোছনাবাদ লালানগর উচ্চ বিদ্যালয়''' বাংলাদেশের চট্টগ্রাম জেলার একটি শিক্ষা প্রতিষ্ঠান। == অবস্থান == প্রতিষ্ঠানটি চট্টগ্রাম জেলার রাঙ্গুনিয়া উপজেলার লালানগর ইউনিয়নে অবস্থিত। == ইতিহাস == ১৯৯০ সালে তৎকালীন বৃহত্তর হোছনাবাদ ইউনিয়নের সাবেক চেয়ারম্যান বিশিষ্ট সমাজকর্মী শিক্ষানুরাগী জনাব মোহাম্মদ ইউনুছ তালুকদারের একান্ত উদ্যোগে বিদ্যালয়টি প্রতিষ্ঠা করেন। নিজ নামে এওয়াজ প্রাপ্ত এবং খরিদা ১.১৮ একর ভূমি বিদ্যালয়ের নামে তিনি দান করেন। ১৯৯১ সাল থেকে অষ্টম শ্রেণী পর্যন্ত শিক্ষা কার্যক্রম শুরু হলেও ১৯৯১ সালের ২৯ এপ্রিলের প্রলয়ংকারী ঘুর্ণিঝড়ে শিক্ষা কার্যক্রম সহ বিদ্যালয়ের অবকাঠামোর ব্যাপক ক্ষতি হয়। পরবর্তীতে ১৯৯৪ সালে নবম শ্রেণী পর্যন্ত ভর্তির মাধ্যমে বিদ্যালয়টি নতুনভাবে যাত্রা শুরু করে। পরবর্তী বছরেই বিদ্যালয়টি সরকারিভাবে স্বীকৃতি লাভ করে এবং ১৯৯৭ সালে সর্বপ্রথম এসএসসি পরীক্ষায় অংশগ্রহণ করে। == ব্যবস্থাপনা == বিদ্যালয় পরিচালনার জন্য জনাব সিরাজুল করিম বিপ্লব কে সভাপতি করে ১২ জন বিশিষ্ট একটি পরিচালনা পরিষদ রয়েছে। == শিক্ষকবৃন্দ == বিদ্যালয়ের প্রধান শিক্ষক বাবু বাদল কুমার বড়ুয়া। == অবকাঠামো == বিদ্যালয়ের মূল ভবনটি একটি দ্বিতল ভবন। এতে নয়টি শ্রেণীকক্ষ, প্রধান শিক্ষকের কার্যালয়, সহকারী প্রধান শিক্ষকের কার্যালয়, শিক্ষক মিলনায়তন, বিজ্ঞানাগার, গ্রন্থাগার ছাত্রী মিলনায়তন আছে। এছাড়াও বিদ্যালয়ের সামনে একটি খেলার মাঠ রয়েছে। == শিক্ষা কার্যক্রম == প্রতিষ্ঠানে সহ-শিক্ষা ব্যবস্থা রয়েছে। বর্তমানে চার শতাধিক শিক্ষার্থী বিদ্যালয়ে অধ্যয়নরত আছে। == ফলাফল কৃতিত্ব == বিগত বছরের পাশের হার ৯৭.৯৬%। == আরো দেখুন == রাঙ্গুনিয়া উপজেলার শিক্ষা প্রতিষ্ঠানের তালিকা == তথ্যসূত্র == == বহিঃসংযোগ == উপজেলার শিক্ষা প্রতিষ্ঠান
গণেশ (আনুমানিক ১৭৩০ সাল), বশোলী চিত্রকলা। '''বশোলী''' হল ভারতের জম্মু কাশ্মীর রাজ্যের কাঠুয়া জেলায় অবস্থিত একটি শহর। এটি সমুদ্রপৃষ্ঠ থেকে ১৮৭৬ ফুট উচ্চতায় রাবী নদীর তীরে অবস্থিত। ১৬৩৫ সালে রাজা ভূপৎ পাল এই শহরটি প্রতিষ্ঠা করেন। শহরটি বর্তমানে ধ্বংসস্তুপে পরিণত হওয়া কিছু ঐতিহাসিক স্থান এবং বশোলী চিত্রকলা নামে এক মিনিয়েচার চিত্রকলার জন্য বিখ্যাত। ==ভূগোল== বশোলী শহরটি অক্ষাংশ দ্রাঘিমাংশে অবস্থিত। সমুদ্রপৃষ্ঠ থেকে শহরটির গড় উচ্চতা ৪৬০ মিটার (১৫০৯ ফুট)। এই শহরটি সুউচ্চ অসমতল শিবালিক পর্বতমালার কোলে রাবী নদীর দক্ষিণ পাড়ে অবস্থিত। বশোলী শহরটি রঞ্জিত সাগর (থেইন) জলাধারের জন্য বিখ্যাত। এই জলাধারটি শহরটিকে প্রায় ভূবেষ্টিত করে রেখেছে। রঞ্জিত সাগর জলাধার নির্মাণের আগে বশোলী শহর থেকে জেলাসদর কাঠুয়ার দূরত্ব ছিল মাত্র ৩২ কিলোমিটার। কিন্তু বাঁধ নির্মাণের পর এই দূরত্ব বেড়ে দাঁড়িয়েছে প্রায় ৭২ কিলোমিটার। == জনপরিসংখ্যান == ২০০১ সালের জনগণনা অনুসারে, বশোলীর জনসংখ্যা ১২৩৫৬। এর মধ্যে ৫৩% পুরুষ ৪৭% নারী। শহরের গড় সাক্ষরতার হার ৭৭%, যা জাতীয় সাক্ষরতার হারের (৫৯.৫%) থেকে অনেক বেশি। শহরের ৫৭% পুরুষ ৪৩% নারী সাক্ষর। ছয় বছরের কম বয়সী শিশুদের মধ্যে সাক্ষরতার হার ১২%। শহরের জনসংখ্যার ৮৩.০১% হিন্দু, ১৬.৩৮% মুসলমান এবং অন্যান্যরা অন্যান্য ধর্মাবলম্বী। == বশোলী চিত্রকলা == বশোলী শহরটি ''বশোলী চিত্রকলা'' নামে পরিচিত এক ধরনের চিত্রকলার জন্য বিশেষভাবে পরিচিত। এই চিত্রকলাটিকে পাহাড়ি চিত্রকলার প্রথম ঘরানা মনে করা হয়। উল্লেখ্য, পাহাড়ি চিত্রকলাই বিবর্তিত হয়ে ১৮শ শতাব্দীর মধ্যভাগে সুবিখ্যাত কাংড়া চিত্রকলার জন্ম দিয়েছিল। বশোলী চিত্রকলার প্রাচীনতম নিদর্শনটি রাজা কৃপাল পালের (রাজত্বকাল ১৬৭৮-৯৩) সমসাময়িক। চিত্রকর নৈনসুখ বশোলীতে তাঁর কর্মজীবনের ইতি ঘটান। ==গ্যালারি== File:Raja Amrit Pal (Reigned 1757-1776) of Basohli LACMA রাজা অমৃত পাল (রাজত্বকাল ১৭৫৭-১৭৭৬)। File:Goddess Bhadrakali Worshipped by the Gods- from tantric Devi series Google Art কর্তৃক দেবী ভদ্রকালীর পূজা, বশোলী চিত্রকলা, আনুনামিক ১৬৬০-৭০ সাল File:Maharaja Sital Dev of Mankot in মহারাজা শীতল দেব পূজায় উপবিষ্ট, কালি, রৌপ্যসহ স্বচ্ছ জলরং, কাগজ, বশোলী চিত্রকলা, আনুনামিক ১৬৯০ সাল File:Ragaputra Velavala of রাগপুত্র বেলাবল ঠাট, স্বর্ণসহ স্বচ্ছ জলরং, কাগজ, বশোলী চিত্রকলা, আনুনামিক ১৭১০ সাল File:Basohli সেতু সেতু সেতট ==আরও দেখুন== বশোলীর যুদ্ধ == তথ্যসূত্র == == আরও পড়ুন == Hutchinson, J. J. PH Vogel (1933). ''History of the Panjab Hill States'', Vol. I. 1st edition: Govt. Printing, Pujab, Lahore, 1933. Reprint 2000. Department of Language and Culture, Himachal Pradesh. Chapter XVIII Basohli State, pp. 587–613. (see index: p. 148-152, for information about Basholi painting) জেলার শহর চিত্রকলা
'''যোগেন্দ্রনাথ সেন''' (১৮৮৭ ২২ মে ১৯১৬) ব্রিটিশ সেনাবাহিনীর একজন ভারতীয় সৈনিক, যিনি প্রথম বিশ্বযুদ্ধে যুদ্ধ করেছিলেন। তিনিই প্রথম ভারতীয় বাঙালি সৈনিক যিনি বিশ্বযুদ্ধে মারা যান। ==প্রথম জীবন== যোগেন্দ্রনাথ সেন তৎকালীন বাংলার একটি ফরাসি উপনিবেশ, চন্দননগরে জন্মগ্রহণ করেন। তার মা বিধবা ছিলেন। তার দাদা ডাক্তার ছিলেন। যোগেন্দ্রনাথ সেন ১৯১০ খ্রিষ্টাব্দে ইংল্যান্ড ভ্রমণ করেন তিনি ইংল্যান্ডের লীডস বিশ্ববিদ্যালয়ে ভর্তি হন। সেখানে পড়াশোনাকালে তিনি হোয়াইটহল রোডের লিডস কর্পোরেশন ইলেকট্রিক লাইটিং স্টেশনে চাকরি নিয়েছিলেন। যোগেন্দ্রনাথ সেন ১৯১৩ খ্রিষ্টাব্দে বৈদ্যুতিক কারিগরীবিদ্যায় বিএসসি শেষ করেন। তিনি সাতটি ভাষা বলতে পারতেন। ==কর্মজীবন== পড়াশোনা শেষ করার পর, যোগেন্দ্রনাথ সেন লীডসে ব্ল্যাকম্যান লেনের গ্রসভেনর প্লেসে থাকতেন। ১৯১৪ খ্রিষ্টাব্দের সেপ্টেম্বর মাসে তিনি ১৫তম ওয়েস্ট ইয়র্কশায়ার রেজিমেন্টের লীডস পলস ব্যাটালিয়ন নামে পরিচিত হন। তিনি ১৫ তম ওয়েস্ট ইয়র্কশায়ার রেজিমেন্টে একমাত্র অশ্বেতাঙ্গ ছিলেন। যদিও তিনি তার সহকর্মীদের চেয়ে অধিক শিক্ষিত এবং দক্ষ ছিলেন, তবুও অশ্বেতাঙ্গ হওয়ায় তিনি কোনও অফিসার পদে উন্নীত হতে পারেননি। সেনাবাহিনীতে সৈনিক হিসেবে তিনি সম্মানিত ব্যক্তি ছিলেন। তাকে জন সেন বলা হয়। ==মৃত্যু== ১৯১৬ খ্রিষ্টাব্দের ২২ মে রাতে, যোগেন্দ্রনাথ সেন ব্যাপক বোমাবর্ষণে আঘাত হন। গুরুরত আঘাতের কারণে তিনি অবিলম্বে মারা যান। তাকে ফ্রান্সের সারমিক সমাধিস্থলে সমাধিস্থ করা হয়। ==তথ্যসূত্র== জন্ম মৃত্যু হিন্দু
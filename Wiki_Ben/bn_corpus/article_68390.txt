'''হলাহল''' (সংস্কৃত ভাষার দেবনাগরী লিপিতে हलाहल) অথবা '''কালকূট''' (সংস্কৃত ভাষার দেবনাগরী লিপিতে कालकूटं), যার আক্ষরিক অর্থ "কালো বর্ণের বস্তু" বা "সময়ের ধাঁধা৷ হিন্দু পুরাণ অনুসারে পারষ্পরিক আলোচনার পরে দেবতা অসুররা মন্দর পর্বতকে অক্ষ করে নাগরাজ বাসুকীর সহায়তায় সঞ্জীবনী অমৃতলাভের আশায় সমুদ্রমন্থন শুরু করে৷ অমৃৃতপ্রাপ্তির পূর্বেই উভয়ের বিষ বা এই কালকূট হলাহলের প্রাপ্তি ঘটে৷ ==ঘটনাবলী== মন্থনের ফলে চৌদ্দ প্রকার রত্ন সমুদ্রের থেকে উঠে আসে, যার মধ্যে অধিকাংশ রত্নই দেবতারা তাদের নিজেদের হস্তোগত করে৷ এর বিপক্ষে মন্থন চলাকালীন অসুররা দেবতাদের সাথে যথেষ্ট প্রতারণাও করেছিলেন৷ প্রক্রিয়ায় অমৃত উঠে আসার আগেই হলাহল তৈরী হয়, যা উভয়পক্ষকেই ক্ষতিগ্রস্থ করে৷ বিষের মারণাত্মকতার সাথে টিকে থাকতে না পেরে দেব অসুর উভয় পক্ষেরই অনেকে শ্বাসকষ্টে মূর্চ্ছিত হন৷ আবার অন্যান্য একাধিক সংস্করণে বর্ণিত রয়েছে যে হলাহল সমুদ্রমন্থনে নয় বরং মন্থন রজ্জু হিসাবে ব্যবহৃৎ নাগরাজ বাসুকীনাগই অত্যাধিক ঘুর্ণন দেবাসুরে অবিরত টানাটানির কারণে বিষোদ্গার করে৷ ফলে দেবতা এবং অসুররা বেশ আতঙ্কিত হয়েছিলেন কারণ অমৃত প্রাপ্তির পূর্বেই এরকম মারণ বিষ সমস্ত সৃৃষ্টিকে বিনাশ করার ক্ষমতা রাখে৷ ==শিবের বিষপান পরবর্তী ঘটনা== উদ্গীরীত বিষের তেজে দেবতাগণ ভীত সন্ত্রস্ত হয়ে প্রজাপতি ব্রহ্মার কাছে গেলে তিনি তাদের বিষ্ণুর কাছে যেতে বলেন৷ বিষ্ণু তাদের আবেদন অস্বীকার করেন এবং তাদের শিবের কাছে যাওয়ার পরামর্শ দেন৷ তাই দেব অসুর একত্রে কৈলাস পর্বতের উদ্দেশ্যে রওনা হন শিবকে সন্তুষ্ট করতে৷ শিব মারণ বিষ পান করার ইচ্ছা প্রকাশ করেন এবং উক্ত স্থানে গিয়ে তা পান করেন৷ শিব হলাহল পান করলে তার সমস্ত শরীরজুড়ে অসহ্য যন্ত্রনা করা শুরু হয়৷ স্বামী শিবের এরূপ দশা তার স্ত্রী পার্বতীর পক্ষে দেখা সম্ভব ছিলো না৷ ফলে তিনি তৎক্ষণাৎ শিবের কণ্ঠে আঙ্গুল রাখেন এবং পান করা বিষ শিবের কণ্ঠ থেকে গ্রাসনালীতে নামতে বাধা সৃৃষ্টি করলে তিনি "বিষকণ্ঠ" নাম পান৷ পরে দশমহাবিদ্যার দ্বিতীয় বিদ্যারূপ দেবী তারা নিজ মায়াবলে তা স্থলেই শাশ্বতভাবে আটক করেন৷ ফলস্বরূপ তার কণ্ঠ নীল হয়ে ওঠে এবং এজন্য তিনি "নীলকণ্ঠ" নাম পান৷ ==তথ্যসূত্র== পুরাণ
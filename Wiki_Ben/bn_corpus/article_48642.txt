'''জেসিয়া ইসলাম''' হচ্ছেন একজন বাংলাদেশের মডেল এবং সুন্দরী প্রতিযোগিতা ''মিস বাংলাদেশ ২০১৭''-এর মুকুটধারী। ১৮ নভেম্বর চীনের সানাইয়া শহরে অনুষ্ঠেয় ''৬৭তম মিস ওয়ার্ল্ড'' প্রতিযোগিতায় বাংলাদেশের হয়ে অংশগ্রহণ করেন তিনি। ==প্রাথমিক জীবন এবং শিক্ষা== জেসিয়া ইসলাম ১৯৯৯ সালে ঢাকায় জন্মগ্রহণ করেন এবং একজন মডেল হিসেবে কাজ করেন। তার বাড়ি ঢাকায়। তিনি বর্তমানে এ-লেভেলে অধ্যয়নরত আছেন। ==মিস বাংলাদেশ খেতাব== ২৯ সেপ্টেম্বরে ঢাকায় আয়োজিত “লাভেলো মিস ওয়ার্ল্ড বাংলাদেশ-২০১৭” এর চূড়ান্ত পর্বে বিজয়ী হিসেবে জান্নাতুল নাঈমের নাম ঘোষণা করা হয়। ঘোষণার পর থেকেই শুরু হয় বিতর্কের। সামাজিক যোগাযোগমাধ্যমসহ গণমাধ্যমে চলে নানা জল্পনা-কল্পনা। চূড়ান্ত রায়ের পর জানা যায় জান্নাতুল নাঈম এভ্রিল বিবাহিত। ২০১৩ সালে ২১ মার্চ বিয়ে করেন জান্নাতুল নাঈম। আড়াই মাস সংসারের পর তার বিবাহ বিচ্ছেদ হয়ে যায়। প্রতিযোগিতার নিয়মে রয়েছে, বিবাহিত কেউ মিস ওয়ার্ল্ড প্রতিযোগিতায় অংশ গ্রহণ করতে পারবেন না। ফলে ঘোষিত বিজয়ীকে নিয়ে বিতর্ক ছড়ায়। পরবর্তীতে প্রতিযোগিতার পাঁচ দিন পর, প্রতিযোগিতায় দ্বিতীয়-স্থান অধিকার করা জেসিয়া ইসলামকে “মিস ওয়ার্ল্ড বাংলাদেশ” হিসেবে ঘোষণা দেওয়া হয়। মিস ওয়ার্ল্ড প্রতিযোগিতায়, তিনি ষষ্ঠ গ্রুপে হেড টু হেড চ্যালেঞ্জ পর্বে বিজয়ী হন শীর্ষ ৪০-এ জায়গা অর্জন করেন।। ==তথ্যসূত্র== বিষয়শ্রেণী:মিস বাংলাদেশ বিজয়ী নারী মডেল জন্ম
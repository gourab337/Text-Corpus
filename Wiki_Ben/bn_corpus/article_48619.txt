'''রমন সুব্বা রাও''', সিবিই (জন্ম: ২৯ জানুয়ারি, ১৯৩২) সারের স্ট্রেদামে জন্মগ্রহণকারী বিখ্যাত সাবেক ইংরেজ আন্তর্জাতিক ক্রিকেটার। ইংল্যান্ড ক্রিকেট দলের অন্যতম সদস্য ছিলেন। ঘরোয়া প্রথম-শ্রেণীর ক্রিকেটে কেমব্রিজ বিশ্ববিদ্যালয়, সারে প্রতিনিধিত্ব করেছেন তিনি। দলে তিনি মূলতঃ ব্যাটসম্যান হিসেবে খেলতেন। বামহাতে ব্যাটিং উদ্বোধনে কিংবা মাঝারিসারিতে মাঠে নামতেন। পাশাপাশি লেগ ব্রেক গুগলি বোলিংয়ে পারদর্শিতা দেখিয়েছেন তিনি। == প্রারম্ভিক জীবন == সারের স্ট্রেদামে রমন সুব্বা রাওয়ের জন্ম। ভারতীয় বাবা পাঙ্গুলুরি ভেঙ্কট সুব্বা রাও অন্ধ্রপ্রদেশের বাপাতলা এলাকা থেকে এসেছেন। ইংরেজ মাতার সন্তান সুব্বা রাও হুইটগিফ্ট স্কুলে অধ্যয়ন শেষে কেমব্রিজ বিশ্ববিদ্যালয়ে অধ্যয়ন করেন। ১৯৫০-এর দশকের শুরুতে শক্তিধর কেমব্রিজ বিশ্ববিদ্যালয় দলের অন্যতম সদস্যরূপে মনোনীত হন। == কাউন্টি ক্রিকেট == সারে দলের পক্ষে কয়েকটি খেলায় অংশ নেয়ার পর যোগ দেন। ১৯৫৮ সালে দলের অধিনায়কের দায়িত্ব লাভ করেন। চার মৌসুম দলকে নেতৃত্ব দেন। ব্যাটসম্যান হিসেবে প্রভূতঃ সফলতা লাভ করেন। কাউন্টি দলের পক্ষে সর্বোচ্চ ইনিংসগুলো উপহার দেন। ১৯৫৫ সালে অপরাজিত ২৬০ রান তোলার পর ১৯৫৮ সালে কাউন্টি চ্যাম্পিয়ন দল সারের বিপক্ষে ওভালে ৩০০ রান তুলেন তিনি। সময় ষষ্ঠ উইকেটে আলবার্ট লাইটফুটের সাথে রেকর্ডসংখ্যক ৩৭৬ রান তুলেন। == টেস্ট ক্রিকেট == সমগ্র খেলোয়াড়ী জীবনে ইংল্যান্ডের পক্ষে তেরো টেস্টে অংশগ্রহণের সুযোগ লাভ করেন সুব্বা রাও। তন্মধ্যে, ১৯৫৯ থেকে ১৯৬১ সময়কালে দলের ব্যাটিং উদ্বোধনে মাঠে নামতেন। ১৯৬১ সালে অস্ট্রেলিয়ার বিপক্ষে মনোরম সেঞ্চুরি করেন। ওভালে অনুষ্ঠিত খেলাটিই তার সর্বশেষ টেস্ট খেলা ছিল। == অবসর == ১৯৬১ মৌসুমের পর আকস্মিকভাবে প্রথম-শ্রেণীর ক্রিকেট থেকে নিজেকে গুটিয়ে নেন। এরপর তিনি জনসংযোগ ব্যবসায় ধাবিত হন। পরবর্তী বছরগুলোয় ১৯৭৪ থেকে ১৯৭৮ সাল পর্যন্ত সারের সভাপতি মনোনীত হন লর্ডসের অন্যতম ব্যক্তিত্বে পরিণত হন। এছাড়াও তিনি টিসিসিবির সভাপতিসহ আইসিসি ম্যাচ রেফারির দায়িত্ব পালন করেছেন। == সম্মাননা == ১৯৬১ সালে উইজডেন কর্তৃক অন্যতম বর্ষসেরা ক্রিকেটার হিসেবে মনোনীত হন। হুইটগিফ্ট স্কুলের সম্মেলন কক্ষটি তার নামে নামাঙ্কিত হয়। ১৯৯১ সালের রাণীর জন্মদিনের সম্মাননায় তাকে সিবিই পদবীতে ভূষিত করা হয়। == তথ্যসূত্র == == আরও দেখুন== ডেনিস ব্রুকস উইজডেন বর্ষসেরা ক্রিকেটার ইংরেজ টেস্ট ক্রিকেটারদের তালিকা আন্তর্জাতিক ক্রিকেটে রিচি বেনো’র পাঁচ-উইকেট লাভের তালিকা == বহিঃসংযোগ == জন্ম ব্যক্তি অব দ্য ব্রিটিশ এম্পায়ার পদক বিজয়ী ক্রিকেটার ক্রিকেট প্রশাসক টেস্ট ক্রিকেটার বর্ষসেরা ক্রিকেটার ক্রিকেটার সার্ভিসেসের ক্রিকেটার একাদশের ক্রিকেটার ক্রিকেটার ক্রিকেটার ক্রিকেট ক্লাবের ক্রিকেটার ক্রিকেটার
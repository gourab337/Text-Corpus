'''রিচার্ড পিটার স্নেল''' (; জন্ম: ১২ সেপ্টেম্বর, ১৯৬৮) ডারবানে জন্মগ্রহণকারী প্রথিতযশা সাবেক দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯৯২ থেকে ১৯৯৬ সময়কালে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে ট্রান্সভাল দলের প্রতিনিধিত্ব করেছেন তিনি। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, ডানহাতে ব্যাটিং উদ্বোধন করে কার্যকরী ব্যাটিংশৈলী প্রদর্শন করেছিলেন '''রিচার্ড স্নেল'''। == খেলোয়াড়ী জীবন == ঘরোয়া প্রথম-শ্রেণীর দক্ষিণ আফ্রিকান ক্রিকেটে ট্রান্সভাল দলের পক্ষে খেলেছিলেন তিনি। ১৯৯০-এর দশকের শুরুতে স্টিভেন জ্যাকের সাথে অবিস্মরণীয় উদ্বোধনী জুটি গড়ে স্মরণীয় হয়ে রয়েছেন। সমগ্র খেলোয়াড়ী জীবনে পাঁচটিমাত্র টেস্ট ৪২টি একদিনের আন্তর্জাতিকে অংশগ্রহণের সুযোগ ঘটেছিল রিচার্ড স্নেলের। ১৯৯২ সালের ক্রিকেট বিশ্বকাপেও দক্ষিণ আফ্রিকার প্রতিনিধিত্ব করেছিলেন। আন্তর্জাতিক ক্রিকেট অঙ্গন থেকে নিষেধাজ্ঞা প্রত্যাহারের ফলে দক্ষিণ আফ্রিকার টেস্ট খেলায় প্রত্যাবর্তন ঘটলে তিনি দলের অন্যতম সদস্যরূপে খেলেন প্রথম টেস্ট উইকেট পান। ১৯৯৩ সালে হিরো কাপে শ্রীলঙ্কার বিপক্ষে ৭.১-২-১২-৪ বোলিং করে সকলকে বিমোহিত করেন। এরপর ১৯৯৩-৯৪ মৌসুমে বেনসন এন্ড হেজেস বিশ্ব সিরিজে স্বাগতিক অস্ট্রেলিয়ার বিপক্ষে ৫/৪০ বোলিং পরিসংখ্যান দাঁড় করান। এটিই তার সেরা বোলিং নৈপুণ্য ছিল। ১৯৯৬ সালে ব্লুমফন্তেইনের চেভ্রোলেট পার্কে অনুষ্ঠিত ওডিআইয়ে ৬৩ রান তুলেন। ব্যাটিং উদ্বোধনে নেমে এটিই তার সর্বোচ্চ ব্যক্তিগত রানের ইনিংস ছিল। == অবসর == ১৯৯৮ সালে প্রথম-শ্রেণীর ক্রিকেট থেকে অবসর গ্রহণ করেন। এরপর থেকে ফিজিওথেরাপিস্ট হিসেবে কাজ করেন। তারপর পারিবারিক শিল্পজাত পরিচ্ছন্ন সেবা সরবরাহকারী ব্যবসা প্রতিষ্ঠান রেনো ইন্ডাস্ট্রিয়াল আফ্রিকায় যোগ দেন। == তথ্যসূত্র == == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার আফ্রিকান ক্রিকেটার আফ্রিকার টেস্ট ক্রিকেটার আফ্রিকার একদিনের আন্তর্জাতিক ক্রিকেটার ক্রিকেটার
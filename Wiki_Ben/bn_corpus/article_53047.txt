'''পাখুই''' (বৈজ্ঞানিক নাম: ''Hasora badra(Moore)'') এক প্রজাতির মাঝারী আকারের প্রজাপতি। এরা ‘হেসপেরায়িডি’ গোত্রের এবং ‘কোয়লিয়াডিনি’ উপগোত্রের সদস্য। == আকার == পাখুই এর প্রসারিত অবস্থায় ডানার আকার ৫০-৫৫ মিলিমিটার দৈর্ঘ্যের হয়। == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- স্ত্রী পুরুষ উভয় নমুনার ডানার উপরিতল হলদেটে বাদামী এবং নিম্নতল হালকা মরচে রঙ্গা। সামনের ডানার নিম্নতলে অ্যাপেক্স অংশ পিছনের ডিসকাল অংশে ১গ ইন্টারস্পেসে একটি লম্বাটে ছোট সাদা ছোপ দৃশ্যমান। পুরুষ নমুনায়, পিছনের ডানার নিম্নপৃষ্ঠে অ্যানাল লতি অথবা লোব এর উপর লম্বাটে কালো একটি ছোপ বিদ্যমান এবং সামনের ডানার উপরিতলে কোস্টার কাছে ৩টে খুব ছোট ফ্যাকাসে হলুদ সাব-এপিকাল বিন্দু বর্তমান। স্ত্রী নমুনায়, সামনের ডানার উপরিতলে সেল এবং নং ইন্টাওস্পেসে একটি করে মোট ৩টি বড়, তেরচা ভাবে চতুর্ভূজাকৃতি, অর্দ্ধ-স্বচ্ছ হলুদ ছোপ দেখা যায় যাদের সাহায্যে স্ত্রী নমুনার শনাক্তকরণ করা হয়। পুরুষ নমুনায় এই ছোপগুলি অনুপস্থিত। ডানার নিম্নপৃষ্ঠে ডিসকাল অঞ্চল হালকা চকচকে বেগুনী নীলচে বেগুনি রঙ্গে ছাওয়া। অন্যান্য অধিকাংশ অল প্রজাতির পিছনের ডানার নিম্নপৃষ্ঠে যে লম্বা আড়াআড়ি সাদা বন্ধনী থাকে, পাখুই প্রজাতিতে তা অনুপস্থিত। এদের পিছনের ডানার নিম্নতলে সেল এর শেষভাগে একটি ছোটো নীলচে সাদা ছোপ এবং ডিসকাল অংশে ১গ ইন্টারস্পেসে একটি লম্বাটে ছোট সাদা ছোপ দৃশ্যমান। == আচরণ == এদের উড়ান অত্যন্ত দ্রুত এবং এরা উড়ার আগে স্প্রিং এর মত লাফিয়ে ওঠে। সকালের প্রথম ভাগে এবং সন্ধ্যার দিকে এই প্রজাতিকে সক্রিয় থাকতে দেখা যায়। অধিকাংশা ক্ষেত্রেই এদের পাতার নিম্নতলে অবস্থান করতে লক্ষ্য করা যায়। ভিজে ছায়াচ্ছন্ন অঞ্চল এই প্রজাতির বিশেষ পছন্দের। আর্দ্র ভিজে মাটি, পাখির বিষ্ঠা এবং কখনো কখনো ফুলের উপর এদের অবস্থান করতে দেখা যায়। জংগলের কাছাকাছি পুরনো মাটির বাড়ির স্যাঁতস্যাঁতে দেওয়ালে এই প্রজাতির বসে থাকার ঘটনা চোখে পড়ে। সাধারণত এরা উচ্চ বৃষ্টিপাতযুক্ত ঘন পাহাড়ি জঙ্গলে নিজেদের গতিবিধি আবন্ধ রাখে। পাহাড়ের পাদদেশ থেকে ৯০০মি উচ্চতা পর্যন্ত জঙ্গল এদের পছন্দের বাসস্থান। সাধারণত মে থেকে অক্টোবর মাস পর্যন্ত এদের দর্শন মেলে। পুরুষ নমুনা স্বভারগত ভাবে স্থানিক অর্থাৎ বারবার একই অঞ্চলে অথবা একই বাসব জায়গায় ফিরে ফিরে আসে। == চিত্রশালা == == তথ্যসূত্র == == বহিঃসংযোগ == প্রজাপতি প্রাপ্ত হেসপেরায়িডি গোত্রের প্রজাপতি প্রদেশে প্রাপ্ত হেসপেরায়িডি গোত্রের প্রজাপতি
'''ঘোড়া প্রশিক্ষক''' হল একজন ব্যক্তি যিনি ঘোড়াকে দৌড় প্রতিযোগিতা, বিশেষ প্রদর্শনী বা কোন কাজের উদ্দেশ্যে প্রশিক্ষণ দিয়ে থাকেন। এই কাজের জন্য প্রশিক্ষক ঘোড়াকে বিভিন্ন বিষয়ের চর্চা করান, ঘোড়ার সাথে কথা বলেন, খাওয়ান এবং মানুষের আচরণের সাথে ঘোড়াকে পরিচিত করে তুলেন। ঘোড়া দৌড় প্রতিযোগিতায় একজন ঘোড়া প্রশিক্ষক ঘোড়াকে প্রতিযোগিতার জন্য উপযুক্ত করে গড়ে তুলেন, প্রশিক্ষণের মাধ্যমে ঘোড়াকে দক্ষ করে তুলেন এবং নির্ধারণ করে থাকেন যে প্রশিক্ষিত ঘোড়াটি কোন ধরনের প্রতিযোগিতায় অংশগ্রহণ করবে। ঘোড়া প্রশিক্ষকরা তাদের প্রশিক্ষিত ঘোড়া প্রতিযোগিতায় জয় লাভ করলে ঘোড়ার মালিকের থেকে অর্থ লাভ করেন। এভাবে নামকরা প্রখ্যাত ঘোড়া প্রশিক্ষকরা প্রচুর অর্থ উপার্জন করতে পারে। প্রশিক্ষণ ছাড়াও সাধারণত একজন ঘোড়া প্রশিক্ষক ঘোড়ার পিঠে চড়ে বিভিন্ন কসরত, খেলা, কৌশল সম্পাদনে পারদর্শি হয়ে থাকেন। এছাড়া ঘোড়া প্রশিক্ষকরা ঘোড় দৌড়েও সুদক্ষ হয়ে থাকেন। বিভিন্ন ঘোড়া প্রশিক্ষন পদ্ধতি রয়েছে। এসবের মাধ্যমে ঘোড়াকে বিভিন্ন কাজ শেখানো যায় যেগুলো মানুষ করে। কোন নামকরা প্রতিযোগিতায় বিজয়ী ঘোড়ার দাম সাধারণ বেশি হয়ে থাকে। অধিকাংশ ক্ষেত্রে ঘোড়া প্রশিক্ষকরা ঘোড়া প্রশিক্ষণের পাশাপাশি অন্য কোন দ্বিতীয় পেশা বা ব্যবসায়ী হয়ে থাকেন। এর কারণ শুধু ঘোড়া প্রশিক্ষণ দিয়ে জীবীকা নির্বাহ সবসময় সম্ভব হয় না। এছাড়া ঘোড়া প্রশিক্ষকরা ঘোড়া সম্পর্কিত বিভিন্ন ব্যবসার সাথেও জড়িত থাকে, যেমন ঘোড়ায় চড়া শিক্ষাদান। প্রশিক্ষণ সম্পর্কিত পেশা
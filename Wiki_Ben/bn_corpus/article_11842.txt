'''সাধারণ ইচ্ছা''' (ফরাসি ভাষায়: volonté générale) একটি ধারনা যা একক ব্যক্তির ইচ্ছার সামষ্টিক প্রকাশের প্রতি নির্দেশ করে। জঁ-জাক রুসো তার ‘সামাজিক চুক্তি’ (১৭৬২) (''Du Contrat Social'') গ্রন্থে রাষ্ট্র তথা সমাজ গঠনের আদি কারণ হিসাবে ‘সাধারণ ইচ্ছা’ কে চিহ্নিত করেছেন যা সামাজিক চুক্তির মাধ্যমে সংগঠিত হয়। রুসোর মতে: মানুষ নিজেদের মধ্যে চুক্তির মাধ্যমে ব্যক্তির স্বাধীনতা সংকুচিত করতঃ ব্যক্তিগত অধিকার নিরাপত্তা নিশ্চিত করার লক্ষ্যে সাধারণ ইচ্ছা’র অভিব্যক্তি হিসাবে রাষ্ট্রের সৃষ্টি করেছে। রুসো লিখেছেন, “একমাত্র সাধারণ ইচ্ছাই সংগঠনের উদ্দেশ্যের দিক থেকে রাষ্ট্র পরিচলন করে।” রুসো আরো লিখেছেন, “ব্যক্তির ইচ্ছাই সমাজ বা রাষ্ট্রের ইচ্ছা হওয়ায় জনগণের সার্বভৌমত্ব সুনিশ্চিত হয়। সাধারণ ইচ্ছা সকল সময়ই যথার্থ এবং জনগণের মংগলাভিমুখী। কিন্তু তার অর্থ এই নয় যে সর্বসাধারণের সিদ্ধান্ত সব সময় সঠিক হবে।” কারণ কল্যাণকামী হলেও সকল সময় কী-সে কল্যাণ প্রত্যেক মানুষ সর্বদা তা নিরুপণ করতে সক্ষম হয় না। জন্য রুসো ইচ্ছাকে ‘সকলের ইচ্ছা’ (ফরাসী: la volonté de tous) ‘সাধারণের ইচ্ছা’ (ফরাসী: la volonté generale) দুই ভাগে বিভিক্ত করেছেন। প্রথমটি ব্যক্তিগত স্বার্থের সমষ্টি আর দ্বিতীয়টি সার্বজনীন স্বার্থ। তবে রুসো আশাবাদী ছিলেন যে, সাধারণ ইচ্ছা সকল সময়ই পরিচয় দিবে এবং জনসাধারণ (কখনই) নিজেদের প্রতারিত করবে না। == রুসোর তত্ত্বের সীমাবদ্ধতা == == পাদটীকা == == তথ্যসূত্র == দর্শন
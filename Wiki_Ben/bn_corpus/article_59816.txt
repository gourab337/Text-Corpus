'''অ্যালান ফিটজরয় রে''' (; জন্ম: ৩০ সেপ্টেম্বর, ১৯২২ মৃত্যু: ২৭ ফেব্রুয়ারি, ২০০৫) জ্যামাইকায় জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার প্রশাসক ছিলেন। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৪৮ থেকে ১৯৫৩ সময়কালে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকা দলের প্রতিনিধিত্ব করেছেন '''অ্যালান রে'''। দলে তিনি মূলতঃ বামহাতি ব্যাটসম্যান হিসেবে খেলতেন। == খেলোয়াড়ী জীবন == সমগ্র খেলোয়াড়ী জীবনে ১৫ টেস্টে অংশগ্রহণের সুযোগ লাভ করেছিলেন তিনি। ১০ নভেম্বর, ১৯৪৮ তারিখে স্বাগতিক ভারতের টেস্ট ক্রিকেটে অভিষেক ঘটে তার। একই দলের বিপক্ষে ১৯ ফেব্রুয়ারি, ১৯৫৩ তারিখে পোর্ট অব স্পেনে সর্বশেষ টেস্টে অংশ নেন। দলে তিনি মূখ্যতঃ ব্যাটিংয়ের দিকেই মনোনিবেশ ঘটাতেন। পাঁচ বছরব্যাপী খেলোয়াড়ী জীবনে সহস্রাধিক রান তুলতে পেরেছিলেন। তন্মধ্যে, চারটি সেঞ্চুরিরও সন্ধান পেয়েছেন অ্যালান রে। ৪৬.১৮ গড়ে টেস্ট রান তুলেছেন। অন্যদিকে প্রথম-শ্রেণীর ক্রিকেটে ৩৯.৬৫ গড়ে রান তুলে বিস্ময়করভাবে পিছিয়ে রয়েছেন। ১৭টি সেঞ্চুরি সহযোগে রান তুলেছেন। ব্যক্তিগত সর্বোচ্চ ১৭৯ রান সংগ্রহ করেছেন তিনি। == অবসর == ক্রিকেট খেলা থেকে অবসর গ্রহণের পর ওয়েস্ট ইন্ডিজ ক্রিকেট বোর্ডের সভাপতির দায়িত্ব পালন করেছেন অ্যালান রে। তার পিতা আর্নেস্ট রে ১৯২৮ সালে ওয়েস্ট ইন্ডিজ দলের সদস্যরূপে ইংল্যান্ড গমন করেছিলেন। তবে কোন টেস্টেই অংশগ্রহণের সুযোগ পাননি আর্নেস্ট রে। জুন, ১৯৮৮ সালে বার্বাডোস ক্রিকেট বাকলের সাথে $৪ ডলার সমমূল্যের ডাকটিকেটে অ্যালান রে’র প্রতিচিত্র তুলে ধরা হয়। ২৭ ফেব্রুয়ারি, ২০০৫ তারিখে ৮২ বছর বয়সে কিংস্টনের জ্যামাইকায় অ্যালান রে’র দেহাবসান ঘটে। == তথ্যসূত্র == == আরও দেখুন == হাইঞ্জ জনসন ক্রিকেট ওয়েস্ট ইন্ডিজ ওয়েস্ট ইন্ডিয়ান টেস্ট ক্রিকেটারদের তালিকা ১৯২৮ ওয়েস্ট ইন্ডিজ ক্রিকেট দলের ইংল্যান্ড সফর টেস্ট ক্রিকেট অভিষেকে উইকেট লাভকারী ইংরেজ ক্রিকেটারদের তালিকা == বহিঃসংযোগ == জন্ম মৃত্যু ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার
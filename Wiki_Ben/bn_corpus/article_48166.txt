স্কুলের ব্যাজ '''নারিন্দা সরকারি উচ্চ বিদ্যালয়''' বাংলাদেশের ঢাকা জেলার গেন্ডারিয়া থানাধীন নারিন্দায় অবস্থিত একটি বালক উচ্চ বিদ্যালয়। এটি ১৯৬৩ খ্রিস্টাব্দে প্রতিষ্ঠিত হয়। এখানে বাংলা ভাষায় প্রথম থেকে দশম শ্রেণি পর্যন্ত পাঠদান করা হয়। বিদ্যালয়টি বাংলাদেশ সরকারের শিক্ষা মন্ত্রণালয়ের নীতিমালা অনুসরণ করে। ==অবস্থান== বিদ্যালয়টি নারিন্দার খ্রিস্টান কবরস্থানের পিছনে এবং মাধ্ব গৌড়ীয় মঠ এর সন্নিকটে ভগবৎ সাহা শঙ্খনিধি রোডে অবস্থিত। ==অবকাঠামো== বিদ্যালয়টিতে তিনটি চারতলা ভবন, একটি কমনরুম (ছাত্রদের কক্ষ), পাঠাগার, কম্পিউটার গবেষণাগার, বিজ্ঞানাগার এবং একটি বড় খেলার মাঠ রয়েছে। বিদ্যালয় প্রাঙ্গণে বিভিন্ন ফুল ফলের গাছ দেখা যায়। বিদ্যালয়ে প্রাতঃ দিবা, দুটি শাখায় ছাত্রদের পড়ানো হয়। এখানে একজন প্রধান শিক্ষক, দুজন সহাকারী প্রধান শিক্ষক এবং প্রায় ৬৫ জন শিক্ষক রয়েছেন। ==সহপাঠক্রমিক কার্যাবলি== নারিন্দা সরকারি উচ্চ বিদ্যালয়ে পড়ালেখার পাশাপাশি ছাত্ররা বিএনসিসি, স্কাউটিং, রেড ক্রিসেন্ট প্রভৃতি কার্যক্রমে অংশগ্রহণ করে থাকে। হ্যান্ডবল, ক্রিকেট, সোসার, অ্যাথলেটিক্স বিতর্ক প্রতিযোগিতাসহ বিভিন্ন জাতীয় ক্রীড়া প্রতিযোগিতায় স্কুলের খেলার দল নিয়মিত অংশগ্রহণ করে। সুবর্ণ জয়ন্তী অনুষ্ঠান ==সুবর্ণ জয়ন্তী উদযাপন== ২০১৩ সালে নারিন্দা সরকারি উচ্চ বিদ্যালয়ের সুবর্ণ জয়ন্তী উদযাপিত হয়। অনুষ্ঠানে প্রধান অতিথি ছিলেন বাংলাদেশের শিক্ষামন্ত্রী নুরুল ইসলাম নাহিদ। এছাড়া নারিন্দা সরকারি উচ্চ বিদ্যালয় অ্যালামনাই অ্যাসোসিয়েশনের সভাপতি কে এম নুরুল ফজল বুলবুল, সাধারণ সম্পাদক মকবুল ইসলাম টিপু, বসুন্ধরা গ্রুপের চিফ মার্কেটিং প্রমোশন অফিসার মো. সাইফুল ইসলাম হেলালী, স্কুলের প্রধান শিক্ষক মোছা. সাহিনা আখতার প্রমুখ অনুষ্ঠানে উপস্থিত ছিলেন। অনুষ্ঠানে ৫০ পাউন্ড ওজনের একটি কেক কাটা হয়। এসময় আলোচনা অনুষ্ঠান, স্মৃতি রোমন্থন সাংস্কৃতিক অনুষ্ঠানের আয়োজন করা হয় যেখানে শিক্ষকসহ পাঁচ শতাধিক প্রাক্তন শিক্ষার্থী অংশগ্রহণ করেন। ==তথ্যসূত্র== ==আরও পড়ুন== ==বিদ্যালয়ের ওয়েবসাইট== www.nghs.edu.bd স্কুল ঢাকা স্কুল
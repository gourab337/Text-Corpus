'''আবু জাহেদ মোহাম্মদ নাছির উদ্দীন''' (যিনি '''আ নাছির উদ্দীন''' নামেই সর্বাধিক পরিচিত) বাংলাদেশ আওয়ামী লীগের একজন রাজনীতিবিদ এবং চট্টগ্রাম সিটি কর্পোরেশনের বর্তমান মেয়র। তিনি চট্টগ্রাম মহানগর আওয়ামী লীগের সাধারণ সম্পাদক পাশাপাশি বাংলাদেশ ক্রিকেট বোর্ডের সহ-সভাপতি। এবং চট্টগ্রাম জেলা ক্রীড়া সংস্থার সাধারণ সম্পাদক হিসেবে নিয়োজিত রয়েছেন। ==প্রাথমিক জীবন== নাছির উদ্দীনের জন্ম চট্টগ্রামে। তার বাবা সৈয়দ মঈনুদ্দিন হোসাইন ছিলেন একজন শিক্ষানুরাগি এবং মা ফাতেমা জোহরা বেগম। তিনি ১৯৭৩ সালে সরকারি মুসলিম উচ্চ বিদ্যালয় থেকে মাধ্যমিক এবং পরবর্তীতে চট্টগ্রাম কলেজ থেকে উচ্চ মাধ্যমিক এবং ডিগ্রি পাস করেন। ==রাজনৈতিক কর্মজীবন== নাছির উদ্দীন বিদ্যালয়ে অধ্যয়নকালীন সময়ে বাংলাদেশ ছাত্রলীগের সক্রিয় কর্মকাণ্ডে জড়িত হন। বিদ্যালয় শিক্ষার্থী হিসেবে যোগ দেন উনসত্তরের গণ অভ্যুত্থানের মিছিলে। আশির দশকের শুরুতে নাছির উদ্দিন রাজনীতিতে সক্রিয় হন। ১৯৭৭ সালে, তিনি চট্টগ্রাম কলেজ ছাত্রলীগের সভাপতি এবং একই সাথে নগর ছাত্রলীগের সাংস্কৃতিক সম্পাদক নির্বাচিত হন। পরবর্তীতে পর্যায়ক্রমে ১৯৮০ এবং ১৯৮২ সালে চট্টগ্রাম নগর ছাত্রলীগের সাধারণ সম্পাদকের দ্বায়িত্ব পালন করেন তিনি। ১৯৮৩ এবং ১৯৮৫ সালে বাংলাদেশ ছাত্রলীগের কেন্দ্রীয় কমিটির সহ-সভাপতি হিসেবে নিযুক্ত হন। নাছির উদ্দীন পর পর দুইবার নগর আওয়ামী লীগের কার্যনির্বাহী কমিটির সদস্য নির্বাচিত হন। নভেম্বর ২০১৩ সালে নগর আওয়ামী লীগের সাধারণ সম্পাদক হিসেবে মনোনীত হন। ==ক্রীড়া কর্মজীবন== দীর্ঘকালীন ক্রীড়া সম্পৃক্ততার কারণে ক্রীড়া বিনোদনের মাধ্যমেই নাছির উদ্দিন পরিচিতি লাভ করেন। বাংলাদেশ ক্রিকেট বোর্ডের (বিসিবি) সহ-সভাপতি এবং পরবর্তীতে চট্টগ্রাম জেলা ক্রীড়া সংস্থার সাধারণ সম্পাদক হিসেবে নিযুক্ত হওয়ার পাশাপাশি বিভিন্ন সংগঠনের সাথে তিনি নানাভাবে সম্পৃক্ত। ==আরো দেখুন== ==তথ্যসূত্র== ==বহিঃসংযোগ== ব্যক্তি আওয়ামী লীগের রাজনীতিবিদ সিটি কর্পোরেশনের মেয়র ক্রিকেট প্রশাসক জেলার রাজনীতিবিদ
'''অক্সফোর্ড''' () দক্ষিণ-মধ্য ইংল্যান্ডের অক্সফোর্ডশায়ার কাউন্টিতে অবস্থিত একটি শহর। ২০০১ সালের আদমশুমারি অণুযায়ী এখানে প্রায় লক্ষ ৩৪ হাজার লোকের বাস। শহরটি টেমস শেরওয়েল নদীর সঙ্গমস্থলে অবস্থিত। টেমস নদী শহরটির মধ্য দিয়ে প্রবাহিত হয়েছে। নদীটির প্রায় ১০ মাইল দৈর্ঘ্য অক্সফোর্ডে আইসিস নদী নামে পরিচিত। অক্সফোর্ডে ইংরেজিভাষী বিশ্বের সবচেয়ে প্রাচীন বিশ্ববিদ্যালয় অক্সফোর্ড বিশ্ববিদ্যালয় অবস্থিত। এটি ১২৫৯ সালে প্রতিষ্ঠিত হয়। ১০ম ১১শ শতকে ডেনীয়রা শহরটি আক্রমণ করেছিল। ১৩শ শতকে অক্সফোর্ড বিশ্ববদ্যালয় প্রতিষ্ঠার সাথে সাথে এটি ইউরোপের একটি প্রধান শিক্ষাকেন্দ্রে পরিণত হয়। ১৬৪২ থেকে ১৬৪৫ সাল পর্যন্ত ইংরেজ বিপ্লবের সময় রাজা প্রথম চার্লস এখানে তাঁর রাজধানী স্থানান্তর করেন। অক্সফোর্ডে ইংল্যান্ডে পদার্পণের পর থেকে নির্মিত প্রায় সব ধরনের স্থাপত্য দেখতে পাওয়া যায়। এদের মধ্যে ১৮শ শতকের মধ্যভাগে নির্মিত র‌্যাডক্লিফ ক্যামেরা শহরের প্রাণকেন্দ্র। শহরের কেন্দ্রস্থলে একটি কারফ্যাক্স (Carfax; লাতিন quadrifurcua থেকে চারটি প্রধান রাস্তা চলে গেছে। কারফ্যাক্স মধ্যযুগীয় প্রাচীরবেষ্টিত অক্সফোর্ডের কেন্দ্রবিন্দু ছিল। এখানকার দর্শনীয় স্থাপত্যের মধ্যে আছে ১১শ শতকে নির্মিত সেন্ট মাইকেলের গির্জা, ১৩শ শতকে নির্মিত সেন্ট মেরির গির্জা, বোডলেইয়ান গ্রন্থাগার, ১৬৬৪-১৬৬৯ সালে নির্মিত সতথপতি ক্রিস্টোফার রেনের নকশাকৃত শেল্ডনিয়ান নাট্যমঞ্চ। ১৯৬৫ সালে নির্মিত আধুনিক শিল্পকলা জাদুঘর এবং ১৬৮৩ সালে নির্মিত অ্যাশমোলেয়ান জাদুঘর উল্লেখযোগ্য। ১৯৯২ সালে প্রতিষ্ঠিত অক্সফোর্ড ব্রুক্‌স বিশ্ববিদ্যালয়ও এখানে অবস্থিত; এটি আগে একটি কারিগরি কলেজ ছিল। অক্সফোর্ডেই স্যার উইন্সটন চার্চিল জন্মগ্রহণ করেন। অক্সফোর্ডে ইস্পাত, কাগজ, বৈদ্যুতিক সরঞ্জাম, মোটরযান এবং প্রকাশনা শিল্প অবস্থিত। == তথ্যসুত্র == শহর
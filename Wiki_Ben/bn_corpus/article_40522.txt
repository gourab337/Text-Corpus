'''মহজমপুর শাহী মসজিদ''' নারায়ণগঞ্জ জেলার সোনারগাঁ থানার জামপুর ইউনিয়নের মজমপুর (পূর্ববর্তী মোয়াজ্জমপুর) গ্রামে অবস্থিত একটি ঐতিহাসিক মসজিদ। স্থানটি সুলতানী শাসনামলে রাজধানী ছিল। ঢাকা- চট্টগ্রাম মহাসড়কের মদনপুর বাসস্ট্যান্ড থেকে ১০ কিলোমিটার দক্ষিণ-পূর্বে মসজিদটি অবস্থিত। == ইতিহাস == এখানে প্রাপ্ত শিলালিপি অনুসারে ৮৩৬-৮৩৯ হিজরি বা ১৪৩২-১৪৩৬ এর মাঝামাঝি সময়ে অর্থাৎ শামস আল দীন আহমদ শাহ এর শাসনামলে মসজিদটি নির্মিত। == স্থাপত্য বিবরণ == সুলতানি আমলের মসজিদটি বিভিন্ন পর্যায়ের সংস্কারের পর এখনও টিকে আছে। বর্তমান কালের একটি মসজিদ নির্মিত হয়েছে মসজিদের সংস্কার করে। বর্তমানে মসজিদটির আয়তন প্রায় ১২.৯২ মিটার ৯.৩ মিটার এটি উত্তর-দক্ষিণে লম্বা। মসজিদের আইল, টি বে আছে। মসজিদের মোট টি গম্বুজ। মসজিদের অভ্যন্তরের মাপ ৯.৩ মিটার ৬.৮ মিটার। দেয়াল ১.৮ মিটার পুরু। পূর্ব দেয়ালে টি খিলানবিশিষ্ট দরজা এবং উত্তর দক্ষিণ দেয়ালে টি করে অনুরূপ দরজা আছে। পশ্চিম দেয়ালে কেন্দ্রীয় মিহরাবে কালো পাথরের স্তম্ভ এবং ঘন্টা শিকলসহ অন্যান্য কারুকাজ শোভিত ভিতরের টি স্তম্ভ চারপাশের দেয়ালের উপর মসজিদের টি গম্বুজ নির্মিত। মসজিদে ব্যবহৃত ইটের মাপ ৭”*৭”*১.৫” ইঞ্চি। কেন্দ্রীয় মিহরাবের পিছনের দেয়ালে যেসব পোড়ামাটির ফলক ছিল তার অধিকাংশই এখন টিকে আছে। মসজিদের গায়ে একটি শিলালিপি ছিল। শিলালিপিটি ভেঙ্গে গেলেও কিছু অংশ পাঠোদ্ধার করা সম্ভব হয়েছে। শিলালিপি অনুসারে মসজিদটি সুলতান জালাল-আল-দীন মোহাম্মদ শাহ এর পুত্র সুলতান শামস-আল-দীন মোহাম্মদ শাহ এর শাসনামলে ফিরোজ/ ফিরুজ খান নামে জনৈক ব্যক্তি নির্মাণ করেন। == মাযার == মসজিদের পাশে শাহ আলমের সমাধি রয়েছে বলে স্থানীয় ব্যক্তিরা অভিমত প্রকাশ করেছে। তবে ঐতিহাসিকভাবে জানা যায় যে, এটি শাহ লংগরের সমাধি। তবে স্থানে আরো অনেকগুলো পাকা বাঁধানো রয়েছে যেগুলোর পরিচয় সম্পর্কে নিশ্চিত হইয়া যায় নি। শাহ লঙ্গরের মাযারটি মসজিদের দক্ষিণে অবস্থিত। এটি এক তলা ভবনের অভ্যন্তরে নির্মিত। জনশ্রুতি অনুসারে শাহ লঙ্গর ছিলেন বাগদাদের এক শাহজাদা। সংসারের প্রতি অনাসক্তি হেতু তিনি দেশে ভ্রমন করতে করতে এখানে বসবাস শুরু করেন এবং এখানেই মৃত্যুমুখে পতিত হন। তাকে এখানে সমাহিত করা হয়েছে। == তথ্যসূত্র == == বহিঃসংযোগ == বাংলাপিডিয়ায় মহজমপুর শাহী মসজিদ জেলার দর্শনীয় স্থান জেলার মসজিদ জেলার প্রত্নতাত্ত্বিক স্থাপনা
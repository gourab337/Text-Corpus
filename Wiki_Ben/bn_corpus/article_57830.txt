ইংখৌতাও স্টেশনে মেট্রো রেলের প্রতীক চিহ্ন। শিনানচিয়াও স্টেশনের প্রবেশ পথ '''থিয়েনচিন মেট্রো''' বা থিয়েনচিন রেলপরিবহন ব্যবস্থা থিয়েনচিন শহরে দ্রুত রেলপরিবহন ব্যবস্থা, যা বেইজিংয়ের পরে গণচীনের মূলভূখন্ডে চালু হওয়া দ্বিতীয় প্রাচীন ভূগর্ভস্ত রেল ব্যবস্থা। ১৯৮৪ সালে চালু হওয়া এই মেট্রো ব্যবস্থাটি ৫টি সক্রিয় লাইন এবং ১১৩টি স্টেশনসহ ১৬২.৮ কিলোমিটার (১০১.২ মাইল) বিস্তৃত রেলপথ নিয়ে গঠিত, তবে বর্তমানে ব্যবস্থাটিকে প্রসারিত করা হয়েছে। লাইনগুলো দুটি পরিবহন সংস্থার দ্বারা পরিচালিত হয়। সংস্থা দুটি হল ''থিয়েনচিন মেট্রো গ্রুপ কো লিমিটেড'' এবং ''বিনহাই ম্যাস ট্রানজিট ডেভলপমেন্ট কো লিমিটেড''। এই সংস্থা দুটি প্রধানত শহরের কেন্দ্রস্থলে লাইন পরিচালনা করে এবং পরবর্তীতে বিইনহাই নিউ এরিয়া এবং থিয়েনচিন অর্থনৈতিক প্রযুক্তিগত উন্নয়ন এলাকা'য় (টেডা) লাইন পরিচালনা শুরু করেছে। ২০১৭ সালে সংস্থা দুটি একত্রিত হয়ে ''থিয়েনচিন রেল ট্রানজিট গ্রুপ কোং'' (টিআরটি) গঠন করে। ==ইতিহাস== তিয়ানজিন মেট্রো এর বিবর্তন থিয়েনচিন চীনের একটি অন্তর্দেশীয় বন্দর একটি বাণিজ্যিক শহর হিসেবে গড়ে উঠেছে। ১৯৪৯ সালে পিপলস রিপাবলিক প্রতিষ্ঠার পর, সড়কগুলোতে যানবাহন সংখ্যা উল্লেখযোগ্যভাবে বৃদ্ধি পেয়েছিল, যা দূষণ সৃষ্টি করেছিল। এই সমস্যাগুলো দূর করতে, পরিবহন কর্তৃপক্ষ পুরানো ট্রাম ব্যবস্থাটি বন্ধ করার এবং দ্রুতগামী গণ পরিবহন ব্যবস্থা চালু করার সিদ্ধান্ত নিয়েছিল। যাহোক, খরচ বেশি হওয়ার কারণে ১৯৭০ সাল পর্যন্ত মেট্রো ব্যবস্থাটির নির্মাণকাজ শুরু হয়নি। প্রথম বিভাগটি ৩.৬ কিলোমিটার (২.২ মাইল) ট্র্যাক ৪টি স্টেশন (শিনহুলু, ইংখৌতাও, আনশানতাও এবং হাইকুয়ানকসি) নিয়ে বিস্তৃত এবং এটি ১৯৭৬ সালের ফেব্রুয়ারি নাগাদ সম্পন্ন হয়। দ্বিতীয় বিভাগটির কাজ অতিরিক্ত ১.৬ কিলোমিটার (০.৯৯ মাইল) ট্র্যাক এবং শিনানচিয়াও এবং এরউয়েইলু স্টেশন নিয়ে ১৯৮০ সাল নাগাদ সম্পন্ন হয়। নির্মাণ শুরু হওয়ার পর মোট ৭.৪ কিলোমিটার (৪.৬ মাইল) ট্র্যাক ৮টি স্টেশনসহ ২৮ ডিসেম্বর ১৯৮৪ সালে এই লাইনের পরিষেবা শুরু হয়। ==লাইনগুলি == ===লাইন ১=== লাইন-১ পুরানো পৃষ্ঠতল-স্তরের লাইনের উপর নির্মিত এবং এটি ২২টি স্টেশন ২৬.২ কিলোমিটার (১৬.৩ মাইল) দীর্ঘ রেলপথসহ ২০০৬ সালে চালু করা হয়েছিল। ২৮ ডিসেম্বর ২০১৬ সালে শাংলিন স্টেশনের উন্নয়নের কারণে লাইনটি বন্ধ ছিল। পুরানো রোলিং স্টক (ডিকেজেড৯ সিরিজ) একই সময়ে প্রতিস্থাপিত হয়েছিল। ===লাইন ২=== জুলাই ২০১২ সালে পরীক্ষামূলকভাবে পরিচালনার জন্য লাইন চালু করা হয়। জিয়াংউদোডো স্টেশনে একটি কাঠামোগত দুর্ঘটনার কারণে ২২ জুলাই ২০১২ সাল থেকে ২৮ আগস্ট ২০১৩ সাল পর্যন্ত "লাইন ২" দুটি পৃথক বিভাগ হিসেবে পরিচালিত হয়েছিল। দুর্ঘটনা গ্রস্ত স্টেশনটি পুনঃনির্মাণের পর খোলা হয়েছিল। বর্তমানে লাইন মোট ১৯টি স্টেশনসহ ২২.৭ কিমি (১৪.১ মাইল) দীর্ঘ রেলপথ নিয়ে গঠিত। ==তথ্যসূত্র== ==বহিঃসংযোগ== ভূগর্ভস্থ দ্রুত পরিবহন ব্যবস্থা
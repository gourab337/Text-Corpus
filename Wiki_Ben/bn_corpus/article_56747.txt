(ইংরেজি: 'দি অ্যাবসিন্থ ড্রিংকার বা গ্লাস অভ অ্যাবসিন্থ; বাংলাঃ মদ্যপায়ী) এদ্‌গার দ্যগা এর আঁকা একটি তৈল চিত্র। ১৮৭৫ থেকে ১৮৭৬ সালের মধ্যে ছবিটি অঙ্কন করা হয়েছিল বলে ধারণা করা হয়। ছবিটির আসল শিরোনাম '''''ড্যানস উন ক্যাফে''''', বর্তমানে ছবিটি এই নামেই বেশি পরিচিত। চিত্রকর্মটির অন্যান্য নামের মধ্যে '''''ফরাসি ক্যাফের ছবি (এ স্কেচ অভ ফ্রেঞ্চ ক্যাফে)''''' এবং '''''ক্যাফের মানুষ (ফিগার্স অ্যাট ক্যাফে)''''' অন্যতম। ১৮৯৩ সালে ছবিটি যখন লন্ডনে প্রদর্শিত হয়, তখন এর নাম পরিবর্তন করে রাখা হয়, যে নামে চিত্রটি এখন বহুল পরিচিত। এটা প্যারিসের বিখ্যাত জাদুঘর মিউজি দেওরসে (Musée d'Orsay (ওরসে জাদুঘর)) এর স্থায়ী সংগ্রহে সংরক্ষিত রয়েছে। ==বর্ণনা== ১৮৭৫-৭৬ সালে অঙ্কিত ছবিটিতে একজন নারী এবং পুরুষকে পাশাপাশি বসে, গ্লাসে অ্যাবসিন্থ পান করতে দেখা যায়। ৯২ ৬৮.৫ সেঃমিঃ ক্যানভাসে অঙ্কিত তৈল চিত্রটিতে আপাত দৃষ্টিতে তাদেরকে দেখে অলস এবং একাকী বলে মনে হয়। ছবিতে টুপি পরিহিত ধূমপানরত লোকটি ক্যানভাসের ডান প্রান্তের দিকের দিকে তাকিয়ে থাকতে, আর আকর্ষণীয় পোষাক এবং টুপি পরিহিত নারীটিকে শূণ্যদৃষ্টিতে মেঝের দিকে তাকিয়ে থাকতে দেখা যায়। তার সামনে টেবিলের উপর সবুজ তরল পানীয় ভরা একটি গ্লাস। ছবিটিতে ধূসর, বাদামী এবং কালো রঙের প্রাধান্য পেয়েছেঃ কফি টেবিলের ধূসর মার্বেল, সংবাদপত্র, ধোঁয়াটে পর্দা এবং মুখ; বাদামী চেয়ার এবং পোষাক; আর পুরুষটির স্যুট এবং ছায়ায় কালো রঙ। ছবিটির নারী চরিত্রের মডেল হয়েছিলেন অভিনেত্রী অ্যালেন আন্দ্রে, তাঁকে এই ছবির পাশাপাশি এডোয়ার্ড ম্যানেটের চিত্র চেজ লে পেরে ল্যাথুইলে এবং দ্য প্লাম এও দেখা গেছে। আর পুরুষটি হচ্ছে মার্সেলিন ডেসবাউটিন পেশায় তিনি চিত্রশিল্পী এবং খোদাইকারক।যে ক্যাফেতে তারা বসেছিলেন সেটি প্যারিসের ক্যাফে দে লা দ্যগা তার এই ছবিতে চরিত্রগুলোর বিচ্ছিন্নতার উপর জোর দিয়েছেনঃ পুরুষটির হাত এবং ধূমপানের পাইপটি একটি অংশ নেই, সামনের টেবিলের উপর আড়াআড়ি ভাবা রাখা সংবাদপত্র। যার মধ্যে দিয়ে ছবিটি দর্শকের সামনে সমতল ভাবের সৃষ্টি করেছে, যা একটি বাস্তব হলমার্ক। ধারণা করা হয় ফটোগ্রাফির বিকাশের দ্বারা প্রভাবিত হয়ে এইভাবে ছবিটি অঙ্কন করেছেন দ্যগা। ১৮৭৬ সালে তার প্রথম প্রদর্শনীতেই ছবিটি সমালোচকদের সমালোচনার শিকার হয়, অভিহিত হয় কুৎসিত এবং ন্যক্কারজনক হিসেবে। এরপর ছবিটি সংগ্রহস্থলে রেখে দেয়া হয়। ১৮৯২ সালে ছবিটি আবার প্রদর্শীত হলে আবারো উপহাসের শিকার হয়। ১৮৯৩ সালে ইংল্যান্ডের গ্র্যাফটন গ্যালারিতে ছবিটি লা'আবস্‌ন্থা শিরোনামে আবার প্রদর্শীত হয়, এবং আরও বড় বিতর্কের কারণ হয়ে দাঁড়ায়। ছবির মানুষ এবং অ্যাবসিন্থ ইংরেজি সমালোচকদের কাছে অত্যন্ত আপত্তিকর এবং নিকৃষ্ট বলে মনে হয়েছিল। লন্ডনে প্রদর্শনীতে স্যার উইলিয়াম ব্লেক রিচমন্ড এবং ওয়াল্টার ক্রেনের মতো ভিক্টোরীয়দের কাছে চিত্রকর্মটি নৈতিকতার উপর আঘাত বলে মনে হয়েছিল। প্রতিক্রিয়াটি অবশ্য সমসাময়িক ছিল। অনেক ইংরেজ সমালোচক ছবিটিকে অ্যাবাসিন্থ এবং ফরাসিদের বিরুদ্ধে সতর্কবার্তা হিসাবে দেখেছেন। ছবির নারী সম্পর্কে জর্জ মুরের মন্তব্য ছিল: "কি অসভ্য!" তিনি আরও বলেন, "গল্পটি সুন্দর নয়, কিন্তু একটি শিক্ষা।" যদিও, তিনি তার বই মডার্ন পেইন্টিং (আধুনিক চিত্রকর্ম) এ, মুর এই চিত্রকর্মের মধ্যে দিয়ে যে নৈতিক শিক্ষা প্রদানের যে চেষ্টা করা হয়েছে সেই মন্তব্যের জন্য দুঃখ প্রকাশ করে বলেছিলেন, "ছবিটি কেবল মাত্র একটি শিল্পকর্ম, এর সাথে মদ বা সমাজ এর কোন সম্পর্কে নেই।" ==আরও জানতে== ==তথ্যসূত্র== ==বহিঃসংযোগ== Green Fairy: The symbol of liberté Examines ''L'Absinthe'' as fitting example of the "nervous fear that the decadent ways of the Continent might reach the shores of the British Isles". Musée d'Orsay discussion of the painting ''Degas: The Artist's Mind'', exhibition catalog from The Metropolitan Museum of Art fully available online as PDF, which contains material on ''L'Absinthe'' (see index) বিষয়শ্রেণী: এদ্‌গার দ্যগার চিত্রকর্ম বিষয়শ্রেণী: ফরাসি চিত্রকর্ম
'''''ফিফা ১৪''''' ইলেক্ট্রনিক আর্টসের ফিফা ভিডিও গেম সিরিজের সর্বশেষ সংস্করণ। এই গেমটি প্রস্তুত করছে ইএ কানাডা। গেমটির প্লেস্টেশন উইই এবং এক্সবক্স ৩৬০ সংস্করণ ২০১৩ সালের ২৪ সেপ্টেম্বর উত্তর আমেরিকায় মুক্তি পেয়েছে এবং ২৭ সেপ্টেম্বর বিশ্বের অন্যান্য অঞ্চলে মুক্তি পাবে। পরবর্তী প্রজন্মের গেমিং কনসল যেমনঃ প্লেস্টেশন ৪, নিন্টেন্ডো থ্রিডিএস, প্লেস্টেশন ভিটা এবং একবক্স ৩৬০ এর জন্যও গেমটি মুক্তির অপেক্ষায় আজে। গেমটির অ্যানড্রয়েড এবং আইওএস সংস্করণ মুক্তি পেয়েছে এবং এটি বিনামূল্যে খেলা যাবে। ২০১৩ সালের ১০ সেপ্টেম্বর, প্লেস্টেশন ৩, এক্সবক্স ৩৬০ এবং পিসি’র জন্য গেমটির একটি ডেমো সংস্করণ মুক্তি পায়। ডেমো সংস্করণে যেসব দল ছিল সেগুলো হলঃ পারি সেঁ জার্মেই, ফুটবল ক্লাব বার্সেলোনা, বরুসিয়া ডর্টমুন্ড, টটেনহাম হটস্পার, ম্যানচেস্টার সিটি, এসি মিলান, নিউ ইয়র্ক রেড বুলস, বোকা জুনিয়র্স। == বৈশিষ্ট্যসমূহ == === ইগনিট ইঞ্জিন === ফিফা ১৪-এর প্লেস্টেশন এবং এক্সবক্স ওয়ান সংস্করণে ইগনিট ইঞ্জিন নামক একটি নতুন ইঞ্জিন ব্যবহার করা হবে। এই বৈশিষ্ট্যের কারণে গ্রাফিক্স এবং গেম-প্লে কিছুটা মানসিক বুদ্ধিমত্তাসরূপ হয়ে পড়বে। যার ফলে খেলোয়াড়রা কিছুটা বাস্তব প্রতিক্রিয়া প্রদর্শন করবে। খেলোয়াড়দের নড়াচড়াও হবে বাস্তব সম্মত। এছাড়া পরিবেশগত বৈশিষ্ট্যসমূহ যেমন আবহাওয়া এবং স্টেডিয়ামের দর্শকদেরও ব্যবক উন্নয়ন করা হয়েছে। ইগনিট ইঞ্জিন সংবলিত একটি পিসি সংস্করণের কাজ করা হলেও পরবর্তীকালে তা বন্ধ করে দেওয়া হয়। === লাইসেন্স === ২১টি ব্রাজিলীয় ক্লাবের লাইসেন্স করা হয়েছে। এর মধ্যে ২০টি ২০১৩ কাম্পিওনাতো ব্রাজিলেইরো সিরি মৌসুমের দল এবং অন্য দলটি হল পালমেইরাস। এছাড়াও, ''ফিফা ১৪'' তে রয়েছে কাম্পিওনাতো নাসিওনাল পেত্রোব্রাস, কলম্বিয়ার লিগা পোস্তোবোন এবং আর্জেন্টাইন প্রিমেরা দিভিসিওন। ব্রাজিল জাতীয় ফুটবল দলেরও লাইসেন্স করা হয়েছে, যা ফিফা ১০ থেকে লাইসেন্সহীন ছিল। ফিফা ১৪ এর পোলিশ কভারে রবার্ট লিওয়ানডস্কির উপস্থিতির কথা ঘোষণা করা হয়, সেই সাথে পোল্যান্ড জাতীয় ফুটবল দল এবং পূর্ণ লাইসেন্সের অধীনে নিয়ে আসার ঘোষণা দেওয়া হয়, যা ফিফা গেম সিরিজের আগের সংস্করণগুলোতে ছিলনা। ফিফা ১৪ তে ফিরেছে ওয়েলস জাতীয় ফুটবল দল। ওয়েলসের ফুটবল অ্যাসোসিয়েশনের বানিজ্যিক পরিচালক ইয়ান ডেভিস নিশ্চিত করেন যে তারা ইএ’র সাথে সম্মতিতে পৌছেছেন, যার ফলে দলটিকে গেমের পরবর্তী সংস্করণগুলোতে দেখা যাবে। === আলটিমেট টিম === এক্সবক্স ওয়ান সংস্করণে ফিফা ফিফা আলটিমেট টিম গেম মোডে কিছু বিশেষ বৈশিষ্ট্য রয়েছে। এক্সবক্স ওয়ানে লিজেন্ডস নামক একটি নতুন বৈশিষ্ট্য রয়েছে, যেখানে একজন গেমার পেলে এবং ডেনিস বের্গকাম্পের মত বিভিন্ন সময়ের কিংবদন্তি খেলোয়াড়দের নিয়ে খেলতে পারেন। ফিফা ১৪ তে "সিঙ্গেল অনলাইন ম্যাচ" পুনঃউপস্থাপনের ঘোষণা দিয়েছে ইএ, যেখানে খেলোয়াড়রা একক ম্যাচ খেলতে পারবেন যা কোন প্রতিযোগিতা বা মৌসুমের অধীনস্থ নয়। এছাড়া ট্রান্সফার মার্কেটে খেলোয়াড়দের নাম লিখে অনুসন্ধান করা সম্ভব। ফিফা আলটিমেট টিমে এবার জার্সি নম্বর এবং ফ্রি কিক বা কর্ণারের সময় খেলোয়াড়দের ভূমিকা পরিবর্তন করা সম্ভব। এছাড়া এবার আলটিমেট টিমের মৌসুমকে ৫টি থেকে ১০টি বিভাগে উন্নীত করা হয়েছে। এছাড়া এবার এক্সবক্স ৩৬০ থেকে এক্সবক্স ওয়ান, এবং পিএস৩ থেকে পিএস৪ পয়েন্ট বা কয়েন স্থানান্তর করা সময়। === স্টেডিয়ামসমূহ === ফিফা ১৪-তে ৬০টিরও অধিক স্টেডিয়াম রয়েছে, যার মধ্যে ৩২টি স্টেডিয়াম পুরোপুরি আসল। নতুন যোগ হওয়া স্টেডিয়ামগুলোর মধ্যে রয়েছে আর্জেন্টিনার বুয়েনোস আইরেসের লা বম্বোনেরা এবং ইউক্রেনের দনবাস এরিনা। এছাড়া বার্সেলোনার ক্যাম্প ন্যু ফিরিয়ে আনা হয়েছে যা লাইসেন্সজনিত জটিলতার কারণে ফিফা ১৩ থেকে সরিয়ে ফেলা হয়েছিল। === ক্যারিয়ার মোড === ফিফা ১৪-তে ক্যারিয়ার মোডের উন্নতীকরণ করা হয়েছে। অধিকাংশ দেশকে নিয়ে একটি বৈশ্বিক স্কাউটিং নেটওয়ার্ক দেয়া হয়েছে, যার মাধ্যমে একটি স্কাউট ভাড়া করে বিশ্বব্যাপী প্রতিভা অন্বেষণ করা যাবে। ক্যারিয়ার মোডের হাবের নেভিগেশনও নতুনভাবে ডিজাইন করা হয়েছে। === সাউন্ডট্র্যাক === == কভার == ফিফা ১৩ এবং ফিফা স্ট্রিটের মত ফিফা ১৪ এর বৈশ্বিক কভারেও রয়েছেন লিওনেল মেসি। উত্তর আমেরিকায় দুই ধরনের কভার থাকবে। একটিতে থাকবেন শুধু মেসি এবং অন্যটিতে মেসির সাথে থাকবেন হ্যাভিয়ের হের্ন্যান্দেজ। এবারই প্রথমবারের মত ফিফা সকার নামটি উত্তর আমেরিকায় ব্যবহার করা হবেনা। যেসব খেলোয়াড় তাদের নিজ নিজ এলাকায় ফিফার কভারে মেসির সাথে রয়েছেন তারা হলেন: অস্ট্রেলিয়া এবং নিউ জিল্যান্ড: টিম কাহিল অস্ট্রিয়া: ডেভিড আলাবা মধ্য এবং দক্ষিণ আমেরিকা (ব্রাজিল ছাড়া): আর্তুরো ভিদাল এবং রাদামেল ফালকাও চেক রিপাবলিক: মাইকাল ক্যাডলেক হাঙ্গেরি: বালাজস্ জুডজাক ইতালি: স্তেফান এল শারাওই জাপান: মায়া ইয়োশিডা এবং মাকোটো হাসেবে মধ্যপ্রাচ্য: গ্যারেথ বেল // উত্তর আমেরিকা: হ্যাভিয়ের হের্ন্যান্দেজ পোল্যান্ড: রবার্ট লিওয়ানডস্কি সুইজারল্যান্ড: শেরড্যান শাকিরি আয়ারল্যান্ড প্রজাতন্ত্র: গ্যারেথ বেল যুক্তরাজ্য: গ্যারেথ বেল == তথ্যসূত্র == == বহিঃসংযোগ == ভিডিও গেম আর্টস গেম বিষয়শ্রেণী:ইএ স্পোর্টস গেম (ভিডিও গেম ধারাবাহিক) গেম গেম গেম গেম গেম পোর্টেবল গেম ভিটা গেম বিষয়শ্রেণী:উইই গেম গেম ৩৬০ গেম ওয়ান গেম ৩ডিএস গেম গেম
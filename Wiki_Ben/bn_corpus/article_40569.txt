'''ধানমন্ডি শাহী ঈদগাহ''' ঢাকার ধানমন্ডি থানায় অবস্থিত একটি প্রাচীন ধর্মীয় স্থাপনা। এটি বাংলাদেশ প্রত্নতত্ত্ব অধিদপ্তর কর্তৃক তালিকাভুক্ত একটি প্রত্নতাত্ত্বিক স্থাপনা। ১৬৪০ খ্রিষ্টাব্দে বাংলার সুবাদার সম্রাট শাহজাহানের পুত্র শাহ সুজার প্রধান অমাত্য মীর আবুল কাসেম ধানমন্ডির শাহী ঈদগাহ প্রতিষ্ঠা করেন। ঢাকায় অবস্থিত মুঘল স্থাপত্য নিদর্শনসমূহের অন্যতম এই ঈদগাহ। ঈদগাহটি বর্তমানেও ঈদের (২০১৯ নাগাদ) নামাযের জন্য ব্যবহৃত হয়ে থাকে। ১৯৮১ সাল থেকে ঈদগাহটি সংরক্ষণ করছে বাংলাদেশ প্রত্নতত্ত্ব অধিদপ্তর। ==ইতিহাস== তৎকালীন সময়ে ধানমন্ডি শাহী ঈদগাহটি মুল শহর থেকে বেশ খানিকটা দূরে ছিল। মূল শহর, অর্থাৎ পুরনো ঢাকায় বেশ কয়েকটি সুলতানি ঈদগাহ থাকলেও বড় আকারে কোন ঈদগাহ ছিল না। তাই মীর আবুল কাসেম ঈদগাহের জন্য জায়গা খুজতে থাকে। অবশেষ তিনি ধানমন্ডি এলাকা বেছে নেন। কাজেই মূল নগর থেকে কিছুটা দূরে খোলা জায়গায় এবং সাত মসজিদের কাছে হওয়ায় ধানমন্ডি এলাকাতে ঈদগাহটি নির্মিত হয়। সেসময় সাত মসজিদে জল স্থলপথ দুইভাবেই যোগাযোগ ব্যবস্থা ভাল ছিল। সেসময় এই ঈদগাহের পাশ দিয়ে পান্ডু নদীর একটা শাখা প্রবাহিত হত, যা বর্তমান সাত মসজিদের কাছে বুড়িগঙ্গার সাথে মিলিত হত। প্রথমদিকে এখানে শুধু সুবেদার, নায়েবে নাজিম অভিজাত মুঘল কর্মকর্তা এবং তাদের স্বজন-বান্ধবরাই নামাজ পড়তে পারতেন, সাধারণ নগরবাসীরা এতে প্রবেশ করার তেমন একটা সুযোগ পেতেন না। পরে ঈদগাহটি সকলের জন্য উন্মুক্ত করা হয় এবন তাতে ঢাকাসহ আশপাশের বিভিন্ন অঞ্চল থেকে মুসল্লিরা আসতেন। ==স্থাপত্য== ধানমন্ডি শাহী ঈদগাহে দৃশ্যমান শিলালিপি। ধানমন্ডি ঈদগাহের দৈর্ঘ্যে ১৪৫ ফিট প্রস্থে ১৩৭ ফিট। ফিট উচু করে ভূমির উপরে এটি নির্মিত হয় যাতে বন্যার ক্ষতি থেকে রক্ষা পাওয়া যায়। এর চারকোণে অষ্টাভূজাকৃতির বুরুজ রয়েছে। তিন ধাপের মিম্বর ঈদগাহের উত্তর পাশে রয়েছে, এখানে দাঁড়িয়ে ইমামরা নামায পড়ান। ঈদগাহটি চারদিকে ১৫ ফিট উচু প্রাচীর দিয়ে ঘেরা। তবে বরতমানে কেবল পশ্চিম দিকের প্রাচীরটিই মোঘল আমলের। পশ্চিম প্রাচীরের মাঝ বরাবর প্রধান মেহরাব। প্রধান মেহরাবের দুই দিকে আছে বহু খাঁজবিশিষ্ট নকশা করা প্যানেল। এছাড়া ছোট আকারের দুইটি মেহরাব আছে এর দুই পাশে। মেহরাবগুলো দেওালের আয়তাকার ফ্রেমের ভেতরে অবস্থিত। ==চিত্রশালা== File:Dhanmondi Shahi Eidgah ঈদগাহের মিম্বর File:Eastern Entrance Mughal Eidgah 1640 CE Mir Abul Qasim Construction Sat Masjid Road Dhanmondi Dhaka 2015-05-31 প্রবেশপথ File:Mughal Eidgah 1640 CE Mir Abul Qasim Construction North-eastern View Sat Masjid Road Dhanmondi Dhaka 2015-05-31 পাশ থেকে দৃশ্যমান ঈদগাহ File:Signage Mughal Eidgah 1640 CE Mir Abul Qasim Construction Sat Masjid Road Dhanmondi Dhaka 2015-05-31 1899.JPG|ঈদগাহে স্থাপিত তথ্য সংবলিত বোর্ড ==তথ্যসূত্র== ==বহিঃসংযোগ== স্থাপত্য জেলার দর্শনীয় স্থান
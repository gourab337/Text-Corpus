মীনা কার্টুন ধারাবাহিকের মূল চরিত্র ''মীনা'' '''মীনা''' () দক্ষিণ এশিয়ার বিভিন্ন ভাষায় নির্মিত একটি জনপ্রিয় টিভি কার্টুন ধারাবাহিক কমিক বই। সেই সাথে এই কার্টুন ধারাবাহিকের মূল চরিত্র বাংলা ভাষায় নির্মিত কার্টুনগুলোর মধ্যে একটি অন্যতম জনপ্রিয় চরিত্র। দক্ষিণ এশীয় দেশগুলোতে বিভিন্ন সামাজিক বৈষম্যের বিরুদ্ধে সচেতনতা তৈরি এবং শিশুদের জন্য শিক্ষামূলক একটি অনুষ্ঠানের অংশ হিসেবে ইউনিসেফের সহায়তায় এই কার্টুন ধারাবাহিকটি নির্মিত হয়ে থাকে। যেসকল সচেতনতা মীনা কার্টুনের মাধ্যমে তৈরির চেষ্টা করা হয়েছে তার মধ্যে আছে, বাল্যবিবাহ বন্ধ করা, স্বাস্থ্যসম্মত পায়খানা নির্মাণ ব্যবহারে উৎসাহিত করা, মেয়েদের স্কুলে পাঠানো, কমবয়সী মেয়েদের বিয়ে থেকে স্কুলকে বেশি গুরুত্ব দেওয়া, যৌতুক বন্ধ করা, ছেলে-মেয়ে সমান পুষ্টি সুযোগ-সুবিধার দাবিদার, প্রয়োজনীয় সমঅধিকার পেলে মেয়েরাও অনেক কিছু হতে পারে তা বোঝানো, শহরের বাসায় বাসায় কাজে সাহায্য করে এমন মেয়েদের প্রতি সুবিচার তাদের প্রয়োজনীয় শিক্ষা নিশ্চিত করা ইত্যাদি। == চরিত্রসমূহ == মীনা কেন্দ্রীয় চরিত্র। সে বিদ্যালয়ে যেতে ভালবাসে এবং নতুন কোন কিছু সম্পর্কে শিখতে জানতে চায়। প্রকৃতি প্রদত্ত ইন্দ্রিয়ের সাহায্যে ভাল-মন্দ বোঝার সক্ষমতা তার রয়েছে। গ্রামের যে কোন সমস্যা মোকাবিলা করতে গিয়ে পিছু হটে না। তার শক্তিশালী ক্ষমতা দিয়ে দক্ষিণ এশিয়ার শিশুদের উজ্জ্বল ভবিষ্যত সম্ভাবনার কথা তুলে ধরে। মীনা তার চিন্তাধারাকে বাস্তবায়ন করতে প্রয়োজনীয় কাজ করে যায় কথা বলে চলে। রাজু মীনার পিঠেপিঠি ভাই। মিঠু মীনার সবচেয়ে কাছের বন্ধু তার পোষা টিয়া। রাণী মীনা-রাজুর ছোট্ট বোন। দাদী মীনা-রাজুর বৃদ্ধা দাদী। বাবা-মা মীনা-রাজুর বাবা-মা। লালী মীনাদের গরু। মুনমুন মীনাদের ছাগল। মোড়ল গ্রামের নেতৃস্থানীয় ব্যক্তিত্ব। দোকানদার অত্যাচারী, শঠ চরিত্রের লোক। বাজারে তার দোকান আছে এবং তার ছেলে শহর থেকে ডাক্তারি পাশ করে এসেছে। কার্টুন ধারাবাহিকগুলোতে তিনিই মূলত খলনায়ক। রিতা মীনার স্কুলের উপরের শ্রেণীতে পাঠরত একজন আপু। পরবর্তীকালে তার সাথে দোকানদারের ছেলের বিয়ে হয়। দিপু মীনার একজন দুষ্টু বন্ধু। বিভিন্ন সময়ে দিপুকে সচেতন করতে সহায়তা করেছে মীনার টিয়া মিঠু। স্কুলের বড় আপা বা শিক্ষিকা ইনি মীনাকে বিভিন্ন সমস্যায় সময় বুদ্ধি পরামর্শ দিয়ে সহায়তা করেছেন। এছাড়াও বিভিন্ন সময়ে বিভিন্ন ধারাবাহিকে বিভিন্ন চরিত্রের আগমন ঘটেছে। ফুফু আম্মা: মীনা-রাজুর বাবার বড় বোন। বদমেজাজি, নিষ্ঠুর প্রকৃতির মহিলা। == কেন্দ্রীয় চরিত্র পরিচিতি == === মীনা === মীনা বছর বয়সী একটি উচ্ছল, প্রাণবন্ত সাহসী মেয়ে, যে তার গ্রামের বিভিন্ন সুপরিবর্তনের লক্ষ্যে কাজ করে। == মীনা ধারাবাহিকে পর্ব == মীনা ধারাবাহিকের বিভিন্ন পর্বগুলোর মধ্যে আছে: ''সব মুরগী আছে'' ''বুদ্ধিমতি মীনা'' ''মীনা কি স্কুল ছেড়ে দেবে?'' ''মীনা দুষ্টু ছেলে'' ''জীবন বাঁচানো'' ''মীনার তিনটি ইচ্ছা'' ''যৌতুক বন্ধ কর'' ''বিয়ের বয়স হয় নাই'' ''মেয়েদের যত্ন নাও'' ''আমি স্কুল ভালবাসি'' ''ছেলেই হতে হবে'' ''মীনা এখন শহরে'' == সূচনা সঙ্গীত == আমি বাবা-মায়ের শত আদরের মেয়ে আমি বড় হই সকলের ভালোবাসা নিয়ে আমার দু চোখে অনেক স্বপ্ন থাকে আমি পড়ালেখা শিখতে চাই যদি চার দেয়ালের মাঝে কাটে সারা জীবন তাহলে থাকবো শুধু বোঝা হয়ে শিক্ষা আমায় মুক্তি দেবে, মুক্তি দেবে আমিই তো কালকের খুশি আর আশা আমারোতো সাধ আছে, আছে অভিলাষা ঘরে বেঁধে রেখো না, নিয়ে যাও এগিয়ে। == তথ্যসূত্র == == বহিঃসংযোগ == ইউনিসেফের ওয়েব সাইট থেকে মিনা কমিকস এর ইংরেজি সংস্করনের ডাউনলোড লিংক মিনাকে নিয়ে তৈরি কমিকস বইয়ের সম্পূর্ণ তালিকা মীনা: সামাজিক মূল্যবোধ পরিবর্তনকারী এক যুগান্তকারী চরিত্র কার্টুন
'''মার্লে ওবেরন''' (; জন্ম: '''এস্টেল মার্লে ওব্রায়েন টমসন''', ১৯ ফেব্রুয়ারি ১৯১১ ২৩ নভেম্বর ১৯৭৯) ছিলেন একজন ব্রিটিশ-মার্কিন অভিনেত্রী। তিনি ব্রিটিশ চলচ্চিত্র ''দ্য প্রাইভেট লাইফ অব এইটথ হেনরি'' (১৯৩৩)-এ অ্যান বলেইন চরিত্রে অভিনয়ের মধ্যে দিয়ে তার চলচ্চিত্র জীবন শুরু করেন। ''দ্য স্কারলেট পিম্পার্নেল'' (১৯৩৪) ছবিতে সফলতা অর্জনের পর তিনি স্যামুয়েল গোল্ডউইনের ছবিতে অভিনয়ের জন্য মার্কিন যুক্তরাষ্ট্রে যান। তিনি ''দ্য ডার্ক অ্যাঞ্জেল'' (১৯৩৫) ছবিতে অভিনয় করে শ্রেষ্ঠ অভিনেত্রীর জন্য একাডেমি পুরস্কারের মনোনয়ন লাভ করেন। ১৯৩৭ সালে এক গাড়ি দুর্ঘটনায় তিনি মুখে আঘাত পান। তিনি আঘাত সারিয়ে ১৯৭৩ সাল পর্যন্ত চলচ্চিত্র টেলিভিশনে সক্রিয় ছিলেন। তিনি ত্রিশটির অধিক চলচ্চিত্রে অভিনয় করেছেন, তন্মধ্যে তার সবচেয়ে উল্লেখযোগ্য চলচ্চিত্র ছিল ''উদারিং হাইটস্‌'' (১৯৩৯)। ==প্রারম্ভিক জীবন== এস্টেল মার্লে ওব্রায়েন টমসন ১৯১১ সালের ১৯শে ফেব্রুয়ারি ব্রিটিশ ভারতের বম্বে শহরে জন্মগ্রহণ করেন। ১৯১১ সালে রাজা পঞ্চম জর্জের সাথে রানী ম্যারির ভারতে আগমনের সম্মানার্থে মার্লের ডাকনাম প্রদান করা হয় "কুইনি"। মার্লের জন্মসনদে উল্লেখ রয়েছে তার পিতা আর্থার টেরেন্স ওব্রায়েন টমসন ছিলেন একজন ব্রিটিশ যন্ত্র প্রকৌশলী, যিনি ডার্লিংটনের নিবাসী ছিলেন এবং ভারতের রেলওয়েতে কর্মরত ছিলেন। তার জন্মসনদ অনুযায়ী তার মাতা শার্লট সেলবি ইউরেশীয়, যিনি সিলনের নিবাসী ছিলেন এবং তার পূর্বপূরুষগণ মাওরি ছিলেন। মার্লের প্রকৃত মাতা ছিলেন শার্লটের ১২ বছর বয়সী কন্যা কনস্ট্যান্স। চা বাগানের আইরিশ ফোরম্যান হেনরি আলফ্রেড সেলবির সাথে শার্লটের সম্পর্ক ছিল এবং শার্লট ১৪ বছর বয়সে কনস্ট্যান্সকে জন্ম দেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর ইংরেজ অভিনেত্রী চলচ্চিত্র অভিনেত্রী টেলিভিশন অভিনেত্রী বংশোদ্ভূত ইংরেজ ব্যক্তি অভিনেত্রী ফরেস্ট লন মেমোরিয়াল পার্কে সমাধিস্ত
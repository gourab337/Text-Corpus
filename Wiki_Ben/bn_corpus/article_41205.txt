হচ্ছে বিশ্বের সর্ববৃহৎ যুব সংগঠন যা ১৮ থেকে ৩০ বছর বয়সী তরুণ-তরুণীদের মাধ্যমে পরিচালিত এবং রোটারি ইন্টারন্যাশনাল এর সহযোগী হিসেবে কাজ করছে। গত ১৩ই মার্চ ২০১৮ বিশ্বের সর্ববৃহৎ যুব সংগঠন হিসেবে রোটার‌্যাক্ট আন্দোলন পার করেছে গৌরবময় ৫০বছর ১৮ থেকে ৩০ বছরের তরুন-তরুনীরা এই সংগঠন এর সাথে যুক্ত হয়ে কাজ করতে পারে। এটা সাধারনত কলেজ এবং শিক্ষার্থীদের দ্বারাই পরিচালিত হয়। Rotary International ১৯৬৬সালে অ্যামেরিকার টেক্সাসের হোস্টন ইউনিভার্সিটির এক দল ছাত্রকে দায়িত্ব দেয় একটি আন্তর্জাতিক যুব সংগঠনের নাম কর্ম পদ্ধতি প্রণয়নের জন্য। উক্ত কমিটি Rotaract শব্দটি সংগঠনের নাম হিসেবে গ্রহণ করে যা Rotary in Action এর সংক্ষিপ্তরুপ। এরপর নর্থ ক্যারোলিনায় ১৯৬৮সালে রোটার‍্যাক্ট এর কার্যক্রম শুরু হয়। মার্কিন যুক্তরাষ্ট্রের ইলিনয়িস অঙ্গরাজ্যের এভানস্টোনে এর সদর দফতর অবস্থিত। রোটার‌্যাক্ট আন্দোলনের উদ্দেশ্য হচ্ছে, নিজ ব্যাক্তিত্ব বিকাশে তরুন-তরুণীদের মধ্যে জ্ঞান কর্ম দক্ষতা বৃদ্ধির সুযোগ সৃষ্টি করা, তাদের জনগোষ্ঠীর বাস্তব সামাজিক চাহিদার প্রতি মনযোগী হওয়া এবং বন্ধুত্ব সেবার সাংগঠনিক কাঠামোর মাধ্যমে সমগ্র বিশ্বের সকল মানুষের মধ্যে উন্নততর সম্পর্ক গড়ে তোলা। সংগঠন টির মাধ্যমে দায়িত্বশীলতা, অনুষ্ঠান পরিচালনা, উপস্থাপনা, সাংগঠনিক দক্ষতা এবং ব্যক্তিগত উন্নয়নসহ দেশ প্রবাসে অনেক বন্ধু, অনেক গুণিজনের সান্নিধ্য পাওয়ার সুযোগ রয়েছে, যাদের কাছ থেকে প্রতিনিয়ত প্রতিটি পরিচয়ে নতুন কিছু শেখার দ্বার উন্মোচিত হবে। বিভিন্ন জনকল্যাণমূখী সেবামূলক প্রকল্প গ্রহণের পাশাপাশি রোটারী ফাউন্ডেশনের অর্থায়ণে বিশ্বের বিভিন্ন বিশ্ববিদ্যালয়ে পড়াশোনার জন্য স্কলারশিপ, মানবধর্মী প্রকল্পে, বিশ্বশান্তি প্রতিষ্ঠায় পিস ফেলোশিপ প্রদাণের মাধ্যমে বিভিন্ন দেশে সফরে নিয়ে যাওয়া হয়। রোটার‌্যাক্ট আন্দোলন হচ্ছে বিশ্বের সবচেয়ে ক্রমবর্ধমান ক্লাব কার্যক্রম যা অতি অল্প সময়ে বিশ্বব্যাপী ছড়িয়ে পড়ে। রোটার‌্যাক্ট আন্দোলন জনপ্রিয়তার সবচেয়ে বড় কারণ হচ্ছে তার অসাধারণ সব নিয়মনীতি যা রোটারি ইন্টারন্যাশনাল কর্তৃক অনুমোদিত। প্রত্যেক রোটার‌্যাক্ট ক্লাবের জন্য অভিভাবক রোটারি ক্লাবের প্রয়োজন হয়। প্রতি বছরের ১লা জুলাই সারা বিশ্বে এক যোগে সব ক্লাবের নেতৃত্বের পরিবর্তন ঘটে এবং ৩০শে জুন সে নেতৃত্বের অবসান ঘটে। এই ক্লাবের মেম্বাররা রোটার‍্যাক্টর হিসেবে পরিচিত। বর্তমানে সারাবিশ্বে প্রায় ১১হাজার রোটার‍্যাক্ট ক্লাব এবং প্রায় ২.৫লাখ রোটার‍্যাক্টর রয়েছে। == কার্যক্রমসমূহ == রোটার‍্যাক্টের বেশিরভাগ কার্যক্রমগুলি ক্লাব পর্যায়ে পরিচালিত হয়। সাধারণত প্রতি দুই সপ্তাহে রোটার‍্যাক্ট ক্লাবগুলি আনুষ্ঠানিক বৈঠকে বসে, যেখানে থাকে ভবিষ্যত বক্তা, বিশেষ কোনও আয়োজন, সামাজিক কার্যক্রম, আলোচনা বা অন্যান্য রোটার‍্যাক্ট ক্লাবে ভ্রমণ কিংবা অন্যান্য ক্লাবের সাথে যুগ্মবৈঠক। এছাড়া ক্লাব সদস্যদের সেবামূলক প্রকল্পের কাজ, সামাজিক ইভেন্ট, অথবা পেশাদারী বা নেতৃত্বের উন্নয়ন বিষয়ক কর্মশালার আয়োজনের দিনগুলোতে ক্লাবের সদস্যরা একসঙ্গে একত্রিত হওয়ার মাধ্যমে বন্ধুত্বপূর্ণ সম্পর্ক বজায় রাখে। ক্লাব বৈশ্বিক প্রভাব সৃষ্টি করতে নিম্নোক্ত ইভেন্ট সমূহ আয়োজন করে থাকে: *বিশ্ব রোটার‌্যাক্ট সপ্তাহ *রোটারি ইয়ুথ লিডারশীপ এওয়ার্ড *রোটার‌্যাক্ট অনুৃষ্ঠান *রোটার‌্যাক্ট রিকনভেনশন মিটিং ইন্টেরোটা == তথ্যসূত্র == সংগঠন
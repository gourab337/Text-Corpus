'''চিরিঙ্গা''' বাংলাদেশের কক্সবাজার জেলার অন্তর্গত চকরিয়া উপজেলার একটি ইউনিয়ন। == আয়তন == চিরিঙ্গা ইউনিয়নের আয়তন ৫৩৫৫ একর (২১.৬৭ বর্গ কিলোমিটার)। == জনসংখ্যা == ২০১১ সালের পরিসংখ্যান অনুযায়ী চিরিঙ্গা ইউনিয়নের লোকসংখ্যা ১৭,৫০০ জন। এর মধ্যে পুরুষ ৮,৮৮৫ জন এবং মহিলা ৮,৬১৫ জন। == অবস্থান সীমানা == চকরিয়া উপজেলার মধ্যভাগে চিরিঙ্গা ইউনিয়নের অবস্থান। চকরিয়া উপজেলা সদর থেকে ইউনিয়নের দূরত্ব আধা কিলোমিটার। ইউনিয়নের পশ্চিমে সাহারবিল ইউনিয়ন, দক্ষিণে ডুলাহাজারা ইউনিয়ন, পূর্বে ফাঁসিয়াখালী ইউনিয়ন এবং উত্তরে চকরিয়া পৌরসভা অবস্থিত। == নামকরণ == ঐতিহাসিকদের মতে, বানারস রাজ বংশের কোন এক রাজার দশজন পুত্রের মধ্যে সবচেয়ে ছোট পুত্র চেরাং এর নামানুসারে এলাকার নাম হয় ''চিরিঙ্গা''। == প্রশাসনিক কাঠামো == চিরিঙ্গা ইউনিয়ন চকরিয়া উপজেলার আওতাধীন ১০নং ইউনিয়ন পরিষদ। ইউনিয়নের প্রশাসনিক কার্যক্রম চকরিয়া থানার আওতাধীন। ইউনিয়ন জাতীয় সংসদের ২৯৪নং নির্বাচনী এলাকা কক্সবাজার-১ এর অংশ। ওয়ার্ডভিত্তিক ইউনিয়নের গ্রামগুলো হল: ওয়ার্ড নং গ্রামের নাম ১নং ওয়ার্ড পালাকাটা ২নং ওয়ার্ড পালাকাটা ৩নং ওয়ার্ড উত্তর বুড়ি পুকুর ৪নং ওয়ার্ড দক্ষিণ বুড়ি পুকুর ৫নং ওয়ার্ড সওদাগরঘোনা ৬নং ওয়ার্ড সওদাগরঘোনা ৭নং ওয়ার্ড সওদাগরঘোনা ৮নং ওয়ার্ড চরণদ্বীপ ৯নং ওয়ার্ড চরণদ্বীপ == শিক্ষা ব্যবস্থা == চিরিঙ্গা ইউনিয়নের সাক্ষরতার হার ২৩.৩৫%। ইউনিয়নে ১টি মাধ্যমিক বিদ্যালয় ৭টি প্রাথমিক বিদ্যালয় রয়েছে। == শিক্ষা প্রতিষ্ঠান == ;মাধ্যমিক বিদ্যালয় পালাকাটা উচ্চ বিদ্যালয় ;প্রাথমিক বিদ্যালয় চরণদ্বীপ ডুলখালীপাড়া সরকারি প্রাথমিক বিদ্যালয় চরণদ্বীপ ভূমিহীন সমবায় সরকারি প্রাথমিক বিদ্যালয় পালাকাটা ইউনিভার্সাল সরকারি প্রাথমিক বিদ্যালয় মধ্য সওদাগরঘোনা সরকারি প্রাথমিক বিদ্যালয় সওদাগরঘোনা কেন্দ্রীয় সরকারি প্রাথমিক বিদ্যালয় সওদাগরঘোনা বটতলী মাহমুদুল করিম চৌধুরী সরকারি প্রাথমিক বিদ্যালয় সওদাগরঘোনা সরকারি প্রাথমিক বিদ্যালয় == যোগাযোগ ব্যবস্থা == চিরিঙ্গা ইউনিয়নে যোগাযোগের প্রধান সড়ক হল মহাসড়ক। সব ধরনের যানবাহনে যোগাযোগ করা যায়। == ধর্মীয় উপাসনালয় == চিরিঙ্গা ইউনিয়নে ৪১টি মসজিদ ২টি মন্দির রয়েছে। == খাল নদী == চিরিঙ্গা ইউনিয়নের উপর দিয়ে বয়ে চলেছে বড় মাতামুহুরী নদী। এছাড়া রয়েছে পানখালী খাল, ডুলখালী খাল, কেরুনলী খাল, ওমখালী খাল, চারালিয়া খাল, চরভাঙ্গা খাল। == হাট-বাজার == চিরিঙ্গা ইউনিয়নের প্রধান হাট/বাজার হল পালাকাটা মাছঘাট বাজার। == দর্শনীয় স্থান == পালাকাটা রাবারড্যাম == কৃতী ব্যক্তিত্ব == কে এম সালাউদ্দীন; প্রতিষ্ঠাতা, পালাকাটা উচ্চ বিদ্যালয়। খালেদ মোহাম্মদ নাজমুল ইসলাম নয়ন; প্রভাষক, চট্টগ্রাম বিশ্ববিদ্যালয়। নুরুল আমিন খোকন; প্রভাষক, চট্টগ্রাম বিশ্ববিদ্যালয়। তফজ্জল হোছাইন; ম্যাজিস্ট্রেট। মোহাম্মদ হোছাইন; শিক্ষানুরাগী সমাজসেবক। == জনপ্রতিনিধি == বর্তমান চেয়ারম্যান: আলহাজ্ব মোহাম্মদ জসিম উদ্দীন == আরও দেখুন == চকরিয়া উপজেলা চকরিয়া থানা কক্সবাজার জেলা == তথ্যসূত্র == == বহিঃসংযোগ == উপজেলার ইউনিয়ন
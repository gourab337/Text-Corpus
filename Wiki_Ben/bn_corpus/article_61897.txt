(বৈজ্ঞানিক নাম: ''Mycalesis visala (Moore)'') প্রজাতি ''নিমফ্যালিডি'' (Nymphalidae) গোত্র 'স্যাটিরিনি' (Satyrinae) উপ-গোত্রের অন্তর্ভুক্ত প্রজাপতি। == আকার == তাঁতরাবিরা প্রসারিত অবস্থায় ডানার আকার ৪৫-৫৫ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত তাঁতরাবিরা এর উপপ্রজাতি হল- ''Mycalesis visala visala'' Moore, 1857 Indian Long-branded Bushbrown ''Mycalesis visala andamana'' Moore, 1892 Andaman Long-branded Bushbrown ==বিস্তৃতি== ভারত (ভারতীয় উপদ্বীপ কর্ণাটক থেকে দক্ষিণদিকে, পশ্চিমবঙ্গ, মধ্যপ্রদেশ পাঁচমারি, হিমাচল প্রদেশ থেকে অরুণাচল প্রদেশ উত্তর-পূর্ব ভারত), নেপাল, ভুটান, বাংলাদেশ, মায়ানমার, শ্রীলংকা এর বিভিন্ন অঞ্চলে এদের পাওয়া যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- সাধারণ দর্শনে এই প্রজাতিকে বুশব্রাউন (Mycalesis mineus) প্রজাতির অনুরূপ দেখায়, তবে এরা বুশব্রাউনদের তুলনায় আকারে বড়। তাঁতরাবিরা প্রজাতির রূপভেদ অনেক (variable) এবং ডানার (ocellus) ঋতুপরিবর্তনের সাথে পরিবর্তিত হয়। '''ডানার উপরিতল''': ডানার উপরিতল কালচে বাদামি বা কালচে খয়েরি। সামনের ডানায় ডিসকাল অংশে নং শিরামধ্যে (inter-space) হলুদ বলয়াবৃত সাদা তারাবিন্দু (puple) যুক্ত একটি বড় চক্ষুবিন্দু (ocelli) বর্তমান এবং আর্দ্র -ঋতুরূপে উক্ত চক্ষুবিন্দু শুষ্ক-ঋতুরূপ অপেক্ষা অনেক বেশি সুস্পষ্ট। কোনো কোনো নমুনায় উক্ত চক্ষুবিন্দুটির উপরদিকে খানিকটা ঢিবির মতো উঁচু (swelled) সেই উঁচু অংশে একটি ক্ষুদ্র তারাবিন্দু চোখে পড়ে এবং চক্ষুবিন্দুটির খানিক উপরে অনুরূপ একটি ক্ষুদ্র চক্ষুবিন্দু নজরে আসে। একটি অস্পষ্ট কালচে বাদামি আঁকাবাঁকা পোস্ট-ডিসকাল রেখা কোস্টার নিচ থেকে টরনাসের উপরে ১বি নং শিরা অবধি বিস্তৃত। সরু কালো টার্মিনাল সাব-টার্মিনাল রেখা সমান্তরালভাবে বিস্তৃত। পিছনের ডানা সাধারণত দাগ-ছোপহীন, তবে নিম্নতলের চক্ষুবিন্দুগুলি কখনো কখনো খুবই অস্পষ্টভাবে উপরিতলে দৃশ্যমান। পোস্ট-ডিসকাল রেখা সামনের ডানার অনুরূপ। টার্মেন খাঁজকাটা ঢেউখেলানো এবং টার্মিনাল সাব-টার্মিনাল রেখা সমান্তরাল ভাবে অনুরূপ খাঁজকাটা ঢেউখেলানো। পুরুষ প্রকারে পিছনের ডানার গোড়ায় (base) কোস্টার নিচে লম্বা ফ্যাকাশে বাদামি দাগ (brand) দেখা যায়। উভয় ডানার প্বার্শ-রোয়া বা সিলিয়া ফ্যাকাশে বাদামি। '''ডানার নিম্নতল''': কালচে বাদামি বা ফ্যাকাশে বাদামি। পুরুষ প্রকারে সামনের ডানায় ডরসামের ঠিক উপরে গোড়া (base) থেকে সাদা ডিসকাল বন্ধনী পর্যন্ত বিস্তৃত লম্বা সাদাটে বাদামি দাগ(brand) বর্তমান। সামনের পিছনের উভয় ডানা জুড়ে লম্বা সরু সাদা ডিসকাল বন্ধনী বিদ্যমান ।সামনের ডানায়) হলুদ বলয়াবৃত সাদা তারাবিন্দু (puple) যুক্ত দুটি চক্ষুবিন্দু দেখা যায় যাদের মধ্যে উপরেরটি ছোট নিচেরটি বৃহদাকার। চক্ষুবিন্দু দুটির বাইরের অর্ধ বেষ্টন করে একটি পুরু,সাদা পোস্ট-ডিসকাল রেখা এবং ফ্যাকাশে সাদা বা হলদেটে সাদা আঁকাবাঁকা টার্মিনাল সাব-টার্মিনাল পুরু রেখা চোখে পড়ে। পিছনের ডানায় ছোট বড় এক সারি অনুরূপ চক্ষুবিন্দু (সরলরৈখিক নয়) তাদের বহি-প্রান্ত বেষ্টন করে সামনের ডানার অনুরূপ পুরু পোস্ট-ডিসকাল রেখা কোস্টা থেকে টরনাস পর্যন্ত বক্রভাবে বিস্তৃত। টার্মিনাল সাব-টার্মিনাল রেখা সামনের ডানার অনুরূপ, তবে অধিক ঢেউ খেলানো মধ্যভাগে খাঁজযুক্ত। শুস্ক-ঋতুরূপে চক্ষুবিন্দুগুলি খুব অস্পষ্ট হয়ে যায় বা ক্ষুদ্র বিন্দুর আকার ধারণ করে এবং পুরুষ প্রকারে পিছনের ডানার উপরিতলে সামনের ডানার নিম্নতলের দাগদুটি (brand) বিলুপ্ত হয়। শুস্ক-ঋতুরূপে সামনের ডানার শীর্ষ তীক্ষ্ণ টার্মেন সোজা। আর্দ্র- ঋতুরূপে সামনের ডানার শীর্ষ টার্মেন অধিক গোলাকৃতি। স্ত্রী পুরুষ প্রকার প্রায় অনুরূপ। শুঙ্গ সাদায় -কালোয় ডোরাকাটা এবং শীর্ষভাগ কমলা-হলুদ। মাথা, বক্ষদেশ উদর উপরিতলে কালচে বাদামি বা কালচে খয়েরি এবং নিম্নতলে ফ্যাকাশে বাদামি। == আচরণ == সুলভ দর্শন এই প্রজাতি অন্যান্য বুশব্রাউন প্রজাতির ন্যায় ধীর, দুর্বল অসংলগ্ন (irregular) উড়ানবিশিষ্ট। এরা ভূমির কাছাকাছি নিচ দিয়ে ডানা ঝাঁকি দিয়ে ওড়ে (jerky flight); দীর্ঘক্ষণ একজায়গায় বসে থাকতে দেখা যায় বিরক্ত করলে সামান্য দুরত্ব উড়েই দ্রুত পছন্দসই জায়গায় বসে পড়ে। উত্তর-পূর্ব ভারতে এদের বিচরণ বেশ কম দেখা গেলেও, ভারতের অনত্র উপযুক্ত পরিবেশে এদের প্রাচুর্য চোখে পড়ে। এই প্রজাতি সমতল পার্বত্য অঞ্চলে ঘন জঙ্গল, ঘন ঝোপঝাড় যুক্ত ছায়াচ্ছন্ন পরিবেশ বিশেষ পছন্দ করে। সাধারণত সকালের প্রথম ভাগ, বিকালের শেষভাগ সন্ধ্যার দিকে এদের সক্রিয়তা লক্ষ্য করা যায়। মেঘলা দিনে এরা প্রায় সারাদিনই বেশি সক্রিয় থাকে। এরা ঘন জঙ্গলে, ঘন ঝোপঝাড়ে গাছের পাতায়, ডালে, মাটিতে পড়ে থাকা শুকনো পাতায়, জঙ্গলের পথে মাটিতে অবস্থান করে। গাছের পাতায়, পশু-পাখির বিষ্ঠায়, পচা ফলের উপর, ভিজে স্যাঁতস্যাঁতে মাটি পাথরের ভিজে ছোপে বসে এদের খাদ্যরস আহরণ করতে প্রায়শই দেখা যায়। জঙ্গলের ঘাসজমিতেও এই প্রজাতির দেখা মেলে, তবে ফুলে বসতে কদাচিৎ দেখা যায়। পাহাড়ি জঙ্গল জঙ্গল সংলগ্ন ঘন ঝোপঝাড় পূর্ণ এলাকায় ১৫০০ মি, উচ্চতা পর্যন্ত প্রায় সারা বছরই এদের বিচরণ চোখে পড়ে। ==তথ্যসূত্র== প্রজাপতি প্রাপ্ত নিমফ্যালিডি গোত্রের প্রজাপতি প্রাপ্ত নিমফ্যালিডি গোত্রের প্রজাপতি প্রদেশে প্রাপ্ত নিমফ্যালিডি গোত্রের প্রজাপতি
'''সারেমা''' (এস্তোনীয় ভাষায় Saaremaa, জার্মান ভাষায় Ösel) পশ্চিম এস্তোনিয়ার একটি দ্বীপ। দ্বীপটি বাল্টিক সাগরকে রিগা উপসাগর থেকে পৃথক করেছে। এটি একটি নিচু এলাকাবিশিষ্ট দ্বীপ যার আয়তন ২৭০০ বর্গকিলোমিটার। পশুপালন এখানকার লোকদের প্রধান উপজীবিকা। ১২২৭ সালে জার্মান নাইটরা দ্বীপটি দখলে নেন। এরপর এটি হাত বদল হয়ে ১৫৬১ সালে ডেনমার্ক, ১৬৪৫ সালে সুইডেন, ১৭১০ সালে রাশিয়া এবং ১৯৪০ সালে সোভিয়েত ইউনিয়নের নিয়ন্ত্রণে আসে। ১৯৯১ সাল থেকে এটি স্বাধীন এস্তোনিয়ার অংশ। দ্বীপটির রাজধানী কুরেসসারে। দ্বীপটিতে প্রায় ৪০ হাজার লোক বাস করেন। সারেমা দ্বীপের দক্ষিণে ইর্বে প্রণালী। দ্বীপের সর্বোচ্চ বিন্দু সমুদ্র সমতল থেকে ৫৪ মিটার উঁচু। দ্বীপে উল্কাপাতের ফলে সৃষ্ট অনেকগুলি খাদ আছে, যাদের মধ্যে কালি নামের খাদটি উল্লেখযোগ্য; এটি প্রায় সম্পূর্ণ গোলাকৃতির। দ্বীপটির বড় অংশ বনাঞ্চলে আবৃত। দ্বীপ
'''শিকাগো সিমফনি অর্কেস্ট্রা''' (সিএসও) হল মার্কিন যুক্তরাষ্ট্রের ইলিনয় অঙ্গরাজ্যের শিকাগো শহরের একটি ঐকতান-বাদকদল। ১৮৯১ সালে থিওডোর টমাস এটি প্রতিষ্ঠা করেন। শিকাগোর অর্কেস্ট্রা হলটিতে ঐকতান-বাদকদল একত্রিত হয় এবং গ্রীষ্মকালে র‍্যাভিনিয়া উৎসবে বাদ্যযন্ত্র বাজিয়ে থাকে। এর বর্তমান সঙ্গীত পরিচালক রিককার্দো মুতি, তিনি ২০১০ সাল থেকে এখানে কাজ শুরু করেন। সিএসও মার্কিন যুক্তরাষ্ট্রের প্রধান পাঁচটি অর্কেস্ট্রার একটি, যাদের "বিগ ফাইভ" নামে ডাকা হয়। ==ইতিহাস== ১৮৯০ সালে শিকাগোর ব্যবসায়ী চার্লস নরমান ফে থিওডোর টমাসকে শিকাগো শহরে একটি ঐকতান-বাদকদল প্রতিষ্ঠার আহ্বান জানান। ১৮৯১ সালে অডিটরিয়াম থিয়েটারে "শিকাগো অর্কেস্ট্রা" নামের অধীনে তারা প্রথম কনসার্টে অংশগ্রহণ করে। এটি মার্কিন যুক্তরাষ্ট্রের প্রাচীনতম ঐকতান-বাদকদলের একটি, বাকিগুলো হল নিউ ইয়র্ক ফিলহার্মোনিক, বোস্টন সিমফনি অর্কেস্ট্রা সেন্ট লুইস সিমফনি অর্কেস্ট্রা। ১৯০৫ সালে ফ্রেডরিক স্টক এই প্রতিষ্ঠানের সঙ্গীত পরিচালকের পদে যোগ দেন। তিনি ১৯৪২ সালে তার মৃত্যুর পূর্ব পর্যন্ত এই পদে অধিষ্ঠিত ছিলেন। ১৯১৩ সালে এই ঐকতান-বাদকদলটি নাম পরিবর্তন করে বর্তমান নাম "শিকাগো সিমফনি অর্কেস্ট্রা" রাখা হয়। ==সম্মাননা পুরস্কার== শিকাগো সিমফনি অর্কেস্ট্রা ২০০৮ সালের নভেম্বরে ব্রিটিশ ধ্রুপদী সঙ্গীত সাময়িকী সম্পাদকবৃন্দের ভোটে মার্কিন যুক্তরাষ্ট্রের সেরা ঐকতান-বাদকদল এবং বিশ্বের পঞ্চম সেরা ঐকতান-বাদকদল হিসেবে নির্বাচিত হয়। ২০১৫ সালের সেপ্টেম্বরে ধ্রুপদী সঙ্গীত বিষয়ক ওয়েবসাইট ব্যাচট্র্যাকের সমালোচকদের ভোটেও একই ফলাফল আসে। শিকাগো সিমফনি অর্কেস্ট্রার রেকর্ডিংসমূহ ন্যাশনাল একাডেমি অব রেকর্ডিং আর্টস অ্যান্ড সায়েন্সেস থেকে প্রদত্ত গ্র্যামি পুরস্কারে ৬২টি পুরস্কার অর্জন করে। ==তথ্যসূত্র== ==বহিঃসংযোগ== প্রতিষ্ঠিত সঙ্গীতদল ইলিনয়ে প্রতিষ্ঠা ঐকতান-বাদকদল সঙ্গীতদল ভিত্তিক ঐকতান-বাদকদল
'''মাহমুদ ইবনে হুসাইন ইবনে মুহাম্মদ আল কাশগরি''' (আরবি:محمود بن الحسين بن محمد الكاشغري ''Maḥmūd ibnu 'l-Ḥussayn ibn Muḥammad al-Kāšġarī''; তুর্কি: Kâşgarlı Mahmud; উইঘুর: مەھمۇد قەشقىرى) ছিলেন ১১শ শতাব্দীতে কাশগরের একজন তুর্কি বংশোদ্ভূত মুসলিম পন্ডিত, অভিধান প্রণেতা। তার বাবা হুসাইন বার্সগানের শাসক ছিলেন। এই শহরটি ইসিক কুল হ্রদের পূর্ব-দক্ষিণে অবস্থিত এবং কারাখানি রাজবংশের সাথে সম্পর্কিত। ==কর্ম== মাহমুদ আল কাশগরির দিওয়ানে উল্লেখিত মানচিত্র (১১শ শতাব্দী) মাহমুদ আল কাশগরি তার সময়কার তুর্কীয় ভাষাগুলো অধ্যয়ন করেন এবং ১০৭২-৭৪ সালে দিওয়ান উল লুগাত আল তুর্ক নামক তুর্কীয় ভাষাগুলোর প্রথম অভিধান প্রণয়ন করেছিলেন। বাগদাদের খলিফার ব্যবহারের উদ্দেশ্যে এটি প্রণয়ন করা হয়। তার প্রণীত অভিধান পরবর্তীকালে তুর্কি ইতিহাসবিদ আলি আমিরি সম্পাদনা করেছেন। কাশগরির অভিধানে প্রাচীন তুর্কি কবিতার নমুনা রয়েছে। তার বইয়ে তুর্কীয় জাতিসমূহ অধ্যুষিত অঞ্চলের প্রথম মানচিত্র রয়েছে। এই মানচিত্র ইস্তানবুলের জাতীয় গ্রন্থাগারে রক্ষিত রয়েছে। ==মৃত্যু== কিছু গবেষকের মতে মাহমুদ আল কাশগরি ১১০২ সালে ৯৭ বছর বয়সে কাশগরের দক্ষিণ পশ্চিমে একটি ছোট শহর উপালে মারা যান এবং তাকে সেখানে দাফন করা হয়। সেখানে তার কবরের উপর মাজার নির্মাণ করা হয়েছে। কিন্তু কিছু আধুনিক গবেষক এই মত প্রত্যাখ্যান করে বলেন যে তার মৃত্যুর তারিখ অজ্ঞাত। ==স্মরণ== উইঘুর, কিরগিজ উজবেকরা তাকে নিজেদের জাতির বলে দাবি করে। সোভিয়েত পরবর্তী কিরগিজস্তানে একটি নাম তার নামে নামকরণ করা হয়েছে। ইউনেস্কো ২০০৮ সালকে মাহমুদ আল কাশগরি বর্ষ ঘোষণা করে। ==আরও দেখুন== ইউসুফ খাস হাজিব ==তথ্যসূত্র== *Svat Soucek, History of Inner Asia, Cambridge University Press, 2002. ==বহিঃসংযোগ== In Marco Polo's Footsteps by John F. Burns of New York Times Divanu Lugati-t Türk Dizini (Turkish) كتاب ديوان لغات الترك كتاب ديوان لغات الترك অভিধানসংকলক ভাষাবিদ বিষয়শ্রেণী:১১শ শতাব্দীর লেখক জন্ম মৃত্যু মুসলিম ভুগোলবিদ বিষয়শ্রেণী:১১শ শতাব্দীর ভূগোলবিদ তুর্কি ভুগোলবিদ
'''অল্টেয়ার বেসিক''' (ইংরেজি Altair BASIC) ছিল বেসিকের জন্য লেখা একটি ইন্টেরপ্রেটার যা অল্টেয়ার ৮৮০০ মেশিনের জন্য তৈরি করা হয়েছিল। এটি ছিল মাইক্রোসফটের উৎপাদিত প্রথম পণ্য। == উৎস নির্মাণ == বিল গেটস স্মৃতিচারণায় বলেন যে তিনি এবং পল অ্যালেন পপুলার ইলেকট্রনিক্‌সের জানুয়ারি ১৯৭৫ ইস্যুতে প্রথম অল্টেয়ার সম্পর্কে জানতে পারেন এবং বুঝতে পারেন যে কম্পিউটারের দাম শীঘ্রই এমনভাবে কমা শুরু করবে যাতে করে সেগুলির জন্য সফটওয়্যার বিক্রি করা একটি লাভজনক ব্যবসা হতে পারে। গেটস ভেবেছিলেন এই নতুন কম্পিউটারটির সাথে একটি বেসিক ইন্টারপ্রেটার দিয়ে দিলে এটি শখের ব্যবহারকারীদের কাছে আরও আকর্ষণীয় হবে। গেটস অ্যালেন MITS প্রতিষ্ঠাতা এড রবার্ট্‌সের সাথে যোগাযোগ করেন জানান যে তারা একটি ইন্টারপ্রেটার তৈরি করছেন। তারা এডকে জিজ্ঞেস করেন তিনি একটি ডেমো দেখতে চান কি না। এটা ছিল প্রকৌশল শিল্পে বহু প্রচলিত একটি কৌশল, যেখানে একটি অবাস্তব বাস্তুর কথা উল্লেখ করে আগ্রহ যাচাই করা হয়। রবার্ট্‌স তাদের সাথে কয়েক সপ্তাহের মধ্যে সাক্ষাতের আগ্রহ প্রকাশ করেন। গেট্‌স অ্যালেনের কাছে তখন ইন্টারপ্রেটার তো দূরের কথা, সেটা তৈরি পরীক্ষা করার জন্য প্রয়োজনীয় অল্টেয়ার সিস্টেমটিও ছিল না। তবে অ্যালেন ইতঃপূর্বে পিডিপি-১০ টাইম-শেয়ারিং কম্পিউটারে চালানো ট্রাফ-ও-ডাটা প্রোগ্রামটির জন্য একটি ইন্টেল ৮০০৮ এমুলেটর রচনা করেছিলেন। তিনি এই এমুলেটরটিতে অল্টেয়ার প্রোগ্রামার গাইড অণুযায়ী পরিবর্তন সাধন করেন এবং হার্ভার্ড পিডিপি কম্পিউটারে ইন্টেরপ্রেটারটি পরীক্ষা করে দেখেন। তারা হার্ভার্ডের আরেক ছাত্র মন্টি ডাভিডফ-কে দিয়ে জন্য ভাসমান-বিন্দু গণিত-এর রুটিনগুলি ভাড়ায় লিখিয়ে নেন; এই ফিচারটি তাদের অনেক ছিল না। শেষ পর্যন্ত যে ইন্টারপ্রেটারটি তৈরি হয়, যাতে নিজস্ব আই/ও এবং লাইন এডিটরও ছিল, তার মোট আকার দাঁড়ায় মাত্র কিলোবাইট; ফলে ইন্টারপ্রেটকৃত প্রোগ্রামের জন্য প্রচুর খালি জায়গার ব্যবস্থা ছিল। ডেমোটি প্রদর্শনের জন্য তারা একটি পাঞ্চ টেপে কপি করেন যাতে অল্টেয়ার সেটি পড়তে পারে। টেপটি নিয়ে অতঃপর পল অ্যালেন অ্যালবাকের্কির উদ্দেশ্যে প্লেনে পাড়ি জমান। কিন্তু প্লেন অবতরণের খানিকক্ষণ আগে অ্যালেনের মনে পড়ে তারা টেপটা মেমরিতে নেয়ার জন্য বুট প্রোগ্রাম লিখতে ভুলে গেছেন। অ্যালেন তখনই প্লেনের ভেতরে বসেই ৮০৮০ যন্ত্রের ভাষায় বুট প্রোগ্রামটি লিখে ফেলেন। অল্টেয়ারে প্রোগ্রামটি লোড করার পর যখন একটি প্রম্পট আসে সিস্টেমের মেমরির আকার জানতে চায়, কেবল তখনই গেটস অ্যালেন নিশ্চিত হন যে তাদের ইন্টারপ্রেটার অল্টেয়ারে কাজ করবে। == তথ্যসূত্র == == আরও পড়ুন == Cringely, Robert X.. ''Triumph of the Nerds''. PBS, 1996. প্রোগ্রামিং ভাষা
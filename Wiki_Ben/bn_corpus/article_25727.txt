'''মোহাম্মদ নাজিমউদ্দিন আহমেদ''' (জন্ম: অক্টোবর, ১৯৮৫) চট্টগ্রামে জন্মগ্রহণকারী বাংলাদেশী ক্রিকেটার। বাংলাদেশ জাতীয় ক্রিকেট দলের হয়ে টেস্ট, একদিনের আন্তর্জাতিক এবং টুয়েন্টি২০ আন্তর্জাতিকে অংশগ্রহণ করেছেন। ক্রিকেট খেলায় তিনি মূলতঃ শীর্ষসারির ডানহাতি ব্যাটসম্যান হিসেবে দায়িত্ব পালন করেন। বর্তমানে চট্টগ্রাম বিভাগীয় ক্রিকেট দলের অধিনায়কের দায়িত্ব পালন করছেন তিনি। == খেলোয়াড়ী জীবন == ১৬ বছর বয়সে নাজিমউদ্দিনের প্রথম-শ্রেণীর ক্রিকেটে অভিষেক ঘটে। পরবর্তীতে তিনি বাংলাদেশ ক্রিকেট দল বাংলাদেশ অনূর্ধ্ব-১৯ ক্রিকেট দলে খেলার জন্য মনোনীত হন। চমকপ্রদ ব্যাটিং নৈপুণ্যের কারণে দল নির্বাচকমণ্ডলীর মনোযোগ আকর্ষণ করতে সক্ষম হন তিনি। ২০০৭ সালের শুরুর দিকে ইংল্যান্ড দলের বিপক্ষে তার সফলতার প্রেক্ষিতে ক্রিকেটের বৃহৎ আসর হিসেবে ২০০৭ সালে তিনি প্রথমবারের মতো কেনিয়া গমন করেন দক্ষিণ আফ্রিকায় অনুষ্ঠিত টুয়েন্টি২০ প্রতিযোগিতায় অংশগ্রহণ করেন। পাকিস্তানের বিপক্ষে টি২০আই ক্রিকেটে ৮১ রানের গুরুত্বপূর্ণ ইনিংস খেলেন। এছাড়াও, ২০০৮ সালে অস্ট্রেলিয়া সফরের জন্য জাতীয় দলের অন্যতম সদস্যরূপে মনোনীত হন। কিন্তু প্রস্তুতিমূলক খেলায় তার আঙ্গুলে ফাটল ধরায় কোন খেলায় অংশগ্রহণ করতে পারেননি। ২০১১-১২ মৌসুমে দুই টেস্ট সিরিজ খেলার জন্য ডিসেম্বর, ২০১১ সালে পাকিস্তানের বিপক্ষে জাতীয় দলে খেলার জন্য তাকে ডাকা হয়। চট্টগ্রামে অনুষ্ঠিত প্রথম টেস্টে উদ্বোধনী ব্যাটসম্যান হিসেবে তার টেস্ট অভিষেক ঘটে। == বিতর্ক == ২০০৮ সালে তিনি ইন্ডিয়ান ক্রিকেট লীগে (আইসিএল) খেলার উদ্দেশ্যে বাংলাদেশের একদল খেলোয়াড়ের সাথে অংশগ্রহণ করেন। এরফলে অন্যান্যদের সাথে তিনিও দশ বছরের জন্য বাংলাদেশের ক্রিকেটে অংশগ্রহণের যোগ্যতা হারান। পরবর্তীতে ২০০৯ সালে আইসিএল ত্যাগ করে দেশে ফিরে আসেন। ফলে বাংলাদেশ ক্রিকেট বোর্ড সাবেক আইসিএল তারকা খেলোয়াড়দের উপর থেকে নিষেধাজ্ঞা প্রত্যাহার করে নেয়। == তথ্যসূত্র == == আরও দেখুন == মোহাম্মদ আশরাফুল বাংলাদেশ জাতীয় ক্রিকেট দল বাংলাদেশী টুয়েন্টি২০ আন্তর্জাতিক ক্রিকেটারদের তালিকা == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার বিভাগের ক্রিকেটার ক্রিকেটার রয়েল বেঙ্গলসের ক্রিকেটার গেমসের ক্রিকেটে পদক বিজয়ী অনূর্ধ্ব-১৯ দলের ক্রিকেটার জেলার ক্রিকেটার
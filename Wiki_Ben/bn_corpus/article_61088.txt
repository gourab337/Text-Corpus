'''জেমস জোসেফ পারসন্স''' (; জন্ম: ২৪ মার্চ ১৯৭৩) হলেন একজন মার্কিন অভিনেতা। তিনি সিবিএসের সিটকম ''দ্য বিগ ব্যাং থিওরি'' ধারাবাহিকে শেলডন কুপার চরিত্রে অভিনয়ের জন্য খ্যাতি অর্জন করেন। এই কাজের জন্য তিনি চারটি প্রাইমটাইম এমি পুরস্কার, একটি গোল্ডেন গ্লোব পুরস্কার দুটি ক্রিটিকস চয়েস টেলিভিশন পুরস্কার অর্জন করেন। ২০১১ সালে পারসন্সের ব্রডওয়ে মঞ্চে অভিষেক ঘটে ''দ্য নরমাল হার্ট'' নাটকে টমি বোটরাইট চরিত্রে অভিনয়ের মধ্য দিয়ে, এই কাজের জন্য তিনি একটি ড্রামা ডেস্ক পুরস্কারের মনোনয়ন লাভ করেন। তিনি এই নাটকের টিভি চলচ্চিত্রায়নে একই চরিত্রে অভিনয় করে তার সপ্তম এমি পুরস্কারের মনোনয়ন লাভ করেন। ২০১৬ সালে তিনি নাট্যধর্মী ''হিডেন ফিগারস্‌'' চলচ্চিত্রে পার্শ্ব চরিত্রে অভিনয় করেন। ২০১৮ সালে ''ফোর্বস'' সাময়িকী তাকে বিশ্বের সর্বোচ্চ টিভি অভিনেতা হিসেবে গণ্য করে, যার পারিশ্রমিকের পরিমাণ ২৬.৫ মিলিয়ন মার্কিন ডলার। ==প্রারম্ভিক জীবন== পারসন্স ১৯৭৩ সালের ২৪শে মার্চ টেক্সাসের হিউস্টন শহরের সেন্ট জোসেফ হাসপাতালে জন্মগ্রহণ করেন। তার পিতা মিল্টন জোসেফ "মিকি/জ্যাক" পারসন্স জুনিয়র এবং মাতা জুডি অ্যান (ম্যাকনাইট)। তার বোন জুলি অ্যান পারসন্স একজন শিক্ষিকা। তিনি স্প্রিং উপশহরে বেড়ে ওঠেন। ছয় বছর বয়সে স্কুলে ''দ্য এলিফ্যান্ট্‌স চাইল্ড'' নাটকে কোকা-কোলা বার্ড চরিত্রে অভিনয়ের পর থেকে তিনি অভিনয়ের প্রতি আগ্রহী হয়ে ওঠেন। তিনি স্পিংয়ের ক্লিন ওক হাই স্কুলে পড়াশোনা করেন। কৈশোরে তিনি সিটকম ''থ্রিস কোম্পানি'', ''ফ্যামিলি টাইস'', এবং ''দ্য কাজবি শো'' দ্বারা প্রভাবিত হন। ==কর্মজীবন== পারসন্স ১৫ থেকে ৩০টি টেলিভিশনে প্রকল্পের জন্য অডিশন দেন, কিন্তু যে কয়টি কাজের জন্য তাকে নির্বাচন করা হয়, সব কয়টিই কোন টেলিভিশন নেটওয়ার্ক না কেনার কারণে স্থগিত রয়ে যায়। ব্যক্তিক্রম ঘটে ''দ্য বিগ ব্যাং থিওরি'' ধারাবাহিকের ক্ষেত্রে। এই টিভি প্রকল্পের পাণ্ডুলিপি পড়ে পারসন্সের মনে হয় তিনি শেলডন কুপার চরিত্রের জন্য উপযুক্ত। অডিশনে তিনি ধারাবাহিকটির স্রষ্টা চাক লোরকে মুগ্ধ করেন, এবং তাকে দ্বিতীয়বার অডিশন দিতে বলা হয় দেখার জন্য যে তিনি পুনরায় পূর্বের মত অভিনয় করতে পারেন কিনা। পারসন্সকে শেলডন কুপার চরিত্রের জন্য নির্বাচন করা হয়। পারসন্স শেলডন চরিত্রটি পাওয়ার ক্ষেত্রে তার সান দিয়েগো প্রশিক্ষণকে কৃতজ্ঞতা জানান। এই কাজের জন্য তিনি ২০০৯ সালে টেলিভিশন ক্রিটিকস অ্যাসোসিয়েশন পুরস্কার লাভ করেন। পারসন্স ২০০৯, ২০১০, ২০১১, ২০১২, ২০১৩, ২০১৪ সালে টানা ছয়বার সেরা হাস্যরসাত্মক ধারাবাহিক অভিনেতা বিভাগে প্রাইমটাইম এমি পুরস্কারের মনোনয়ন লাভ করেন এবং ২০১০, ২০১১, ২০১৩ ২০১৪ সালে চারবার এই পুরস্কার লাভ করেন। পাশাপাশি তিনি ২০১১, ২০১৩ ২০১৪ সালে সেরা সঙ্গীতধর্মী বা হাস্যরসাত্মক টিভি ধারাবাহিক অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন ২০১১ সালে একটি পুরস্কার অর্জন করেন। ২০১১, ২০১২, ২০১৩, ২০১৪ সালে টানা চারবার ক্রিটিকস চয়েস টেলিভিশন পুরস্কারের মনোনয়ন লাভ করেন ২০১১ ২০১৪ সালে দুটি পুরস্কার অর্জন করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা অভিনেতা কণ্ঠ অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা অভিনেতা বিষয়শ্রেণী:সান দিয়েগো প্রাক্তন শিক্ষার্থী গ্লোব পুরস্কার (সেরা অভিনেতা সঙ্গীতধর্মী বা হাস্যরসাত্মক টিভি ধারাবাহিক) বিজয়ী এমি পুরস্কার বিজয়ী অ্যাক্টরস গিল্ড পুরস্কার বিজয়ী
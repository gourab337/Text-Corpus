'''নেব্রাস্কা হাইওয়ে ২৫০(এন-২৫০)''' যুক্তরাষ্ট্রের নেব্রাস্কাতে অবস্থিত একটি রাজ্য মহাসড়ক। রাস্তাটি ৪৮.৬৪ মাইল (৭৮.২৮ কি.মি.) লম্বা। রাস্তাটির দক্ষিণ প্রান্তবিন্দু এলসওর্থ এর এন-২ তে অবস্থিত এবং উত্তর প্রান্ত বিন্দু র‌্যাশভ্যালির ইউএস-২০ তে অবস্থিত। রাস্তাটিকে ১৯৬০ সালে তৈরী করা হয়। পরবর্তিতে ১৯৬৬ সালে একে দক্ষিণ পর্যন্ত বড় করা হয়। ==রাস্তার বিবরণ== পুরো এন-২৫০ শ্রেইডেন কাউন্টিতে অবস্থিত। দক্ষিণ লেকসাইড এর এন-২ থেকে রাস্তাটির উৎপত্তি। রাস্তাটি একটি বিএনএসএফ এর মালিকানাধীন রেলওয়ে কে অতিক্রম করে লেকসাইডে প্রবেশ করে। লেকের পাশ ঘুরে এন-২৫০ আস্তে আস্তে পশ্চিমে মোড় নেয়। রাস্তাটি আরো ছোট ছোট টিলা, পুকুর, লেক পাড়ি দিয়ে উত্তর দিকে চলতে থাকে। পূর্ব থম্পসন লেকে রাস্তাটি ৩০৪তম ট্রেইল (এটি অন্যান্য লেককে সংযুক্ত করে) কে অতিক্রম করে। ১৫ মাইল (২৪ কি.মি.) পর রাস্তাটি আরো একটি ২৯৮তম ট্রেইল অতিক্রম করে। কিছু মাইল পর এন-২৫০ স্মিথ লেক স্টেট বন্যপ্রাণী অভয়ারন্য কে অতিক্রম করে নিউব্রারা নদী পার হয়। তারপর রাস্তাটি প্রায় ২৬ মাইল সোজা উত্তরে চলতে থাকে। রাস্তাটি চেম্বার লাইন রোড নাম ধারণ করে এরপর র‌্যাশভ্যালিতে প্রবেশ করে। তারপর শহরতলীর ইউএস-২০ গিয়ে সমাপ্ত হয়। ২০১২ সালে নেব্রাস্কা ডিপার্টমেন্ট অব রোড (এনডিওআর) এর হিসেব মতে, এন-২৫০ এর রাশভ্যালি অংশ দিয়ে দৈনিক গড়ে ৩০৫ টি এবং উত্তরের লেকসাইড দিয়ে ৯০ টি যানবাহন চলাচল করে। এর সকল প্রকার রক্ষণাবেক্ষণই করে এনডিওটি। ==ইতিহাস== মেটাল সারফেস্ড রাস্তা হিসেবে একে ইউএস-২০ এর রাশভ্যালি থেকে তৈরী করা হয় ১৯৪০-১৯৪৮ সালের দিকে। ১৯৫৩ সাল নাগাদ রাস্তাটিকে কার্ভাট লেক পর্যন্ত দক্ষিণে বাড়ানো হয়। কিন্তু ১৯৫৭ সালের দিকে ম্যাপ থেকে তুলে দেওয়া হলেও ১৯৬০ সালে পুনরায় এন-২৫০ নাম দিয়ে যুক্ত করা হয়। একটি সরু সড়ক রুটটির সাথে যুক্ত করা হয় ১৯৮১-৮২ এর দিকে। ==মূখ্য অংশবিশেষ== ==তথ্যসূত্র== ==বহিঃসংযোগ== Nebraska Roads: NE 202-392 রাজ্যের মহাসড়ক
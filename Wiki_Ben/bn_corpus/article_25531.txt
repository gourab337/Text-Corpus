ব্রিটন রিভারি (১৮৪০-১৯২০) অঙ্কিত ''ইউনা এবং দ্য লায়ন'' '''দ্য ফেয়ারি কুইন''' এডমুন্ড স্পেন্সার এর লেখা একটি অসম্পূর্ণ ইংরেজি মহাকাব্য। মহাকাব্যটির প্রথম অর্ধেক প্রকাশিত হয় ১৫৯০ সালে, এবং বাকী অংশ প্রকাশিত হয় ১৫৯৬ সালে। দ্য ফেয়ারি কুইন বিশেষ ভাবে উল্লেখযোগ্য এটির গঠনের জন্যঃ এটিই ছিলো প্রথম সাহিত্যকর্ম যেটি স্পেন্সরীয় স্তবকে লেখা হয়েছিলো এবং ইংরেজি ভাষার অন্যতম দীর্ঘ কবিতা। এটি একটি রূপক সাহিত্য কর্ম যেটিকে রূপকের বিভিন্ন স্তর থেকে পড়া যেতে পারে (এটিই সম্ভবত স্পেন্সারের লক্ষ্য ছিলো) যার মধ্যে রাণী প্রথম এলিজাবেথ এর প্রশংসাও অন্তর্ভুক্ত। সম্পূর্ণ রূপক প্রসঙ্গে, কবিতাটি কতিপয় নাইটদের (Knights) অনুসরণ করে বিভিন্ন গুণের (Virtues) সম্মানে। স্পেন্সারের "A Letter of the Authors" তিনি বর্নণা করেন যে, সম্পূর্ণ মহাকাব্যটি "মেঘাচ্ছন্নভাবে রূপকময় নকশা দ্বারা আচ্ছাদিত", এবং দ্য ফেয়ারি কুইন প্রকাশের উদ্দেশ্য ছিলো "ন্যায়পরায়ণ এবং সুশীল শৃঙ্খলার মাধ্যমে একজন ভদ্রলোক বা মহৎ লোক গঠন করা"। দ্য ফেয়ারি কুইন প্রথম এলিজাবেথ এর কাছ থেকে রাজনৈতিক প্রশ্রয় পেয়েছিলেন এবং ফলস্বরূপ এতো সাফল্য অর্জন করে যে এটি স্পেন্সারের সীমানির্দেশক কর্মে পরিণত হয়েছিলো। কবিতাটি রাণীর কাছ থেকে এমন সমর্থন পেয়েছিলো যে, সারা জীবনের জন্য তাকে ৫০ পাউন্ডের বাৎসরিক একটি ভাতা মঞ্জুর করা হয়েছিলো, যদিও রাণী প্রথম এলিজাবেথ এই কবিতা পড়েছিলেন কিনা তার কোন প্রমাণ নেই। ==তথ্য সূত্র== কবিতা কবিতা সংস্কৃতিতে পরী এবং ভূত কাল্পনিক উপন্যাস রাণী প্রথম এলিজাবেথের সাংস্কৃতিক চিত্রায়ন স্পেন্সারের কবিতা বিষয়শ্রেণী:পরী রানী পরী এবং ভূত মহাকাব্যিক কবিতা কথাসাহিত্য এবং রূপক কবিতা বিরোধী প্রকাশনা ক্যাথলিকবাদে বিরোধিতা
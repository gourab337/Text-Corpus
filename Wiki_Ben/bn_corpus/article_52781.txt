'''বেবি হালদার''' (জন্ম ১৯৭৩) একজন ভারতীয় গৃহকর্মী লেখিকা। ২০০২ সালে হিন্দি ভাষায় প্রকাশিত তার আত্মজীবনী আলো আঁধারি-তে উনি তার কষ্ট করে বড় হয়ে ওঠা গৃহকর্মী হিসেবে কাটানো দিনগুলি নিয়ে লেখেন। বইটি ১৩টি আন্তর্জাতিক ভাষা সহ মোট ২১টি ভাষায় এখনো পর্যন্ত অনূদিত হয়েছে। ==প্রথম জীবন বিবাহ== বেবি হালদার কাশ্মীরে জন্মগ্রহণ করেন। চার বছর বয়সে মুর্শিদাবাদ-এ থাকাকালীন ওনার বাবার মদ্যপানের স্বভাবের জন্য ওনার মা ওদের ছেড়ে চলে যান। অত্যাচারী বাবা সৎ মায়ের কাছে উনি বড় হন। কাশ্মীর থেকে মুর্শিদাবাদ হয়ে শেষ পর্যন্ত ওনারা পশ্চিমবঙ্গের দুর্গাপুরে থাকতে শুরু করেন। এখানেই বেবি হালদারের বড় হয়ে ওঠা। ষষ্ঠ শ্রেণী অবধি অনিয়মিত স্কুল করবার পরে ১২ বছর বয়সে তার বিয়ে দিয়ে দেওয়া হয়। ওনার স্বামী ওনার থেকে ১৪ বছরের বড় ছিলেন সজ্জাশিল্পীর কাজ করতেন। ১৩ বছর বয়সে উনি প্রথম সন্তানের জন্ম দেন তার পরে পরেই আরো দুটির। এর সাথেই উনি গৃহকর্মী হিসেবে কাজ শুরু করেন। অবশেষে বহু বছরের পারিবারিক অত্যাচারের পর, ১৯৯৯ সালে ২৫ বছর বয়সে উনি ছেলে সুবোধ তাপস এবং মেয়ে পিয়াকে নিয়ে, স্বামীকে ছেড়ে ট্রেনে করে দিল্লীতে পালিয়ে যান। ছেলেমেয়েদের বড় করতে পড়াশুনা শেখাতে নতুন দিল্লীতে গৃহকর্মীর কাজ করতে থাকেন বেবি হালদার। ==তথ্যসূত্র== বিষয়শ্রেণী:২১শ শতাব্দীর ভারতীয় লেখিকা
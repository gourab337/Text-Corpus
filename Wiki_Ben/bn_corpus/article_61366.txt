'''লাচলান হ্যামন্ড লকি ফার্গুসন''' (; জন্ম: ১৩ জুন, ১৯৯১) অকল্যাণ্ডে জন্মগ্রহণকারী প্রথিতযশা নিউজিল্যান্ডীয় আন্তর্জাতিক ক্রিকেটার। নিউজিল্যান্ড ক্রিকেট দলের অন্যতম সদস্য তিনি। ঘরোয়া প্রথম-শ্রেণীর নিউজিল্যান্ডীয় ক্রিকেটে অকল্যাণ্ডের প্রতিনিধিত্ব করছেন। ইংরেজ কাউন্টি ক্রিকেটে ডার্বিশায়ারের পক্ষে খেলছেন। দলে তিনি মূলতঃ ডানহাতি ফাস্ট বোলিং করে থাকেন। এছাড়াও, নিচেরসারিতে ডানহাতে কার্যকরী ব্যাটিং করে থাকেন ‘লকি’ ডাকনামে পরিচিত '''লকি ফার্গুসন'''। == ঘরোয়া ক্রিকেট == ডানহাতে দ্রুতগতিতে বাউন্সার প্রদানের সক্ষম তিনি। প্লাঙ্কেট শীল্ডে তার এই দূরন্ত গতিই সফলতা এনে দিয়েছে। ফলশ্রুতিতে দল নির্বাচকমণ্ডলীর দৃষ্টি আকর্ষণে সক্ষমতা দেখান লকি ফার্গুসন। নিজস্ব প্রথম দুই মৌসুমে অকল্যাণ্ড দলে স্বতঃস্ফূর্ত অংশগ্রহণ ছিল তার। ২০১৪-১৫ মৌসুমে নিজেকে খেলার জগতে ফিরিয়ে আনেন। ২৩.৩৮ গড়ে ২১ উইকেট পান তিনি। পরের বছর ৩১ উইকেট নিয়ে লিস্ট দলে সাফল্যের বার্তা বয়ে আনেন। ফেব্রুয়ারি, ২০১৭ সালে ইন্ডিয়ান প্রিমিয়ার লীগে ৫০ লক্ষ রূপির বিনিময়ে রাইজিং পুনে সুপারজায়েন্টের সাথে চুক্তিবদ্ধ হন। ডিসেম্বর, ২০১৮ সালে ইন্ডিয়ান প্রিমিয়ার লীগের ২০১৯ সালের সংস্করণে খেলোয়াড়দের নিলামে কলকাতা নাইট রাইডার্স তাকে দলে টেনে নেয়। == আন্তর্জাতিক ক্রিকেট == নভেম্বর, ২০১৬ সালে অস্ট্রেলিয়া গমনে নিউজিল্যান্ডের একদিনের (ওডিআই) দলে লকি ফার্গুসনকে অন্তর্ভূক্ত করা হয়। আঘাতপ্রাপ্ত অ্যাডাম মিলেনের ফাস্ট বোলিংয়ের শূন্যতা পূরণে তাকে দলে নেয়া হয়েছিল। ডিসেম্বর, ২০১৬ তারিখে অস্ট্রেলিয়ার বিপক্ষে একদিনের আন্তর্জাতিকে অভিষেক ঘটে লকি ফার্গুসনের। সিডনিতে অভিষেক ঘটা ফার্গুসন তার প্রথম ওভারেই ডেভিড ওয়ার্নারকে বিদেয় করে তার অন্তর্ভূক্তির যথার্থতা তুলে ধরেন। জানুয়ারি, ২০১৭ তারিখে সফরকারী বাংলাদেশের বিপক্ষে টুয়েন্টি২০ আন্তর্জাতিকে টম ব্রুস, বেন হুইলারের সাথে একযোগে অভিষেক হয় তার। খেলায় তিনি নির্ধারিত চার ওভারে ৩/৩২ পান। খেলায় তিনি তার প্রথম দুই বলেই দুই উইকেট তুলে নেন। ধরনের খেলায় এটি দ্বিতীয় ঘটনারূপে স্বীকৃতি পায়। নভেম্বর, ২০১৭ সালে সফরকারী ওয়েস্ট ইন্ডিজের বিপক্ষে টেস্ট সিরিজ খেলার জন্য নিউজিল্যান্ডের সদস্যরূপে মনোনীত হন। তিনি টিম সাউদির স্থলাভিষিক্ত হয়েছিলেন। টম ব্লান্ডেলের টেস্ট অভিষেক পর্ব সম্পন্ন হলেও তিনি খেলায় অংশগ্রহণের সুযোগ পাননি। মে, ২০১৮ সালে নিউজিল্যান্ড ক্রিকেট কর্তৃক ২০১৮-১৯ মৌসুমের জন্য বিশজন খেলোয়াড়কে চুক্তিবদ্ধ করা হয়। টড অ্যাশলে’র সাথে তিনিও অন্যতম হিসেবে মনোনীত হন। এপ্রিল, ২০১৯ সালে ইংল্যান্ডে অনুষ্ঠিতব্য ক্রিকেট বিশ্বকাপের জন্য কেন উইলিয়ামসনকে অধিনায়কত্ব করে ১৫-সদস্যের নিউজিল্যান্ড দল ঘোষণা করা হয়। তালিকায় তিনিও অন্যতম সদস্যরূপে মনোনয়ন লাভ করেন। == তথ্যসূত্র == == আরও দেখুন == গ্যারি স্টিড ২০১৯ ক্রিকেট বিশ্বকাপ দলসমূহ নিউজিল্যান্ডীয় একদিনের আন্তর্জাতিক ক্রিকেটারদের তালিকা ২০১৮-১৯ বাংলাদেশ ক্রিকেট দলের নিউজিল্যান্ড সফর আন্তর্জাতিক ক্রিকেটে প্রথম বলেই উইকেটলাভকারী বোলারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার থেকে আগত ক্রিকেটার ক্রিকেটার ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার পুনে ক্রিকেটার
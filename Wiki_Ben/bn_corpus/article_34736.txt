'''ফ্রেডরিক রিজওয়ে''' (; জন্ম: ১০ আগস্ট, ১৯২৩ মৃত্যু: অক্টোবর, ২০১৫) চেশায়ারের স্টকপোর্ট এলাকায় জন্মগ্রহণকারী বিশিষ্ট ইংরেজ ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। দলে তিনি মূলতঃ ডানহাতি ফাস্ট-মিডিয়াম বোলার ছিলেন। পাশাপাশি ডানহাতে ব্যাটিংয়ে পারদর্শী ছিলেন তিনি। ঘরোয়া কাউন্টি ক্রিকেটে কেন্টের প্রতিনিধিত্ব করেন '''ফ্রেড রিজওয়ে'''। == প্রারম্ভিক জীবন == দ্বিতীয় বিশ্বযুদ্ধের পর কেন্টের উদ্বোধনী বোলিং আক্রমণ বেশ দূর্বলমানের ছিল। জ্যাক মার্টিন মাঝে-মধ্যে সফলতা পেলেও তা দলের জন্য যথেষ্ট ছিল না। ১৯৪৬ সালে নিয়মিত খেলতে পারেননি রিজওয়ে। কিন্তু পরের মৌসুমে বৃষ্টি আক্রান্ত পীচে ইয়র্কশায়ারের বিপক্ষে ১২/৮৬ পরিসংখ্যান গড়েন। ১৯৪৮ সালে আঘাতের কারণে নিজেকে মেলে ধরতে না পারলেও ১৯৪৯ সালে রিজওয়ে তার সেরা বছর পার করেন। ২২.৮৮ গড়ে ১০৫ উইকেট পান। এরফলে তিনি বেডসার, গ্ল্যাডউইন লেস জ্যাকসনের পর চতুর্থ সেরা পেস বোলারের মর্যাদা পান। ১৯৫০ সালে তার আঘাত আরও দীর্ঘস্থায়ী ছিল। মৌসুমের শেষদিকে বিপক্ষে নিজস্ব সেরা ৮/৩৯ লাভ করেন। পরের বছর ৯০-এর অধিক উইকেট পান। এছাড়াও, সাসেক্সের বিপক্ষে ৯ম উইকেট জুটিতে ব্রায়ান এডরিচের সাথে রেকর্ডসংখ্যক ১৬১ রান তোলেন। == খেলোয়াড়ী জীবন == অ্যালেক বেডসারসহ আরও কয়েকজন খেলোয়াড়ের ভারত সফরের অস্বীকারের কারণে রিজওয়ে স্বাভাবিকভাবেই অভিষেক ঘটে। ১৯৫১-৫২ মৌসুমে ভারত সফরে ইংল্যান্ডের পক্ষে পাঁচ টেস্টে অংশ নিয়েছিলেন। ব্রায়ান স্ট্যাদামের সাথে পেস বোলিং উদ্বোধনে নেমেছিলেন তিনি। সফরে সর্বমোট সাতজন খেলোয়াড়ের টেস্ট অভিষেক ঘটেছিল। পাঁচ টেস্টের সফরে ৫৪.১৪ গড়ে তিনি মাত্র উইকেট পান। ক্রিকেটের পাশাপাশি ফুটবল খেলায়ও দক্ষ ছিলেন তিনি। দ্বিতীয় বিশ্বযুদ্ধ পরবর্তীকালে কেন্ট লীগে রামসগেট এফ.সি’র পক্ষে অর্ধ-পেশাদারী পর্যায়ে অংশ নেন। == অবসর == ১৯৫৯ ১৯৬০ সালে আঘাতের কারণে তার ক্রিকেট জীবন আরও সঙ্কুচিত হয়ে পড়ে। ফলশ্রুতিতে প্রথম-শ্রেণীর ক্রিকেট থেকে তাকে অবসর নিতে বাধ্য হতে হয়। অবসর পরবর্তীকালে মেইডস্টোনের বার্মিং এলাকায় বসবাস করেন। অতঃপর ৯২ বছর বয়সে অক্টোবর, ২০১৫ তারিখে তার দেহাবসান ঘটে। == তথ্যসূত্র == == আরও দেখুন == ফ্রাঙ্ক টাইসন অ্যালেক বেডসার ইংল্যান্ড ক্রিকেট দল == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার একাদশের ক্রিকেটার ভার্সাস সাউথের ক্রিকেটার ক্রিকেট ক্লাবের ক্রিকেটার
'''ক্যালকাটা ইলেকট্রিক সাপ্লাই কর্পোরেশন''' বা '''সিইএসসি''' কলকাতার প্রধান বিদ্যুৎ সরবরাহকারী সংস্থা। কলকাতা পৌরসংস্থার অধিভুক্ত এলাকা ছাড়াও পার্শ্ববর্তী হাওড়া, হুগলি, উত্তর চব্বিশ পরগনা দক্ষিণ চব্বিশ পরগনার কিয়দংশেও এই সংস্থা বিদ্যুৎ সরবরাহ করে থাকে। ভিক্টোরিয়া হাউস, কলকাতা। ১৮৯৭ সালের জানুয়ারি কিলবার্ন অ্যান্ড কোং ইন্ডিয়ান ইলেকট্রিক কোম্পানি লিমিটেডের এজেন্ট হিসেবে কলকাতায় বিদ্যুৎ সরবরাহের লাইসেন্স অর্জন করে। এরপরই কোম্পানি নাম পরিবর্তন করে হয় ''ক্যালকাটা ইলেকট্রিক সাপ্লাই কর্পোরেশন লিমিটেড''। ১৮৯৯ সালের ১৭ এপ্রিল প্রিন্সেপ ঘাটের কাছে কলকাতার প্রথম পাওয়ার জেনারেটিং স্টেশনটি স্থাপিত হয়। ১৯০২ সালে ক্যালকাটা ট্রামওয়েজ কোম্পানি ঘোড়ায় টানা ট্রামের বদলে ইলেকট্রিক ট্রাম চালু করে। ১৯০৬ সালে আরও তিনটি পাওয়ার জেনারেটিং স্টেশন স্থাপিত হয়। ১৯৩৩ সালে ধর্মতলা অঞ্চলের ভিক্টোরিয়া হাউসে কোম্পানির কার্যালয় স্থানান্তরিত হয়। বর্তমানে এটিই কোম্পানির স্থায়ী ঠিকানা। ১৯৭৮ সালে কোম্পানি পুনরায় নাম পরিবর্তন করে হয় ''ক্যালকাটা ইলেকট্রিক সাপ্লাই কর্পোরেশন (ইন্ডিয়া) লিমিটেড''। ১৯৭০ এবং ১৯৮০-এর দশক থেকে কলকাতায় নিয়মিত পাওয়ার কাট বা লোডশেডিং শুরু হয়। আরপিজি গোষ্ঠী এই কোম্পানির সঙ্গে যুক্ত হলে ১৯৮৯ সালে কোম্পানির নতুন নামকরণ হয় ''সিইএসসি লিমিটেড''। == বহিঃসংযোগ == CESC homepage বিদ্যুৎ সংস্থা ইতিহাস সংস্থা
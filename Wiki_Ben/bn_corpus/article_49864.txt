'''নম্রতা শ্রেষ্ঠা''' হচ্ছেন নেপালের একজন মডেল অভিনেত্রী। তিনি নেপালি চলচ্চিত্রে অভিনয়ের জন্য বিশেষভাবে পরিচিত। তিনি রোমান্টিক চলচ্চিত্র "নভেম্বর রেইন" এবং "মেরো ইতাথ সাথি ছা"সহ বেশ কয়েকটি জনপ্রিয় চলচ্চিত্রে অভিনয় করেছেন। তিনি একজন জাতীয় চলচ্চিত্র পুরস্কার বিজয়ী অভিনেত্রী। তিনি বেশ কয়েকটি নেপালি সঙ্গীত ভিডিওগুলোতে অংশগ্রহণ, মঞ্চনাটক প্রযোজনা এবং মডেলিংয়ের জন্য সুপরিচিত। ==কর্মজীবন== ===সূচনা=== নম্রতা শ্রেষ্ঠা "নব্যিয়াতা" ম্যাগাজিন, ওয়েভ ম্যাগাজিন, ভিওডাব্লিউ ম্যাগাজিন, এবং অন্যান্য জনপ্রিয় ম্যাগাজিনের মলাটে উপস্থিত হয়েছেন। তিনি নেপালি বিনোদন ওয়েবসাইট উপস্থিত হয়েছেন। নম্রতা শ্রেষ্ঠা ২০০৮ সালে রোমান্টিক কমেডি চলচ্চিত্র "সানু সানসার"-এ "ঋতু" চরিত্রে অভিনয় করার মাধ্যমে চলচ্চিত্র জগতে তার কর্মজীবন শুরু করেন। "সানু সানসার"-এর মুক্তির পর তার সুনাম বৃদ্ধি পায়। অতঃপর তিনি "মেরো ইতাথ সাথি ছা"-এ অভিনয় করার জন্য নিযুক্ত হন, যা পরিচালনা করেন "সুদর্শন থাপা"। এই চলচ্চিত্রটি ২০০৯ সালের একটি সফলতম চলচ্চিত্রে পরিণত হয়। ২০১০ সালে, নম্রতা শ্রেষ্ঠা দুইটি চলচ্চিত্রে উপস্থিত হয়েছিলেন। সেই বছরে "ফার্স্ট লাভ" নামক চলচ্চিত্রে একজন কিশোরীর চরিত্রে অভিনয় করেন। অতপর তিনি "এইচআইভি এইডস সচেতনতা"-এর জন্য একটি ছোট চলচ্চিত্রে একজন পৃষ্ঠপোষক চরিত্রে সংক্ষিপ্ত সময়ের জন্য অভিনয় করেন। পরবর্তীতে সেই বছর তিনি প্রথমবারের মতো থিয়েটার অভিনয় করেন, "জলপরী" ছিল তার আত্মপ্রকাশমূলক থিয়েটার নাটক। ২০১১ সালে, তিনি "ওলেনা" থিয়েটার দ্বারা উৎপাদিত নাটকে প্রধান চরিত্র "ক্যারল" হিসাবে অভিনয় করেন। ২০১৩ সালে, নম্রতা শ্রেষ্ঠা বহুল প্রতীক্ষিত নেপালি চলচ্চিত্রে অভিনয় করেন, যার নাম "ছাড়কে", সেখানে তার সাথে সৌগত মলা, দয়া হং রায় এবং রবিন তামাংয়ের মতো অভিনেতারা অভিনয় করেছেন। অভিষিক্ত পরিচালক নিগম শ্রেষ্ঠা দ্বারা পরিচালিত চলচ্চিত্র "ছাড়কে", নেতিবাচক প্রতিক্রিয়া মিশ্রিত হলেও সামগ্রিকভাবে চলচ্চিত্রটি সফল চলচ্চিত্রে পরিণত হয়েছিল। সেখানে নম্রতা শ্রেষ্ঠা স্থানীয় একটি গ্যাংয়ের সাথে জড়িত একজন আগ্রাসী যুবতী "সোলি" চরিত্রে অভিনয় করেছেন। সেপ্টেম্বর ২০১৩ সালে, "মৌন" চলচ্চিত্রটি প্রকাশ করা হয়। "মৌন" চলচ্চিত্রটি দুটি বধির এবং নিঃশব্দ চরিত্র, আমান (অর্নন থাপা অভিনীত) এবং বর্ষা (নম্রতা শ্রেষ্ঠা অভিনীত) নিয়ে গঠিত। গল্পটি আমান বর্ষার মধ্যে প্রেমের এবং আমানের অন্ধকার অতীত নিয়ে গঠিত। আমান নিজে ধূমপান করেন অন্যদিকে বর্ষা একজন স্বতঃস্ফূর্ত মেয়ে, যিনি তার অসুস্থতা থাকা সত্ত্বেও তার জীবনে অর্থপূর্ণ কিছু অর্জন করবেন বলে বিশ্বাস করেন। এই চলচ্চিত্রের প্রস্তুতির জন্য, নম্রতা শ্রেষ্ঠা ইশারা ভাষাতে কথা বলার প্রশিক্ষণ গ্রহণ করেছিলেন। সুরাজ ভুশালের প্রথম চলচ্চিত্রটির গল্প এবং ছবির কারণে চলচ্চিত্রটি প্রেমময় সম্প্রদায়ের মধ্যে একটি গুঁজন তৈরি করেছিল। ==তথ্যসূত্র== ==বহিঃসংযোগ== ব্যক্তি জন্ম অভিনেত্রী
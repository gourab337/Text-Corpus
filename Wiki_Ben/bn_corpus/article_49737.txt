সম্পর্ক''', কেনিয়া এবং শ্রীলঙ্কা এর মাঝে বিদ্যমান দ্বিপাক্ষিক সম্পর্ককে নির্দেশ করে। কেনিয়ার রাজধানী নাইরোবিতে শ্রীলঙ্কার একটি হাই কমিশন রয়েছে। বর্তমানে, কেনিয়ায় নিযুক্ত শ্রীলঙ্কার হাই কমিশনার হলেন, বাদিবেল কৃষ্ণমূর্তি। কিন্তু, শ্রীলঙ্কায় কেনিয়ার কোন হাই কমিশন বা দূতাবাস নেই। ভারতে অবস্থিত কেনিয়ার হাই কমিশনের নিকট শ্রীলঙ্কা সম্পর্কিত কূটনৈতিক এবং অন্যান্য কার্যক্রমের দায়িত্ব ন্যস্ত রয়েছে এবং সেখান থেকেই, শ্রীলঙ্কা সংক্রান্ত কূটনৈতিক কার্যক্রম সম্পন্ন করা হয়। ==ইতিহাস== ১৯৭০ সালে, কেনিয়া এবং শ্রীলঙ্কা এর মাঝে আনুষ্ঠানিকভাবে কূটনৈতিক সম্পর্ক স্থাপিত হয়। সম্প্রতি উভয় দেশ, একটি দ্বিপাক্ষিক বিমান চলাচল বিষয়ক চুক্তি (''বাইল্যাটারাল এয়ার সার্ভিসেস এগ্রিমেন্ট'') সাক্ষর করে। এই চুক্তির মূল বিষয়বস্তু ছিল, কেনিয়া এবং শ্রীলঙ্কার মধ্যে সরাসরি বিমান চলাচল চালু। এছাড়াও এই চুক্তিতে উল্লেখ ছিল, কেনিয়া বা কোন বিমান পরিচালনা প্রতিষ্ঠান এই দুই দেশের মধ্যে সরাসরি বিমান চালনা করতে পারবে। ২০১৩ সালে, শ্রীলঙ্কার সাবেক রাষ্ট্রপতি মহিন্দ রাজাপক্ষ, এক রাষ্ট্রীয় সফরে কেনিয়াতে যান। সেখানে তিনি কেনিয়ার রাষ্ট্রপতি, উহুরু কেনিয়াত্তার সাথে দ্বিপাক্ষিক বৈঠকে মিলিত হন। রাজাপক্ষের সেই সফরে দুই দেশ মেশ কিছু বিষয়ে ঐকমত্যে আছে। এর মধ্যে উল্লেখযোগ্য হল, দুই দেশের মধ্যবর্তী সমুদ্রপথের নিরাপত্তার উন্নয়ন, নৌপথে দুই দেশের মধ্যকার যোগাযোগ সম্পর্ক বৃদ্ধি এবং উন্নয়ন। ==বাণিজ্য== এই দুই দেশের মধ্যকার বাণিজ্য সম্পর্কের উন্নতি দৃশ্যমান এবং প্রতি বছরই এই দুই দেশের মধ্যকার বাণিজ্যের পরিমাণ বৃদ্ধি পাচ্ছে। ২০১২ সালে, দুই দেশের মধ্যকার দ্বিপাক্ষিক বাণিজ্যের পরিমাণ ছিল ১২.৭৮ মিলিয়ন (১.২৭৮ কোটি) মার্কিন ডলার। যা ২০১৩ সালে, বেড়ে দাঁড়িয়ে হয়, ১৩.৯৪ মিলিয়ন (১.৩৯৪ কোটি) মার্কিন ডলার। আবার ২০১৪ সালের, জানুয়ারি থেকে জুন মাস পর্যন্ত এই দুই দেশের মধ্যকার দ্বিপাক্ষিক বাণিজ্যের পরিমাণ ছিল ৫.৮৬ মিলিয়ন (৫৮ লক্ষ) মার্কিন ডলার। শ্রীলঙ্কায়, কেনিয়ার প্রধান রপ্তানি পণ্য হল; প্রাকৃতিক সোডিয়াম কার্বনেট, লবন, গোল মরিচ এবং চা। The tea is usually 35% Sri Lankan and 65% Kenyan. অপরদিকে, কেনিয়াতে, শ্রীলঙ্কার প্রধান রপ্তানি পণ্য হল, প্রাকৃতিক রাবার, টায়ার, বস্তা এবং ব্যাগ, আঁশ, চা, চাল, নারিকেলের খোসা এবং অ্যাক্টিভেটেড কার্বন। বর্তমানে কেনিয়াতে শ্রীলঙ্কার ১০ টি ব্যবসা প্রতিষ্ঠান, ব্যবসা কার্যক্রম পরিচালনা করছে। এসকল কোম্পানির সবগুলোই কেনিয়ার রপ্তানি অঞ্চলে (ইপিজেড) তাঁদের ব্যবসায় কার্যক্রম চালু করেছে। এর পাশাপাশি, কেনিয়াতে শ্রীলঙ্কার কয়েকটি তথ্য প্রযুক্তি বিষয়ক প্রতিষ্ঠান তাঁদের কার্যক্রম চালাচ্ছে। ==তথ্যসূত্র == সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক সম্পর্ক
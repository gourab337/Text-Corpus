(Meta-ethics) হচ্ছে নীতিশাস্ত্রের একটি শাখা যা নৈতিক বৈশিষ্ট্যসমূহ, উক্তি, প্রবণতা এবং বিচারের প্রকৃতি বোঝার চেষ্টা করে। মেটা-ইথিক্স হচ্ছে নীতিশাস্ত্রের চারটি শাখার মধ্যে একটি যা সাধারণভাবে দার্শনিকদের মধ্যে স্বীকৃত হয়ে থাকে। অন্যগুলো হল বর্ণনামূলক নীতিশাস্ত্র, আদর্শগত নীতিশাস্ত্র ফলিত নীতিশাস্ত্র। যেখানে আদর্শগত নীতিশাস্ত্র "আমার কী কাজ করা উচিৎ" এরকম প্রশ্ন নিয়ে কাজ করে, এবং এভাবে এর মাধ্যমে কিছু নৈতিক মূল্যবোধ অর্পন করে এবং অন্যগুলোকে বাতিল করে দেয়, মেটা-ইথিক্স সেখানে "ভালত্ব (goodness) কাকে বলে" এবং "কীভাবে আমরা বলতে পারি যে কী ভাল আর কী মন্দ?"। এটি নৈতিক বৈশিষ্ট্য মূল্যায়নের প্রকৃতি বোঝার চেষ্টা করে। কয়েকজন তাত্ত্বিক বলেন, প্রকৃত নৈতিক তত্ত্বের প্রকৃত মূল্যায়ন এবং বাস্তব নৈতিক সিদ্ধান্ত তৈরির জন্য নৈতিকতার ক্ষেত্রে অধিবিদ্যীয় আলোচনা দরকারী; অন্যেরা বিপরীত প্রতিজ্ঞা থেকে যুক্তি দেন এবং প্রস্তাব দেন যে আমাদের অবশ্যই নৈতিকতার অধিবিদ্যা নিয়ে কাজ করার পূর্বে নৈতিক সজ্ঞা থেকে ধারণা দান করতে হবে। সম্বন্ধীয়
'''বরুণ রেমন্ড আরন''' (জন্ম: ২৯ অক্টোবর, ১৯৮৯) জামশেদপুরের কীর্তিমান ভারতীয় ক্রিকেটার। ডানহাতি ফাস্ট বোলাররূপে ভারত ক্রিকেট দলে খেলছেন। ঝাড়খণ্ড রঞ্জি দলে খেলার পূর্বে ঝাড়খণ্ড অনূর্ধ্ব-১৯ ক্রিকেট দলে খেলেছেন। ইন্ডিয়ান প্রিমিয়ার লীগে দিল্লি ডেয়ারডেভিলসের পক্ষে খেলার পর পিঠের ব্যথায় আক্রান্ত হন অল্প কিছুদিন পরেই পুণরায় ক্রিকেট খেলায় ফিরে আসেন। == খেলোয়াড়ী জীবন == ঝাড়খণ্ডের আরন ১৫ বছর বয়সে চেন্নাইয়ের এমআরএফ পেস ফাউন্ডেশনে প্রতিশ্রুতিশীল তরুণ হিসেবে প্রশিক্ষণ গ্রহণ করেন। বিখ্যাত ওয়েস্ট ইন্ডিয়ান ফাস্ট বোলার অ্যান্ডি রবার্টসের সাহচর্য্যে বেড়ে ওঠেন কিশোর বয়সেই তার পেস বোলিংয়ে দৃষ্টি কেড়ে নেন। এরফলে ২০০৮-০৯ মৌসুমে ঝাড়খণ্ড ক্রিকেট দলের সদস্য হিসেবে রঞ্জী ট্রফিতে অভিষেক ঘটে তার। মসৃণ দৌঁড়ে ধারাবাহিকভাবে গতিতে বোলিং করতে সক্ষম তিনি। কলকাতা নাইট রাইডার্স দলের সদস্য হলেও ২০১১ সালে দিল্লি ডেয়ারডেভিলসের পক্ষে আইপিএলে অভিষিক্ত হন। ২০১০-১১ মৌসুমে রঞ্জি ট্রফিতে ১৩ উইকেট লাভ করেন গতিতে বোলিং করার রেকর্ড গড়েন। ২০১১ সালে ভারতের উদীয়মান খেলোয়াড়দের নিয়ে গড়া দলের সদস্য হিসেবে অস্ট্রেলিয়া সফর করেন। আশাপ্রদ ফলাফল লাভ করায় ইংল্যান্ডে অনুষ্ঠিত একদিনের সিরিজ টুয়েন্টি২০ আন্তর্জাতিকের দলে ইশান্ত শর্মা’র পরিবর্তে দলে ঠাঁই হয় তার। কিন্তু সফরে তিনি কোন খেলায় অংশগ্রহণ করেননি। তবে, অক্টোবর, ২০১১ সালে ইংল্যান্ড ভারত সফরে এলে মুম্বাইয়ে অনুষ্ঠিত ওডিআইয়ের মাধ্যমে আন্তর্জাতিক ক্রিকেটে তার অভিষেক ঘটে। == তথ্যসূত্র == == আরও দেখুন == বোলিং ২০১৪ এশিয়া কাপ ভারত জাতীয় ক্রিকেট দল ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার নাইট রাইডার্সের ক্রিকেটার ডেয়ারডেভিলসের ক্রিকেটার
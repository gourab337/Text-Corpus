'''সেলেনা''' কুইন্তানিল্লা পেরেজ একাধারে একজন পপ গায়িকা এবং গীতিকার, অভিনেত্রী, মুখপাত্র, ফ্যাশন ডিজাইনার (জন্ম ১৬ এপ্রিল, ১৯৭১ খ্রিষ্টাব্দ; নিহত ৩১ মার্চ, ১৯৯৫ খ্রিষ্টাব্দ) ছিলেন। 'সেলেনা' নামেই তিনি বেশি পরিচিত ছিলেন। তাকে 'তেজানো সংগীতের রানি' বলা হত। তিনি বিশ শতকের শেষ ভাগের সাংস্কৃতিক জগতের সাড়া জাগানো সংগীত শিল্পী ছিলেন। 'বিলবোর্ড' পত্রিকা তাকে গত শতকের শেষ দশকের শ্রেষ্ঠ লাতিন শিল্পী বলেছে। শুধু তাই-ই নয়, লাতিন সংগীত জগতের সর্বকালের সেরা শিল্পীর আসনে তাকে বসানো হয়। কুইন্তানিল্লা পরিবারের সর্বকনিষ্ঠ শিশু হিসেবে সেলেনা ১৯৮০ খ্রিষ্টাব্দে মাত্র ন-বছর বয়সে সংগীত জগতে যাত্রা শুরু করেন। তখন তিনি 'সেলেনা ওয়াই লস দিনোস' ব্যান্ডের সদস্য যেখানে তার দিদি সুজেট কুইন্তানিল্লা এবং দাদা বি কুইন্তানিল্লা যুক্ত ছিলেন। তিনি পেশাদার সংগীতশিল্পী হিসেবে গান রেকর্ড করেন ১৯৮২ খ্রিষ্টাব্দে। তার জনপ্রিয়তা বাড়তে থাকে ১৯৮৭ খ্রিষ্টাব্দে বর্ষসেরা সংগীতশিল্পী হিসেবে 'তেজানো সংগীত পুরস্কার' প্রাপ্তির পর। আশ্চর্যজনকভাবে একাদিক্রমে নবমবার তিনি এই পুরস্কার পেয়ে ইতিহাস গড়েছেন। তথ্যসূত্র উইকিপিডিয়া জন্ম মৃত্যু
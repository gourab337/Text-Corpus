'''রহনপুর''' প্রাচীন পুন্ড্রবর্ধণ রাজ্যের জনপদে অবস্থিত এবং বর্তমানে চাঁপাইনবাবগঞ্জ জেলার গোমস্তাপুর উপজেলায় অবস্থিত বিখ্যাত বাণিজ্য কেন্দ্র। কোন কোন ইতিহাস অনুসন্ধানী রহনপুরে প্রাক মুসলিম যুগের উন্নত নগরীর অবস্থানের উল্লেখ করেছেন। ১৯৪৭ সালে দেশ বিভাগের পূর্বে এটি তৎকালীন বৃহত্তর মালদহ জেলার অর্ন্তভূক্ত ছিল।পুনর্ভবা- মহানন্দা নদীর তীরে অবস্থিত রহনপুর পাকিস্তান আমলে নবাবগঞ্জ মহকুমার অধীনে আসে। বাংলাদেশ স্বাধীন হবার পর এবং ১৯৮৩ সালে উপজেলা ব্যবস্থা প্রবর্তিত হলে গোমস্তাপুর থানা উপজেলায় উন্নীত হয় এবং উপজেলার সার্বিক কর্মকান্ডের কেন্দ্রস্থল হিসেবে রহনপুরে উপজেলা পরিষদের প্রশাসনিক অফিস আদালত স্থাপিত হয়। ==ইতিহাস== আমের জন্য বিখ্যাত '''রহনপুর আমের হাট''' থেকে তোলা ছবি ==প্রাচীন নিদর্শনাদি প্রত্নসম্পদ== নওদা বুরুজ রহনপুর অষ্টভূজি ইমারত এক গম্বুজ বিশিষ্ট পর্যবেক্ষণ কেন্দ্র রহনপুর শহীদ মুক্তিযোদ্ধাদের গণকবর ==মুক্তিযুদ্ধ== চিত্র:Rohanpur mass graveyard শহীদ মুক্তিযোদ্ধাদের গণকবর এর স্মৃতিস্তম্ভ ১৯৭১ সালে মহান মুক্তিযুদ্ধ চলাকালীন রহনপুর নং সেক্টরের অধীনে ছিল। পাক সেনারা রহনপুর এ. বি. সরকারি উচ্চ বিদ্যালয়ে গড়ে তোলে সেনা ক্যাম্প। লেফটেন্যান্ট রফিকের নেতৃত্বে অত্র এলাকার মুক্তিযোদ্ধারা যুদ্ধ করেন এবং ১১ ডিসেম্বর ১৯৭১ সালে ৩০ থেকে ৩৫ জন এর ‍মুক্তিযোদ্ধা দল লেফটেন্যান্ট রফিকের নেতৃত্বে পাক সেনাদের কে বিতাড়িত করতে সক্ষম হন। সেই থেকে গোমস্তাপুর উপজেলা মুক্তিযোদ্ধা কমান্ডের উদ্যোগে প্রতিবছর ১১ ডিসেম্বর দিনটিকে রহনপুর মুক্ত দিবস হিসেবে পালন করা হয়। ==প্রশাসন== ===পৌরসভা প্রতিষ্ঠা=== ১৯৯৫ ইং সালের জানুয়ারি রহনপুর পৌরসভা প্রতিষ্ঠিত হয়। মোট চারটি মৌজা রহনপুর, প্রসাদপুর, হুজরাপুর, খয়রাবাদ নিয়ে গঠিত রহনপুর পৌরসভা ১৯৯৫ইং সালের পূর্বে রহনপুর গোমস্তাপুর ইউনিয়নের অর্ন্তভূক্ত ছিল। বর্তমানে রহনপুর পৌরসভা “ক” শ্রেণীর। ===ইউনিয়ন পরিষদ প্রতিষ্ঠা=== ১৯৯৫ ইং সালের জানুয়ারি গোমস্তাপুর উপজেলার কিছু অংশ নিয়ে রহনপুর পৌরসভা গঠিত হয় এবং বাকি অংশ রহনপুর ইউনিয়ন পরিষদ এর অধিনে থেকে যায়। গোমস্তাপুর উপজেলার মোট আয়তন ৩৩.৬৭ (বর্গ কিঃ মিঃ)। লোকসংখ্যা ২৪,৬৩৮ জন (২০১১ সালের আদম শুমারি অনুযায়ী) এর মধ্যে পুরুষ ১২,০১৮ জন এবং মহিলা ১২,৬২০ জন। রহনপুর ইউনিয়ন এর শিক্ষার হার ৬৫%। ==তথ্যসূত্র== বাংলার জনপদ জেলা জেলার জনবহুল স্থান
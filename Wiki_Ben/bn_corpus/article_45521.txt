'''''বার্ডম্যান অর (দ্য আনেক্সপেক্টেড ভার্চু অফ ইগনোরেন্স)''''' (ইংরেজি: Birdman or (The Unexpected Virtue of Ignorance); বার্ডম্যান বা (অজ্ঞতার অপ্রত্যাশিত গুন)) আলেহান্দ্রো গোন্সালেস ইনারিতু পরিচালিত ২০১৪ সালের মার্কিন ব্ল্যাক কমেডি চলচ্চিত্র। ছবিটির চিত্রনাট্য লিখেছেন আলেহান্দ্রো গোন্সালেস ইনারিতু, নিকোলা জিয়াকোবোন, আলেক্সান্দ্র দিনালারি জুনিয়র আরমান্দো বো। এতে প্রধান চরিত্রে অভিনয় করেছন মাইকেল কিটন এবং অন্যান্য পার্শ্ব চরিত্রে অভিনয় করেছেন জাচ গালিফিয়ানাকিস, এডওয়ার্ড নর্টন, আন্দ্রেয়া রাইজব্রা, অ্যামি রায়ান, এমা স্টোন নাওমি ওয়াটস। ২০১৪ সালের ২৭ আগস্ট ৭১তম ভেনিস চলচ্চিত্র উৎসবে চলচ্চিত্রটির উদ্বোধনী প্রদর্শনী হয় এবং পরে ১৭ অক্টোবর সীমিত মুক্তি ১৪ নভেম্বর সারাদেশে মুক্তি দেওয়া হয়। ছবিটি ৮৭তম একাডেমি পুরস্কারে নয়টি বিভাগে মনোনয়ন লাভ করে এবং চারটি বিভাগে পুরস্কার লাভ করে। ==কাহিনী সংক্ষেপ== রিগান থম্পসন একজন মার্কিন অভিনেতা যিনি ২০ বছর পূর্বে সুপারহিরো চলচ্চিত্র ত্রয়ী বার্ডম্যানে অভিনয় করেছিলেন। তিনি তার পরিচিতি ফিরিয়ে আনতে রেমন্ড কার্ভার রচিত ছোটগল্প ''হোয়াট উই টক অ্যাবাউট হোয়েন উই টক অ্যাবাউট লাভ'' অবলম্বনে নিজের চিত্রনাট্য, নির্দেশনা অভিনয়ে একটি নাটক মঞ্চস্থ করতে চান। রিগানের কাছের বন্ধু আইনজীবী জেক নাটকটি প্রযোজনা করেন এবং এতে আরও অভিনয় করেন রিগানের মেয়ে বন্ধু লরা ব্রডওয়েতে অভিষেক করতে যাওয়া লেসলি। রিগানের মেয়ে স্যাম মাদক নিরাময় কেন্দ্র থেকে ফিরে এসেছে এবং তার সহকারী হিসেবে কাজ করছে। প্রথম প্রিভিউয়ের আগের দিন রিগানের সহ-অভিনেতা রাফের মাথায় লাইট ভেঙ্গে পরে। রিগান জেককে জানায় আসলে সেটা তারই কাজ। লেসলি রার ছেলে বন্ধু মাইক শাইনারকে নিয়ে আসে রাফের স্থলে অভিনয়ের জন্য। প্রথম প্রিভিউ তেমন সফল হয় নি। মাইক জিনের স্থলে পানি দেওয়ার জন্য তার চরিত্রে অভিনয়ের বাইরে চলে যান, যৌন দৃশ্যে মাইক লেসলির সাথে সত্যিকারের যৌন সম্পর্ক করতে চান এবং মাইক রিগানকে বলেন যে বন্দুক ব্যবহৃত হয়েছে তা আসল পিস্তলের মত দেখতে নয়। চূড়ান্ত প্রিভিউয়ের সময় রিগান সিগারেট খেতে বাইরে চলে তাকে বাইরে রেখে দরজা বন্ধ করে দিলে তার জামা দরজায় আটকে যায়। সেখান থেকে বের হতে তিনি তার জামা রেখে টাইম স্কয়ার দিয়ে শুধু অন্তর্বাস পরে থিয়েটারের পিছন দিয়ে ঢোকেন। উদ্বিগ্ন স্যাম তার বাবার জন্য ড্রেসিং রুমে অপেক্ষা করছিল এবং রিগান রুমে আসার পর সে জানাল তার কাজ উদ্ভট রকম হলেও ভালো ছিল। স্যাম তাকে দেখাল তার অন্তর্বাস পরে টাইম স্কয়ারে হেঁটে আসার ভিডিও অনেকবার দেখা হয়েছে। বারে গিয়ে রিগানের টাবিথার সাথে দেখা হয় এবং তাকে থিয়েটার না বুঝে না পেরে শুধু সবকিছুতে লেভেল লাগিয়ে দেওয়ার জন্য দোষারোপ করে। টাবিথা ক্ষিপ্ত হয়ে তার নাটক নিয়ে নেতিবাচক সমালোচনা করবে বলে শাঁসিয়ে যায়। নাটকের উদ্বোধনী রাতে নাটকটি ভালই চলছিল। ড্রেসিং রুমে খুব শান্ত রিগান তার প্রাক্তন স্ত্রী সিলভিয়াকে জানায় কয়েক বছর আগে অন্য আরেক জনের সাথে তার সম্পর্কের কথা সিলভিয়া জানতে পারলে সে সাগরে ডুবে মরতে চেয়েছিল। এছাড়া সে তাকে তার ভিতরের বার্ডম্যানের কথা বলে, যা সিলভিয়া এড়িয়ে যায়। সিলভিয়া রুম থেকে বের হয়ে গেলে রিগান তার আসল পিস্তল হাতে তুলে নেয় এবং চূড়ান্ত দৃশ্যে যেখানে তার চরিত্র আত্মহত্যা করে তার জন্য লোড করে নেয়। শেষ দৃশ্যে রিগান তার মাথায় গুলি করে। টাবিথা দৌড়ে বের হয়ে গেলে নাটকটি দর্শকের দাঁড়িয়ে অভ্যর্থনা লাভ করে। পরের দিন রিগান হাসপাতালে জেগে দেখেন তার নাকে ব্যান্ডেজ করা, যাতে সে অভিনয়ে আত্মহত্যা করতে গিয়ে গুলি করেছিল। তার প্রাক্তন স্ত্রী তাকে নিয়ে উদ্বিগ্ন কিন্তু জেক এসে জানায় তাদের এই নাটক অনেক দিন ধরে চলবে কারণ টাবিথা ইতিবাচক সমালোচনা করেছে এবং বলেছে এধরনের সত্যিকারের কাজই মার্কিন মঞ্চনাটকে দরকার। স্যাম ফুল নিয়ে তার বাবাকে দেখতে আসে এবং তার ছবি তুলে টুইটারে আপলোড দেয়। ফুল রাখার জন্য স্যাম ফুলদানি আনতে গেলে রিগান বাথরুমে ঢোকে তার নাকের ব্যান্ডেজ খুলে এবং সেখানে বসা বার্ডম্যানকে বিদায় জানায়। ==কুশীলব== মাইকেল কিটন রিগান থম্পসন জাচ গালিফিয়ানাকিস জেক এডওয়ার্ড নর্টন মাইক শাইনার আন্দ্রেয়া রাইজব্রা লরা অলবার্ন অ্যামি রায়ান সিলভিয়া থম্পসন এমা স্টোন স্যাম থম্পসন নাওমি ওয়াটস লেসলি ট্রুম্যান লিন্ডসে ডানকান টাবিথা ডিকেনসন মেরিট ওয়েবার অ্যানি জেরেমি শ্যামোস রাফ বেঞ্জামিন কেনস বার্ডম্যান, রিগানের তরুণ বয়সের দৃশ্যায়ন ==মুক্তি== বার্ডম্যান ৭১তম ভেনিস চলচ্চিত্র উৎসবে উদ্বোধনী চলচ্চিত্র হিসেবে প্রদর্শনের জন্য নির্বাচিত হয় এবং ২০১৪ সালের ২৭ আগস্ট প্রদর্শিত হয়। ছবিটি ১৭ অক্টোবর উত্তর আমেরিকার চারটি প্রেক্ষাগৃহে সীমিত মুক্তি দেওয়া হয় এবং পরে ১৪ নভেম্বর সারাদেশের ৮৫৭ টি প্রেক্ষাগৃহে মুক্তি দেওয়া হয়। ==মূল্যায়ন== ===সমালোচকদের প্রতিক্রিয়া=== বার্ডম্যান চলচ্চিত্রটি বিশ্বব্যাপী সমাদৃত হয়, বিশেষ করে মাইকেল কিটন, এডওয়ার্ড নর্টন এমা স্টোনের অভিনয়, ইনারিতুর পরিচালনা চিত্রনাট্য, এবং লুবেজ্‌কির চিত্রগ্রহণের জন্য। সমালোচকদের পর্যালোচনা ভিত্তিক ওয়েবসাইট রটেন টম্যাটোস ২৭৯ টি পর্যালোচনার ভিত্তিতে ৮.৫/১০ গড়ে চলচ্চিত্রটির রেটিং স্কোর ৯১%। এছাড়া মেটাক্রিটিক ৪৯ টি পর্যালোচনার ভিত্তিতে ছবিটির রেটিং স্কোর ১০০ ৮৮, যার মানে হল ছবিটি "বিশ্বব্যাপী সমাদৃত"। ===পুরস্কার=== ৮৭তম একাডেমি পুরস্কারে ''বার্ডম্যান'' শ্রেষ্ঠ চলচ্চিত্র, শ্রেষ্ঠ পরিচালক, শ্রেষ্ঠ মৌলিক চিত্রনাট্য শ্রেষ্ঠ চিত্রগ্রহণ এই চারটি বিভাগে পুরস্কার অর্জন করে। এছাড়া মাইকেল কিটন শ্রেষ্ঠ অভিনেতা বিভাগে, এডওয়ার্ড নর্টন শ্রেষ্ঠ পার্শ্ব অভিনেতা বিভাগে, এমা স্টোন শ্রেষ্ঠ পার্শ্ব অভিনেত্রী এবং শ্রেষ্ঠ শব্দ সম্পাদনা শ্রেষ্ঠ শব্দ মিশ্রণ বিভাগে মনোনয়ন লাভ করে। এই বছর ''দ্য গ্র্যান্ড বুদাপেস্ট হোটেল'' চলচ্চিত্রের সাথে যৌথভাবে সর্বোচ্চ নয়টি বিভাগে একাডেমি পুরস্কারের মনোনয়ন লাভ করে এবং দুটি চলচ্চিত্রই চারটি বিভাগে পুরস্কার লাভ করে। ==তথ্যসূত্র== ==বহিঃসংযোগ== চলচ্চিত্র দশকের হাস্যরসাত্মক নাট্য চলচ্চিত্র চলচ্চিত্র ব্ল্যাক কমেডি চলচ্চিত্র ব্যঙ্গধর্মী চলচ্চিত্র ভাষার চলচ্চিত্র গোন্সালেস ইনারিতু পরিচালিত চলচ্চিত্র গোন্সালেস ইনারিতুর চিত্রনাট্য বিষয়ক চলচ্চিত্র বিষয়ক চলচ্চিত্র পরিচালনার জন্য একাডেমি পুরস্কার বিজয়ী চলচ্চিত্র মৌলিক চিত্রনাট্যের জন্য একাডেমি পুরস্কার বিজয়ী চলচ্চিত্র চিত্রগ্রহণের জন্য একাডেমি পুরস্কার বিজয়ী চলচ্চিত্র পুরস্কার বিজয়ী চলচ্চিত্র গ্লোব পুরস্কার বিজয়ী সঙ্গীতধর্মী বা কমেডি চলচ্চিত্র স্পিরিট পুরস্কার বিজয়ী চলচ্চিত্র সার্চলাইট পিকচার্সের চলচ্চিত্র চলচ্চিত্র
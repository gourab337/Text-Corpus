'''আবদুল্লাহ বিন সৌদ''' () (মৃত্যু ১৮১৮) প্রথম সৌদি রাষ্ট্রের শেষ শাসক। ১৮১৪ থেকে ১৮১৮ সাল পর্যন্ত তিনি শাসন করেছেন। ১৮১৮ সালে ক্ষমতাচ্যুত হওয়ার পর তাকে মৃত্যুদন্ড দেয়া হয়েছিল। পরবর্তীতে আল সৌদ বংশের আরেকটি শাখা তুর্কি বিন আবদুল্লাহ বিন মুহাম্মদ বিন সৌদের নেতৃত্বে দ্বিতীয় সৌদি রাষ্ট্র গঠন করে। ==প্রথম সৌদি রাষ্ট্রের পতন== তিনি তার পিতা সৌদ বিন আবদুল আজিজের উত্তরসূরি হন। মক্কা মদিনা দখল করার কারণে সৌদের সাথে উসমানীয়দের যুদ্ধ শুরু হয়েছিল। এর ফলে আবদুল্লাহকেও উসমানীয়দের মুখোমুখি হতে হয়। মিশরের ওয়ালি মুহাম্মদ আলি পাশার পুত্র ইবরাহিম পাশার নেতৃত্বে সেনারা মক্কা মদিনা পুনরুদ্ধার করে। এর ফলে সৌদিরা নজদের দিকে পিছু হটে। ইবরাহিম পাশা অগ্রসর হয়ে সৌদিদের রাজধানী দিরিয়া দখল করে নেন। কয়েক মাস অবরোধের পর ১৮১৮ সালের শীতে আবদুল্লাহ আত্মসমর্পণ করেন। এর ফলে প্রথম সৌদি রাষ্ট্রের অবসান হয়। ইবরাহিম পাশার নির্দেশ দিরিয়া ধ্বংস করে দেয়া হয় এবং আল সৌদ বংশের অনেককে বন্দী করে মিশর কনস্টান্টিনোপল প্রেরণ করা হয়। কনস্টান্টিনোপলে প্রেরণের পর আবদুল্লাহকে মৃত্যুদন্ড দেয়া হয়। ==মৃত্যুদন্ডের কারণ== ১৮০১ সালে সৌদি বাহিনীর হাতে কারবালায় হুসাইন বিন আলির মাজার ধ্বংস হয়েছিল। অধিকন্তু পবিত্র মক্কা মদিনা শহরে আক্রমণের সময় অনেকে নিহত হয় এবং মসজিদে নববী ক্ষতিগ্রস্ত হয়। উসমানীয়রা আরবের আইনসঙ্গত শাসক ছিল কারণে তারা সৌদিদের দমন করা সিদ্ধান্ত দেয়। আবদুল্লাহ বিন সৌদকে উৎখাত করার জন্য খলিফা দ্বিতীয় মাহমুদ মিশরীয়দের নির্দেশ দেন। ১৮১৮ সালে ইবরাহিম পাশার নেতৃত্বে আবদুল্লাহর বাহিনীকে ধ্বংস করে দেয়া হয় এবং রাজধানী দিরিয়া দখল করে নেয়া হয়। পবিত্র শহর মসজিদের বিরুদ্ধে অপরাধের জন্য আবদুল্লাহকে কনস্টান্টিনোপলে প্রকাশ্যে শিরশ্ছেদ করা হয়। ==তথ্যসূত্র== বিষয়শ্রেণী:আল সৌদ যুদ্ধের ব্যক্তিত্ব সম্রাট সাল অজানা মৃত্যু উসমানীয় সাম্রাজ্য
'''পিপলাই''' (বৈজ্ঞানিক নাম: ''Iambrix salsala (Moore)'') এক প্রজাতির ছোট আকারের প্রজাপতি যার শরীর ডানা লালচে বাদামী রঙের এবং ডানায় সাদা ফুটকি দেখা যায়। এরা ‘হেসপেরায়িডি’ গোত্রের এবং 'হেসপেরায়িনি' উপগোত্রের সদস্য। == আকার == পিপলাই এর প্রসারিত অবস্থায় ডানার আকার ২৬-৩০ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত পিপলাই এর উপপ্রজাতিসমূহ হল- ''Iambrix salsala salsala'' Moore, 1865 ইস্টার্ন পিপলাই (Eastern Chestnut Bob) ''Iambrix salsala luteipalpis'' Plötz, 1886 Southern Chestnut Bob == বিস্তার == পিপলাইদের কুমায়ুন থেকে আসাম অঞ্চল পর্যন্ত দেখা যায়। এছাড়া মায়ানমার, মালয়, সুমাত্রা এবং জাভা তেও এদের খুব দেখা যায়। == বর্ণনা == এই প্রজাতির পুরুষ এবং স্ত্রী উভয়ের ডানার বর্ণ কালচে বাদামী এবং তার সাথে উজ্জ্বল জলপাই-বাদামী। === পুরুষ === সামনের ডানার উপরিপৃষ্ঠ দু-তিনটি অস্পষ্ট ভাবে প্রতীয়মান হলদেটে ছোপ, পশ্চাতবর্তী প্রান্তরেখার মাঝ বরাবর অবস্থান থেকে তীর্যকভাবে উপরিদিকে বিস্তৃত রয়েছে। === স্ত্রী === সামনের ডানার উপরিতলে তীর্যক একসারি ক্ষুদ্র অর্ধ-সচ্ছ সাদা ছোপ লক্ষ্য করা যায়। এই সাদা ছোপগুলি কম-বেশী স্পষ্ট ভাবে প্রতীয়মান এবং নিচের দিকে একটি অস্পষ্ট হলদেটে ছোপ এর কাছে এসে এই সাদা ছোপের সারি শেষ হয়। সামনের ডানার নিম্নপৃষ্ঠ লালচে-বাদামী অথবা পিঙ্গল বর্ণের এবং ডিসক্যাল অংশ পিঙ্গল বর্ণের উপর কালো রঙের ছাওয়া। কতকগুলি ছোট সাদা ছোপ দেখা যায় যার একটি সেল এর বহিঃপ্রান্তে অবস্থিত এবং অন্য দু-তিনটি তেরচাভাবে একটু দূরে অবস্থিত। পিছনের ডানার নিম্নপৃষ্ঠে ডিস্কে আড়াআড়ি ভাবে তিনটি সাদা ছোপের একটি বাঁকানো সারি চোখে পড়ে। সিলিয়া ধূসর বাদামী বর্ণের, দেহ পাল্পি এবং পা এর নিম্নভাগ হলদেটে। Mr. de Niceville বর্ননা অনুযায়ী, তিনি ''A. salsala'' এবং ''A. stellifer'' প্রজাতিকে অনুরূপ বলে গণ্য করেছেন; যদিও Mr. Moore জানিয়েছেন যে ''A. salsala'' প্রজাতির স্ত্রী এর ডিসক্যাল অংশে সাতটি সাদা ছোপের একটি বাঁকানো অথবা বক্র সারি দেখা যায় এবং নীচের দিকে দুটি কমলা-হলুদ ডিসক্যাল ছোপ লক্ষ্য করা যায়। Mr. Moore এর মতে ''A. salsala'' প্রজাতি ''A. stellifer'' অপেক্ষা বৃহদাকার। Mr. Elwes এর মতে আবার উক্ত দুটি প্রজাতিই অনুরূপ। সিকিমএ প্রাপ্ত নমুনাগুলি সামনের ডানায় উপস্থিত ছোপের নিরিখে বিশেষভাবে ভিন্ন- এদের ক্ষেত্রে ছোপগুলি কখনো সাদা, কখনো লালচে-বাদামী অথবা পিঙ্গল এবং কোনো কোনো ক্ষেত্রে ''A. stellifer'' এর ডানায় এই ছোপগুলি অনুপস্থিত। Edward Yerbury Watson লিখেছেন যে তিনি এই প্রজাতির অসংখ্য নমুনা পেয়েছেন। রেংগুন, বেলিং, আপার টেনাসেরিম, চেন্নাই, কাদুর জেলা এবং মহিশূরে এই সকল নমুনাগুলি ডানার উপরি এবং নিম্ন উভয় পৃষ্ঠে প্রাপ্ত ছোপগুলির স্পষ্টতার নিরিখে বিশেষরকম ভিন্নতাযুক্ত। তিনি আরো বলেছেন যে, তিনি এমন কোনো নিশ্চিত অথবা নির্দিষ্ট বৈশিষ্ট খুঁজে পাননি যার দ্বারা এদেরকে ''A. salsala'' এবং ''A. stellifer'' এই দুটি প্রজাতিকে আলাদা করে ভাগ করতে পারেন। == আচরণ == পিপলাই দের বাঁশ বাগানের প্রান্তে ঝোপঝাড়ে, পথের পাশে গাছের উপরে দেখা যায়। এরা দ্রুত এবং ছোট উড়ান দেয়, মাটির কাছাকাছি ওড়ে। বসার সময় সামনের পা জোড়া গুটিয়ে ভাঁজ করে শরীরের সাথে সেঁটে রাখে। এদের ফুলে বসতে দেখা যায়। ছোট ছোট ফুল এদের খুব প্রিয় যেমন- Leea indica এরা কখনও কখনও ভিজে দেওয়ালে বসে বিশ্রাম নেয় এবং ভেজা মাটিতে বসে রস পান করে। ===মধু সংগ্রহকারী উদ্ভিদ=== পিপলাই দের Phaulopsis dorsiflora, Sida rhombifolia, Dicliptera sp. এবং Polygonum sp. ইত্যাদি উদ্ভিদের ফুলের মধু পান করতে দেখা যায়। == বৈশিষ্ট্য == === ডিম === পিপলাই এর ডিম গাঢ় লাল বর্ণের হয়। এরা সাধারনত ঘাসের ফলকের ডগায় ডিম পাড়ে। === শূককীট === শূককীটগুলি হলদেটে সবুজ রঙের এবং দেহের উপর গাঢ় সবুজ রঙের লম্বালম্বি দাগ ফুটকি দেখা যায়। এদের শরীরের মাঝের অংশটি চওড়া এবং দু'ধার ক্রমশ সরু হয়ে এসেছে। এদের মাথাটা বড় আকারের এবং তেকোনা আকৃতির। শূককীটের সারা দেহে রোঁয়া আছে এবং রোঁয়াগুলি দেহের পিছনের দিকের তুলনায় সামনের দিকের অংশে বড় আকারের দেখা যায়। ==== আহার্য উদ্ভিদ ==== এই শূককীট বিভিন্ন ধরনের ঘাস, মূলতঃ বাঁশ যেমন- ''Bambusa barbata'' গাছের কচি পাতার রসালো অংশ আহার করে। === মূককীট === মূককীট কালচে বাদামী বর্ণের হয় এবং এদের দেহে রোঁয়া দেখা যায়। ===জীবনচক্রের চিত্রশালা=== File:Iambrix salsala Moore, 1865 Chestnut Bob mating at Virajpet (1).jpg|স্ত্রী এবং পুরুষ পিপলাই সংগমরত অবস্থায় Image:An egg of Iambrix salsala Moore, 1865 Chestnut Bob WLB P2A9235.jpg| ডিম == চিত্রশালা == == তথ্যসূত্র == প্রজাপতি প্রাপ্ত হেসপেরায়িডি গোত্রের প্রজাপতি
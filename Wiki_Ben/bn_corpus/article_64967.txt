'''সেসিল সেস বার্ক''' (; জন্ম: ২৭ মার্চ, ১৯১৪ মৃত্যু: আগস্ট, ১৯৯৭) এলারস্লাই এলাকায় জন্মগ্রহণকারী প্রথিতযশা নিউজিল্যান্ডীয় আন্তর্জাতিক ক্রিকেটার ছিলেন। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৪৬ সালে সংক্ষিপ্ত সময়ের জন্যে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর নিউজিল্যান্ডীয় ক্রিকেটে অকল্যান্ড দলের প্রতিনিধিত্ব করেন। দলে তিনি মূলতঃ লেগ ব্রেক গুগলি বোলিং করতেন। এছাড়াও, নিচেরসারিতে ডানহাতে কার্যকরী ব্যাটিংশৈলী উপস্থাপন করেছেন '''সেস বার্ক'''। == প্রথম-শ্রেণীর ক্রিকেট == ১৯৩৭-৩৮ মৌসুম থেকে ১৯৫৩-৫৪ মৌসুম পর্যন্ত সেস বার্কের প্রথম-শ্রেণীর খেলোয়াড়ী জীবন চলমান ছিল। নিচেরসারির ডানহাতি ব্যাটসম্যান এবং লেগ-ব্রেক গুগলি বোলার সেস বার্কের প্রথম-শ্রেণীর ক্রিকেট খেলোয়াড়ী জীবন ১৯৩৭-৩৮ মৌসুমে শুরু হয়। মৌসুমে অকল্যাণ্ডের পক্ষে অভিষেক ঘটে তার। এরপর থেকে ১৯৫৩-৫৪ মৌসুম পর্যন্ত নিয়মিতভাবে প্রথম-শ্রেণীর ক্রিকেট খেলতে থাকেন। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন সেস বার্ক। ২৯ মার্চ, ১৯৪৬ তারিখে ওয়েলিংটনে বিল ব্রাউনের নেতৃত্বাধীন সফরকারী অস্ট্রেলিয়ার বিপক্ষে স্বাগতিক দলের ম্যাক অ্যান্ডারসন, ভার্ডান স্কট, গর্ডন রো, লেন বাটারফিল্ড, সেস বার্ক, ডন ম্যাকরে এবং অস্ট্রেলিয়ার পক্ষে কেন মিউলম্যান, কিথ মিলার, কলিন ম্যাককুল, ইয়ান জনসন, ডন টলন, রে লিন্ডওয়াল আর্নি তোশ্যাকের একযোগে টেস্ট ক্রিকেটে অভিষেক ঘটে। এটিই তার সর্বশেষ টেস্টে অংশগ্রহণ ছিল। দ্বিতীয় বিশ্বযুদ্ধ পরবর্তীকালে ১৯৪৫-৪৬ মৌসুমে অস্ট্রেলিয়ার বিপক্ষে একমাত্র টেস্টে বোলিং অভিজ্ঞ হিসেবে নিউজিল্যান্ডে দলের পক্ষে খেলার জন্যে মনোনীত হন। টেস্টে অস্ট্রেলিয়া দল বেশ স্বাচ্ছন্দ্যে জয়লাভ করেছিল। নিউজিল্যান্ড দল দুই ইনিংস মিলিয়েও ১০০ রান তুলতে ব্যর্থ হয়। সেস বার্ক দুই অস্ট্রেলীয় ব্যাটসম্যান বিল ব্রাউন কিথ মিলারের উইকেট লাভ করেছিলেন। == ইংল্যান্ড গমন, ১৯৪৬-৪৭ == পরবর্তী মৌসুমে একমাত্র টেস্টে দ্বাদশ খেলোয়াড়ের ভূমিকায় অবতীর্ণ হয়েছিলেন তিনি। ১৯৪৬-৪৭ মৌসুমে এমসিসি দল অস্ট্রেলিয়া নিউজিল্যান্ড গমন করলেও খেলার সুযোগ পাননি। ১৯৪৯ সালে নিউজিল্যান্ড দলের সদস্যরূপে ইংল্যান্ড গমন করেন। সফরে মিশ্র সফলতা পান। ১৮ খেলায় অংশ নিয়ে ২৯.৮৩ গড়ে ৫৪ উইকেট তুলে নেন। তন্মধ্যে ডার্বিশায়ারের বিপক্ষে ৬/২৩ বোলিং পরিসংখ্যান গড়েন। কিন্তু ব্যাট হাতে মাত্র ১৭১ রান তুলতে পেরেছিলেন। সফর চলাকালীন হাতে গুরুতর জখমপ্রাপ্ত হন। ফলশ্রুতিতে কোন টেস্টে আর অংশগ্রহণ করতে পারেননি। আগস্ট, ১৯৯৭ তারিখে ৮৩ বছর বয়সে অকল্যাণ্ডে সেস বার্কের দেহাবসান ঘটে। == তথ্যসূত্র == == আরও দেখুন == সিডনি বার্ক নরম্যান গালিচান এক টেস্টের বিস্ময়কারী নর্দার্ন ডিস্ট্রিক্টস ক্রিকেট দল নিউজিল্যান্ডীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার থেকে আগত ক্রিকেটার ক্রিকেটার টেস্ট ক্রিকেটার
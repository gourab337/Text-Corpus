'''সবুজ ভেলভেট''' বাংলাদেশের জনপ্রিয় লেখক মুহম্মদ জাফর ইকবালের লেখা গল্প বই। গল্প বইটি ট্রেন ভ্রমনরত দুইটি যাত্রির কথোপকথন অন্যান্য ঘটনা নিয়ে লেখা। ২০০৩ সালের একুশে বইমেলায় এটি প্রথম প্রকাশিত হয়। বইটির প্রচ্ছদ একেঁছেন ধ্রুব এষ গ্রন্থস্বত্ব ইয়াসমিন হক এর। ==কাহিনী সংক্ষেপ== গল্পটি শুরু হয় শারমিন নামক মহিলার ট্রেনে যাত্রা দিয়ে। শারমিনের বয়স ৩৭ বছর, তিনি জাতিসংঘের একজন উচ্চ পদের কর্মকর্তা। তিনি ট্রেনে ভ্রমন করে ঢাকায় যাবার সিদ্ধান্ত নেন। কিন্তু মোহসিন নামক একজন অফিসার উনাকে বাধা দিচ্ছেন। তবুও তিনি ট্রেনে যাত্রা করেন। উনার পাশে বসে অশিক্ষিত এক ব্যক্তি যে সবুজ ভেলভেট রঙের প্যান্ট পরে আছে। উনার অশিক্ষিত যুবক এর কথোপকথন গল্পের মূল বিষয় বস্তু। একজন সাধারন মানুষের ধ্যানধারনা গল্পে ফুটিয়ে তুলা হয়েছে। অতি পার্থক্য সহিত দুজন মানুষের কথোপকথন দিয়ে এগিয়ে যেতে থাকে গল্প ==নাট্যরূপ== সবুজ ভেলভেট গল্পের উপর ভিত্তি করে একই নামে একটি নাটক নির্মাণ করা হয়। নাটকটি চিত্রনাট্য রচনা করেন আজাদ আবুল কালাম এবং পরিচালনা করেন আবু রায়হান জুয়েল। ২০১২ সালে ঈদে এনটিভিতে নাটকটি প্রচারিত হয়। এতে প্রধান চরিত্রে অভিনয় করেছেন তারিন জাহান (শারমিন) আজাদ আবুল কালাম (সবুজ ভেলভেট পরা ব্যক্তি)। অন্যান্য চরিত্রে অভিনয় করেছেন তৌফিক ইমন, আশোক বেপারী। নাটকে অভিনয় করে তারিন মেরিল-প্রথম আলো পুরস্কার ২০১২ এর সেরা অভিনেত্রী (নাটক) বিভাগে সমালোচনা পুরস্কার লাভ করেন। ==আর পড়ুন== *রাশা ==তথ্যসূত্র== ==বহিঃসংযোগ== রকমারি.কম-এ সবুজ ভেলভেট উপন্যাস জাফর ইকবাল রচিত উপন্যাস ভাষার উপন্যাস
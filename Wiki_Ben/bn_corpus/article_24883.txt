'''ইভান আগুইলি''' (আব্দুল হাদি আকিলি) (মে ২৪, ১৮৬৯ অক্টোবর ১, ১৯১৭) ছিলেন একজন সুইডিশ পেইন্টার লেখক। তিনি ছিলেন মিশরের বিখ্যাত সুফি সাধক শেখ আব্দুর রহমান আল-কবির এর ইউরোপ অঞ্চলে নিযুক্ত খলিফা বা ছুফি প্রতিনিধি (মাকাদ্দেম)। পশ্চিমা বংশোদ্ভূত তিনিই প্রথম ব্যক্তি যিনি নিজে পীর হিসাবে জীবন যাপন করেন। তিনি প্রচ্যের অপর বিখ্যাত সুফি সাধক রেন জুনুনকে সুফি ভাবধারায় আনার পেছনে পীর দীক্ষাগুরু হিসাবে ভূমিকা রাখেন এবং ইবনুল আরাবীর সুফি মতার্শ প্রচারে ভূমিকা রাখা তিনিই প্রথম পশ্চিমা বংশদ্ভূত সুফি। আগুইলির লেখা নিবন্ধ ইউনিভার্সেলিটি ইন ইসলাম বিশ্বজুড়ে ব্যাপক গ্রহণযোগ্য লাভ করে। == জন্ম বেড়ে উঠা == ইভান আগুইলির পারিবারিক নাম ছিল জন গুষ্টাফ এ্যাগিলি। তিনি স্যালা নামক সুইডেনের এক ছোট্ট শহরে ১৮৬৯ সালের ২৪ মে জন্ম গ্রহণ করেন। তার পিতার নাম জোহান গ্যাব্রিয়্যাল এ্যাগিলি। ১৮৭৯- ১৮৮৯ সাল পর্যনত স্কটল্যান্ড ষ্টকহোমে লেখা পড়া করেন। তার যৌবনের শুরু হতেই ধর্মীয় আধ্যাত্মিকতায় বিষয়ে তার অধীর আগ্রহ প্রকাশ পায়। তিনি ১৮৮৯ সালে ইভান আগুইলি নামধারণ করে প্যারিস পাড়ি জমান। সুইডেনে প্রত্যাবর্তনের পূর্বে ১৮৯০ সালে চলে যান লন্ডনে। ১৮৯০ সালে ষ্টকহোমে ফিরে এসে তিনি আর্ট্ স্কুলে ভর্তি হন। ১৮৯২ সালে তিনি ফিরে যান প্যারিসে। ফরাসী বিপ্লবের সাথে যুক্ত থাকার দায়ে তাকে জেলে যেতে হয় ১৮৯৪ সালে। তাকে ঐতিহাসিক ট্রায়েল অব দি থার্টি এর মামলার মোকাবেলা করতে হয়। কয়েক মাসের মধ্যে ছাড়া পেয়ে তিনি ১৮৯৫ সালে মিশরের উদ্দেশ্যে ফ্রান্স ত্যাগ করেন। সেখানে তিনি পুনরায় ১৮৯৬ সালে প্যারিসে ফেরত আসার পূর্ব পর্যন্ত অবস্থান করেন। মিশরে বসবাসকালে তিনি ইসলাম ধর্মে দীক্ষিত হয়ে নাম ধারণ করেন আব্দুল হাদি আকিলি। অতপর ১৮৯৯ সালে বর্তমান শ্রীলঙ্কার কলম্বো ভ্রমণ শেষে ফ্রান্সে ফিরে আসেন ১৯০০ সালে। == মিশর == ইভান আগুইলি পুনরায় ১৯০২ সালে কায়রোতে ফেরত গিয়ে তৎকালীন আল-আরাবীয়া সাধিলিয়া তরীকার মিশরীয় পীর শেখ আব্দুর রহমান ইলিয়াছ আল-কবিরের (১৮৪০-১৯২১) নিকট মুরীদ হন অর্থাৎ দীক্ষা গ্রহণ করেন। সে বছর ১৯০২ সালেই সর্বপ্রথম ছাত্র হিসাবে ভর্তি হন আল-আজহার যেখানে তিনি আরবী ভাষা ইসলামী দর্শন বিষয়ে প্রতিষ্ঠানিক পড়াশোনা করেন। স্বীয় পীর শেখ ইলিয়াছের অণুকম্পায় তারই মুরীদ আগুইলি এবং অপর ইসলাম গ্রহণকারী ইতালীয় সাংবাদিক শিষ্য (মুরীদ) এ্যানরিকো ইসাবেতো (১৮৭৮-১৯৬৩) ইতালীয়: ইল কনভিটো (আরবী: আল-নাহদি) নামের একটি ইতালীয় কায়রোতে প্রকাশ প্রতিষ্ঠা করেন (১৯০৪-১৯১৩)। == মৃত্যু == উসমানীয় সাম্রাজ্যের গুপ্তচর সাব্যস্ত করে ১৯১৬ সালে তাকে পাঠিয়ে দেয়া হয় স্পেনে। স্পেনে আগুইলি এতটা আসহায় ছিলেন যে, সেখান হতে সুইডেনে ফেরত যাওয়ার মত আর্থিক সামর্থ ছিলনা তার। তিনি খালি হাতেই স্পেন হতে সুইডেন ফেরার পথে বার্সেলোনার অদূরে ল’হোসপিটালেট ডি ল্লোব্রিগেট নামক গ্রামের রেল ক্রসিংয়ে অক্টোবর ০১, ১৯১৭ সালে চলন্ত ট্রেনের ধাক্কায় নিহত হন। ==আরও দেখুন== ইসাবেল এর্বার্হাডথ ইবনুল আরাবী এনায়েত খান ইদ্রিছ শাহ উসমান হারুনী অমূল্য শাহ আহমদ উল্লাহ মাইজভান্ডারী ছোট মৌলানা বাবা ভান্ডারী ছালেকুর রহমান রাহে ভান্ডারী ছৈয়দ দেলাওয়ার হোসাইন == তথ্যসূত্র == জন্ম মৃত্যু ছুফি ধারা সুফি প্রাক্তন শিক্ষার্থী
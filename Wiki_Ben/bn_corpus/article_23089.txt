'''লাবণ্য প্রভা ঘোষ''' (১৮৯৭-২০০৩) ভারতের একজন গান্ধীবাদী স্বাধীনতা সংগ্রামী এবং মানভূম জেলায় অনুষ্ঠিত বাংলা ভাষা আন্দোলনের একজন নেত্রী ছিলেন। জীবনের শেষভাগে তিনি দারিদ্র্যপীড়িত অবস্থায় একটি আশ্রমে বসবাস করেন। তার একমাত্র আয় ছিল স্বাধীনতা যোদ্ধাদের দেয়া ভাতা। ভারতের স্বাধীনতার আগে পরে সারা জীবন তিনি সাধারণ মানুষের অধিকারের জন্য লড়ে গেছেন। == প্রথম জীবন == লাবণ্য প্রভা ১৮৯৭ খ্রিষ্টাব্দের ১৪ই আগস্ট জন্মগ্রহণ করেন। ১৯০৮ খ্রিষ্টাব্দে এগারো বছর বয়সে স্বাধীনতা সংগ্রামী অতুল চন্দ্র ঘোষের সাথে তার বিবাহ হয়। ঋষি নিবারণ চন্দ্র দাশগুপ্ত, লাবণ্য প্রভা তার স্বামী পুরুলিয়ায় শিল্পাশ্রম স্থাপন করেন। এই স্থানে সুভাষ চন্দ্র বসু, চিত্তরঞ্জন দাশ অনেক স্বাধীনতা সংগ্রামী জড়ো হতেন। তিনি ছিলেন পুরুলিয়ার প্রথম মহিলা MLA, যিনি লোক সেবক সংঘের হয়ে নির্বাচিত হন। তিনি পুরুলিয়ার ব্রিটিশ বিরোধী আন্দোলনে সক্রিয় নেতৃত্ব দেন। তার পুত্র অরুণ চন্দ্র ঘোষ এবং ঊর্মিলা মজুমদার স্বাধীনতা আন্দোলনে ছিলেন এবং তারাও মায়ের সঙ্গে শিল্পাশ্রমে থাকতেন। == স্বাধীনতা আন্দোলন == লাবণ্য প্রভা শিল্পাশ্রমের সক্রিয় সদস্য হিসেবে মানভূম অঞ্চল থেকে ভারতের স্বাধীনতা আন্দোলনে যোগ দেন। তার স্বামী অতুল চন্দ্র দ্বারা স্থাপিত 'মুক্তি' নামক সাপ্তাহিক সংবাদপত্রে তিনি বহু নিবন্ধ লেখেন। তিনি ১৯৩০ খ্রিষ্টাব্দে অনুষ্ঠিত লবণ সত্যাগ্রহ, ১৯৪২ খ্রিষ্টাব্দের ভারত ছাড়ো আন্দোলন ১৯৪৫ খ্রিষ্টাব্দের পতাকা সত্যাগ্রহ আন্দোলনে যোগদান করে বহুবার কারাবরণ করেন। == ভাষা আন্দোলন == ভারতের স্বাধীনতা লাভের পর লাবণ্য প্রভা বিহারের মানভূম জেলায় বাংলা ভাষা আন্দোলনে যোগদান করেন। এই আন্দোলনে তিনি তিনবার গ্রেপ্তার হন। ১৯৫৬ খ্রিষ্টাব্দের ২০শে এপ্রিল তিনি পাকবিড়া গ্রাম থেকে কলকাতা শহরের দিকে শান্তিপূর্ণ পদযাত্রার নেতৃত্ব দেন ৭ই মে কলকাতা পৌছলে কারাবরণ করেন। == মৃত্যু == ২০০৩ খ্রিষ্টাব্দের ১১ই এপ্রিল ১০৬ বছর বয়সে অত্যন্ত দরিদ্র অবস্থায় তার মৃত্যু ঘটে। == তথ্যসূত্র == জন্ম মৃত্যু জেলা রাজনীতিবিদ
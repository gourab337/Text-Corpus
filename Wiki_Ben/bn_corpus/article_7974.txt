'''ডিজিটাল ফোরট্রেস''' (ইংরেজি ভাষায়: Digital Fortress) মার্কিন ঔপন্যাসিক ড্যান ব্রাউন রচিত একটি টেকনো-থ্রিলার উপন্যাস। বইটি ১৯৯৮ সালে প্রকাশিত হয়। == কাহিনী সংক্ষেপ == এই উপন্যাসে মেধাবী গণিতবিদ এবং ন্যাশনাল সিকিউরিটি এজেন্সি (এনএসএ)-এর ক্রিপ্টোগ্রাফি বিভাগের প্রধান সুসান ফ্লেচার এমন এক কোডের মুখোমুখি হন যা এই প্রতিষ্ঠানের মিলিয়ন প্রসেসর সমৃদ্ধ সুপার কম্পিউটারের সাহায্যে ব্রুট ফোর্স আক্রমণ চালিয়েও ভাঙ্গা সম্ভব নয়। কোডটি লিখেছে এই প্রতিষ্ঠানের বহিষ্কৃত কর্মচারী জাপানী ক্রিপটোগ্রাফার এনসেই তানকাদো। জনগণের ব্যক্তিগত তথ্যে অবৈধ অনুপ্রবেশের কারণে এজেন্সীর উপর তানকাদো বীতশ্রদ্ধ ছিল। তানকাদো তার ওয়েবসাইটে এলগরিদমটি নিলামে তুলে এবং জানায় যে তাকে খুন করা হলে তার সহকারী 'নর্থ ডাকোটা' এলগরিদমটি মুক্ত করে দেবে। তানকাদো স্পেনের সেভিল শহরে খুন হয়। কোডটি যেন উন্মুক্ত না হয় সে জন্য এজেন্সীর সেকেন্ড ইন কমান্ড স্ট্র্যাথমোর সুসান এবং তার প্রেমিক ভাষাবিদ ডেভিড বেকার-কে অনুরোধ করে। তবে গোটা বিষয়ের গভীর চক্রান্তের ব্যাপারে সুসান বেকার অন্ধকারে ছিল। == প্রধান চরিত্রগুলো == '''সুসান ফ্লেচার''' এনএসএ-র ক্রিপ্টোগ্রাফি বিভাগের প্রধান, উপন্যাসটির প্রধান চরিত্র '''ডেভিড বেকার''' আধুনিক ভাষাবিজ্ঞানের অধ্যাপক '''এনসেই তানকাদো''' "ডিজিটাল ফোরট্রেস"-এর প্রোগ্রামার এবং এনএসএ থেকে বহিষ্কৃত ক্রিপ্টোগ্রাফার '''কমান্ডার ট্রেভর স্ট্র্যাথমোর''' এনএসএ-র অপারেশন্স বিভাগের ডেপুটি ডিরেক্টর == বহিঃসংযোগ == ড্যান ব্রাউনের অফিসিয়াল ওয়েবসাইট ড্যান ব্রাউনের যুক্তরাজ্য ভিত্তিক ওয়েবসাইট ড্যান ব্রাউনের অস্ট্রেলিয়া ভিত্তিক ওয়েবসাইট ম্যাথম্যাটিকাল ফিকশন সাইটে বইটির পৃষ্ঠা ব্রাউনের উপন্যাস
'''পিটার টুহি''' (; জন্ম: ২০ এপ্রিল, ১৯৫৪) নিউ সাউথ ওয়েলসের ব্লেনি এলাকায় জন্মগ্রহণকারী অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৭৭ থেকে ১৯৭৯ সময়কালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে নিউ সাউথ ওয়েলস দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিংয়ে পারদর্শী ছিলেন তিনি। == প্রথম-শ্রেণীর ক্রিকেট == নিউ সাউথ ওয়েলসের বাথহার্স্টের সেন্ট স্টানিসলস কলেজে থাকাকালীন ক্রিকেটের দিকে ঝুঁকে পড়েন। ওয়েস্টার্ন ডিস্ট্রিক্টস কোল্টসের সদস্যরূপে নিউজিল্যান্ড গমন করেন। নিউ সাউথ ওয়েলসের বিদ্যালয় বালক দলের পক্ষে ক্রিকেট খেলেন। ১৯৭৪-৭৫ মৌসুমে নিউ সাউথ ওয়েলসের সদস্যরূপে কুইন্সল্যান্ডের বিপক্ষে প্রথম-শ্রেণীর ক্রিকেটে অভিষেক ঘটে তার। ১৯৭৪-৭৫ মৌসুম থেকে ১৯৮৩-৮৪ মৌসুম পর্যন্ত পিটার টুহি’র প্রথম-শ্রেণীর খেলোয়াড়ী জীবন চলমান ছিল। মূলতঃ মাঝারিসারির ব্যাটসম্যান হিসেবে দলে খেলতেন। ডগ ওয়াল্টার্সের খেলার সাথে তার ব্যাটিংয়ের বেশ মিল ছিল। == আন্তর্জাতিক ক্রিকেট == সমগ্র খেলোয়াড়ী জীবনে পনেরোটি টেস্ট পাঁচটি একদিনের আন্তর্জাতিকে অংশগ্রহণ করেছেন পিটার টুহি। প্যাকারের সময়কালেই তিনি ১৫ টেস্ট খেলতে পেরেছিলেন। ডিসেম্বর, ১৯৭৭ তারিখে ব্রিসবেনে সফরকারী ভারত দলের বিপক্ষে টেস্ট ক্রিকেটে অভিষেক ঘটে তার। ২৯ ডিসেম্বর, ১৯৭৯ তারিখে মেলবোর্নে সফরকারী ওয়েস্ট ইন্ডিজের বিপক্ষে সর্বশেষ টেস্টে অংশ নেন তিনি। অন্যতম ক্রিকেটার হিসেবে ক্যারি প্যাকারের পরিচালনায় বিশ্ব সিরিজ ক্রিকেটে অস্ট্রেলিয়ার শীর্ষসারির ক্রিকেটারদের অনুপস্থিতিতে নিজেকে মেলে ধরতে সমর্থ হয়েছিলেন। অস্ট্রেলিয়ার টেস্ট দলে খেলাকালে কয়েকজন ধারাভাষ্যকার টুহিকে অস্ট্রেলিয়ার সেরা ব্যাটসম্যান হিসেবে আখ্যায়িত করেছিলেন। তবে, বিশ্ব সিরিজ ক্রিকেটে অংশগ্রহণকারী খেলোয়াড়দের অনুপস্থিতিতেই স্বীকৃতি পেয়েছিলেন। ১৯৭৭-৭৮ মৌসুমে ভারত দল অস্ট্রেলিয়া গমন করে। পাঁচ টেস্ট নিয়ে গড়া সিরিজের সবগুলোতেই পিটার টুহি খেলার জন্যে মনোনীত হয়েছিলেন। ব্রিসবেনে ভারতের বিপক্ষে অভিষেক টেস্টেই দুইটি চমৎকার অর্ধ-শতরানের ইনিংস খেলেন। ১৯৭৮ সালে ওয়েস্ট ইন্ডিজের বিপক্ষে একটি টেস্টে অংশ নেন। ১৯৭৮-৭৯ মৌসুমের অ্যাশেজ সিরিজ খেলার জন্যে তাকে দলে রাখা হয়নি। কয়েক সপ্তাহ পূর্বে অ্যান্ডি রবার্টসের বলে মুখে গুরুতর জখম হলেও জ্যামাইকায় ১২২ ৯৭ রান করেন। পরবর্তী শীতকালে ইংল্যান্ডের বিপক্ষে পাঁচ টেস্টে অংশ নিয়ে দুইবার শূন্য রান, একবার তিনরান একবার অর্ধ-শতরান করেছিলেন। == অবসর == ১৯৭৯ সালে অস্ট্রেলিয়া দলের ভারত গমনেও তাকে দলের বাইরে রাখা হয়। ১৯৭৯-৮০ মৌসুমে বিশ্ব সিরিজ ক্রিকেট থেকে খেলোয়াড়দের টেস্ট দলে অন্তর্ভূক্তি হতে থাকলে টুহি আর মাত্র দুই খেলায় অংশ নিতে পেরেছিলেন। উভয় টেস্টই মৌসুমের গ্রীষ্মে খেলেছিলেন। ১৯৮৩-৮৪ মৌসুমে তার খেলার মান দূর্বলতর হতে থাকে। এক পর্যায়ে এনএসডব্লিউ দল থেকে বাদ দেয়া হয়। ফলশ্রুতিতে মে, ১৯৮৪ সালে প্রথম-শ্রেণীর ক্রিকেটকে বিদেয় জানান। ক্রিকেট খেলার জগৎ থেকে অবসর গ্রহণের পর ব্রিসবেনভিত্তিক আর্থিক খাতে কাজ করতে থাকেন। == তথ্যসূত্র == == আরও দেখুন == জন ডাইসন ডার্ক ওয়েলহাম ভিক্টোরিয়া ক্রিকেট দল অ্যাশেজ সিরিজের তালিকা অস্ট্রেলীয় টেস্ট ক্রিকেটারদের তালিকা অস্ট্রেলীয় একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার বিষয়শ্রেণী:নিউ সাউথ ওয়েলসের ক্রিকেটার
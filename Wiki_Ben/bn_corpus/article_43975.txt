২০০৫ সালের মার্কিন-জার্মান গুঢ় রহস্য অ্যাকশন চলচ্চিত্র। ডিসি কমিকস-এর ''হেলব্লেজার'' গ্রাফিক উপন্যাসের ''ডেঞ্জারাস হ্যাবিটস'' ''অরিজিনাল সিন্‌স'' গল্পাংশ অবলম্বনে নির্মিত চলচ্চিত্রটি পরিচালনা করেছেন ফ্রান্সিস লরেন্স। এটি তার পরিচালিত প্রথম চলচ্চিত্র। ছবিটির চিত্রনাট্য লিখেছেন কেভিন ব্রডবিন এবং ফ্রাঙ্ক কাপেলো। এতে অভিনয় করেছেন কিয়ানু রিভস, র‍্যাচেল ভাইস, শেই লাবফ, টিল্ডা সুইন্টন, প্রুইট টেইলর ভিন্স, জিমন হৌন্সৌ প্রমুখ। হংকংয়ে ফেব্রুয়ারি, ২০০৫; জার্মানিতে ১৭ ফেব্রুয়ারি, ২০০৫ এবং যুক্তরাষ্ট্র কানাডায় ১৮ ফেব্রুয়ারি, ২০০৫ মুক্তি পায়। ছবিটি মিশ্র সমালোচনা অর্জন করে এবং ব্যবসায়িকভাবে সফলতা লাভ করে। $১০০ মিলিয়ন বাজেটের ছবিটি সারা বিশ্বে $২৩০.৯ মিলিয়ন আয় করে। ==কাহিনী সংক্ষেপ== জন কনস্ট্যান্টিন একটি মেয়ের শরীর থেকে অশরীরী তাড়ানোর পর জানতে পারে যে একজন সৈনিকের আত্মা পৃথিবীতে আসতে চাচ্ছে। কিন্তু সে যে করেই হোক তাকে আটকানোর ফন্দি খুঁজছে। সে তার পুরনো বন্ধু বীম্যানের কাছে যায়। বীম্যান বিভিন্ন ধরনের প্রেতাত্মা সম্পর্কিত বিষয় নিয়ে গবেষণা করে। ইতিমধ্যে গোয়েন্দা অ্যাঞ্জেলা ডডসনের বোন ইসাবেলা হাসপাতালের ছাদ থেকে লাফিয়ে পরে আত্মহত্যা করে। ইসাবেলা খুবই ধার্মিক ক্যাথলিক ছিল। ফলে সে আত্মহত্যা করতে পারে অ্যাঞ্জেলা তা মানতে নারাজ। অ্যাঞ্জেলা কনস্ট্যান্টিনের কাছে এই ব্যাপারে সাহায্য চায়। কনস্ট্যান্টিন তাকে সাহায্য করতে এগিয়ে আসে। এসময়ে তাকে দেবদূত শয়তানদের বিরুদ্ধে লড়াই করতে হয়। ==কুশীলব== কিয়ানু রিভস জন কনস্ট্যান্টিন, একজন ধূমপায়ী নীরসপ্রকৃতির মানুষ, যে অর্ধ-দেবদূত অর্ধ-শয়তানের উপস্থিতি টের পায়। র‍্যাচেল ভাইস অ্যাঞ্জেলা ডডসন/ ইসাবেলা ডডসন, লস অ্যাঞ্জেলেস পুলিশ ডিপার্টমেন্টের গোয়েন্দা/তার আত্মহননকারী বোন। শেই লাবফ চাস ক্রেমার, জন কনস্ট্যান্টিনের গাড়ি চালক শিষ্য। টিল্ডা সুইন্টন গ্যাব্রিয়েল, দেবদূত প্রুইট টেইলর ভিন্স ফাদার হেনেসি, অনিদ্রা রোগাক্রান্ত মদ্যপ যাজক। জিমন হৌন্সৌ পাপা মিডনাইট গ্যাভিন রসডেল বালথাজার, অর্ধ-শয়তান পিটার স্টরমার লুসিফার মর্নিংস্টার ম্যাক্স বেকার বীম্যান, জন কনস্ট্যান্টিনের বন্ধু ==নির্মাণ== প্রযোজক লরেন শুলার ডনার ১৯৯৭ সালে এই চলচ্চিত্রটি নির্মাণের কথা ভাবেন। ১৯৯৯ সালে পল হান্টারকে পরিচালক হিসেবে ভাবা হয়, এবং পরে ২০০১ সালে তারসেম সিংকে। ওয়ার্নার ব্রস. আশা করেছিল সিং ২০০২ সালের মধ্যে নির্মাণের কাজ শুরু করতে পারবে এবং মূল চরিত্রে অভিনয় করবেন নিকোলাস কেজ। কিন্তু তারসেম সিং ওয়ার্নার ব্রসের মধ্যে একটি আইনি ঝামেলার কারণে সিংকে বাদ দেওয়া হয় এবং পাশাপাশি কিয়ানু রিভসকে মূল চরিত্রের জন্য নির্বাচন করা হয়। ==সঙ্গীত== চলচ্চিত্রের সঙ্গীতের সুর করেছেন ব্রায়ান টাইলার ক্লস বাডেল্ট। দ্য হলিউড স্টুডিও সিম্ফনি দ্য হলিউড ফিল্ম চোরালে সঙ্গীত ধারণ করা হয়। ==মুক্তি== চলচ্চিত্রটি ১৭ সেপ্টেম্বর, ২০০৪ মুক্তি দেওয়ার কথা ছিল কিন্তু পরে মুক্তির তারিখ পিছানো হয়। ===হোম মিডিয়া=== ওয়ার্নার হোম ভিডিও ঘোষণা দিয়েছিল ছবিটি ২০০৬ সালের ২৮ মার্চ এইচডি ডিভিডি ফরম্যাটে মুক্তি দেওয়া হবে। এই মিডিয়া ফরম্যাটে কনস্ট্যান্টিনই হত প্রথম মুক্তিপ্রাপ্ত চলচ্চিত্র। কিন্তু মুক্তি পেতে বিলম্ব হওয়ার কারণে ছবিটি ২০০৬ সালের জুন এইচডি ডিভিডি ফরম্যাটে মুক্তি পায়। ওয়ার্নার হোম ভিডিও ছবিটির ব্লু-রে ডিস্ক মুক্তি দেয় ২০০৮ সালের ১৪ অক্টোবর। ==মূল্যায়ন== ===বক্স অফিস=== ৩,০০৬টি প্রেক্ষাগৃহে ১৮ ফেব্রুয়ারি, ২০০৫ মুক্তি পায় এবং প্রথম সপ্তাহে $২৯,৭৬৯,০৯৮ আয় করে ''হিচের'' দ্বিতীয় সপ্তাহের আয়ের পরের দ্বিতীয় স্থানে অবস্থান করে। ছবিটি ১৬ জুন, ২০০৫ সালে প্রেক্ষাগৃহে প্রদর্শন বন্ধ হয় এবং বক্স অফিস বোম্ব হিসেবে সারাদেশে $৭৫,৯৭৬,১৭৮ দেশের বাইরে $১৫৪,৯০৮,৫৫০ আয় করে এবং সারা বিশ্বে মোট $২৩০,৮৮৪,৭২৮ আয় করে। ===সমালোচকদের প্রতিক্রিয়া=== চলচ্চিত্রটি মিশ্র পর্যালোচনা অর্জন করে। রটেন টম্যাটোস-এ ছবিটি ২১৭ জন সমালোচকের রায়ে ৫.৫/১০ গড়ে স্বাভাবিক রেটিং ৪৬% লাভ করে। ওয়েবসাইটটিতে বলে হয়, দ্য ম্যাট্রিক্সের মত ফোকাসের অভাব ছিল। মেটাক্রিটিক-এ ছবিটি ৪১টি পর্যালোচনার ভিত্তিতে ১০০-এ ৫০ রেটিং লাভ করে। চলচ্চিত্র সমালোচক রজার ইবার্ট ছবিটিকে ৪-এ ১.৫ প্রদান করেন, এবং নরকের চিত্রায়ন, কাহিনীর অসামঞ্জস্যতা, পুরো চলচ্চিত্রে মারপিঠের ধরন এবং সর্বোপরি কিয়ানু রিভসের অভিনয়ের তীব্র সমালোচনা করেন। তিনি এই ছবিটিকে তার ''সবচেয়ে জঘন্য'' চলচ্চিত্রের তালিকায় যুক্ত করেন। ==উপন্যাস ভিডিও গেম== চলচ্চিত্রটি মুক্তি পাওয়ার পর জন শির্লে এই চলচ্চিত্র অবলম্বনে একটি উপন্যাস রচনা করেন এবং ভিডিও গেম তৈরি করা হয়। উপন্যাসে বর্ণিত রয়েছে, নরক মর্টারের পরিবর্তে রক্ত এবং ইটের পরিবর্তে অভিশপ্ত আত্মা দিয়ে তৈরি। ==অনুবর্তী পর্ব== ২০১১ সালে এমটিভি স্প্ল্যাশ পেইজে এক সাক্ষাৎকারে পরিচালক ফ্রান্সিস লরেন্স এই ছবির একটি দ্বিতীয় পর্ব বা সিকুয়েল তৈরির সম্ভাবনার কথা বলেন। ২০১২ সালের নভেম্বরে গিয়ের্মো দেল তোরো ওয়ার্নার ব্রস. ডিসি কমিকসের অতিপ্রাকৃত চরিত্রসমূহ নিয়ে, যার মধ্যে জন কনস্ট্যান্টিন চরিত্রটিও রয়েছে, একটি চলচ্চিত্র নির্মাণ করার কথা ভাবেন। কিন্তু এটি নিশ্চিত করে বলা হয় নি যে ছবিটি ২০০৫ সালের চলচ্চিত্রের সাথে সম্পর্কিত বা কিয়ানু রিভস তার ভূমিকায় অভিনয় করবেন কিনা। ==তথ্যসূত্র== ==বহিঃসংযোগ== চলচ্চিত্র দশকের অ্যাকশন চলচ্চিত্র দশকের ভৌতিক চলচ্চিত্র চলচ্চিত্র অ্যাকশন চলচ্চিত্র ভৌতিক চলচ্চিত্র ভাষার চলচ্চিত্র লরেন্স পরিচালিত চলচ্চিত্র অভিষেক চলচ্চিত্র চলচ্চিত্র অ্যাকশন চলচ্চিত্র ভৌতিক চলচ্চিত্র চলচ্চিত্র ধারণকৃত চলচ্চিত্র নরক চলচ্চিত্র কমিকস অবলম্বনে চলচ্চিত্র মুরের কাজ অবলম্বনে চলচ্চিত্র অবলম্বনে লাইভ-অ্যাকশন চলচ্চিত্র ভৌতিক চলচ্চিত্র ভৌতিক চলচ্চিত্র বিষয়শ্রেণী:ভূত তাড়ানো বিষয়ক চলচ্চিত্র শয়তান আত্মহত্যা রোডশো পিকচার্সের চলচ্চিত্র ব্রস. চলচ্চিত্র
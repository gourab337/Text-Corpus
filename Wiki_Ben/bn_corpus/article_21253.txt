'''ডেল উইলেম স্টেইন''' (; জন্ম: ২৭ জুন, ১৯৮৩) দক্ষিণ আফ্রিকায় জন্মগ্রহণকারী ক্রিকেটার। তিনি দক্ষিণ আফ্রিকা দলের পক্ষ হয়ে টেস্ট, একদিনের আন্তর্জাতিক টুয়েন্টি২০ আন্তর্জাতিক ক্রিকেটে নিয়মিতভাবে অংশগ্রহণ করছেন। বর্তমানে টেস্ট ক্রিকেট র‌্যাঙ্কিংয়ে তিনি প্রথম স্থান অধিকার করে আছেন গত তিন বছর ধরে অবস্থান ধরে রেখেছেন। ১৩ নভেম্বর, ২০১১ সালে ৯০০+ পয়েন্ট অর্জন করেছিলেন '''ডেল স্টেইন'''। তিনি ডানহাতি ফাস্ট বোলার হিসেবে পরিচিত। পেস বোলিং বিশেষজ্ঞ ইয়ান পন্টের নির্দেশনায় তিনি সফলতার কেন্দ্রবিন্দুতে প্রবেশ করেন। == প্রারম্ভিক জীবন == বিশ্বের জনপ্রিয় বন্যপ্রাণী সংরক্ষণাগার হিসেবে স্বীকৃত ক্রুজার ন্যাশনাল পার্কের এক প্রান্তে অবস্থিত ছোট্ট শহর ফালাবোরায় শৈশবকাল অতিবাহিত করেন। সক্রিয় উদ্যমী ডেল স্টেইন ক্রীড়ামোদী হিসেবে পরিচিত ছিলেন সেই শৈশবকালেই। মাছ ধরা এবং নৌকাঁচালনায়ও সিদ্ধহস্তের অধিকারী তিনি। এগার বছর বয়সে ক্রিকেট খেলায় অংশগ্রহণ করেন। বড়দিনের উপহার হিসেবে হানসি ক্রনিয়ের কাছ থেকে ক্রিকেট সেট পান। বিদ্যালয়ে অধ্যয়নকালীন ব্যতিক্রমধর্মী উদীয়মান পেসার হিসেবেও স্বীকৃতি পান তিনি। == খেলোয়াড়ী জীবন == দক্ষিণ আফ্রিকার ঘরোয়া ক্রিকেট লীগে কেপ কোবরাস দলের পক্ষ হয়ে স্টেইন খেলে থাকেন। এছাড়াও ২০০৮ সালে ইন্ডিয়ান প্রিমিয়ার লীগ বা আইপিএলেও রয়্যাল চ্যালেঞ্জার্স ব্যাঙ্গালোর দলের সদস্য ছিলেন তিনি। প্রতিযোগিতায় অংশগ্রহণের ফলে তিনি $৩২৫,০০০ মার্কিন ডলার উপার্জন করেন। ২০১০ সালে কলকাতা নাইট রাইডার্স দলের বিপক্ষে ১৫৬.২ কিলোমিটার/ঘন্টা গতিবেগে তার সর্বাপেক্ষা দ্রুতগতির বল নিক্ষেপ করে রেকর্ড গড়েন। তার বোলিং গতিবেগ ১৪৫-১৫০ মধ্যে সীমাবদ্ধ। আন্তর্জাতিক ক্রিকেটে নিউজিল্যান্ডের বিপক্ষে তার দ্রুততম বল নিক্ষেপ করেন ১৫৫.৭ কিমি/ঘ বেগে। ২০১১ মৌসুমে $১.২ মিলিয়ন মার্কিন ডলারের বিনিময়ে ডেক্কান চার্জার্স তাকে কিনে নেয়। ১৭ ডিসেম্বর, ২০০৪ তারিখে ইংল্যান্ড সফরে দক্ষিণ আফ্রিকা দলের পক্ষ হয়ে ইংল্যান্ডের বিপক্ষে অনুষ্ঠিত প্রথম টেস্টে অংশগ্রহণের মাধ্যমে টেস্ট ক্রিকেটে অভিষেক ঘটে তার। মার্কাস ট্রেসকোথিককে সরাসরি বোল্ড করার মাধ্যমে প্রথম উইকেট লাভ করেন স্টেইন। কিন্তু সামগ্রিক ফলাফলের বিচারে তার ক্রীড়াশৈলী তেমন উল্লেখযোগ্য ছিল না। ৫২.০০ গড়ে উইকেট লাভ করেছিলেন তিনি। জানুয়ারি, ২০০৫ সালে ৪র্থ টেস্টের দ্বিতীয় ইনিংসে ওভারে আটটি নো-বল করে ৪৭ রান দিয়েছিলেন তিনি। খেলায় ইংল্যান্ড দল ৭৭ রানের ব্যবধানে বিজয়ী হয়েছিল। == সাফল্যগাঁথা == টেস্ট ক্রিকেটে দক্ষিণ আফ্রিকার বোলারদের মধ্যে সবচেয়ে কম টেস্ট খেলে ১০০ উইকেট লাভ করেন। মার্চ, ২০০৮ তারিখে মাইলফলক স্পর্শ করেন। এরফলে, হিউ টেফিল্ডের গড়া দক্ষিণ আফ্রিকান রেকর্ড ভেঙ্গে যায়। স্টেইন বর্তমানে টেস্ট ক্রিকেটের ইতিহাসে তৃতীয় সেরা বোলিং স্ট্রাইক রেটে অবস্থান করছেন। তার সম্মুখে রয়েছেন জর্জ লোহম্যান এবং নিউজিল্যান্ডের শেন বন্ড। কমপক্ষে ২৫০০ বল করা বোলারদের মধ্যে পরিসংখ্যান প্রযোজ্য। কমপক্ষে দশ হাজার বল নিক্ষেপের স্ট্রাইক রেটে বর্তমানে তিনি সর্বকালের সেরা বোলারের মর্যাদা পেয়ে আসছেন। ২০০৭-০৮ মৌসুমে ডেল স্টেইন ১৬.২৪ গড়ে ৭৮টি উইকেট লাভ করেন। এরফলে তিনি ২০০৮ সালে মর্যাদাসম্পন্ন আইসিসি পুরস্কার লাভ করেছিলেন। ২০১৩ সালে উইজডেন কর্তৃপক্ষ তাকে বর্ষসেরা ক্রিকেটারের পুরস্কারে ভূষিত করে। এছাড়াও তিনি ২০১৩ ২০১৪ সালে পরপর দুইবার উইজডেন বিশ্বের শীর্ষস্থানীয় ক্রিকেটারের মর্যাদায় ভূষিত হন। == তথ্যসূত্র == == আরও দেখুন == মাখায়া এনটিনি দক্ষিণ আফ্রিকা জাতীয় ক্রিকেট দল ২০১৫ দক্ষিণ আফ্রিকা ক্রিকেট দলের বাংলাদেশ সফর == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার বর্ষসেরা ক্রিকেটার বিশ্বের শীর্ষস্থানীয় ক্রিকেটার ক্রিকেটার আফ্রিকান একাদশ একদিনের আন্তর্জাতিক ক্রিকেটার ক্রিকেটার লায়ন্সের ক্রিকেটার তাল্লাহজের ক্রিকেটার ক্রিকেটার চার্জার্সের ক্রিকেটার আফ্রিকান ক্রিকেটার আফ্রিকার টেস্ট ক্রিকেটার আফ্রিকার একদিনের আন্তর্জাতিক ক্রিকেটার আফ্রিকার টুয়েন্টি২০ আন্তর্জাতিক ক্রিকেটার ক্রিকেটার চ্যালেঞ্জার্স ব্যাঙ্গালোরের ক্রিকেটার হায়দরাবাদের ক্রিকেটার
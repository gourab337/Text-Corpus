blue কফি, উপরে ফেনা এবং চকলেট '''কাপুচিনো''' বা () কফির তৈরি এক ধরনের পানীয় যা এসপ্রেসো, গরম দুধ এবং ফুটন্ত দুধের ফেনা দিয়ে তৈরি করা হয়। কাফে লাতে বা দুধ-কফির থেকে কাপুচিনোতে ফুটন্ত বা ঘন দুধের পরিমাণ অনেক কম থাকে। কাপুচিনো কফি সাধারণত চিনামাটির কাপে পরিবেশন করা হয়। কাপুচিনোর উপরের দুধ-ফেনা অন্তরক হিসেবে কাজ করে এবং কফি বেশি সময় ধরে গরম রাখে। শব্দটি ইতালীয় ভাষা থেকে এসেছে, যার অর্থ "ছোট ঢাকনি"। ইতালির ''কাপ্পুচ্চো'' নামের একদল পাদ্রি সর্বদা মাথায় সাদা রঙের ঢাকনি বা হুড পড়তেন। এই সাদৃশ্য থেকেই কফির নাম এসেছে। কাপুচিনো তৈরিকারী এসপ্রেসো কফি মেশিনও ইতালিতেই প্রথম উদ্ভাবিত হয়। ইতালি থেকে দ্বিতীয় বিশ্বযুদ্ধের পরে এটি পশ্চিমা বিশ্বের সর্বত্র ধীরে ধীরে ছড়িয়ে পড়ে। ১৯৯০-এর দশকের দিকে উত্তর আমেরিকাতে বিভিন্ন ব্র্যান্ডের কফির দোকানের প্রসার ঘটলে সেখানে কাপুচিনোর প্রচলন বেড়ে যায়। বিষয়শ্রেণী:কফি রান্না
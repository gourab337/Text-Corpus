'''সর্বজিৎ সিং''' ভারতের হয়ে গুপ্তচরবৃত্তির অভিযোগে পাকিস্তানে কারাবন্দী ভারতীয় নাগরিক যিনি লাহোর মুলতানে বোমা হামলার ঘটনায় অভিযুক্ত মৃত্যুদণ্ড প্রাপ্ত আসামী ছিলেন। ১৯৯০ সাল থেকে লাহোর কারাগারে বন্দি ছিলেন তিনি। এর আগে সর্বজিৎ সিংকে মুক্তি দিতে পাকিস্তানের কাছে আনুষ্ঠানিক আহবান জানিয়েছিল নয়াদিল্লি। ৪৯ বছর বয়সী এই বন্দিকে ভারতে সর্বোচ্চ স্বাস্থ্য সেবা গ্রহণের সুবিধার্থে স্থানান্তরেরও আহবান জানিয়েছিল ভারত সরকার। == বোমা হামলা == ২২ বছর আগে ১৯৯১ সালে পাকিস্তানে গ্রেপ্তার হন ভারতীয় নাগরিক সর্বজিৎ। তারপর থেকেই তিনি সেখানে বন্দী ছিলেন। তার বিরুদ্ধে ভারতের হয়ে গোয়েন্দাগিরি লাহোর মুলতানে সিরিজ বোমা হামলা চালিয়ে ১৪ জনকে হত্যার অভিযোগ আনা হয়। == মৃত্যুদণ্ড == বোমা হামলার অভিযোগে সর্বজিৎকে মৃত্যুদণ্ডের শাস্তি দেয় পাকিস্তান আদালত। পরিবারের দাবি সর্বজিত সিং একজন কৃষক। তাকে ভুল করে চিহ্নিত করা হয়েছে। পাকিস্তানে ওই বোমা হামলার মাস পরে সর্বজিৎ অবস্থান করেন। পরিবারের এমন দাবি সত্বেও বিচারে তার মৃত্যুদণ্ড হয়। == মৃত্যুদণ্ডাদেশ স্থগিত == ভারতীয় প্রধানমন্ত্রী মনমোহন সিংয়ের অনুরোধে পাকিস্তানের তৎকালীন প্রেসিডেন্ট পারভেজ মুশাররফ সর্বজিতের মৃত্যুদণ্ডাদেশ স্থগিত করেন। এরপর পাকিস্তান পিপলস পার্টি নেতৃত্বাধীন পাক সরকার অনির্দিষ্টকালের জন্য সর্বজিতের প্রাণদণ্ড কার্যকরের প্রক্রিয়া স্থগিত করে দেয়। == মৃত্যু == কোট লাখপাত জেলে অপর দুই কারাবন্দির হামলায় আহত হন সর্বজিত। কারা-কর্মকর্তা মুনওয়ার আলি জানান, “মুদাসসির এবং আমিরের সঙ্গে চা পান করছিলেন সর্বজিত। এসময় কোনো একটি বিষয় নিয়ে উত্তপ্ত বাক্য বিনিময়ের পর তারা ইট নিয়ে হামলা চালায় সর্বজিতের ওপর।” ভারতীয় সময় রাত দেড়টা নাগাদ লাহোরের জিন্না হাসপাতালে মৃত্যু হয় সর্বজিতের৷ চিকিত্সকরা জানিয়েছেন, হৃদযন্ত্র বিকল হয়েই তার মৃত্যু হয়েছে৷ == বিক্ষোভ == সর্বজিতের মৃত্যুর খবর ছড়িয়ে পড়ায় তার নিজ শহর পাঞ্জাবের ভিখিউইন্ডসহ বেশ কিছু শহরে প্রতিবাদ বিক্ষোভ ছড়িয়ে পড়েছে। == তথ্যসূত্র == == বহিঃসংযোগ == Free Sarabjit Singh Website The Sarabjit Case জন্ম মৃত্যু
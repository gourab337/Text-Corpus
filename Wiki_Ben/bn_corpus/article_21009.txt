'''ম্যান অব দ্য ম্যাচ''', '''প্লেয়ার অব দ্য গেম''', '''ম্যান অব দ্য সিরিজ''' বা '''ম্যান অব দ্য টুর্নামেন্ট''' () ক্রীড়া জগতে এক ধরনের সম্মাননা বা পুরস্কারবিশেষ। সাধারণতঃ নির্দিষ্ট কোন খেলায় কিংবা প্রতিযোগিতায় অন্য যে-কোন খেলোয়াড়ের তুলনায় অসাধারণ ক্রীড়াশৈলী দক্ষতা প্রদর্শনকারীকে পুরস্কার প্রদান করা হয়ে থাকে। তন্মধ্যে ''ম্যান অব দ্য ম্যাচ'', ''ম্যান অব দ্য সিরিজ'' ''ম্যান অব দ্য টুর্নামেন্ট'' ক্রিকেটীয় পরিভাষা হিসেবে ব্যবহৃত হয়। প্রকৃতপক্ষে পরিভাষাটির উৎপত্তি ঘটেছে ক্রিকেট খেলা থেকে। পরবর্তীকালে অন্যান্য খেলায়ও প্রতিযোগীদেরকে উদ্বুদ্ধ উদ্দীপনা যোগাতে ধারনার ব্যাপক বিস্তৃতি ঘটছে। সচরাচর বিজয়ী দলের কোন একজন খেলোয়াড় পুরস্কারের প্রাপক হন। == ক্রিকেট == প্রতিযোগিতার নিয়ম অনুযায়ী ঘরোয়া ক্রিকেট থেকে শুরু করে আন্তর্জাতিক ক্রিকেট প্রতিযোগিতার খেলাগুলোয় ম্যান অব দ্য ম্যাচের পুরস্কারের ব্যবস্থা রাখা হয়। দলের পক্ষ হয়ে সর্বোচ্চ রান সংগ্রহকারী কিংবা সর্বোচ্চ উইকেট লাভকারী ক্রিকেটার পুরস্কার লাভের দাবীদার হয়ে থাকেন। সময়ে সময়ে যৌথভাবে উল্লেখযোগ্য ক্রিকেটারকে তার ব্যাটিং, বোলিং, অথবা উভয় বিভাগেই অল-রাউন্ডার হিসেবে সমান দক্ষতা অসামান্য অবদানের স্বীকৃতিস্বরূপ প্রদেয় পুরস্কারকে ভাগাভাগি করতে দেখা যায়। একইভাবে প্রতিযোগিতা কিংবা সিরিজ শেষে সর্বশ্রেষ্ঠ হিসেবে বিবেচিত খেলোয়াড় ''ম্যান অব দ্য সিরিজ'' পুরস্কারের মর্যাদা দেয়া হয়। সচরাচর ম্যাচের সেরা খেলোয়াড়কে ম্যাচ শেষে পুরস্কার হিসেবে চেক আকারে নগদ অর্থ এবং ম্যান অব দ্য প্রতিযোগিতার চূড়ান্ত খেলা শেষে বিলাসবহুল দ্রব্যাদি প্রদান করা হয়। একজন খেলোয়াড়কে ম্যান অব দ্য ম্যাচ পুরস্কার প্রদান করার অর্থ হলো বিজয়ী দলের পক্ষে ম্যাচ জয়ে তার অসামান্য ক্রীড়াশৈলী উপস্থাপনাসহ দলকে খেলায় জয়লাভ করাতে সমর্থ করা কিংবা প্রাণান্তকর চেষ্টা করা। ১৯৯২ সালের বিশ্বকাপ ক্রিকেট প্রতিযোগিতায় প্রথমবারের মতো ম্যান অব দ্য টুর্নামেন্ট পুরস্কারের প্রবর্তন করা হয়। নিউজিল্যান্ড জাতীয় ক্রিকেট দলের ব্যাটিং পুরোধা সাবেক অধিনায়ক মার্টিন ক্রো ম্যান অব দ্য টুর্নামেন্ট পুরস্কারের প্রথম প্রাপক হয়েছিলেন। == ফুটবল == অ্যাসোসিয়েশন ফুটবল খেলায় সেরা খেলোয়াড়ের পুরস্কারটি সাধারণতঃ বিজয়ী দলের কোন একজন ফুটবলারকে প্রদান করা হয়। সচরাচর, একটি খেলায় কোন খেলোয়াড় কর্তৃক ব্রেস বা পরপর দুই গোল করা কিংবা একাধিক্রমে পরপর তিনটি গোল বা হ্যাট্রিককারী পুরস্কারের অধিকারী হন। অথবা, প্রতিপক্ষের শক্তিশালী আক্রমণকে অসম্ভব প্রচেষ্টায় রুখে দিয়ে নিজ দলকে অবধারিত পরাজয়ের হাত থেকে রক্ষাকারী গোলরক্ষকও পুরস্কার প্রাপক হন। হ্যাট্রিক অর্জনকারী খেলোয়াড়কে খেলার বল উপহার দেয়া হয় কিংবা আনুষ্ঠানিকভাবে ম্যান অব দ্য ম্যাচ ঘোষণা করা হয়। == তথ্যসূত্র == পরিভাষা পরিভাষা
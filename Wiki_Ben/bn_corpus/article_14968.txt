'''সুইস-জার্মান ভাষা''' (জার্মান ভাষায় Schweizer Deutsch, সুইস-জার্মান ভাষায় Schwyzertütsch) জার্মান ভাষার আলেমানীয় (উচ্চ জার্মান) উপভাষাগোষ্ঠীর সম্মিলিত নাম। এই জার্মান উপভাষাগুলি রোমান্স জার্মানীয় ভাষার সীমান্তের উত্তরে সুইজারল্যান্ডে, লিশটেনষ্টাইনে, অস্ট্রিয়ার ভোরার্লবের্গ প্রদেশে, জার্মানির প্রদেশের অংশবিশেষে এবং ফ্রান্সের আলজাস অঞ্চলের অংশবিশেষে প্রচলিত। এছাড়া আল্পস পর্বতমালার দক্ষিণে ইতালির কিছু বিচ্ছিন্ন গ্রামে আলেমানীয় উপভাষার প্রচলন পরিলক্ষিত হয়। উপভাষাগুলিকে দুইটি শ্রেণীতে ভাগ করা হয়। বেশিরভাগ উপভাষা, যাদের মধ্যে সুইজারল্যান্ডের জুরিখ বের্ন কান্টনে প্রচলিত উপভাষাগুলিও পড়েছে, ঊর্ধ আলেমানীয় নামে পরিচিত। অন্যদিকে বাজেল কান্টন এবং উত্তর আলজাসে প্রচলিত উপভাষাগুলি নিম্ন আলেমানীয় নামে শ্রেণীকৃত করা হয়েছে। মান্য উচ্চ জার্মান থেকে সুইস-জার্মানের ধ্বনিব্যবস্থা, ব্যাকরণ শব্দভাণ্ডার ভিন্ন। সুইস জার্মানের কোন উপভাষাতেই বিশেষ্যের কারক-অনুযায়ী বিভক্তিযোগ হয় না; কেবল জুরিখের উপভাষাটিতে সম্প্রদান কারকে বহুবচন বিশেষ্যের ক্ষেত্রে একটি বিভক্তি যোগ হয়। মান্য উচ্চ জার্মান ভাষার তুলনায় সুইস জার্মানের ক্রিয়াগুলিও বেশ ভিন্ন। যদিও সুইস-জার্মান ভাষাভাষীরা লেখালেখি, ধর্মীয় বক্তৃতা এবং গণবক্তৃতার সময় মান্য উচ্চ জার্মান ব্যবহার করে, জীবনের বাকী সব ক্ষেত্রে তারা পেশা, শিক্ষা বা সামাজিক শ্রেণী নির্বিশেষে সুইস-জার্মান ভাষাই ব্যবহার করে। জার্মান ভাষা ভাষা
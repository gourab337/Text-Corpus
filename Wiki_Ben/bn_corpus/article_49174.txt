'''অনন্ত তামাং''' () (জন্ম ১৭ জানুয়ারি ১৯৯৮) নেপাল এর একজন ফুটবল খেলোয়াড়। তিনি নেপাল অনূর্ধ্ব-১৯ ফুটবল দলের সহ-অধিনায়ক ছিলেন। তিনি, ২০১৫ সালে অনুষ্ঠিত ২০১৫ সাফ অনূর্ধ্ব-১৯ চ্যাম্পিয়নশিপ এর বিজয়ী নেপাল অনূর্ধ্ব-১৯ দলের সদস্য ছিলেন। এছাড়াও তিনি অনূর্ধ্ব-১৭ দলে খেলেছেন। এর পাশাপাশি তিনি নেপাল অনূর্ধ্ব-২৩ দলেরও খেলোয়াড়। ২০১৫ সালের ৩১ আগস্ট, ভারতের বিপক্ষে নেপালের আন্তর্জাতিক ম্যাচ দিয়ে নেপালের মূল দলে তামাংয়ের আন্তর্জাতিক অভিষেক হয়। তিনি মূলত একজন রক্ষণভাগের খেলোয়াড় এবং দলে সেন্টার-ব্যাক হিসেবে খেলেন। ট্যাকল করে প্রতিপক্ষের শটে বাধা দেয়া, হেড করা এবং প্রতিপক্ষের খেলোয়াড়কে মার্ক করে পাস দিতে বাধা দেয়ার জন্য দলে তার পরিচিতি রয়েছে। এছাড়াও তার স্বাভাবিক উচ্চতার জন্য তিনি মাঠে খেলার সময় বিশেষ সুবিধা পান। == ক্লাব ক্যারিয়ার == তামাং আনফা একাডেমি থেকে ফুটবলের শিক্ষাগ্রহণ করেন। এই আনফা এর যুবদলের হয়েই তিনি ২০১২ সালে খেলেন। পরবর্তীতে তিনি, ২০১৫ সালে ফার ওয়েস্টার্ন এফসি এর হয়ে খেলেন। ২০১৭ সালের জানুয়ারি মাসে তিনি স্পেন এর ক্লাব মারবেলা ইউনাইটেড এফসি এর হয়ে খেলার প্রস্তাব পান। তবে সে সময় ইনজুরি তে থাকায় তিনি স্পেনে যেতে পারেন নি। তবে তিনি ক্লাবটির হয়ে খেলার প্রস্তাবে রাজি হন। ==আন্তর্জাতিক ক্যারিয়ার== তামাং ২০১৪ সালে অনুষ্ঠিত, ২০১৪ এএফসি অনূর্ধ্ব-১৬ চ্যাম্পিয়নশিপ নেপাল অনূর্ধ্ব-১৭ দলের প্রতিনিধিত্ব করেন। তিনি ওই দলের সহ অধিনায়ক ছিলেন। ওই টুর্নামেন্টে নেপালের প্রথম ম্যাচের প্রতিপক্ষ ছিল উজবেকিস্তান দল। সেই ম্যাচে নিয়মিত অধিনায়ক বিমল ঘরতি মাগার এর অনুপস্থিতিতে অনন্ত তামাং নেপাল দলের অধিনায়কত্ব করেন। ম্যাচটিতে নেপাল ১-১ গোলে ড্র করে। এছাড়াও উত্তর কোরিয়া এর বিপক্ষে নিজেদের শেষ ম্যাচে নেপাল ৪-১ ব্যবধানে পরাজিত হয়। সেই ম্যাচে নেপালের হয়ে একমাত্র গোলটি করেন তামাং। ২০১৫ সালে নেপালে অনুষ্ঠিত, ২০১৫ সাফ অনূর্ধ্ব-১৯ চ্যাম্পিয়নশিপ টুর্নামেন্টে স্বাগতিক নেপাল অনূর্ধ্ব-১৯ দল চ্যাম্পিয়ন হয়। সেই চ্যাম্পিয়ন দলের হয়ে অনন্ত তামাং সবগুলো খেলাতেই অংশগ্রহণ করেন এবং প্রতিটি ম্যাচের প্রতিটি মিনিটই তিনি খেলেন। এছাড়াও ২০১৬ এএফসি অনূর্ধ্ব-১৯ চ্যাম্পিয়নশিপ বাছাইপর্বতেও নেপাল অনূর্ধ্ব-১৯ দলের হয়ে, নেপালে দলের খেলা টি ম্যাচের প্রতিটিতেই তিনি খেলেন। যদিও এই টুর্নামেন্টে নেপাল ২০১৬ এএফসি অনূর্ধ্ব-১৯ চ্যাম্পিয়নশিপ খেলার যোগ্যতা অর্জন করতে ব্যর্থ হয়। তামাং নেপাল অনূর্ধ্ব-২৩ দলের হয়ে, ২০১৬ সালে ইরানে অনুষ্ঠিত ২০১৬ এএফসি অনূর্ধ্ব-২৩ চ্যাম্পিয়নশিপ বাছাইপর্বতে অংশগ্রহণ করেন। কিন্তু টুর্নামেন্টটিতে নেপালের ফল ছিল খুবই খারাপ। নেপাল দল ম্যাচ খেলে, সবগুলোতেই পরাজিত হয়। এর পাশাপাশি পুরো টুর্নামেন্টে নেপাল কোন গোল করতে পারে নি। এই টুর্নামেন্টে তামাং এর নিজের পারফরম্যান্সও খারাপ ছিল। বিশেষত টুর্নামেন্টে নিজেদের প্রথম ম্যাচে স্বাগতিক ইরানের কাছে ৫-০ ব্যবধানে হারা ম্যাচে, তামাংয়ের ভুলে ইরানের শেষ ২টি গোলের হয়। ==তথ্যসূত্র== ==বহিঃসংযোগ== জন্ম ব্যক্তি ফুটবলার ফুটবলার রক্ষণভাগের খেলোয়াড়
'''হান নদী''' বা হ্যাং () দক্ষিণ কোরিয়ার একটি প্রধান নদী এবং আমনক (ইয়ালু), তুমান (তুমান) এবং নকডং নদীর পরে কোরিয়া উপদ্বীপের চতুর্থ বৃহত্তম নদী। নদীটি কোরিয়া উপদ্বীপের পূর্ব পাহাড়ে দুটি ছোট নদী হিসেবে শুরু হয় এবং দেশের রাজধানী সিউলের কাছে একত্রিত হয়। হান নদী এবং এর পার্শ্ববর্তী এলাকাটি কোরিয়ার ইতিহাসে গুরুত্বপূর্ণ ভূমিকা পালন করেছে। কোরিয়ার তিন সাম্রাজ্য এই ভূমি নিয়ন্ত্রণের জন্য প্ররোচিত হয়েছিল, যেখানে এই নদীটি চীনের সঙ্গে বাণিজ্য পথ (হলুদ সাগরের মাধ্যমে) হিসাবে ব্যবহৃত হয়েছিল। যাহোক, নদীটি এখন আর সক্রিয়ভাবে নৌচলাচলের জন্য ব্যবহার করা হয় না, কারণ এর মোহনা দুই কোরিয়ার সীমান্তে অবস্থিত এবং স্থানটিতে যেকোনো বেসামরিক নাগরিকের প্রবেশ নিষিদ্ধ। নদীটি ১২ মিলিয়ন কোরিয়দের জন্য জলের একটি উৎস হিসেবে কাজ করে। ২০০০ সালের জুলাই মাসে মার্কিন যুক্তরাষ্ট্রের সেনাবাহিনী নদীতে বিষাক্ত রাসায়নিক দ্রব্য ফেলের কথা স্বীকার করেছিল এবং এর ফলে বিক্ষোভ সংঘটিত হয়েছিল। বর্তমানে, হান নদীটির নিম্নপ্রবাহে পথচারীর জন্য হাঁটা পথ, সাইকেল পথ, সরকারি উদ্যান এবং পানশালার বিশেষ ব্যবস্থা রয়েছে। ৮০০ জন বাসিন্দা এবং ১০৩ জন শহুরে পরিকল্পনা স্থাপত্য বিশেষজ্ঞদের নিয়ে সিউল ডেভেলপমেন্ট ইনস্টিটিউটের দ্বারা পরিচালিত ২০১১ সালের জরিপে ৫১.৩ শতাংশ বাসিন্দারা এবং ৬৮.৯ শতাংশ বিশেষজ্ঞরা নামসান পর্বতের পরে শহরটির দ্বিতীয় সবচেয়ে সুন্দর স্থান হিসেবে হান নদীকে ভোট দিয়েছেন। ==ভূগোল== হান নদীটি নামহান নদী (দক্ষিণ হান নদী)-এর সমাহার দ্বারা গঠিত, যা ডেডিয়োক পর্বত থেকে উৎপন্ন হয় এবং উত্তর কোরিয়ার কুমগাং পর্বতের ঢালগুলোতে উদ্ভূত বুখান নদী (উত্তর হান নদী)। নদীটি সিউলের মধ্য দিয়ে প্রবাহিত হয় এবং তারপরে এটি হলুদ সাগরে প্রবাহিত হওয়ার পূর্বে রিজজিন নদীর সঙ্গে মিলিতভাবে প্রবাহিত হয়। নদীর দুটি প্রধান শাখা, নামহান নদী এবং বুখান নদী গায়ংগি প্রদেশের ইয়াংপাইং নামক স্থানে মিলিত হয় এবং নদীটি হান নদী হিসেবে পরিচিত হয়। এরপর এটি সিউলের মধ্য দিয়ে প্রবাহিত হয় এবং হলুদ সাগরে পতিত যায়। বৃহৎ জোয়ারের স্থান হান নদীর মুখে পাওয়া যায়, যেখানে নদীটি দক্ষিণ উত্তর কোরিয়াকে বিভক্তকারী কোরীয় অসামরিকীকৃত অঞ্চল বরাবর সমুদ্রের সাথে মিলিত হয়। হান নদীর মোট দৈর্ঘ্য প্রায় ৪৯৪ কিলোমিটার (৩০৭ মাইল)। ==নোট== ==তথ্যসূত্র== ==বহিঃসংযোগ== Hangang Citizen's Park operated by Seoul Metropolitan Government Korea Times article on the river's modern history Brief History of Hangang (River) আন্তর্জাতিক নদী
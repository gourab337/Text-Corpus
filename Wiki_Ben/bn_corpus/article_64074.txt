'''সুনীল অশোক জয়াসিংহে''' (; জন্ম: ১৫ জুলাই, ১৯৫৫ মৃত্যু: ২০ এপ্রিল, ১৯৯৫) মাতুগামায় জন্মগ্রহণকারী প্রথিতযশা শ্রীলঙ্কান আন্তর্জাতিক ক্রিকেটার ছিলেন। শ্রীলঙ্কা ক্রিকেট দলের অন্যতম সদস্য ছিলেন তিনি। ১৯৭৯ সময়কালে সংক্ষিপ্ত সময়ের জন্যে শ্রীলঙ্কার পক্ষে আন্তর্জাতিক ক্রিকেটে অংশগ্রহণ করেছেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে কার্যকরী ব্যাটিংশৈলী প্রদর্শন করতেন '''সুনীল জয়াসিংহে'''। == প্রথম-শ্রেণীর ক্রিকেট == ১৯৭৯ সালে ব্রিটিশ উপনিবেশে প্রথম-শ্রেণীর ক্রিকেট খেলাগুলোয় অংশ নিয়েছেন তিনি। কলম্বোর নালন্দা কলেজে পড়াশোনা করেছিলেন সুনীল জয়াসিংহে। ১৯৭৪ সালে কলেজের প্রথম একাদশ দলের নেতৃত্ব ছিলেন তিনি। বেশ কয়েকবছর ব্লুমফিল্ড ক্রিকেট ক্লাবের পক্ষে খেলেন। ১৯৮২-৮৩ মৌসুমে লাকস্প্রে ট্রফিতে কলম্বো ক্রিকেট ক্লাবের বিপক্ষে ২৮৩ রানের পর্বতসম ইনিংস খেলেন। তবে, প্রতিযোগিতাটি ১৯৮৮-৮৯ মৌসুম থেকে প্রথম-শ্রেণীর মর্যাদাপ্রাপ্ত হয়। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র একদিনের আন্তর্জাতিকে অংশ নিয়েছিলেন সুনীল জয়াসিংহে। জুন, ১৯৭৯ তারিখে নটিংহামে নিউজিল্যান্ডের বিপক্ষে ওডিআই অভিষেক হয় তার। পরবর্তী সর্বশেষ ওডিআই হিসেবে ১৬ জুন, ১৯৭৯ তারিখে ম্যানচেস্টারে ভারতের বিপক্ষে খেলেছিলেন। উভয় ওডিআইই ১৯৭৯ সালে ইংল্যান্ডে অনুষ্ঠিত ক্রিকেট বিশ্বকাপের দ্বিতীয় আসর ছিল। ২০ এপ্রিল, ১৯৯৫ তারিখে মাত্র ৩৯ বছর বয়সে আত্মহননের পথে ধাবিত হন সুনীল জয়াসিংহে। == তথ্যসূত্র == == আরও দেখুন == দিলীপ মেন্ডিস বান্দুলা ওয়ার্নাপুরা ১৯৭৯ ক্রিকেট বিশ্বকাপ দলসমূহ শ্রীলঙ্কান একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম মৃত্যু ক্রিকেট বিশ্বকাপের ক্রিকেটার ক্রিকেটার ক্রিকেটার একদিনের আন্তর্জাতিক ক্রিকেটার
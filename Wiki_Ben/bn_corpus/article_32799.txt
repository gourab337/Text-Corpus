'''খোলপেটুয়া নদী''' বাংলাদেশের সাতক্ষীরা এবং খুলনা জেলার একটি নদী। নদীটির দৈর্ঘ্য ৫৬ কিলোমিটার, গড় প্রস্থ ৫৫০ মিটার এবং প্রকৃতি সর্পিলাকার। বাংলাদেশ পানি উন্নয়ন বোর্ড বা "পাউবো" কর্তৃক খোলপেটুয়া নদীর প্রদত্ত পরিচিতি নম্বর নদী নং ২৩। এটি গঙ্গা-পদ্মা নদী ব্যবস্থাপনার অন্যতম বৃহৎ নদী। ==প্রবাহ== খোলপেটুয়া নদী সাতক্ষীরা জেলার আশাশুনি উপজেলার বুদ্ধহাটা ইউনিয়নে প্রবহমান বেতনা নদী থেকে উৎপত্তি লাভ করেছে। অতঃপর নদীটি খুলনা জেলার কয়রা উপজেলার বেদকাশি ইউনিয়ন পর্যন্ত প্রবহিত হয়ে অর্পণগাছিয়া নদীতে পতিত হয়েছে। অর্থাৎ এটি খুলনা বিভাগের সাতক্ষীরা জেলার আশাশুনি এবং শ্যামনগর উপজেলার এবং খুলনা জেলার কয়রা উপজেলার প্রধান নদী। এই নদী পথিমধ্যে কাপসন্ডা, গোরালি প্রভৃতি স্থান স্পর্শ করে ঘোলা নামক স্থানে গলঘেসিয়া নদীর সাথে যুক্ত হয়েছে অতঃপর আরও দক্ষিণে অগ্রসর হয়ে শ্যামনগর উপজেলার নওয়াবেকির পাশ দিয়ে আড়পাঙ্গাশিয়া নাম ধারণ করেছে এবং পারশেমারির নিকট কপোতাক্ষের সাথে মিলিত হয়েছে। == আরও দেখুন == বাংলাদেশের নদীর তালিকা ==তথ্যসূত্র== নদী যৌথ নদী উপজেলা উপজেলা উপজেলা
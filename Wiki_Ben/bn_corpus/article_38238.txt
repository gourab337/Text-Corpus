'''শশাঙ্ক ভেঙ্কটেশ মনোহর''' (; জন্ম: ২৯ সেপ্টেম্বর, ১৯৫৭) মহারাষ্ট্রের নাগপুরে জন্মগ্রহণকারী বিশিষ্ট ভারতীয় আইনজীবী। এছাড়াও, ১৫ মার্চ, ২০১৭ তারিখ পর্যন্ত আন্তর্জাতিক ক্রিকেট কাউন্সিলের চেয়ারম্যানের দায়িত্বে ছিলেন। এছাড়াও, ভারতীয় ক্রিকেট নিয়ন্ত্রণ বোর্ডের সভাপতি তিনি। অক্টোবর, ২০১৫ সালে সাবেক সভাপতি জগমোহন ডালমিয়ার মৃত্যুজনিত কারণে বিশেষ সাধারণ সভায় সর্বসম্মতিক্রমে নতুন সভাপতিরূপে নির্বাচিত করা হয়। এরপূর্বে ২০০৮ থেকে ২০১১ মেয়াদে ২৯তম সভাপতিরূপে দায়িত্ব পালন করেছেন তিনি। ক্রিকেট প্রশাসক হিসেবে তার সুনাম রয়েছে ক্রিকেট জগতে তিনি 'মি. ক্লিন' নামে পরিচিতি পেয়েছেন। প্রায়শঃই তাকে 'সর্বকালের সেরা বিসিসিআই সভাপতিরূপে' আখ্যায়িত করা হয়ে থাকে। == ক্রিকেট প্রশাসন == জুন, ২০১০ সালে আইপিএলের তৃতীয় মৌসুমের সভাপতি তৎকালীন বিসিসিআই সহঃ সভাপতি ললিত মোদীর বিরুদ্ধে বিসিসিআই শৃঙ্খলা কমিটি স্বচ্ছ শুনানির আয়োজন করে। দোষী সাব্যস্ত হবার ফলে ক্রিকেট প্রশাসনে দুর্নামের অভিযোগে মোদীকে বরখাস্ত করেন তিনি। বিসিসিআই সভাপতির দায়িত্ব গ্রহণের পূর্বে বিদর্ভ ক্রিকেট সংস্থারও সভাপতি ছিলেন তিনি। নভেম্বর, ২০১৫ তারিখে আইসিসি চেয়ারম্যানের পদ থেকে এন. শ্রীনিবাসন ইস্তফা দিলে সদ্য নির্বাচিত বিসিসিআই সভাপতি শশাঙ্ক মনোহরকে ক্রিকেটের বৈশ্বিক সংস্থা আইসিসি'র প্রধান হিসেবে ঘোষণা করা হয়। বিসিসিআইয়ের ৮৬তম বার্ষিক সাধারণ সভায় শ্রীনিবাসনকে প্রত্যাহার করে নেয়ায় কার্যতঃ ভারতীয় ক্রিকেটে তার আধিপত্যবাদের ইতি ঘটে। == ব্যক্তিগত জীবন == আইনজীবী পরিবারের সন্তান তিনি। সন্ধ্যা ভিআর মনোহরের জ্যেষ্ঠ সন্তান শশাঙ্ক মনোহরের ছোট ভাই সুনীল মনোহর মহারাষ্ট্রের এডভোকেট জেনারেল। তার বোন বাসন্তী নায়েক বোম্বে হাইকোর্টের বিচারক। ১৯৭৯ সালে বর্ষা ওকা'র সাথে পরিণয় সূত্রে আবদ্ধ হন। তাদের সন্তান অদ্বৈত মনোহর নাগপুরে আইনজীবী পেশায় রয়েছেন বর্তমানে বিদর্ভ ক্রিকেট সংস্থার সহঃ সভাপতির দায়িত্বে রয়েছেন। == তথ্যসূত্র == == আরও দেখুন == এন. শ্রীনিবাসন জগমোহন ডালমিয়া আন্তর্জাতিক ক্রিকেট কাউন্সিল ভারতীয় ক্রিকেট নিয়ন্ত্রণ বোর্ড জন্ম ব্যক্তি ব্যক্তি সভাপতি ক্রিকেট প্রশাসক আইনজীবী
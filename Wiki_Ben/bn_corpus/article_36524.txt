'''নসরুল হামিদ (বিপু)''' (, জন্ম: নভেম্বর ১৩, ১৯৬৪) একজন বাংলাদেশী রাজনীতিবিদ। তিনি বাংলাদেশ আওয়ামী লীগের একজন সদস্য এবং দুইবারের নির্বাচিত সংসদ সদস্য। তিনি তার নির্বাচনী এলাকা ঢাকা-৩ (কেরানীগঞ্জ) থেকে দশম জাতীয় নির্বাচনে জয়লাভ করেন। বর্তমানে তিনি বাংলাদেশ সরকার এর বিদ্যুৎ, জ্বালানী খনিজ সম্পদ মন্ত্রনালয় এর প্রতিমন্ত্রী হিসেবে দায়িত্ব পালন করছেন। ==শিক্ষা জীবন== নসরুল হামিদ ঢাকা বিশ্ববিদ্যালয় থেকে স্নাতক ডিগ্রী অর্জন করেন। তিনি যুক্তরাষ্ট্রের বোস্টনে অবস্থিত University of Harvard এর John F. Kennedy School থেকে Certificate Program on Leadership সম্পন্ন করেন। ==রাজনৈতিক জীবন== নসরুল হামিদ তরুন বয়স থেকেই রাজনীতিতে জড়িয়ে পড়েন। তিনি বাংলাদেশ আওয়ামী লীগের তৃণমুল পর্যায় থেকে আস্তে আস্তে সাংগঠনিক পদ্ধতিতে আজকের এই পর্যায়ে এসেছেন। তিনি ১৯৯৪ থেকে ২০০১ সাল পর্যন্ত কেরানীগঞ্জ উপজেলা আওয়ামী লীগের সম্পাদক ছিলেন। ১৯৯৭ সালে তিনি বাংলাদেশ আওয়ামী লীগের সহকারী সেক্রেটারী নির্বাচিত হন এবং ১২ বছর এই দায়িত্ব পালন করেন। তিনি ২০০১ থেকে ২০১৩ সাল পর্যন্ত ঢাকা জেলা আওয়ামী লীগের সহ-সভাপতি ছিলেন। ঢাকা-৩ আসন থেকে নবম জাতীয় নির্বাচনে জয়ী হওয়ার পর তিনি প্রথমবারের মত সংসদ সদদ্য হন। ২০১৪ সালে তিনি দ্বিতীয়বারের মত নির্বাচিত হন এবং বিদ্যুৎ, জ্বালানী খনিজ সম্পদ মন্ত্রনালয়ের প্রতিমন্ত্রীর দায়িত্ব পান। রাজনৈতিক কর্মকান্ডের পাশাপাশি নসরুল হামিদ একজন সফল ব্যবসায়ী, সগঠক। তিনি হামিদ গ্রুপের চেয়ারম্যান হিসেবে দায়িত্বরত আছেন.। তিনি রিহ্যাব (Real Estate Housing Association of Bangladesh) এর সাবেক সভাপতি এবং আবাহনী স্পোর্টিং ক্লাব এর পরিচালক হিসেবে দায়িত্ব পালন করেছেন। ==পারিবারিক তথ্য== নসরুল হামিদের জন্ম রাজনৈতিক পরিবারে। তার পিতা মরহুম হামিদুর রহমান মহান মুক্তিযুদ্ধের আগে বাংলাদেশ আওয়ামী লীগের কোষাধ্যক্ষ হিসেবে দায়িত্ব পালন করেছেন এবং পরবর্তীতে বাংলাদেশ সরকারের সংসদ সদস্য নির্বাচিত হয়েছিলেন। তিনি বঙ্গবন্ধু শেখ মুজিবুর রহমান এর খুব কাছের সহযোগী হিসেবে পরিচিত ছিলেন। নসরুল হামিদের মা হাসনা হামিদও বাংলাদেশ আওয়ামী লীগের সক্রিয় রাজনীতিতে অংশ নিয়েছিলেন। ==তথ্যসূত্র== জন্ম ব্যক্তি আওয়ামী লীগের রাজনীতিবিদ বিষয়শ্রেণী:নবম জাতীয় সংসদ সদস্য বিষয়শ্রেণী:দশম জাতীয় সংসদ সদস্য জাতীয় সংসদ সদস্য বিষয়শ্রেণী:শেখ হাসিনার চতুর্থ মন্ত্রীসভার সদস্য বিষয়শ্রেণী:শেখ হাসিনার তৃতীয় মন্ত্রীসভার সদস্য
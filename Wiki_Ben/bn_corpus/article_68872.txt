'''রেজুখাল''' কক্সবাজার জেলার একটি নদী। এটি নাইক্ষ্যংছড়ি উপজেলার ঘুমধুম ইউনিয়ন হয়ে উখিয়া উপজেলার রাজাপালং ইউনিয়নের সীমানা ঘেঁষে রত্নাপালং ইউনিয়নের ওপর দিয়ে প্রবাহিত হয়ে বঙ্গোপসাগরে পতিত হয়েছে। এই খালটি সীমান্তের নাফ নদী সীমান্তের রেজু আমতলী কালা পাহাড় থেকে সৃষ্ট। খালটি উখিয়ার প্রায় ৩০ কিলোমিটার পথ পাড়ি দিয়ে বঙ্গোপসাগরের সঙ্গে উখিয়ার রেজুর মোহনায় মিলিত হয়েছে। এছাড়া সোনার পাড়ার ঘাটঘর নামক স্থান পেঁচার দ্বীপের নিকট এটি মেরিন ড্রাইভ সড়ক অতিক্রম করেছে। রেজুখালের আশেপাশের কিছু স্থান হল মরিচ্যাপালং, জালিয়াপালং, ধোয়াপালং, ধেচুয়াপালং, পাগলিপাড়া রেজুপাড়া। বঙ্গোপসাগরের সাথে সংযুক্ত হওয়ায় রেজু খালে জোয়ার-ভাটা হয়। এই নদীর পানি দিয়ে হাজার একর জমি চাষাবাদ হয়। অবৈধ দখলের কারণে বর্তমানে রেজুখালের নাব্যতা দিন দিন কমে যাচ্ছে জোয়ার-ভাটা কমে যাচ্ছে। ==দখল== দখল দূষণের কারণে এই খালটির নাব্যতা হারিয়ে যাচ্ছে। স্থানীয় প্রভাবশালীদের অবৈধ দখলের কারণে খালটির অনেক অংশ সংকুচিত হয়ে পড়েছে। অবৈধ বালু উত্তোলন, অপরিকল্পিত মাটির বাঁধ দিয়ে চাষাবাদ, খাল দখল করে স্থাপনা নির্মাণসহ বিভিন্ন কারণে খালটি ক্রমশ সংকুচিত হচ্ছে। ==বহিঃসংযোগ== কক্সবাজার জেলার নদ-নদী ==তথ্যসূত্র== খাল
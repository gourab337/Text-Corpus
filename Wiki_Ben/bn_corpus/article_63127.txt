'''যোগেন্দ্রনাথ বিদ‍্যাভূষণ''' একজন বাঙালী তথা ভারতীয় চিন্তাবিদ। তার জন্ম ১৮৪৫ খ্রিষ্টাব্দের ১২ই জুলাই নদীয়া জেলার শিমহাট গ্রামে। যোগেন্দ্রনাথ কলকাতায় থেকে শিক্ষালাভ করেন এম.এ. পাস করেন। তিনি কিছুকাল ক‍্যাথিড্রাল মিশন কলেজে শিক্ষকতা করে ১৮৮০ খ্রিষ্টাব্দে ডেপুটি ম‍্যাজিস্ট্রেট হন। স্বাস্থ‍্যজনিত কারণে তিনি সেই কাজ ত‍্যাগ করেন। পাশ্চাত্য ইতিহাস দর্শনে তার বিশেষ ব‍্যুৎপত্তি ছিল। ঈশ্বরচন্দ্র বিদ‍্যাসাগরকে বিধবা বিবাহ প্রবর্তনের সময় তিনি সবিশেষ সাহায্য করেছিলেন। তিনি মদনমোহন তর্কালঙ্কারের বিধবা কন‍্যা মহালক্ষ্মীকে বিবাহ করেছিলেন। তিনি জাতীয় ঐক‍্য প্রতিষ্ঠার্থে হিন্দুমেলার নাম পরিবর্তন করে ভারতমেলা করার প্রস্তাব করেন। "আর্যদর্শন" মাসিকপত্র প্রচার করে তিনি প্রভূত খ‍্যাতিলাভ করেন। ১৯০৪ খ্রিষ্টাব্দের ১২ই জুন তিনি শেষ নিঃশ্বাস ত‍্যাগ করেন। তার রচিত গ্রন্থাবলীর ভিতর আত্মোৎসর্গ, হৃদয়োচ্ছ্বাস, প্রাণোচ্ছ্বাস, কীর্তিমন্দির, সমালোচনামালা, জ্ঞানসোপান, চিন্তাতরঙ্গিনী ইত‍্যাদি এবং গ‍্যারিবল্ডী, ম‍্যাটসিনি, ওয়ালেস, জন স্টুয়ার্ট মিল, মদনমোহন তর্কালঙ্কার প্রমুখের জীবনী উল্লেখযোগ‍্য।
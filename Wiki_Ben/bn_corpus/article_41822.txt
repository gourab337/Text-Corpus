'''সী কায়াক''' অথবা ভ্রমণ করার জন্য কায়াক হল একধরনের ছোট নৌকা যা বৈঠা বা লগি ব্যবহার করে চালানো যায়৷ সাধারণত স্পোর্টস বা খেলার প্রতিযোগিতার উদ্দেশ্যে জলাশয়, নদী, সমুদ্র উপকূল বা সমুদ্রে চালানো হয়৷ সারা বিশ্বে সী কায়াক কয়েক ঘন্টা হতে কয়েক সপ্তাহ পর্যন্ত সমুদ্র ভ্রমণে ব্যবহৃত হয়৷ অন্যান্য প্রয়োজনীয় উপকরণসহ একটি কায়াকে এক থেকে তিন জন চালকের স্থান হতে পারে৷ ভ্রমণের সময় বিভিন্ন প্রয়োজনীয় উপকরণ যেমন খাবার, ক্যাম্পিং গিয়ার, পানি ইত্যাদি বহন করা হয়৷ একজন চালক দ্বারা ব্যবহৃত একটি সী কায়াক সাধারণত ১০ থেকে ১৮ ফুট(৩.০-৫.৫ মিটার) লম্বা হয়৷ অপরদিকে দীর্ঘতম সী কায়াকগুলো ২৬ ফুট(৭.৯ মিটার) পর্যন্ত লম্বা হয়৷ কায়াকগুলো চওড়ায় ২১ ইঞ্চি(৫৩ সে.মি.) হতে ৩৬ ইঞ্চি(৯১ সে.মি.) পর্যন্ত হয়ে থাকে৷ ==পটভূমি== কায়াক তৈরি এবং ব্যবহার শুরুর ইতিহাসের দিকে তাকালে দেখা যাবে এর প্রচলন শুরু হয় কানাডার আলাস্কাতে ব্যবহৃত প্রথমদিককার নৌকা অথবা গ্রীনল্যান্ড এর দক্ষিণ-পশ্চিম উপকূলের এস্কিমোদের সীল মাছ সিন্ধুঘোটক শিকারের কাজে ব্যবহৃত নৌকাগুলো৷১ পূর্বে নৌকাগুলোকে বলা হত আইকায়াক৷২ এগুলো তৈরিতে হালকা কাঠের তক্তা এবং সী লায়ন অথবা সীল মাছের চামড়া ব্যবহার করা হত৷ ৪০০০ বছর পূর্বে সী কায়াক ব্যবহারের প্রমাণ খুঁজে পেয়েছেন৷৩ কাঠের তক্তা চামড়ার দ্বারা তৈরি এসব কায়াক ১৯৫০ সালে যেসময় ফাইবারগ্লাস বোট চালু না হয়, তার আগ পর্যন্ত বাজার নিয়ন্ত্রন করত৷ রোটোমোল্ডেট প্লাস্টিক কায়াক ব্যবহার প্রথম শুরু হয় ১৯৮৪ সালে৷ ==নকশা== আধুনিক সী কায়াক ব্যবহারের উপর নির্ভর করে বিভিন্ন ধাতুর সংমিশ্রণ, নকশা, আকার ইত্যাদিতে সজ্জিত করা হয়৷ আধুনিক সী কায়াক মূলত দুই ধরনের হয়ে থাকে৷ আধুনিক ফোল্ডিং কায়াকগুলো তৈরিতে ফ্রেম হিসাবে অ্যাশ বা বার্চ কাঠ কিংবা তার বদলে অ্যালুমিনিয়াম ধাতু এবং সীল মাছের চামড়ার বদলে পানিরোধী সিনথেটিক তন্তু ব্যবহার করা হয়ে থাকে৷ অপরদিকে রিগিড কায়াকগুলো তুলনামূলকভাবে অনমনীয় এবং দৃঢ়৷ ==আকৃতি== বেশিরভাগ সী কায়াকগুলো আকৃতিতে ১২ থেকে ২৪ ফুট(৩.৬৬ থেকে ৭.৩২ মিটার) পর্যন্ত হয়ে থাকে৷ বড় আকৃতির কায়াকগুলো সাধারণত দুই জন কিংবা তিনজন যাত্রী বহনের উপযোগী করে তৈরি করা৷ অন্যদিকে প্রচলিত সী কায়াকগুলো চওড়ায় সাধারণত ১৮ ইঞ্চি থেকে ৩২ ইঞ্চি(৪৫৭ থেকে ৮১৩ মিলিমিটার) হয়ে থাকে৷ ==উপকরণসমূহ== বর্তমান সময়ের অধিকাংশ কায়াকই ফাইবারগ্লাস, রোটোমোল্ডেড পলিথিন, থার্মোফর্মড প্লাস্টিক, ব্লো মোল্ডেড পলিথিন অথবা কার্বন কেভলার দিয়ে তৈরি৷ এছাড়া কার্বন ফাইবার এবং ফোম কোর ইত্যাদি বস্তুও ববহর করা হয়৷ কিছু কিছু কায়াক প্লাই উড অথবা উড স্ট্রিপ ফাইবার গ্লাস দ্বারা আবৃত করার মাধ্যমে হাতে তৈরি করা হয়৷ ==বিভিন্ন ধরণের সী কায়াকিং== ===কায়াক সেইলিং=== কায়াক চালানোর সময় পাল ব্যবহারের মাধ্যমে একজন চালক আরও অধিক সুবিধা পেতে পারে৷ প্যাডেল ব্যবহার না করে পাল ব্যবহারের মাধ্যমে কায়াক ভ্রমণ বা চালনা করা যেতে পারে৷ আবহাওয়া অনুকূলে থাকলে পাল ব্যবহারের মাধ্যমে একজন কায়াক চালক আরও অধিক গতি এবং অন্যান্য সুবিধা লাভ করতে পারে৷ ===এক্সপিডিশন ট্রিপস=== বিনোদনের লক্ষ্যে কিংবা বন্যপ্রাণী পর্যবেক্ষনের উদ্দেশ্যে সপ্তাহব্যাপী ধরনের ট্রিপ পরিচালিত হয়ে থাকে৷ আধুনিক সী কায়াকগুলোতে যন্ত্রপাতি বা উপকরণ বহণের জন্য পর্যাপ্ত জায়গা থাকে৷ তাই প্রয়োজনীয় যন্ত্রপাতি নিয়ে ধরনের ট্রিপ পরিচালনা করা হয়ে থাকে৷ ===সার্ফ কায়াকিং=== সার্ফ কায়াকিং এর জন্য কায়াক চালনা এবং সার্ফিং করা, উভয়টিরই অভিজ্ঞতা থাকতে হয়৷ আধুনিক অনেক কায়াকই ধরনের স্পোর্টস এর জন্য বিশেষভাবে তৈরি করা হয়ে থাকে৷ ===সী ফিশিং=== সী ফিশিং বা সমুদ্রে মাছ ধরার কাজেও কায়াক ব্যবহার করা হয়ে থাকে৷ অনেকেই শখের বশে ধরনের কায়াকিং করে থাকে৷ ==রেফারেন্স==
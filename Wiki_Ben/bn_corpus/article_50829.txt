'''৯ম পদাতিক ডিভিশন''' হচ্ছে বাংলাদেশ সেনাবাহিনীর একটি দল। এটা ঢাকা জেলার সাভারে অবস্থিত। এটা বাংলাদেশ সেনাবাহিনীর সর্বপ্রথম পদাতিক ডিভিশন। এই ডিভিশনটি বাংলাদেশের সবথেকে গুরুত্বপূর্ণ একটি দল যা দেশটির রাজধানী শহর ঢাকার নিরাপত্তা বিধানে নিয়োজিত। == ইতিহাস== ৯ম পদাতিক ডিভিশন বাংলাদেশ সেনাবাহিনীর সর্বপ্রথম পদাতিক ডিভিশন হিসেবে ঢাকা সেনানিবাস এলাকায় ২০ নভেম্বর ১৯৭৬ সালে যাত্রা শুরু করে। এই ডিভিশনটি মেজর জেনারেল মীর শওকত আলীর নেতৃত্বে ঢাকার শেরে-বাংলা নগর এলাকায় এটার প্রধান কার্যালয় নিয়ে প্রতিষ্ঠিত হয়। শুরুতে এই ডিভিশনের অধীনে ৭৭শ পদাতিক ব্রিগেড, ৮১শ পদাতিক ব্রিগেড এবং ২৯শ ইস্ট বেঙ্গল রেজিমেন্ট পরিচালিত হত। ঐসময়ে, ৯ম ইস্ট বেঙ্গল রেজিমেন্ট, ১৩শ ইস্ট বেঙ্গল রেজিমেন্ট এবং ২৮শ ইস্ট বেঙ্গল রেজিমেন্ট ৭৭শ পদাতিক ব্রিগেডের সাথে ছিল এবং ৮ম ইস্ট বেঙ্গল রেজিমেন্ট, ১১শ ইস্ট বেঙ্গল রেজিমেন্ট এবং ২৭শ ইস্ট বেঙ্গল রেজিমেন্ট নিয়ে ৮১শ পদাতিক ব্রিগেড গঠন করা হয়েছিল। ২২ মার্চ ১৯৭৬ সালে ৯ম আর্টিলারি ব্রিগেড সমেত এই ডিভিশনটি তার সাংগঠনিক কাঠামো পূর্ণাঙ্গ করে। ১৯৮৪ সালের ৩১ মে, এর স্থায়ী প্রধান কার্যালয় সাভার সেনানিবাসে স্থানান্তর করা হয়। সেপ্টেম্বর ১৯৮৪-তে, এই ডিভিশনের অধীনে ৩০৯ পদাতিক ব্রিগেড প্রতিষ্ঠা করা হয় এবং ১৯৯২ সালের ৩০ জুন ৭১শ পদাতিক ব্রিগেড এটার সাথে যুক্ত করা হয়। ঐসময়ে, সাভার সেনানিবাস, ঘাটাইল সেনানিবাস এবং ময়মনসিংহ সেনানিবাস ৯ম পদাতিক ডিভিশনের আওতায় ছিল তবে ১লা জুন ১৯৯২ সালে ঘাটাইল এবং ময়মনসিংহ সেনানিবাসকে, ৩০৯ পদাতিক ব্রিগেড এবং ৭৭শ পদাতিক ব্রিগেডের সাথে তৎকালীন নবগঠিত ১৯শ পদাতিক ডিভিশনের সাথে যুক্ত করা হয়। পদ্মা সেতুর নির্মাণকাজের সময় নিরাপত্তা সহায়তা প্রদানের লক্ষে ২০ সেপ্টেম্বর ২০১৩-এ ৯৯শ কম্পোজিট ব্রিগেডকে সংযুক্ত করে ৫৮শ ইস্ট বেঙ্গল রেজিমেন্ট, ৩৪শ বাংলাদেশ পদাতিক রেজিমেন্ট এবং ২০শ ইঞ্জিনিয়ারিং কনস্ট্রাকশন ব্যাটালিয়ন গঠন করা হয়। == গঠন== এই ডিভিশনের অধীনে দুটি পদাতিক ব্রিগেড নিযুক্ত, একটি আর্টিলারি ব্রিগেড এবং একটি কম্পোজিট ব্রিগেড নিযুক্ত। মেজর জেনারেল মোহাম্মদ আকবর হোসাইন হলেন এই ডিভিশনের বর্তমান কম্যান্ডার। '''যুদ্ধা সৈনিক''' রেজিমেন্ট আর্টিলারি **৯ আর্টিলারি ব্রিগেড পদাতিক: **৭১ পদাতিক ব্রিগেড **৮১ পদাতিক ব্রিগেড **৫৮ ইস্ট বেঙ্গল রেজিমেন্ট **৩৪ বাংলাদেশ পদাতিক রেজিমেন্ট '''কমব্যাট সাপোর্ট''' সামরিক প্রকৌশলী ** ২০ ইঞ্জিনিয়ারিং কনস্ট্রাকশন ব্যাটালিয়ন ==তথ্যসূত্র== পদাতিক ডিভিশন প্রতিষ্ঠিত সামরিক ইউনিট এবং দল
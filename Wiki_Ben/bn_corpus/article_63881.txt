'''সারস্বত ব্রাহ্মণ''' হলো ভারতীয় হিন্দু ব্রাহ্মণদের একটি উপগোষ্ঠী, যারা মূলত সরস্বতী নদীর তীরবর্তী অঞ্চলে বসবাস করতো বলে ধরা হয়৷ লিপিবদ্ধ পঞ্চগৌড় ব্রাহ্মণদের পাঁচটি বিভাগের একটি হলো এই সারস্বত ব্রাহ্মণরা৷ চিত্রে সারস্বত ব্রাহ্মণদের সহিত পরশুরাম কোঙ্কণ অঞ্চল তৈরীর জন্য বরুণদেবকে সমুদ্র পিছিনে নেওয়ার আদেশ দিচ্ছেন৷ ==ইতিহাস== খ্রিস্টীয় দ্বাদশ শতাব্দীতে কল্হণের কাশ্মীরের ইতিহাস বিষয়ে রচিত রাজতরঙ্গিনী পুস্তকে বিন্ধ্য পর্বতের উত্তরভাগে অবস্থিত পাঁচ পঞ্চগৌড় ব্রাহ্মণ সম্প্রদায়ের একটিকে '''সারস্বত ব্রাহ্মণ''' বলে উল্লেখ করা রয়েছে৷ তারা ভারতীয় উপমহাদেশের উত্তরভাগের বিস্তীর্ণ অঞ্চল জুড়ে বসতি স্থাপন করেছিলেন৷ এদেরই মধ্যে একটি অংশ সিন্ধু প্রদেশের দক্ষিণ উপকুলভাগ গুজরাতের উপকুল অঞ্চলে বসবাস করতেন, যারা ১৯৪৭ খ্রিষ্টাব্দের দেশভাগের পরে বম্বে রাজ্যে চলে আসেন৷ আরেকটি অংশ অবিভক্ত পাঞ্জাব এবং কাশ্মীর উপত্যকার বিস্তীর্ণ অঞ্চলে বাস করতেন, যারা দেশভাগের পরে পাকিস্তান ছেড়ে ভারতে চলে আসেন৷ আরেকটি অংশ, যারা গৌড় সারস্বত ব্রাহ্মণ নামে পরিচিত তাদের বাস বর্তমান ভারতের কোঙ্কণ উপকুল বরাবর৷ আগ্রাতে বসবাসকারী সারস্বত ব্রাহ্মণরা মনে করেন দশগ্রীব রাবণও ছিলেন সারস্বত ব্রাহ্মণ কারণ তার পিতা ছিলেন ঋষি বিশ্বশ্রবা৷ ==সংস্কৃতি== ===সামাজিক অবস্থা=== গোয়াতে উচ্চতর চিৎপাবন ব্রাহ্মণদের কাছে সারস্বত ব্রাহ্মণরা জাতিগত শ্রেণীবিন্যাসের দিক থেকে নিকৃৃষ্ট৷ চিৎপাবনরা নিজেরা যেহেতু নিরামিষভোজী তাই তারা আমিষ মাংসভক্ষক সারস্বত উপগোষ্ঠীর ব্রাহ্মণদের হীন চোখে দেখে৷ গোয়াতে অবস্থিত সারস্বত ব্রাহ্মণরা আমিষাশী এবং তারা প্রায় সমস্ত ধরনের প্রাপ্ত মাছ ছাড়াও মুরগি পাঁঠার মাংস খেয়ে থাকেন৷ কর্ণাটক রাজ্যের উপকুল বরাবর বসবাসরত সারস্বত ব্রাহ্মণদের মধ্যে গৌড় সারস্বত ব্রাহ্মণরা হলেন মধ্ব বৈষ্ণব এবং মধ্বাচার্যের অনুগামী, অপরদিকে অন্যান্য সারস্বতরা স্মার্ত এবং শঙ্করাচার্যের অনুগামী৷ তারা অধাকাংশই নিরামষাশী৷ কোঙ্কণ অঞ্চলের সারস্বত ব্রাহ্মণদের বেশীর্ভাগই আমিষাশী না বলে মৎস্যভোজী বলা যেতে পারে৷ শুধু তাই নয় উত্তর ভারতের বিভিন্ন অঞ্চলে ছড়িয়ে থাকা সারস্বত ব্রাহ্মণদের মধ্যেও এই মাছ খাওয়ার প্রবণতা অধিক দেখা যায়৷ ===বিবাহ পদ্ধতি=== সারস্বতরা একাধিক আলাদা আলাদা গোষ্ঠীতে বিভক্ত, যারা নিজেদের মধ্যে নিয়ম করে অন্তর্বিবাহ করে না তথা সমজাতির মধ্যে বিবাহ নিয়মবিরুদ্ধ৷ সারস্বত এবং অ-সারস্বত দের মধ্যে বর্তমানে বিবাহর হার বৃদ্ধি পেয়েছে, যদিও সারস্বতরা সাধারণত মৎস্যভোজী এবং কদাচিৎ আনুষ্ঠানিকভাবে মাংস খেয়ে থাকেন আবার অন্যান্য ব্রাহ্মণরা পুরোপুরি নিরামিষাশী৷ ==তথ্যসূত্র== সম্প্রদায়
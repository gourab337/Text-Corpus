'''উদাল''' (), (বৈজ্ঞানিক নাম: '''''Sterculia villosa'''''), (Tamil '''ஓடல் (ōḍal)''') হচ্ছে দক্ষিণ এশিয়ার একটি উদ্ভিদ প্রজাতি। বাংলাদেশের ২০১২ সালের বন্যপ্রাণী (সংরক্ষণ নিরাপত্তা) আইনের তফসিল-৪ অনুযায়ী প্রজাতিটি সংরক্ষিত। ==বর্ণনা== উদাল ২০ মিটার বা ততোধিক উঁচু পত্রমোচী মাথা ছড়ান গাছ। এদের বাকল সাদাটে রঙের। এদের পাতার বোঁটা লম্বা, ফলক বড় পাতা খাঁজকাটা, পাতার প্রশাখার আগায় পাতা ঘনবদ্ধ। এদের নিষ্পত্র শাখার লম্বা, ঝুলন্ত ডাঁটায় অনেকগুলি ফুল হয়, ফুল পুংলিঙ্গ উভয়লিঙ্গ, ফুল ১.৫ সেমি চওড়া। ফুলগুলি হলুদ রঙের, ফুলের ভেতর বেগুনি। এদের ডাঁটায় একসঙ্গে কয়েকটি রোমশ বিদারী শুষ্ক ফল গুচ্ছবদ্ধ, পাকলে গাঢ় লাল। এই গাছের বড় বড় কয়েকটি বীজ থাকে এবং বীজের রং কালো। বাংলাদেশসহ ক্রান্তীয় এশিয়ার প্রজাতি, বাকল থেকে আঁশ পাওয়া যায়। এদের বীজে চাষ করা হয়। ==ব্যবহার== উদাল গাছের কাঠ বাদামি রংয়ের হয়ে থাকে কাঠ সাধারণত নরম হালকা হয়। এই গাছের কাঠ দিয়ে চা বাক্স বানানো হয়। এই গাছের বাকল থেকে এক ধরনের আঁশ পাওয়া যায়, সে আঁশ দিয়ে মোটা রশি তৈরি করা হয়। ==ঔষধিগুণ == এর বাকলের শরবত খেলে শরীর ঠাণ্ডা রাখে। ফুলের বৃন্ত ছেঁচে জলের সঙ্গে চিনি দিয়ে শরবত করে খেলে প্রস্রাবের সমস্যা বাতের ব্যথা দূর হয়। ==আরো দেখুন== বাংলাদেশের সংরক্ষিত উদ্ভিদের তালিকা ==তথ্যসূত্র== ==বহিঃসংযোগ== এশিয়ার উদ্ভিদকুল বিষয়শ্রেণী:ফুল রক্ষিত উদ্ভিদ উদ্ভিদ উদ্ভিদ
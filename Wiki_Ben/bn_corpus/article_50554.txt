'''মুফতি নুরুন্নেসা খাতুন''' ছিলেন বাংলাদেশের একজন লেখিকা, শিক্ষিকা এবং উদ্ভিদবিজ্ঞানী। ==প্রাথমিক জীবন== খাতুন ব্রিটিশ সাম্রাজ্যের সময় আসাম রাজ্যের সিলেট জন্মগ্রহণ করেন। শৈশবকালে তিনি শিলংয়ে কাটিয়েছেন। ১৯৪৭ সালে তিনি সিলেটে চলে আসেন, যে বছর সিলেট পূর্ব বাংলার সাথে যোগদান করে সিলেট গণভোটের মাধ্যমে ভবিষ্যৎ রাষ্ট্র পাকিস্তানের অংশ হতে। সরকারি বালিকা বিদ্যালয় থেকে ১৯৫৩ সালে তিনি ম্যাট্রিক পরীক্ষায় উত্তীর্ণ হন। মুরারিচাঁদ কলেজ থেকে তিনি আইএসসি এবং বিএসসি পাশ করেন।ঢাকা বিশ্ববিদ্যালয় থেকে তিনি ছত্রাকবিজ্ঞান এবং উদ্ভিদ রোগবিজ্ঞানে স্নাতকোত্তর ডিগ্রী লাভ করেন। ==কর্মজীবন== তিনি ঢাকার কায়েদ-ই-আজম কলেজ, এবং সিলেট মহিলা কলেজে স্বল্প পরিসরে পাঠদান করতেন। ১৯৬৭ সালে, তিনি সিলেটের মুরারিচাঁদ কলেজে যোগদান করেন এবং ১৯৬৭ সালে তিনি জগন্নাথ কলেজ (বর্তমান জগন্নাথ বিশ্ববিদ্যালয়) এর সহকারী অধ্যাপিকা হিসেবে নিযুক্ত হন। তিনি উচ্চশিক্ষার জন্য ইংল্যান্ডে যান এবং ১৯৭১ সালে লিভারপুল বিশ্ববিদ্যালয় থেকে স্নাতকোত্তর ডিগ্রী পান। তিনি ইংল্যান্ডের রয়্যাল ন্যাশনাল রোজ সোসাইটির একজন সদস্য হন। তিনি ইডেন মহিলা কলেজেও শিক্ষাদান করেন এবং ১৯৭৩ থেকে ১৯৭৫ পর্যন্ত তিনি বেগম বদরুন্নেসা মহিলা কলেজে পড়ান। ১৯৭৫ সালে তিনি বেগম বদরুন্নেসা মহিলা কলেজের উদ্ভিদ প্রাণিবিদ্যা বিভাগের প্রধান হন, এবং ১৯৮১ পর্যন্ত এই পদে বহাল থাকেন। একই বছর তিনি বাংলাদেশ ন্যাশনাল রোজ সোসাইটি প্রতিষ্ঠা করেন। তিনি বাংলাদেশে গোলাপ ফুলের প্রদর্শনীর আয়োজন করেন এবং দেশব্যাপী ফুলের চাষ প্রতিষ্ঠা করতে সহায়তা করেন। ১৯৯২ সালে তিনি খুলনা মহিলা কলেজে উপাধ্যক্ষ হিসেবে এবং উদ্ভিদবিদ্যার অধ্যাপক হিসেবে যোগ দেন। শারীরিক অসুস্থতার কারণে তিনি একই বছর অবসর গ্রহণ করেন। তিনি বাংলাদেশ বোটানিক্যাল সোসাইটির একজন আজীবন সদস্য ছিলেন। গোলাপ ফুল সম্বন্ধে তিনি একটি বইও লিখেছেন। ==মৃত্যু== ডিসেম্বর ১৯৯৭ সালে নুরুন্নেসা মারা যান। ==তথ্যসূত্র== জন্ম মৃত্যু ঔপন্যাসিক জেলার ব্যক্তি প্রাক্তন শিক্ষার্থী অফ লিভারপুলের প্রাক্তন শিক্ষার্থী শিক্ষক উদ্ভিদবিজ্ঞানী
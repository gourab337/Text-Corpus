'''বার্কলি বারট্রাম ম্যাকগারেল গ্যাসকিন''' (; জন্ম: ২১ মার্চ, ১৯০৮ মৃত্যু: মে, ১৯৭৯) ব্রিটিশ গায়ানার ডেমেরারার জর্জটাউনে জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার প্রশাসক ছিলেন। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৪৮ সালে সংক্ষিপ্ত সময়ের জন্যে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে ব্রিটিশ গায়ানা দলের প্রতিনিধিত্ব করেছেন। দলে তিনি মূলতঃ ডানহাতি মিডিয়াম পেসার হিসেবে খেলতেন। এছাড়াও, নিচেরসারিতে ডানহাতে কার্যকরী ব্যাটিংশৈলী প্রদর্শন করতেন '''বার্কলি গ্যাসকিন'''। == প্রথম-শ্রেণীর ক্রিকেট == ১৯২৮-২৯ মৌসুম থেকে ১৯৫৩-৫৪ মৌসুম পর্যন্ত বারট্রাম গ্যাসকিনের প্রথম-শ্রেণীর খেলোয়াড়ী জীবন চলমান ছিল। ১৯২৯ থেকে ১৯৫৩ সময়কালের পুরোটা সময়ই গায়ানার পক্ষে মিডিয়াম-পেস বোলার নিচেরসারির ব্যাটসম্যান হিসেবে খেলতেন। তন্মধ্যে, ১৯৫০-৫১ মৌসুমে জ্যামাইকার বিপক্ষে ব্যক্তিগত সেরা বোলিং পরিসংখ্যান ৭/৫৮ দাঁড় করান। এছাড়াও, ১৯৫০-৫১ মৌসুম থেকে ১৯৫২-৫৩ মৌসুম পর্যন্ত গায়ানা দলের অধিনায়কের দায়িত্ব পালন করেছেন তিনি। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র টেস্টে অংশগ্রহণ করার সুযোগ পেয়েছিলেন বার্কলি গ্যাসকিন। ২১ জানুয়ারি, ১৯৪৮ তারিখে ব্রিজটাউনে সফরকারী ইংল্যান্ডের বিপক্ষে টেস্ট ক্রিকেটে অভিষেক পর্ব সম্পন্ন হয় তার। ১১ ফেব্রুয়ারি, ১৯৪৮ তারিখে পোর্ট অব স্পেনে একই দলের বিপক্ষে সর্বশেষ টেস্টে অংশগ্রহণ করেন। ১৯৪৭-৪৮ মৌসুমে ইংরেজ দল ওয়েস্ট ইন্ডিজ গমন করে। সফরেই সিরিজের গাবি অ্যালেনের নেতৃত্বাধীন ইংরেজ দলের বিপক্ষে অনুষ্ঠিত সিরিজের দুই টেস্টে তার অংশগ্রহণ ছিল। তবে, খুব কমই স্বীয় প্রতিভার স্বাক্ষর রেখেছিলেন। তখন তার বয়স প্রায় চল্লিশ ছুঁইছুঁই করছিল। ক্রিকেট খেলা থেকে অবসর গ্রহণের পর তিনবার ওয়েস্ট ইন্ডিজ দলকে নিয়ে বিদেশ গমন করেন। তার ব্যবস্থাপনায় ওয়েস্ট ইন্ডিজ দল ১৯৫৮-৫৯ মৌসুমে ভারত পাকিস্তান; ১৯৬৩ সালে ইংল্যান্ড এবং ১৯৬৮-৬৯ মৌসুমে নিউজিল্যান্ড সফরে যায়। দল ব্যবস্থাপকের দায়িত্ব থাকাকালে ভারত-পাকিস্তান সফরে শৃঙ্খলাভঙ্গের কারণে ফাস্ট বোলার রয় গিলক্রিস্টকে দেশে ফেরৎ পাঠিয়েছিলেন। == অবসর == প্রশাসনে অংশগ্রহণ করে স্মরণীয় হয়ে থাকবেন। মৃত্যু পূর্ব-পর্যন্ত গায়ানা ক্রিকেট অ্যাসোসিয়েশনের সভাপতির দায়িত্ব পালন করতেন। গায়ানার পক্ষ থেকে ওয়েস্ট ইন্ডিজ কন্ট্রোল বোর্ডে প্রতিনিধিত্ব করেন। এছাড়াও, ওয়েস্ট ইন্ডিজের দল নির্বাচকমণ্ডলীর ভূমিকায় অবতীর্ণ হয়েছিলেন। গায়ানীয় কর্ম কমিশনে ঊর্ধ্বতন কর্মকর্তা হিসেবে কাজ করেছেন। ব্যক্তিগত জীবনে ধূমপায়ী ছিলেন। মে, ১৯৭৯ তারিখে ৭১ বছর বয়সে গায়ানার ডেমেরারার জর্জটাউনে বার্কলি গ্যাসকিনের দেহাবসান ঘটে। == তথ্যসূত্র == == আরও দেখুন == মরিস ট্রেমলেট রবার্ট ক্রিস্টিয়ানি এভারটন উইকস ওয়েস্ট ইন্ডিয়ান টেস্ট ক্রিকেটারদের তালিকা টেস্ট ক্রিকেট অভিষেকে উইকেট লাভকারী ইংরেজ ক্রিকেটারদের তালিকা == বহিঃসংযোগ == জন্ম মৃত্যু ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার ক্রিকেটার ক্রিকেট প্রশাসক (গায়ানা)
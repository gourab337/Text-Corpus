'''গঙ্গাজলঘাটি বিধানসভা কেন্দ্র''' ভারতের পশ্চিমবঙ্গ রাজ্যের বাঁকুড়া জেলার একটি অধুনালুপ্ত বিধানসভা কেন্দ্র। এটি তফসিলি জাতি প্রার্থীদের জন্য সংরক্ষিত আসন ছিল। এই বিধানসভা কেন্দ্রটি দুর্গাপুর লোকসভা কেন্দ্রের অন্তর্গত ছিল। সীমানা পুনর্নির্ধারণ কমিশনের নির্দেশ অনুসারে, গঙ্গাজলঘাটি বিধানসভা কেন্দ্রটি ২০১১ সালে অবলুপ্ত হয়েছে। গঙ্গাজলঘাটি ব্লকের ভক্তবাঁধ, গঙ্গাজলঘাটি, গোবিন্দধাম, কপিস্তা, নিত্যানন্দপুর পিরাবনি গ্রাম পঞ্চায়েতগুলি এখন বড়জোড়া বিধানসভা কেন্দ্রের অন্তর্গত। বনসুরিয়া, বড়শাল, লছমনপুর লাটিয়াবনি গ্রাম পঞ্চায়েতগুলি শালতোড়া বিধানসভা কেন্দ্রের অন্তর্ভুক্ত হয়েছে। == ফলাফল == === ১৯৭৭-২০০৬ === ২০০৬ সালের বিধানসভা নির্বাচনে সিপিআই(এম)-এর অঙ্গদ বাউড়ি এই কেন্দ্র থেকে তাঁর নিকটতম প্রতিদ্বন্দ্বী তৃণমূল কংগ্রেসের স্বপন বাউড়িকে পরাজিত করে জয়লাভ করেন। ২০০১ সালে সিপিআই(এম)-এর রামচরণ বাউড়ি তৃণমূল কংগ্রেসের স্বপন বাউড়িকে পরাজিত করেছিলেন। সিপিআই(এম) অঙ্গদ বাউড়ি ১৯৯৬ সালে কংগ্রেসের গুইরাম মাজিকে এবং ১৯৯১ সালে কংগ্রেসের ফটিকচন্দ্র মণ্ডলকে পরাজিত করেছিলেন। সিপিআই(এম)-এর নবনী বাউড়ি ১৯৮৭ সালে কংগ্রেসের ফটিকচন্দ্র মণ্ডলকে, ১৯৮২ সালে কংগ্রেসের গুইরাম মাজিকে এবং ১৯৭৭ সালে কংগ্রেসের শক্তিপদ মাজিকে পরাজিত করেছিলেন। === ১৯৫২-১৯৭২ === ১৯৭২ সালে সিপিআই(এম)-এর কালীপদ বাউড়ি, ১৯৬৯ সালে বাংলা কংগ্রেসের নবদুর্গা মণ্ডল, ১৯৬৭ সালে বাংলা কংগ্রেসের জি মাজি, ১৯৬৭ সালে কংগ্রেসের শিশুরাম মণ্ডল এই কেন্দ্র থেকে জয়লাভ করেন। ১৯৫৭ সালের নির্বাচনে গঙ্গাজলঘাটি আসনটি ছিল না। ১৯৫১ সালে স্বাধীন ভারতের প্রথম নির্বাচনে কংগ্রেসের ধীরেন্দ্রনাথ চট্টোপাধ্যায় গঙ্গাজলঘাটি মুক্ত আসন থেকে জয়লাভ করেছিলেন। == পাদটীকা == ---- অধুনালুপ্ত বিধানসভা কেন্দ্র জেলার রাজনীতি
'''মেরি এলিজাবেথ উইনস্টেড''' (ইংরেজিতে: Mary Elizabeth Winstead, জন্ম নভেম্বর ২৮, ১৯৮৪) একজন মার্কিন চলচ্চিত্র অভিনেত্রী। তিনি ''ফাইনাল ডেস্টিনেশন ৩'', ''ব্ল্যাক ক্রিস্টমাস'', ''ডেথ প্রুফ'', ''দ্য থিং'', ''অ্যাব্রাহাম লিঙ্কন: ভ্যাম্পায়ার হান্টার'' ইত্যাদি হরর চলচ্চিত্রে অভিনয়ের জন্য সুপরিচিত। এছাড়া উইনস্টেড ''লিভ ফ্রি অর ডাই হার্ড'', ''এ গুড ডে টু ডাই হার্ড'', ''র‍্যামোনা ফ্লাওয়ারস'' ইত্যাদি দর্শকনন্দিত চলচ্চিত্রেও অভিনয় করেছেন। তিনি ২০১৩ সাল থেকে সঙ্গীত পরিবেশনাও করছেন। ==শৈশবকাল== উইনস্টেড, জেমস রোনাল্ড এবং বেটি লো দম্পতির পাঁচ সন্তানের মধ্যে সবচেয়ে ছোট। তিনি নর্থ ক্যারোলিনার রকি মাউন্টে জন্মগ্রহণ করেন। তার দাদা ছিলেন খ্যাতনামা অভিনেত্রী অ্যাভা গার্ডনারের খালাতো ভাই। উইনস্টেডের বয়স পাঁচ বছর থাকা অবস্থায় তার পরিবার ইউটাহ-তে স্থানান্তরিত হয়। উইনস্টেড পেরুভিয়ান পার্ক এলিমেন্টারি স্কুলে তার শিক্ষাজীবন শুরু করেন। স্কুলে তিনি ভাল ফলাফল করেন। শৈশবকাল থেকেই তিনি নাচ এবং সঙ্গীতে পারদর্শি ছিলেন। তিনি শিকাগোর একটি প্রতিষ্ঠানে নাচের জন্য প্রশিক্ষণ গ্রহণ করেন। কৈশোরে উইনস্টেড একজন পেশাদার নৃত্য শিল্পী হতে চেয়েছিলেন। সেসময় তিনি বিভিন্ন ব্যালেট নৃত্যও পরিবেশন করেন। কিন্তু একসময় তাকে তার শারীরিক উচ্চতার কারণে নৃত্যশিল্পী হবার পথ থেকে সরে আসতে হয়। অত্যধিক লম্বা হবার কারণে তার শরীর ব্যালেট নৃত্যের জন্যে তা অসামঞ্জস্য ছিল। এই উপলব্ধি থেকে উইনস্টেড নৃত্য থেকে নিজেকে সইয়ে নেন এবং অভিনয়ে মনোনিবেশ করেন। এসময় তিনি কৈষোরেই ছিলেন। উইনস্টেড তার বিদ্যালয় জীবনের অধিকাংশ সময় বাসাতেই শিক্ষা গ্রহণ করেছিলেন। ==কর্মজীবন== অভিনয় জীবনের শুরুতে উইনস্টেড ব্রডওয়ে থিয়েটারে যোগ দেন। ব্রডওয়ে থিয়েটারে কিছুদিন কাজের পরে উইনস্টেড ধীরে ধীরে বিভিন্ন টেলিভিশন সিরিজে অভিনয় করতে থাকেন। তিনি এরপর ''টাচড বাই এন অ্যাঞ্জেল'' এবং ''প্রমিজড ল্যান্ড'' চলচ্চিত্রে অতিথি অভিনেত্রীর ভূমিকায় কাজ করেন। এনবিসি অপেরা সিরিজ ''প্যাশন্স''-এ তিনি প্রথমবারের মত মূল কোন চরিত্রে অভিনয় করেন। তিনি সিবিএর চ্যানেলের একটি সিরিজ ''উলফ লেক''-এ ২০০১ থেকে ২০০২ পর্যন্ত অভিনয় করেন। ২০০৪ সালে উইনস্টেড এমটিভির একটি চলচ্চিত্র ''মন্সটার আইল্যান্ডে'' অভিনয় করেন। ২০০৫ সালে ওয়াল্ট ডিজনি পিকচার্স-এর ''স্কাই হাই'' চলচ্চিত্রে একটী গুরুত্বপূর্ণ ভুমিকায় অভিনয় করেন। এই চলচ্চিত্রটি সমালোচকদের এবং দর্শকদের নিকট থেকে জনপ্রিয়তা অর্জন করে। ==ব্যক্তিগত জীবন== উইনস্টেড ব্যক্তিগত জীবনে রিলি স্টার্ন্সের সাথে বিবাহ বন্ধনে আবদ্ধ। রিলি একজন টেলিভিশন অনুষ্ঠান নির্মাতা। তার নিবাস টেক্সাসের অস্টিনে। রিলির সাথে উইনস্টেডের প্রথম দেখা হয় যখন উইনস্টেডের বয়স ১৮ ছিল। তারা ২০১০ সালে বিয়ে করেন। ২০১৪ সালে রিলির প্রথম চলচ্চিত্রে ফল্টস-এ উইনস্টেড অভিনয় করেন। ==তথ্যসূত্র== ==বহিঃসংযোগ== জন্ম ব্যক্তি চলচ্চিত্র অভিনেত্রী সঙ্গীতশিল্পী
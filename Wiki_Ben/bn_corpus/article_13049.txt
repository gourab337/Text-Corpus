ডার্টি হ্যারি চরিত্রে ক্লিন্ট ইস্টউড। এটা সেই বিখ্যাত "Do you feel lucky" দৃশ্য '''ডার্টি হ্যারি''' (ইংরেজি ভাষায়: Dirty Harry) ডন সিজেল পরিচালিত অপরাধ থ্রিলার চলচ্চিত্র। ডার্টি হ্যারি সিরিজের প্রথম ছবি এটা। এর পর এই সিরিজে আরও চারটি ছবি মুক্তি পেয়েছে। স্যান ফ্রান্সিসকো শহরের পুলিশ বিভাগের গোয়েন্দা ইন্সপেক্টর "হ্যারি ক্যালাহান"-কে কেন্দ্র করেই ছবির কাহিনী আবর্তিত হয়েছে। সহকর্মীরা হ্যারিকে ডার্টি হ্যারি নাম দেয়। ছবিগুলোতে ডার্টি হ্যারি চরিত্রে অভিনয় করেছেন ক্লিন্ট ইস্টউড। == চরিত্রসমূহ == ''ক্লিন্ট ইস্টউড'' গোয়েন্দা ইন্সপেক্টর "ডার্টি" হ্যারি ক্যালাহান ''হ্যারি গুয়ার্ডিনো'' লেফটেন্যান্ট ব্রেসলার ''জন ভার্নন'' মেয়র ''অ্যান্ড্রু রবিনসন'' স্কর্পিও (মানসিক বিকারগ্রস্ত খুনী) == জনপ্রিয়তা এবং প্রভাব == ডার্টি হ্যারির চরিত্রের মূল বৈশিষ্ট্য ছিল একগুয়েমি, প্রগতিশীলতা, নৈরাশ্যবাদ এবং আইনের চেয়ে সুবিচারের প্রতি বেশি প্রাধান্য দেয়া। এসব কারণেই সে বসের সাথে মানিয়ে চলতে পারে না। ইস্টউড অভিনীত এই চরিত্র মার্কিন চলচ্চিত্রে আইকনিক হয়ে উঠে এবং একটি নতুন ধারার পুলিশ থ্রিলারের জন্ম দেয়। মুক্তির পরপরই ছবিটি বিপুল জনপ্রিয়তা অর্জন করে। শহরতলির সাধারণ মানুষের মধ্যে অপরাধ প্রবণতা তখন চূড়ান্ত রূপ ধারণ করেছিল। এদিক দিয়ে তৎকালীন অবস্থাকেই তুলে ধরা হয়েছে ছবির মাধ্যমে। মুক্তির পর অবশ্য নিয়ে বিতর্কও হয়েছে। আসামী বন্দিদের উপর পুলিশী নির্যাতন, আগ্নেয়াস্ত্রের ব্যবহার এবং আইন প্রয়োগের ধরন নিয়েই বিতর্কগুলো সৃষ্টি হয়েছিল। ফিলিপাইনের পুলিশ বিভাগের একটি অংশে এই সিনেমার ভিডিওটেপ পুলিশদের প্রশিক্ষণের কাজে ব্যবহার করা হতো। এছাড়া ইতালির কঠোর পুলিশ থ্রিলার চলচ্চিত্রে একটি নতুন ধরনের উপরও ছবির প্রভাব আঝে। এই নতুন ধরনের নাম Poliziotteschi। ৭০-এর দশকে ইতালিতে এই ধরন জনপ্রিয়তা অর্জন করে এবং আমেরিকা ইউরোপের অনেক দেশেই প্রশংসিত হয়। == বহিঃসংযোগ == Harry Callahan fan site Clint Eastwood interview: Dirty Harry Whitman, Mark. 1982. The Films of Clint Eastwood. New York, The Confucian Press. Filming locations in Dirty Harry চলচ্চিত্র চলচ্চিত্র ভাষার চলচ্চিত্র চলচ্চিত্র বিষয়শ্রেণী:ডন সিজেল পরিচালিত চলচ্চিত্র ব্রাদার্সের চলচ্চিত্র বিতর্ক
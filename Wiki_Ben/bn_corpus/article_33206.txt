'''নাসির জাভেদ''' (জন্ম: ২১ জুন, ১৯৬৬) পাঞ্জাবের লাহোরে জন্মগ্রহণকারী পাকিস্তানী বংশোদ্ভূত মার্কিন ক্রিকেটার। মার্কিন যুক্তরাষ্ট্রের ক্রিকেট দলের অন্যতম সদস্য তিনি। দলে তিনি মূলতঃ বোলার হিসেবে দায়িত্ব পালন করেছেন। ডানহাতে ব্যাটিংয়ের পাশাপাশি লেগ ব্রেক গুগলি বলে পারদর্শীতা দেখিয়েছেন। == খেলোয়াড়ী জীবন == ১৯৮৪-৮৫ মৌসুমে লাহোর সিটি’র পক্ষে প্রথম-শ্রেণীর ক্রিকেটে অংশগ্রহণের মাধ্যমে খেলোয়াড়ী জীবনের সূত্রপাত ঘটে তার। এরপর ১৯৮৬-৮৭ মৌসুমে সার্ভিস ইন্ডাস্ট্রিজের পক্ষে খেলেন। পরবর্তীতে তিনি মার্কিন যুক্তরাষ্ট্রে অভিবাসিত হন। ১৯৯৮-৯৯ মৌসুমে জামাইকায় রেড স্ট্রিপ বোলে খেলেন। এরপর ২০০১ সালে কানাডা ২০০২ সালে আর্জেন্টিনায় অনুষ্ঠিত আইসিসি প্রতিযোগিতায় অংশ নেন। এছাড়াও, ২০০৪ সালে আইসিসি ছয়-জাতি চ্যালেঞ্জ প্রতিযোগিতায় খেলেন শিরোপা লাভে দলকে সহায়তা করেন। এরফলে মার্কিন দল ইংল্যান্ডে অনুষ্ঠিত ২০০৪ সালের আইসিসি চ্যাম্পিয়ন্স ট্রফিতে খেলার সুযোগ লাভ করে। মার্কিন দলের পক্ষে দ্বিতীয়বারের মতো একদিনের আন্তর্জাতিকে অংশ নেন। কিন্তু রোজ বোলে অনুষ্ঠিত খেলায় অস্ট্রেলিয়ার কাছে তার দল বিরাট ব্যবধানে পরাভূত হয়। এরপর ২০০৫ সালের আইসিসি ট্রফিতেও মার্কিন দলের পক্ষে খেলেন। == তথ্যসূত্র == == আরও দেখুন == মার্কিন যুক্তরাষ্ট্র জাতীয় ক্রিকেট দল == বহিঃসংযোগ == Cricinfo page on Nasir Javed CricketArchive page on Nasir Javed ক্রিকেটার জন্ম ব্যক্তি যুক্তরাষ্ট্রের একদিনের আন্তর্জাতিক ক্রিকেটার ক্রিকেটার
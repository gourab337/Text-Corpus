'''আলাই নদী''' বাংলাদেশের গাইবান্ধা জেলার একটি নদী। নদীটির দৈর্ঘ্য ৪৪ কিলোমিটার, গড় প্রস্থ ৩৯ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা "পাউবো" কর্তৃক আলাই নদীর প্রদত্ত পরিচিতি নম্বর নদী নং ০৬। ==প্রবাহ== আলাই নদীটি গাইবান্ধা জেলার গাইবান্ধা সদর উপজেলার পৌরসভা এলাকায় প্রবহমান ঘাঘট নদী হতে উৎপত্তি লাভ করেছে। অতঃপর এই নদীর জলধারা একই জেলার গোবিন্দগঞ্জ উপজেলার রাখাল বুরুজ ইউনিয়ন পর্যন্ত প্রবাহিত হয়ে কাটাখালী নদীতে (গাইবান্ধা) নিপতিত হয়েছে। মৌসুমি প্রকৃতির এই নদীতে সারাবছর পানিপ্রবাহ থাকে না। শুকনো মৌসুমের মার্চ-এপ্রিলের দিকে নদীটি পুরোপুরি শুকিয়ে যায়। গাইবান্ধা সদর উপজেলার ঘাঘট আলাই নদীর সংযোগস্থলে স্লুইসগেট নির্মাণ করা হয়েছে এবং এর দ্বারা পানির প্রবাহ নিয়ন্ত্রণ করা হয়। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায় এবং তীরবর্তী অঞ্চলে বন্যা দেখা দেয়। তবে নদীর কোথাও ভাঙনপ্রবণতা পরিলক্ষিত হয় না। == আরও দেখুন == বাংলাদেশের নদীর তালিকা ==তথ্যসূত্র== জেলার নদী সদর উপজেলা উপজেলা উপজেলা উপজেলা
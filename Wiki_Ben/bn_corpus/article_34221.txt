'''দ্বিতীয় আপোল্লোদোতোস''' () একজন ইন্দো-গ্রিক রাজা ছিলেন, যিনি আনুমানিক ৮০ হতে ৬৫ পর্য্যন্ত পাঞ্জাব অঞ্চল শাসন করেন। সিনিয়র মনে করেন যে, তিনি ৮৫ থেকে ৬০ পর্য্যন্ত রাজত্ব করেন। তিনি ইন্দো-সিথিয় শাসক মাউয়েস দ্বারা অধিকৃত ইন্দো-গ্রিক রাজ্যের অধিকাংশ নিজের রাজ্যের অন্তর্গত করতে সক্ষম হন। এবং পরবর্তী কয়েক দশকের জন্য অঞ্চলে ইন্দো-সিথিয় জাতির রাজত্বের অবসান ঘটান। == মুদ্রা == দ্বিতীয় আপোল্লোদোতোসের নামাঙ্কিত দ্বিভাষী মুদ্রাগুলির এক পিঠে গ্রিক লিপিতে ''আপোল্লোদোতোউ বাসিলেওস মেগালোউ সোতেরোস কাই ফিলোপাতোপোস'' () এবং অপর পিঠে খরোষ্ঠী লিপিতে ''ত্রাতারস মহারাজস অপলতস'' কথাটি উৎকীর্ণ রয়েছে। তিনি বেশ কিছু রৌপ্য মুদ্রা প্রচলন করেন, যার এক পিঠে দিয়াদেম পরিহিত নিজের প্রতিকৃতি এবং অপর পিঠে এথেনার চিত্র মুদ্রিত রয়েছে। একটি মুদ্রায় অশ্বারূঢ় একজন রাজার চিত্র রয়েছে, যা মুদ্রাবিদদের মতে মহান আলেকজান্ডারের চিত্র। দ্বিতীয় আপোল্লোদোতোসের ব্রোঞ্জ মুদ্রায় অ্যাপোলোর চিত্র মুদ্রিত রয়েছে। তার বেশ কিছু মুদ্রার গুণমান খুব একটা ভালো নয় বলে অনুমান করা হয়, সেগুলি ভারতীয় ধাতুশিল্পীদের দ্বারা পূর্ব পাঞ্জাব অঞ্চলে তৈরী করা হয়েছিল, যারা গ্রিক শিল্পীদের মতো মুদ্রা নির্মাণে সমান দক্ষ ছিলেন না। দ্বিতীয় আপোল্লোদোতোস ইন্দো-সিথিয় শাসক মাউয়েসের মুদ্রায় নিজের নাম খোদাই করেন। == তথ্যসূত্র == শাসক
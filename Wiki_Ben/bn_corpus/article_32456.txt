'''বীরস্বামী পারমল''' (জন্ম: ১১ আগস্ট, ১৯৮৯) গায়ানার বারবাইস এলাকায় জন্মগ্রহণকারী ওয়েস্ট ইন্ডিজের আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য তিনি। পাশাপাশি ওয়েস্ট ইন্ডিজের আঞ্চলিক ক্রিকেট প্রতিযোগিতায় গায়ানা দলের পক্ষে খেলছেন। দলে তিনি মূলতঃ বোলার হিসেবে দায়িত্ব পালন করে থাকেন। == প্রারম্ভিক জীবন == ২০০২ সাল থেকে ক্লাব ক্রিকেটে আলবিওন কম্যুনিটি সেন্টার ক্রিকেট ক্লাবে খেলছেন। ২০০৬-০৭ মৌসুমে প্রথম-শ্রেণীর চারদিনের আঞ্চলিক প্রতিযোগিতা হিসেবে ক্যারিব বিয়ার সিরিজে গায়ানার প্রতিনিধিত্ব করেন। প্রতিপক্ষ উইন্ডওয়ার্ড আইল্যান্ডসের বিপক্ষে অভিষিক্ত প্রথম-শ্রেণীর ক্রিকেটে চার উইকেট পান তিনি। এছাড়াও, কেএফসি কাপে জামাইকার বিপক্ষে পাঁচ-উইকেট পান। এর দুই বছর পর ২৩.৯৩ গড়ে ৩২ উইকেট নিয়ে সকলের নজর কাড়েন। এছাড়াও, ২০১১-১২ মৌসুমে ২২.০৫ গড়ে ৩৭ উইকেট পান। ২০১২ সালে সফরকারী ভারত দলের বিপক্ষে ওয়েস্ট ইন্ডিজ দলের অধিনায়কত্ব করেন। == খেলোয়াড়ী জীবন == ২০০২ সাল থেকে প্রথম-শ্রেণীর ক্রিকেটে হাতেখড়ি হলেও ১০ বছর পর টেস্টে অংশগ্রহণের সুযোগ পান পারমল। ঘরোয়া ক্রিকেটে দূর্দান্ত ক্রীড়াশৈলী প্রদর্শনের ফলে বাংলাদেশ সফরে সুনীল নারাইনের সাথে দলের দ্বিতীয় স্পিনার হিসেবে দলে অন্তর্ভুক্তি ঘটে। ১৩ নভেম্বর, ২০১২ তারিখে ঢাকার শের-ই-বাংলা জাতীয় স্টেডিয়ামে বাংলাদেশের বিপক্ষে অনুষ্ঠিত ১ম টেস্টে তার অভিষেক ঘটে। টেস্টে তিনি চার উইকেট তুলে নিয়ে ওয়েস্ট ইন্ডিজের ৭৭ রানের জয়ে ভূমিকা রাখেন। একই দলের বিপক্ষে ডিসেম্বর, ২০১২ তারিখে অনুষ্ঠিত ৩য় ওডিআইয়ে তার অভিষেক ঘটেছিল। == তথ্যসূত্র == == আরও দেখুন == সুনীল নারাইন ওয়েস্ট ইন্ডিজ ক্রিকেট দল ২০১২-১৩ ওয়েস্ট ইন্ডিজ ক্রিকেট দলের বাংলাদেশ সফর == বহিঃসংযোগ == ইন্ডিয়ান ক্রিকেটার জন্ম ব্যক্তি ক্রিকেটার ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার আমাজন ওয়ারিয়র্সের ক্রিকেটার
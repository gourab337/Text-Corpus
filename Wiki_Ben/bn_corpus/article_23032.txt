'''তিলাইয়া''' (বৈজ্ঞানিক নাম: ''Castalius rosimon'') লাইসিনিডি (Lycaenidae) পরিবারভুক্ত ছোট প্রজাপতি। সাদা দেহের ওপর অসংখ্য ছোট-বড় কালো ফোঁটার জন্য এর নাম তিলাইয়া। == আকার == তিলাইয়ার প্রসারিত অবস্থায় ডানার মাপ ২৪-৩২ মিলিমিটার হতে পারে। == উপপ্রজাতি == ভারতে প্রাপ্ত তিলাইয়া এর উপপ্রজাতি হল- ''Castalius rosimon rosimon'' Fabricius, 1775 Continental Common Pierrot ''Castalius rosimon alarbus'' Fruhstorfer, 1922 Andaman Common Pierrot == বিস্তার == সাধারণত বনাঞ্চলে এদের দেখা মেলে। দক্ষিণ এশিয়ার বাংলাদেশ ছাড়াও অন্যান্য দেশেও এদের দেখা যায়। উত্তর -পশ্চিমের শুষ্ক অঞ্চল ছাড়া সমগ্র ভারত এছাড়া শ্রীলঙ্কা, পাকিস্তান মায়ানমারে এদের দেখা পাওয়া যায়। == আচরণ == তিলাইয়া বেশ ধীরগতিতে ওড়ে এবং মাটির কাছাকাছি থাকতে পছন্দ করে। পাতা বা ফুলে দীর্ঘক্ষন বসে থাকে। সমুদ্রপৃষ্ঠের ২৫০০ মিটার উঁচুতেও থাকতে পারে। এরা লতাগুল্ম, ঘাস, ছোট বুনো গাছের ফুল পাখির মল থেকে খাবার সংগ্রহ করে। এছাড়াও দুই রকমের কুলগাছ Ziziphus mauritiana এবং Ziziphus rugosa মাটি ঘেঁষা ছোট ছোট ফুলের মধু আহার করে। == বর্ননা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- তিলাইয়ার মুখমণ্ডল সাদা চোখ কালো। সামনের ডানার নিচের দিকটা সাদা এবং তাতে বিভিন্ন আকারের কতগুলো ফোঁটা বা দাগ সুন্দরভাবে সাজানো থাকে। পেছনের ডানার ঠিক মাঝামাঝি কোনো ফোঁটা থাকে না। তবে নিচের প্রান্তে গোড়ার দিকে একটি উজ্জ্বল সবুজ গোলাকার ফোঁটা আছে। এদের পিছনের ডানায় খুব সরু, কালো আর সাদায় মেশানো একটা লেজ থাকে। ওপর দিক থেকে দেখলে ডানার গোড়া ধাতব সবুজ দেখায়। সামনের পেছনের ডানার প্রান্তে মোটা কালো বা কালচে-ধূসর রেখা থাকে; আর তাতে থাকে ছোট সাদা ফোঁটা। পুরুষ স্ত্রী দেখতে একই রকম হয়। == বৈশিষ্ট্য == === ডিম === স্ত্রী প্রজাপতি কচি পাতায় ডিম পাড়ে। প্রতি পাতায় একটি করে ডিম থাকে। তিলাইয়ার ডিম খুব হাল্কা আকাশি বর্নের বা কখনো কখনো হাল্কা সবুজ হয়। ডিমের আকৃতি গোল এবং পুরু চাকতির মতো, মাঝখানটা বাদ দিয়ে সারা গায়ে উঁচু উঁচু গুটি আছে। এরা পাতার নিচে বা পাতার কিনারায় খাঁজে সচরাচর ডিম পাড়ে। === শূককীট === শূককীট গুলি লম্বাটে এবং সবুজ রঙের হয়। দেখতে অনেকটা পুরু চিঁড়ের মতো। দেহখন্ডগুলোর ফাঁকে ফাঁকে আড়াআড়ি কয়েকটা খাঁজ বা হালকা দাগ লক্ষ্য করা যায়। === মূককীট === মূককীট এর রঙ ফ্যাকাসে সবুজ হয়, তার ওপর হালকা খয়েরি বা কালো ফুটকি থাকে। পাতার নীচের পিঠে মূককীট তৈরী হয়। == চিত্রশালা == Image:Mating pair of Castalius rosimon Fabricius, 1775 Common Pierrot WLB DSC তিলাইয়া == তথ্যসূত্র == প্রজাপতি প্রজাপতি প্রাপ্ত লাইসিনিডি গোত্রের প্রজাপতি প্রাপ্ত লাইসিনিডি গোত্রের প্রজাপতি
'''জিয়াউর রহমান জিয়া''' (জন্ম: জুলাই ৭, ১৯৭৫) একজন বাংলাদেশী সংগীতজ্ঞ, বেজিস্ট, গীতিকার, সুরকার, গায়ক স্থপতি যিনি মুলত স্বাধীন বাংলা ব্যান্ড সংগীত দল শিরোনামহীনের প্রতিষ্ঠাতা প্রধান সদস্য হিসেবে বিশ্বব্যাপী পরিচিত। তবে তিনি তরুন সংগীতপ্রেমীদের কাছে '''''জিয়া''''' নামেই সর্বাধিক পরিচিত। ==ব্যক্তিগত জীবন== জিয়ার জন্ম জানুয়ারি ৭, ১৯৭৫ সালে ঢাকার হলি ফ্যামিলি হাসপাতালে জন্ম এবং বেড়ে উঠা ঢাকার নবাবপুরে। তার পিতার নাম আব্দুর রহমান এবং মায়ের নাম মুর্শিদা রহমান। জিয়া সেন্ট গ্রেগরি স্কুল থেকে মাধ্যমিক, নটর ডেম কলেজ থেকে উচ্চ মাধ্যমিক এবং বাংলাদেশ প্রকৌশল বিশ্ববিদ্যালয় হতে স্থাপত্য বিষয়ে স্নাতক সম্পন্ন করেন। জিয়ার স্ত্রীর নাম ''জলি আহমেদ'', তাদের একমাত্র কন্যা হলেন ''সারিকা রেশ রহমান''। ==সংগীত জীবন== সঙ্গীতের প্রতি জিয়ার ভালোবাসা তৈরি হয় শৈশবে। কলেজ জীবনে তিনি মেটাল সঙ্গীতের একজন হার্ডকোর ফ্যান হয়ে ওঠেন এবং জনপ্রিয় ব্যান্ড মিউজিক অ্যালবাম, ভিডিও, ভিডিও লেসন সংগ্রহ করতেন। ৯০এর দশকের শুরুর দিকে তিনি গান লেখা সুর করা শুরু করেন এবং ১৯৯২ সালে ''থ্রাশ হোল্ড'' নামে থ্রাশ মেটাল ঘরণার একটি ব্যান্ড দল গড়ে তোলেন যা বেশকিছু স্টেজশোতে অংশগ্রহণ করেছিল। জিয়ার মতে, '' ওই সময়ে আমারা অফ-ট্র্যাকের সংগীত চর্চা করতাম যা সে সময়ের থেকেও ছিল আধুনিক ।'' ১৯৯৬ সালে জিয়া তার বন্ধু জুয়েল এবং বুলবুলকে নিয়ে প্রতিষ্ঠা করেন শিরোনামহীন এবং তুহিন যুক্ত হন ২০০০ সালের শেষের দিকে। ঢাকা টি,এস,সি এবং বুয়েটে নিয়মিত গান আর আড্ডার মাঝে ''২য় বেনসন এ্যান্ড হেজেস'' তারকা অনুসন্ধান প্রোগ্রামে অংশগ্রহণ এবং সমালোচকদের প্রশংসা আর নিকটস্থদের উৎসাহে শিরোনামহীন ২০০৪ সালে তাদের প্রথম অ্যালবাম ''জাহাজী'' প্রকাশ করে। এরপর প্রকাশিত হয় ''ইচ্ছেঘুড়ি, বন্ধ জানালা শিরোনামহীন রবীন্দ্রনাথ এবং শিরোনামহীন শিরোনামহীন'' যথাক্রমে ২০০৬, ২০০৯, ২০১০ এবং ২০১৩ সালে। ==কাজ== ===ব্যান্ড এ্যালবাম=== ''জাহাজী'' (২০০৪) ''ইচ্ছে ঘুড়ি'' (২০০৬) ''বন্ধ জানালা'' (২০০৯) ''শিরোনামহীন রবীন্দ্রনাথ'' (২০১০) ''শিরোনামহীন শিরোনামহীন'' (২০১৩) ===মিশ্র এ্যালবাম=== ''নিয়ন আলো স্বাগতম'' (২০০৭) ''স্বপ্নচূড়া ২'' (২০০৬) ''স্বপ্নচূড়া ৩'' (২০০৭) ''বন্ধুতা'' (২০০৮) ''রক ১০১'' (২০০৮) ''রক ২০২'' (২০০৯) ''জয়োধ্বনি'' (২০১১) ''গর্জে উঠো বাংলাদেশ'' (২০১১) ===গ্রন্থ=== ২০১৯ সালে অমর একুশে গ্রন্থমেলায় ‘নির্বাচিত গানকবিতা’ নামে জিয়া একটি কবিতার বই প্রকাশ করেন। ==তথ্যসূত্র== ==বহিঃসংযোগ== জন্ম ব্যক্তি ব্যক্তি প্রকৌশল প্রাক্তন শিক্ষার্থী
'''লন্ডন স্কুল অফ ইকোনমিক্স এন্ড পলিটিক্যাল সায়েন্স''', যা সংক্ষেপে '''লন্ডন স্কুল অফ ইকোনমিক্স''' বা '''এল এস ই''' (ইং:LSE) নামে সমধিক পরিচিত একটি উচ্চ মানের শিক্ষা প্রতিষ্ঠান। লন্ডন শহরের কেন্দ্রে অবস্থিত এই প্রতিষ্ঠানটি ইউনিভার্সিটি অব লন্ডন-এর সঙ্গে সম্পৃক্ত। অর্থনীতি রাষ্ট্রবিজ্ঞান শিক্ষা গবেষণার জন্য জন্য পৃথিবীতে উঁচু মানের যে কয়েকটি প্রতিষ্ঠান আছে লন্ডন স্কুল অফ ইকোনমিক্স তার মধ্যে অন্যতম। তবে দুটি বিষয় ছাড়াও বর্তমানে সমাজবিজ্ঞানের নানা বিষয় এবং আরো অনেক বিষয় এই প্রতিষ্ঠানে পড়ানো হয়ে থাকে। ১৮৯৫ খ্রিষ্টাব্দে ফ্যাবিয়ান সোসাইটির কয়েকজন সদস্যের উদ্যোগে এল এস প্রতিষ্ঠিতি ছিল। ১৯০০ খ্রিষ্টাব্দে এটি ইউনিভার্সিটি অব লন্ডন-এর অঙ্গপ্রতিষ্ঠান হিসাবে স্বীকৃতি লাভ করে এবং সর্বপ্রথম ১৯০২ খ্রিষ্টাব্দে প্রতিষ্ঠান থেকে ডিগ্রী প্রদান করা হয়েছিল। এর গ্রন্থাগারটি ব্রিটিশ লাইব্রেরি অব পলিটিক্যাল এন্ড ইকোনমিক সায়েন্স, সংক্ষেপে বিএলপিইস (BLPES) নামে আখ্যায়িত। বর্তমানে শিক্ষক সংখ্যা ১,৩০৩ এবং ছাত্র-ছাত্রী সংখ্যা ৮,৮১০। == সাধারণ্যের বক্তৃতা == এলএসই সর্বসাধারণের বক্তৃতাপর্ব আয়োজনের জন্য বিখ্যাত। বক্তৃতামালা এলএসই ইভেন্টস্ কার্যালয় কর্তৃক পরিচালিত হয়। প্রধানতঃ ছাত্র, সাবেক শিক্ষার্থী এবং সাধারণ গণ্যমান্য ব্যক্তিবর্গ এতে অংশগ্রহণ করে থাকেন। পাশাপাশি শীর্ষস্থানীয় শিক্ষার্থী ভাষ্যকার, বক্তাসহ বিখ্যাত জাতীয় এবং আন্তর্জাতিক খ্যাতিসম্পন্ন ব্যক্তিত্ব হিসেবে রাষ্ট্রদূত, প্রধান নির্বাহী, সংসদ সদস্য রাষ্ট্রপ্রধানগণ নিয়মিতভাবে অংশ নেন। সাম্প্রতিককালে বক্তৃতামালায় বিখ্যাত ব্যক্তিত্ব হিসেবে কফি আনান, হিলারী বেন, বেন বার্নানকে, টনি ব্লেয়ার, হ্যাজেল ব্লিয়ার্স, চেরী বুথ, গর্ডন ব্রাউন, ডেভিড কেমেরুন, নোয়াম চমস্কি, বিল ক্লিনটন, আলিস্টের ডার্লিং, নিয়াল ফার্গুসন, জোসকা ফিশার, ভিসেন্ট ফক্স, মিল্টন ফ্রিডম্যান, মুয়াম্মার আল-গাদ্দাফী, জন লুইস গাদ্দিস, এলান গ্রীনপ্যান, উইল হাটন, রিচার্ড ল্যাম্বার্ট, জেন লেহম্যান, লী সিয়েন লুং, জন মেজর, নেলসন মান্ডেলা, ম্যারি ম্যাকালিজ, দিমিত্রি মেদভেদেভ, জন এটা মিলস্, জর্জ অসবর্ন, রবার্ট পেস্টন, সেবাস্তিয়ান পিনেরা, কেভিন রুড, জেফ্রে সাচ, গার্হার্ড স্রোয়েডার, কার্লোস মেসা, লুইজ ইনাসিও লুলা ডা সিলভা, কস্তাস সিমিটিটস, জর্জ সোরোস, লর্ড স্টার্ন, জ্যাক স্ট্র, মার্গারেট থ্যাচার, আর্চবিশপ ডেসমন্ড টুটু এবং রোয়ান উইলিয়ামস প্রমূখ অংশগ্রহণ করেছেন। == তথ্যসূত্র == == বহিঃসংযোগ == লন্ডন স্কুল অফ ইকোনমিক্স-এর তথ্যতীর্থ LSE Students' Union LSE student lists LSE military Memorandum about the School by William Beveridge, 1935 Catalogue of School minute books, 1894– Lord Woolf's Inquiry into the LSE and Libya, March, 2011. Make submission. 2011 Dahrendorf Symposium Changing the Debate on Europe Moving Beyond Conventional Wisdoms 2011 Dahrendorf Symposium Blog শিক্ষা শিক্ষা গ্রুপ প্রতিষ্ঠিত শিক্ষা প্রতিষ্ঠান ইংল্যান্ডে প্রতিষ্ঠান
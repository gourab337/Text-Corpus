'''মোহাম্মদ আব্বাস''' (; জন্ম: ১০ মার্চ, ১৯৯০) পাঞ্জাবের সিয়ালকোটে জন্মগ্রহণকারী প্রথিতযশা পাকিস্তানী আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য তিনি। ঘরোয়া প্রথম-শ্রেণীর পাকিস্তানী ক্রিকেটে খান রিসার্চ ল্যাবরেটরিজের প্রতিনিধিত্ব করছেন। প্রথম-শ্রেণীর ইংরেজ কাউন্টি ক্রিকেটে পক্ষে খেলছেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলছেন। এছাড়াও, নিচেরসারিতে ডানহাতে ব্যাটিং করে থাকেন তিনি। == ঘরোয়া ক্রিকেট == সামব্রিয়ালের কাছাকাছি জাতেকি নামীয় ছোট্ট গ্রামে মোহাম্মদ আব্বাসের জন্ম। প্রথম-শ্রেণীর ক্রিকেটে প্রবেশের পূর্বে চামড়ার কারখানা পরবর্তীতে সিয়ালকোটের আইনী প্রতিষ্ঠানে সহযোগী হিসেবে কাজ করতেন। ২০১৫-১৬ মৌসুমে কায়েদ-ই-আজম ট্রফি প্রতিযোগিতায় অংশ নেন। প্রতিযোগিতায় সর্বমোট ৬১ উইকেট দখল করেন তিনি। ২০১৬-১৭ মৌসুমের পরবর্তী প্রতিযোগিতায় ৭১ উইকেট নিয়ে শীর্ষস্থানীয় উইকেট শিকারীতে পরিণত হন। ২০১৭-১৮ মৌসুমে সুই নর্দার্ন গ্যাস পাইপলাইন্স লিমিটেডের পক্ষে খেলেন। মৌসুমে কায়েদ-ই-আজম ট্রফিতে সাত খেলায় অংশ নিয়ে ৩৭ উইকেট পান। জানুয়ারি, ২০১৮ সালে ইংল্যান্ডের কাউন্টি চ্যাম্পিয়নশীপে লিচেস্টারশায়ার ক্লাবের পক্ষে খেলার জন্যে চুক্তিবদ্ধ হন। == আন্তর্জাতিক ক্রিকেট == এপ্রিল, ২০১৭ সালে পাকিস্তানের টেস্ট দলের সদস্য হন। ২০১৬-১৭ মৌসুমে ওয়েস্ট ইন্ডিজ গমন করেন মোহাম্মদ আব্বাস। ২১ এপ্রিল, ২০১৭ তারিখে সাবিনা পার্কে স্বাগতিক ওয়েস্ট ইন্ডিজের বিপক্ষে টেস্ট ক্রিকেটে অভিষেক ঘটে তার। নিজস্ব দ্বিতীয় বলেই ক্রেগ ব্রেদওয়েটকে আউট করেন। খেলায় তিনি তিন উইকেট পেয়েছিলেন। সিরিজের তৃতীয় টেস্টে প্রথমবারের মতো পাঁচ উইকেট লাভের কৃতিত্ব প্রদর্শন করেন। ২০১৮ সালে ইংল্যান্ড গমন করেন। মে জুন মাসে অনুষ্ঠিত দুই টেস্টের সিরিজ দশ উইকেট পান। প্লেয়ার অব দ্য সিরিজ মনোনীত হন তিনি। অক্টোবর, ২০১৮ সালে সংযুক্ত আরব আমিরাতে অস্ট্রেলিয়ার বিপক্ষে খেলার জন্যে মনোনীত হন। নিজস্ব দশম টেস্টেই ৫০তম উইকেটের সন্ধান পান তিনি। এরফলে, দ্রুততম সময়ে পাকিস্তানের পক্ষে যৌথভাবে ফাস্ট বোলার হিসেবে কৃতিত্ব দেখান। সিরিজের সর্বশেষ টেস্টের উভয় ইনিংসে পাঁচ উইকেট তুলে নিয়ে খেলায় প্রথমবারের মতো দশ উইকেট পান। এরফলে, সংযুক্ত আরব আমিরাতে প্রথম পেস বোলার হিসেবে কৃতিত্ব প্রদর্শনে স্বীয় সক্ষমতা দেখান। মার্চ, ২০১৯ সালে সংযুক্ত আরব আমিরাতে অস্ট্রেলিয়ার বিপক্ষে ওডিআই সিরিজ খেলার জন্যে তাকে মনোনয়ন দেয়া হয়। == সম্মাননা == আগস্ট, ২০১৮ সালে পাকিস্তান ক্রিকেট বোর্ডের (পিসিবি) আওতায় ২০১৮-১৯ মৌসুমের জন্যে তেত্রিশজন খেলোয়াড়ের অন্যতম হিসেবে তিনি কেন্দ্রীয় চুক্তির আওতায় আসেন। আগস্ট, ২০১৮ সালে পিসিবি’র বর্ষসেরা টেস্ট খেলোয়াড়ের মর্যাদা লাভ করেন। ২০১৮ সালে আন্তর্জাতিক ক্রিকেট কাউন্সিল কর্তৃক পুরুষদের ক্রিকেটে সেরা পাঁচজন ক্রিকেটারের একজনরূপে মনোনীত হন। == তথ্যসূত্র == == আরও দেখুন == জহির আব্বাস টেস্ট ক্রিকেট আইসিসি প্লেয়ার র‌্যাঙ্কিং আইসিসি টেস্ট চ্যাম্পিয়নশীপ পাকিস্তান জাতীয় ক্রিকেট দল == বহিঃসংযোগ == জন্ম ব্যক্তি বিষয়শ্রেণী:খান রিসার্চ ল্যাবরেটরিজের ক্রিকেটার ক্রিকেটার টেস্ট ক্রিকেটার টেলিভিশনের ক্রিকেটার এরিয়াজের ক্রিকেটার সুলতান্সের ক্রিকেটার ক্রিকেটার ক্রিকেটার স্ট্যালিয়ন্সের ক্রিকেটার থেকে আগত ক্রিকেটার বিষয়শ্রেণী:সুই নর্দার্ন গ্যাস পাইপ লাইন্স লিমিটেডের ক্রিকেটার
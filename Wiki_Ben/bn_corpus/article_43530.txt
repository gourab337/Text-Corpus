'''জন উইলিয়াম হার্ন''' (; জন্ম: ১১ ফেব্রুয়ারি, ১৮৯১ মৃত্যু: ১৪ সেপ্টেম্বর, ১৯৬৫) হিলিংডন এলাকায় জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর কাউন্টি ক্রিকেটে মিডলসেক্সের প্রতিনিধিত্ব করতেন। দলে তিনি মূলতঃ লেগ স্পিনার ছিলেন। এছাড়াও, ডানহাতে দক্ষতার সাথে ব্যাটিংয়ে পারদর্শিতা দেখিয়েছেন '''জে. ডব্লিউ. হার্ন'''। ১৯১১ থেকে ১৯২৬ সময়কালে ইংল্যান্ড দলের পক্ষে আন্তর্জাতিক ক্রিকেটে অংশ নিয়েছেন তিনি। == প্রারম্ভিক জীবন == ১১ ফেব্রুয়ারি, ১৮৯১ তারিখে হিলিংডন এলাকায় হার্নের জন্ম। বিখ্যাত ক্রিকেটার জে. টি. হার্ন সম্পর্কে তার দূরসম্পর্কীয় আত্মীয়। কিশোর অবস্থাতেই স্থানীয় খেলাগুলোয় ব্যাপক সফলতা পান। ফলশ্রুতিতে ১৯০৯ সালে অষ্টাদশ জন্মদিনের পরপরই মিডলসেক্সের পক্ষ যুক্ত হন। তার তীক্ষ্ণ স্পিনে শুরুতেই সাফল্য আসে। ফ্রাঙ্ক টারেন্টের পর বোলিং গড়ে দ্বিতীয় অবস্থানে ছিলেন। কিন্তু, ১৯১০ সালে এসেক্সের বিপক্ষে ২৫ বলে রান দিয়ে উইকেট নিয়ে চূড়ান্ত সফলতা পান। বছর মিডলসেক্সের পক্ষে দুইটি শতকও হাঁকান তিনি। লর্ডসে এসেক্সের বিপক্ষে ৬/১৭ সারের বিপক্ষে ৯/৪০ পান। সর্বমোট ১০২ উইকেটসহ ৪২.৮১ গড়ে ১৬২৭ রান তোলেন। ১৯০৯ থেকে ১৯৩৫ সময়কালে মিডলসেক্সের অন্যতম সদস্য ছিলেন। ডানহাতি ব্যাটসম্যান হিসেবে সুদক্ষ ছিলেন তিনি। আগ্রাসী ব্যাটসম্যান না হলেও সেরা বোলারদের বিপক্ষে পর্যাপ্ত রেটে রান সংগ্রহ করতেন। সোজা ফাঁকা স্থানে বল ফেলায়ও প্রভুত্ব দেখিয়েছেন। খুবই স্বল্প দূরত্ব নিয়ে লেগ স্পিন বোলিং করতেন। তাস্বত্ত্বেও পর্যাপ্ত গতিসঞ্চারের মাধ্যমে প্রায় মিডিয়াম পেসের পর্যায়ে নিয়ে যেতেন তিনি তার বোলিংকে। == টেস্ট ক্রিকেট == ১৯১১-১২ মৌসুমে শক্তিশালী ইংল্যান্ড দলের অন্যতম সদস্যরূপে অস্ট্রেলিয়া সফরে যান। তিনি সিরিজের সবগুলো টেস্টে অংশ নেন। কিন্তু অস্ট্রেলীয় পিচে বোলার হিসেবে তিনি তেমন সফলতা পাননি। ১৯২০-২১ ১৯২৪-২৫ মৌসুমেও একই অবস্থায় থাকেন। ব্যাটসম্যান হিসেবে প্রথম দুই টেস্টে বেশ ভালো করেন। তন্মধ্যে, মেলবোর্ন ক্রিকেট গ্রাউন্ডে ১১৪ রানের একমাত্র শতক পান। পরবর্তী বছরগুলোয় হার্ন অল-রাউন্ডার হিসেবে পরিচিত হতে থাকেন। ফ্রাঙ্ক টারেন্টের সাথে স্মরণীয় জুটি গড়েন যা কেবলমাত্র জর্জ হার্বার্ট হার্স্ট উইলফ্রেড রোডসের সাথে তুলনা করা যেতে পারে। তাস্বত্ত্বেও ১৯১২ সালে তার সুযোগ সীমিত হয়ে যায়। পরের দুই বছর মৌসুম প্রতি ২০০০ রান ১০০ উইকেট নেন। ফলশ্রুতিতে, ১৯১৩-১৪ মৌসুমে দক্ষিণ আফ্রিকা সফরে যান। অস্ট্রেলিয়ার পিচের তুলনায় বেশ সাফল্য পান। তাস্বত্ত্বেও এস.এফ. বার্নসের সাথে খুব কমই বোলিং জুটি গড়তে পেরেছেন। == সম্মাননা == ১৯১২ সালে উইজডেন কর্তৃক বর্ষসেরা ক্রিকেটার মনোনীত হন তিনি। ১৯২৯ সালে লেটনে এসেক্সের বিপক্ষে অপরাজিত ২৮৫* রান তোলেন। ১৯৩৩ সালে চেস্টারফিল্ডে ৯/৬১ পান যা তার খেলোয়াড়ী জীবনের সেরা বোলিং পরিসংখ্যান ছিল। সময়ে থেকেই হার্ন তার ব্যাটিং শক্তিমত্তার পাশাপাশি বোলিংয়েও তেমন দক্ষতা প্রদর্শন করতে পারেননি। বছরের শেষে মিডলসেক্স থেকে চলে আসেন। ১৯৪৯ সালে এমসিসি’র আজীবন সদস্য মনোনীত হন। ১৪ সেপ্টেম্বর, ১৯৬৫ তারিখে ৭৪ বছর বয়সে পশ্চিম ড্রেটন এলাকায় তার দেহাবসান ঘটে। == তথ্যসূত্র == == আরও দেখুন == ফ্রাঙ্ক ওলি জে. টি. হার্ন উইলফ্রেড রোডস উইজডেন বর্ষসেরা ক্রিকেটার টেস্ট ক্রিকেট অভিষেকে দুইবার উইকেট লাভকারী ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বর্ষসেরা ক্রিকেটার ক্রিকেটার ক্রিকেটার ক্রিকেট ক্লাবের ক্রিকেটার
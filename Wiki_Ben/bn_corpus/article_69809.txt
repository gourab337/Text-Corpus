'''ফরিদকোট জেলা''' ভারতের পাঞ্জাব রাজ্যের ২২ টি জেলার মধ্যে একটি জেলা। ফরিদকোট শহর জেলা সদরদপ্তর বা রাজধানী। ফরিদকোট জেলা পূর্ববর্তী ফিরোজপুর বিভাগের অংশ ছিল। কিন্তু ১৯৯৬ সালে ফরিদকোট, ভাটিণ্ডা এবং মানসা জেলা নিয়ে ফরিদকোট বিভাগ প্রতিষ্ঠিত হয়, যার সদরদপ্তর ফরিদকোট শহরে অবস্থিত। == নামকরণ == ফরিদকোট জেলার নামকরণ জেলার সদরদপ্তর বা রাজধানী ফরিদকোট থেকে করা হয়েছে। ফরিদকোট নাম করণ করা হয়েছে মুসলমান সুফিসাধক বাবা ফরিদের সম্মানে। ফরিদকোট শহরটি ১৩শ শতাব্দীর সময়ে রাজস্থানের ভাটনারের ভাট্টি প্রধান রাই মুঞ্জের পৌত্র রাজা মোকলসি কর্তৃক মোকালহার হিসাবে প্রতিষ্ঠিত হয়েছিল। একটি জনপ্রিয় লোককাহিনী অনুসারে, বাবা ফরিদ শহরে দর্শন (প্রবেশ) করার পরে রাজা মোকলহর নাম বদলে ফরিদকোট রাখেন। এটি মোকালসির ছেলে জয়েরি এবং ওয়াইসরির রাজত্বকালে রাজধানী ছিল। == ইতিহাস == স্বাধীনতার পূর্বে জেলার একটি বড় অংশ ফরিদকোটের মহারাজার অধীনে ছিল এবং পরবর্তীকালে ১৯৪৮ সালে এটি পাতিয়ালা পূর্ব পাঞ্জাব স্টেটস ইউনিয়নের একটি অংশে পরিণত হয়েছিল। ১৯৭২ সালের আগস্ট ভাটিণ্ডা জেলার ফরিদকোট তফসিল এবং ফিরোজপুর জেলার মোগা মুকসার তফসিল নিয়ে ফরিদকোট জেলা গঠিত হয়। পর্বতীতে ১৯৯৫ সালের নভেম্বরে জেলার মোগা মুকসার তফসিল দুটিকে দুটি পৃথক জেলায় উন্নীত করা হয়। == ভূগোল == ফরিদকোট জেলা ৩০৪০১৪ উত্তর অক্ষাংশ এবং ৭৪৪৫৩৬ পূর্ব দ্রাঘিমাংশে অবস্থিত। এর উত্তর পশ্চিমে ফিরোজপুর জেলা, দক্ষিণ পশ্চিমে মুক্তসার জেলা, দক্ষিণে ভাটিণ্ডা জেলা, পশ্চিমে মোগা জেলা অবস্থিত। এর মোট আয়তন ১৪৬৯ বর্গকিলোমিটার। ফরিদকোট জেলায় ফরিদকোট, কোটকপুরা, জয়তু ৩টি বড় শহর রয়েছে। ফরিদকোট এলাকায় ৭টিরও বেশি নগরাঞ্চল রয়েছে, উল্লেখযোগ্য নগর সমুহ হল বাজাখানা, পাঁচগড়াইন কলান, দীপ সিং ওয়াল, গোলেওয়ালা, ঝোক সরকার, দোড, ঘুগিয়ানা, সাদিক, চাঁদ ভান ইত্যাদি। ফরিদকোট প্রিমিয়ার প্রধান কেন্দ্রস্থল। উত্তর ভারতের একমাত্র মেডিকেল এখানে অবস্থিত, যা বাবা ফরিদের নামানুসারে নামকরণ করা হয়েছে। == জনসংখ্যা == ২০১১ সালের ভারতীয় জনগণনা অনুসারে ফরিদকোট জেলার জনসংখ্যা ৬১৮,০০৮ জন, যা সলোমন দ্বীপপুঞ্জের মোট জনসংখ্যার সমান বা মার্কিন যুক্তরাষ্ট্রের ভারমন্ট রাজ্যের জনসংখ্যার সমান। এটি ভারতের মোট ৬৪০ এর মধ্যে ৫১৯ তম জনবহুল জেলা। জেলাটির বর্গকিলোমিটারে জনসংখ্যার ঘনত্ব প্রতি বর্গ কিলোমিটারে ৪২৪ জন বা প্রতি বর্গ মাইলে ১,১০০ জন বাসিন্দা রয়েছে। ২০০১-২০১১ এর দশকে জেলার জনসংখ্যা বৃদ্ধির হার ছিল ১২.১৮%। ফরিদকোটে প্রতি ১০০০ জন পুরুষের বিপরীতে ৮৮৯ জন মহিলা রয়েছে এবং জেলার গড় সাক্ষরতার হার ৭০.৬% যা জাতীয় স্বাক্ষরতা চেয়ে কম। ==তথ্যসূত্র== জেলা (ভারত) জেলা
প্রণীত কাউরের বাসস্থান, নতুন মতি বাগ প্রাসাদ, পাতিয়ালা। '''প্রণীত কাউর''' (জন্ম অক্টোবর ১৯৪৪) হলেন একজন ভারতীয় রাজনীতিবিদ যিনি ২০০৯ থেকে ২০১৪ খ্রিষ্টাব্দ পর্যন্ত ভারতের পররাষ্ট্র মন্ত্রণালয়ের রাষ্ট্রমন্ত্রী হিসেবে দায়িত্ব পালন করেছিলেন। তিনি বর্তমানে পাঞ্জাবের ২৬তম মুখ্যমন্ত্রী অমরেন্দ্র সিংয়ের স্ত্রী। তিনি কংগ্রেস পার্টিতে যোগ দেন, যে দলের সঙ্গে তার স্বামীও আছেন, এবং পাতিয়ালা নির্বাচনী এলাকা থেকে বারবার সংসদীয় নির্বাচনে অংশ নেন। তিনি ১৯৯৯ ২০০৪ এবং ২০০৯ খ্রিষ্টাব্দের নির্বাচনে জয়ী হন, কিন্তু ২০১৪ খ্রিস্টাব্দের নির্বাচনে তার আসন হারিয়েছেন। == পশ্চাৎপট এবং ব্যক্তিগত জীবন == প্রণীত কাউরর ভারতের শিমলায় জন্মগ্রহণ করেন। তিনি ভারতীয় সিভিল সার্ভিসের একজন কর্মকর্তা সর্দার জ্ঞান সিং কালন এবং সতিন্দর কাউরের কন্যা। ১৯৩৭ খ্রিষ্টাব্দে জ্ঞান সিং কালন ভারতীয় সিভিল সার্ভিসে প্রবেশ করেন, যখন ভারতীয়দের কাছে এই অভিজাত প্রশাসনিক সার্ভিসে প্রবেশের অনুমোদন অত্যন্ত বিরল ছিল। ১৯৬০ খ্রিষ্টাব্দের দশকে পাঞ্জাবের মুখ্য সচিবসহ অনেক সিনিয়র পদের দায়িত্ব তিনি পালন করেছিলেন। ২০০২ খ্রিষ্টাব্দের ডিসেম্বরে তার জীবনাবসান হয়। প্রণীত কাউরের এক ভাই, হিম্মত সিং কালন, যিনি জাতিসংঘের পক্ষে কাজ করেন এবং একজন বোন, গীতিন্দর কাউর, যিনি রাজনীতিবিদ সাবেক আইপিএস কর্মকর্তা সিমরনজিৎ সিং মানের সঙ্গে বিবাহ বন্ধনে আবদ্ধ হন। প্রণীত কাউর সেন্ট বেডের কলেজ, শিমলায় পড়াশোনা করেন এবং দ্য কনভেন্ট অফ যেশাস অ্যান্ড মেরি, শিমলা থেকে স্নাতক হয়েছিলেন। ১৯৬৪ খ্রিষ্টাব্দে প্রণীত কাউর এবং ক্যাপ্টেন অমরিন্দর সিং ভারতীয় ঐতিহ্য মেনে মাতাপিতার পছন্দ অনুযায়ী বিবাহ বন্ধনে আবদ্ধ হন। তার স্বামী হচ্ছেন পূর্বতন রাজকীয় রাজ্য পাঞ্জাবের পাতিয়ালার মহারাজা খেতাবী সন্তান এবং উত্তরাধিকারী। বিয়ের সময় অমরিন্দর সিং ভারতীয় সেনাবাহিনীর একজন অফিসার ছিলেন, ১৯৭৪ খ্রিষ্টাব্দে তিনি পাতিয়ালার খেতাবী মহারাজা হিসেবে তার পিতার স্থলাভিষিক্ত হয়েছিলেন, যার ফলে প্রণীত কাউর পাতিয়ালার মহারানি হন। সেনাবাহিনী থেকে পদত্যাগের পর অমরিন্দর সিং তার পিতার পদাঙ্ক অনুসরণ করেন এবং রাজনীতিতে প্রবেশ করেন, যেখানে তিনি খুবই সফল হয়েছেন। তিনি ১৯৮০ খ্রিষ্টাব্দে পাতিয়ালা নির্বাচন ক্ষেত্র থেকে সংসদে নির্বাচিত হয়েছিলেন; এবং ১৯৮৫, ১৯৯২ এবং ২০০২ খ্রিষ্টাব্দে পাঞ্জাব রাজ্য বিধানসভায় নির্বাচিত হয়ে বহু বছর ধরে রাজ্য সরকারের মন্ত্রী হিসেবে কাজ করেছেন। ২০০২ খ্রিষ্টাব্দে তিনি প্রথম বারের জন্যে পাঞ্জাবের মুখ্যমন্ত্রী হিসেবে দায়িত্বপ্রাপ্ত হন এবং ২০০৭ পর্যন্ত পূর্ণ মেয়াদ কাজ করেন। ২০১৭ খ্রিষ্টাব্দের মার্চে রাজ্য বিধানসভার নির্বাচনে পুনরায় কংগ্রেস দলের বিজয়ের ফলে তিনি দ্বিতীয় বারের জন্যে পাঞ্জাবের মুখ্যমন্ত্রী পদের দায়িত্বপ্রাপ্ত হয়েছেন, বর্তমানে তিনি এই পদে আসীন। == তথ্যসূত্র == == বহির্সংযোগসমূহ == লোকসভা সদস্য বিষয়শ্রেণী:২১ শতকের ভারতীয় রাজনীতিবিদ ব্যক্তি শিখ লোকসভার সদস্য লোকসভার সদস্য লোকসভার সদস্য ব্যক্তিত্ব ব্যক্তি জন্ম
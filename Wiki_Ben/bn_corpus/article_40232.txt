'''''এক কাপ চা''''' ২০১৪ সালে মুক্তিপ্রাপ্ত বাংলাদেশী বাংলা ভাষার নাট্য চলচ্চিত্র। ছায়াছবিটি পরিচালনা করেছেন নঈম ইমতিয়াজ নেয়ামুল। কাহিনী, চিত্রনাট্য সংলাপ লিখেছেন কলকাতার প্রখ্যাত চিত্রপরিচালক বাসু চ্যাটার্জি। নুজহাত ফিল্মসের ব্যানারে ছায়াছবিটি প্রযোজনা করেছেন চিত্রনায়ক ফেরদৌস আহমেদ। এটি তার প্রযোজিত প্রথম চলচ্চিত্র। একজন কলেজ শিক্ষক কলেজের লাইব্রেরিয়ানের মধ্যকার প্রেমের গল্প এক কাপ চা। এতে প্রধান দুটি চরিত্রে অভিনয় করেছেন ফেরদৌস আহমেদ মৌসুমী। এছাড়া একটি বিশেষ চরিত্রে অভিনয় করেছেন কলকাতার ঋতুপর্ণা সেনগুপ্ত। ডাক্তার চরিত্রে একটি বিশেষ ভূমিকায় ছিলেন হুমায়ুন ফরীদি। এটি তার অভিনীত শেষ চলচ্চিত্র। জাতীয় চলচ্চিত্র পুরস্কার প্রাপ্ত অভিনেতা আলমগীর তার মেয়ে আঁখি আলমগীর ভাত দে-এ অভিনয় করার দীর্ঘ ৩০ বছর পর আবার একই ছায়াছবিতে অভিনয় করেন। চলচ্চিত্রটি জনপ্রিয় কথাসাহিত্যিক হুমায়ূন আহমেদ, অভিনেতা হুমায়ুন ফরীদি অমল বোস-এর স্মৃতিতে উৎসর্গ করা হয়। এই চলচ্চিত্রে অভিনয় করে ফেরদৌস আহমেদ ৩৯ তম জাতীয় চলচ্চিত্র পুরস্কারে শ্রেষ্ঠ অভিনেতার পুরস্কার অর্জন করেন। এছাড়া মৌসুমী ১৭তম মেরিল-প্রথম আলো পুরস্কার-এ শ্রেষ্ঠ চলচ্চিত্র অভিনয়শিল্পী হিসেবে সমালোচক পুরস্কার লাভ করেন এবং তারকা জরিপ শাখায় মনোনীত হন। == কাহিনী সংক্ষেপ == কলেজ শিক্ষক শফিক পছন্দ করে লাইব্রেরিয়ান দীপাকে। স্বপ্ন দেখে দীপাকে ধুমধাম করে বিয়ে করছে। কিন্তু কিছুতেই সে দীপাকে তার মনের কথা বলতে পারে না। সে প্রতিদিনই দীপার টেবিলে ফুল রেখে আসে। কিন্তু দীপা তা না জানায় ডাস্টবিনে ফেলে দেয়। বই নেওয়ার মিথ্যা ছুতায় সে লাইব্রেরিতে দীপাকে দেখতে আসে এবং তাকে তার ভালোবাসার কথা বলতে চায়। কিন্তু বিভিন্ন কারনে তা হয়ে ওঠে না। একদিন সে সাহস নিয়ে দীপাকে বলতে আসে। কিন্তু এবারও ব্যর্থ হয়। তবে নিমন্ত্রণ পায় তার বাড়িতে "এক কাপ চা" পান করার। নির্দিষ্ট দিনে ফুল হাতে নিয়ে সে পৌঁছায় দীপার বাসায়। কিন্তু দীপা যে বাসায় পেয়িং গেস্ট হিসেবে থাকে সে বাসার বাড়িওয়ালা মিঃ গোমেজের ছেলে গুরুতর অসুস্থ থাকায় তার চা পান করা হয় না। বরং দীপা তাকে গোমেজের ছেলেকে বাঁচানোর জন্য প্রয়োজনীয় ইঞ্জেকশন আনতে পাঠায়। সেই ইঞ্জেকশন আনতে গিয়ে শফিক সম্মুখীন হয় বিভিন্ন সমস্যার। ==কুশীলব== ফেরদৌস আহমেদ শফিকুর রহমান, কলেজ শিক্ষক মৌসুমী দীপা, কলেজের গ্রন্থাগারিক ঋতুপর্ণা সেনগুপ্ত দিলরুবা, হোটেলের নর্তকী এজাজুল ইসলাম মিঃ গোমেজ, দীপার বাড়িওয়ালা মুনিরা মিঠু মিসেস গোমেজ, দীপার বাড়িওয়ালার স্ত্রী কাবিলা ফেসবুক রাজ্জাক কলেজের অধ্যক্ষ হুমায়ুন ফরীদি ডাঃ আফজাল চৌধুরী অমল বোস ওসি আলমগীর বিয়ের অতিথি আঁখি আলমগীর বিয়ের অতিথি মীর সাব্বির লিফট দাতা নিপুণ আক্তার লিফট দাতা ১'র বান্ধবী শাকিব খান লিফট দাতা মামনুন হাসান ইমন বিয়ের অতিথি নিরব হোসেন বিয়ের অতিথি শহীদুল আলম সাচ্চু কলেজের শিক্ষক ওমর সানি কয়েদী আহমেদ শরীফ পুলিশ ইন্সপেক্টর আনিস মুদি দোকানি সাইফ বাবু সালমান হুমাইরা হিমু রোজী ফারহানা নিশো সংবাদ উপস্থাপিকা == নির্মাণ নেপথ্য == === শ্যুটিং === এক কাপ চা ছায়াছবির মহরত অনুষ্ঠিত হয় রাজউক কলেজে। মহরত উদ্বোধন করেন অভিনেতা আফজাল হোসেন হুমায়ুন ফরীদি। ২০১০ সালে ১৫ অক্টোবর ছায়াছবিটির শ্যুটিং শুরু হয়। প্রায় দেড় বছর সময় নিয়ে ২০১২ সালের জুন ছায়াছবিটির শ্যুটিং শেষ হয়। === মুদ্রণ পরিস্ফুটন === ২০১২ সালের ১৫ জুন প্রযোজক ফেরদৌস আহমেদ পরিচালক নঈম ইমতিয়াজ নেয়ামুল ভারতের চেন্নাইয়ে যান ছায়াছবিটির শব্দ সংযোজন, মুদ্রণ পরিস্ফুটনের জন্য। প্রযোজক ফেরদৌস আহমেদ তার প্রথম চলচ্চিত্রে পরিস্কার চিত্রায়ন আনার জন্য যথাসম্ভব কাজ করেন। কিন্তু ডাবিং আনুষঙ্গিক কিছু কাজ শেষ করতে আরও দুই বছর সময় লেগে যায়। অবশেষে ২০১৪ সালের ১১ সেপ্টেম্বর বাংলাদেশ চলচ্চিত্র সেন্সর বোর্ড থেকে বিনা কর্তনে ছাড়পত্র লাভ করে। == মুক্তি == এক কাপ চা ছায়াছবিটি বাংলাদেশে মুক্তি পায় ২০১৪ সালের ২৮ নভেম্বর। == সঙ্গীত == এক কাপ চা ছায়াছবিটির সঙ্গীত পরিচালনা করেছেন নচিকেতা চক্রবর্তী, আইয়ুব বাচ্চু ফুয়াদ আল মুক্তাদির। আবহ সঙ্গীত পরিচালনা করেছেন ইমন সাহা। গীত রচনা করেছেন বাংলাদেশের কবির বকুল, মারজুক রাসেল জাহিদ আকবর এবং কলকাতার নচিকেতা চক্রবর্তী প্রিয় চট্টোপাধ্যায়। এছাড়া "লিলুয়া বাতাস" গানটি লিখেছেন হুমায়ূন আহমেদ। মৃত্যুর আগে এটি তার লেখা শেষ গান। গানে কণ্ঠ দিয়েছেন এন্ড্রু কিশোর, রুনা লায়লা, নচিকেতা চক্রবর্তী, আইয়ুব বাচ্চু, কুমার বিশ্বজিৎ আঁখি আলমগীর। গানের অ্যালবামের মোড়ক ডিজাইন করেন আফজাল হোসেন। === গানের তালিকা === == পুরস্কার == '''জাতীয় চলচ্চিত্র পুরস্কার''' '''বিজয়ী:''' শ্রেষ্ঠ অভিনেতা ফেরদৌস আহমেদ '''মেরিল-প্রথম আলো পুরস্কার''' '''বিজয়ী:''' শ্রেষ্ঠ চলচ্চিত্র অভিনয়শিল্পী (সমালোচক) মৌসুমী '''মনোনীত:''' শ্রেষ্ঠ চলচ্চিত্র অভিনয়শিল্পী (তারকা জরিপ) মৌসুমী == তথ্যসূত্র == == বহিঃসংযোগ == চলচ্চিত্র চলচ্চিত্র ভাষার চলচ্চিত্র নাট্য চলচ্চিত্র প্রণয়ধর্মী নাট্য চলচ্চিত্র আহমেদ অভিনীত চলচ্চিত্র
'''শাহবাজ আহমেদ''' (Urdu: '''شہباز احمد''') (জন্ম: সেপ্টেম্বর ১৯৬৮ একজন পাকিস্তানী পুরুষ হকি খেলোয়াড়। হকি খেলায় তাকে সর্বকালের সেরা আক্রমণভাগের খেলোয়াড় হিসেবে বিবেচনা করা হয়। তিনি পাকিস্তান জাতীয় দলে ১৯৮৬ সালে যোগ দেন এবং অধিনায়ক হিসেবে ১৯৯৪ সালের পুরুষ হকির বিশ্বকাপ জয় করেন। "হকির ম্যারাডোনা" হিসেবে খ্যাত শাহবাজ আহমেদ পাকিস্তান হকি দলের হয়ে ১৯৮৬, ১৯৮৭, ১৯৮৮ ১৯৮৯ সালের চ্যাম্পিয়ন্স ট্রফিতে; ১৯৮৯ সালে নয়াদিল্লীতে অনুষ্ঠিত ৩য় এশিয়া কাপ হকিতে; ১৯৯০ সালে লাহোরে অনুষ্ঠিত ৭ম বিশ্বকাপ হকিতে; ১৯৯০ সালে আর্মস্টার্ডামে অনুষ্ঠিত বিএমডাব্লিউ ট্রফিতে; ১৯৯০ সালে বেইজিং-এ অনুষ্ঠিত ১১তম এশিয়ান গেমস্‌-এ; মেলবোর্ন-এ অনুষ্ঠিত ১২তম চ্যাম্পিয়ন্স ট্রফিতে এবং ১৯৯৪ সালে সিডনীতে অনুষ্ঠিত ৮ম বিশ্বকাপ হকি প্রতিযোগীতায় অংশগ্রহণ করেন। তিনি সিডনীতে অনুষ্ঠিত ৮ম বিশ্বকাপ হকি প্রতিযোগীতায় তার বিখ্যাত কুশলতা প্রদর্শন করেন অস্ট্রেলিয়া দলের বিপক্ষে। == অর্জন, পুরস্কার সম্মননা == শাহবাজ ১৯৮৮ সালের সিউল, ১৯৯২ সালে এবং ১৯৯৬ সালের তিনটি গ্রীষ্মকালীন অলিম্পিক প্রতিযোগীতার হকি ইভেন্টে অংশ নেন এবং ১৯৯২ সালের অলিম্পিক-এ ব্রোঞ্জ জয়ী দলের অধিনায়ক ছিলেন। শাহবাজ ১৯৯০ সালে লাহোরে অনুষ্ঠিত ৭ম বিশ্বকাপ হকি প্রতিযোগীতার সেরা খেলোয়াড় নির্বাচিত হন এবং বিএমডাব্লিউ ট্রফি জয় করেন এবং ১৯৯৪ সালে সিডনীতে অনুষ্ঠিত ৮ম বিশ্বকাপ হকি প্রতিযোগীতায়ও সেরা খেলোয়াড় নির্বাচিত হন এবং বিএমডাব্লিউ ট্রফি জয় করেন। দলীয়ভাবে তিনি ১৯৮৯ সালে দিল্লীতে অনুষ্ঠিত ৩য় এশিয়া কাপ হকিতে স্বর্ণ পদক; ১৯৯০ সালে বেইজিং-এ অনুষ্ঠিত এশিয়ান গেমস্‌-এ হকিতে স্বর্ণ পদক; ১৯৮৮ সালে চ্যাম্পিয়ন্স ট্রফিতে রোপ্য পদক; ১৯৯০ সালে লাহোরে অনুষ্ঠিত ৭ম বিশ্বকাপে রোপ্য পদক; ১৯৯০ সালে আর্মস্টার্ডামে অনুষ্ঠিত বিএমডাব্লিউ ট্রফিতে রোপ্য পদক এবং ১৯৯০ সালে অনুষ্ঠিত ৮ম চ্যাম্পিয়ন্স ট্রফিতে ব্রোঞ্জ পদক জয় করেন। তিনি পাকিস্তান দলের হয়ে ১৯৯৪ সালে সিডনীতে অনুষ্ঠিত ৮ম বিশ্বকাপ হকি প্রতিযোগীতায় চ্যাম্পিয়ন এবং সেরা খেলোয়াড়ের পুরস্কার জয় করেন। শাহবাজ আহমেদকে হকিতে বিশ্বের অন্যতম সেরা আক্রমণভাগের খেলোয়াড় হিসেবে বিবেচনা করা হয়। তিনিই হকির ইতিহাস বিশ্বের একমাত্র খেলোয়াড় যিনি পর পর দুটি বিশ্বকাপে সেরা খেলোয়াড় নির্বাচিত হয়েছেন; লাহোরে অনুষ্ঠিত ৭ম বিশ্বকাপ হকি প্রতিযোগীতা এবং ১৯৯৪ সালে সিডনীতে অনুষ্ঠিত ৮ম বিশ্বকাপ হকি প্রতিযোগীতায় তিনি সেরা খেলোয়াড় নির্বাচিত হন। তিনি হকিতে পাকিস্তানকে সর্বাধিক খেলায় অধিনায়কত্ব করা খেলোয়াড়; মোট ৩০৪ টি ম্যাচে তিনি দলকে নেতৃত্ব দান করেন। হকিতে তার অসাধারণ অবদানের জন্য পাকিস্তান সরকার তাকে ১৯৯২ সালে "প্রেসিডেন্টস্‌ প্রাইড অব পার্ফরমেন্স মেডেল" প্রদান করেন। == আরও দেখুন == সোহেল আব্বাস == তথ্যসূত্র == == বহি:সংযোগ == পাকিস্তানী হকি লিজেন্ড শাহবাজ আহমেদ সম্পর্কে একটি নিবন্ধ হকির ম্যারাডোনা জন্ম ব্যক্তি হকি খেলোয়াড় মাঠে পাকিস্তানী হকি খেলোয়াড় গ্রীষ্মকালীন অলিম্পিকের হকি খেলোয়াড় গ্রীষ্মকালীন অলিম্পিকের হকি খেলোয়াড় গ্রীষ্মকালীন অলিম্পিকের হকি খেলোয়াড় বিষয়শ্রেণী:হকি মাঠে অলিম্পিক পদকপ্রাপ্ত ব্যক্তি মানুষ
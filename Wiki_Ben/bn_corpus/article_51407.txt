'''আলহাজ্ব খুরশিদ আহমদ''' বা '''খুরশিদ আহমদ'''( ছিলেন পাকিস্তানের একজন নাত খাঁ। তিনি নাত আবৃত্তি শুরু করেছিলেন যখন তাঁর বয়স ছিল অল্প এবং মৃত্যুর পূর্ব পর্যন্ত তিনি সহস্রাধিক নাত আবৃত্তি করেছেন। তিনি উর্দুতে নয়,বরং অন্যান্য ভাষা যেমন পাঞ্জাবি, সারাকি, পশতু এবং সিন্ধি'তেও দক্ষতার সঙ্গে নাত আবৃত্তি করতেন। তাঁর সুমধুর কন্ঠস্বর এবং আবৃত্তি করার অদ্বিতীয় পন্থা তাঁর দিকে অনেককে আকর্ষণ করেছিল এবং সহসাই তিনি একজন বিখ্যাত না'ত খাঁ-য়ে পরিণত হন। == শুরুর জীবন == আলহাজ্ব খুরশিদ আহমদ ১৯৫৬ সালের ১লা জানুয়ারি পাকিস্তানের রহিম ইয়ার খানে জন্মগ্রহণ করেন। তিনি আব্বাসি প্রাথমিক বিদ্যালয় থেকে মৌলিক শিক্ষা অর্জন করেন এবং কলোনি উচ্চ বিদ্যালয় থেকে ম্যাট্রিকুলেশন পরীক্ষায় পাশ করেন। তারপর তিনি সরকারী কমার্শিয়াল ইনস্টিটিউট থেকে কমার্সে ডিপ্লোমা করেন। ১৯৭৩ সালে, তিনি করাচিতে চলে যান এবং রেডিও পাকিস্তানে টাইপিস্ট হিসেবে যোগদান করেন। একই বছরে তিনি ডও মেডিকেল কলেজে না'ত প্রতিযোগিতায় অংশগ্রহণ করেন এবং এই প্রতিযোগিতায় "প্রথম স্থান" অর্জন করেন। == না'ত খাঁতে যাত্রা == জনাব মেহেদী জহির তাঁকে রেডিওতে না'ত খাঁ হিসেবে পরিচিত করান এবং তিনি ১৯৬৮ সাল থেকে না'ত আবৃত্তি করা শুরু করেছিলেন।। ১৯৭৮ সালে পাকিস্তান টেলিভিশনে প্রথমবারের মত না'ত প্রতিযোগিতা অনুষ্ঠিত হয় এবং তিনি সেখানেও প্রথম স্থান অর্জন করেন। প্রথমে এই প্রতিযোগিতা সিন্ধু প্রদেশ পর্যায়ে এবং পরে পাকিস্তানের জাতীয় পর্যায়ে অনুষ্ঠিত হয়। তিনি একসঙ্গে উভয় প্রতিযোগিতায় প্রথম স্থান অধিকার করেন। মানুষের মধ্যে তাঁর সবচেয়ে বিখ্যাত না'ত এবং যেটি তাঁর খ্যাতি ত্বরান্বিত করেছিল না'তটি '''জমিন-ও- জামান তুমহারে লিয়ে'''। '''ইয়ে সাব তুমহারা ক্বারাম হ্যায় আকা''' না'তটি শুধু পাকিস্তান নয় সারাবিশ্বব্যাপী জনপ্রিয় হয়। এই না'ত আবৃত্তির পর তিনি পাকিস্তানের মানুষের কাছে অধিক জনপ্রিয় হন। ===সর্বাধিক প্রিয় না'তসমূহ=== "জমিন-ও- জামান তুমহারে লিয়ে" "মেহবুব কি মেহফিল কো মেহবুব সাজাতি হ্যায়" "মেরা দিল মে হ্যায় "জশনে আ-মাদে রাসুল আল্লাহ হ্যায় আল্লাহ" "ইয়ে সাব তুমহারা ক্বারাম হ্যায় আক্বা, কে বা'ত আব তাক বা'নি হুই হ্যায়" == পুরস্কার এবং স্বীকৃতি == খুরশিদ আহমদ ১৯৬৮ সাল থেকে না'ত আবৃত্তি করেন এবং ১৯৭৮ সালে পাকিস্তান টিভি কর্পোরেশন আয়োজিত সর্ব পাকিস্তান প্রতিযোগিতায় প্রথম পুরস্কার বিজয়ী হন। তিনিই প্রথম পাকিস্তানি না'ত খাঁ যিনি সারা বিশ্বে না'ত আবৃত্তি করেছেন যেমন; যুক্তরাষ্ট্র, জাপান, সুইজারল্যান্ড, ইয়েমেন এবং ফ্রান্স, বাংলাদেশ, কুয়েত, কানাডা এবং অন্যান্য দেশগুলোতেও। তাঁর অসাধারণ না'ত আবৃত্তির দক্ষতার জন্য তিনি পাকিস্তানের বিশিষ্ট ফিল্ম আওয়্যার্ড নিগার আওয়্যার্ডে ভূষিত হন। তিনি ১৯৯৫ সালে পাকিস্তান সরকার কতৃক প্রাইড অফ পারফর্মমেন্স পুরস্কার পান। == মৃত্যু == "খুরশিদ আহমদ ফয়সালাবাদে এক মিলাদ-ই- মেহফিল যোগ দেওয়ার পর শহরে ফিরে আসেন। তাঁর রক্তচাপের সমস্যাগুলো শুরু হয় এবং হাসপাতালে স্থানান্তরিত করা হয়"। "এক সপ্তাহ চিকিৎসাধীন থাকার পর তাঁর একটি অপারেশনের সময় মস্তিষ্কের রক্তক্ষরণের কারণে তিনি ইন্তেকাল করেন"। তাঁর জানাযায় পাকিস্তানের অনেক বিখ্যাত না'ত খাঁরা এবং অনেক মিডিয়া ব্যক্তিত্বরা উপস্থিত ছিলেন। তন্মধ্যে ক্বারী ওয়াহিদ জাফর কাসেমী এবং সাদিক ইসমাঈল উপস্থিত ছিলেন। তিনি স্ত্রী, দুই ছেলে, দুই মেয়ে রেখে যান। "খুরশিদ আহমদের ছেলে হাসান খুরশিদ এবং তাঁর ভাই শফিক আহমদও না'ত আবৃত্তি করেন"। == তথ্যসূত্র == == বহিঃসংযোগ == Khursheed Ahmad naat on YouTube জন্ম মৃত্যু না'ত খাঁ অফ পারফরমেন্সের গ্রহীতা আওয়্যার্ড বিজয়ী গায়কগণ কুরআন তেলাওয়াতকারীগণ সংগীত
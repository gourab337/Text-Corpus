'''হোপি''' (হোপি ভাষায়: Hopilàvayi ''হোপিলভ়য়ি'', ইংরেজি ভাষায়: Hopi) একটি ইউটো-আজটেকান ভাষা, যা মার্কিন যুক্তরাষ্ট্রের অ্যারিজোনা অঙ্গরাজ্যের উত্তর-পূর্ব অংশে বসবাসকারী হোপি জাতির লোকদের মুখের ভাষা। তবে বর্তমানে কিছু হোপিজাতীয় লোক কেবল ইংরেজিতেই কথা বলতে পারেন। ==ইতিহাস== বিংশ শতাব্দী ধরে ভাষাটির ব্যবহার ধীরে ধীরে হ্রাস পায়। ১৯৯০ সালের প্রাক্কলন অনুযায়ী হোপি মাতৃভাষীর সংখ্যা ছিল ৫০০০-এর কিছু ওপরে। এদের মধ্যে কমপক্ষে ৪০ জন কেবল হোপি ভাষাতেই কথা বলেন। ==বর্তমান অবস্থা== যদিও হোপি ভাষায় কথা বলা লোকের সংখ্যা খুব কম, তা সত্ত্বেও এটি বিলুপ্ত হয়ে যাবার আশঙ্কা নেই বললেই চলে। ভাষাটি আবার ফিরিয়ে আনার জোর প্রচেষ্টা চলছে। অনেক হোপি শিশুকে ভাষাটি শেখানো হচ্ছে এবং একটি সুলিখিত হোপি-ইংরেজি অভিধানও প্রকাশ করা হয়েছে। হোপি লিটারেসি প্রজেক্ট নামের একটি দল ভাষাটি সমর্থনের কাজ করে যাচ্ছে। "Koyaanisqatsi" নামক চলচ্চিত্র এবং এর পরবর্তী সিকুয়েলগুলিতে ভাষাটি ব্যবহার করা হয়। ==শ্রেণিবিভাগ== হোপি জাতির লোকেরা ঐতিহাসিকভাবে অ্যারিজোনার তিনটি মেসা বা টেবিল আকারের মালভূমির উপরে বাস করে। প্রথম, দ্বিতীয় তৃতীয় মেসায় প্রচলিত হোপি ভাষাগুলির মধ্যে ঔপভাষিক বৈচিত্র্য দেখতে পাওয়া যায়। ==তথ্যসূত্র==
'''মনোরঞ্জন ব্যাপারী''' (জন্মঃ আনুমানিক ১৯৫০) একজন বাঙালি দলিত সাহিত্যিক যিনি ২০১৪ সালে পশ্চিমবঙ্গ বাংলা আকাদেমি কতৃক সুপ্রভা মজুমদার স্মৃতি পুরষ্কার লাভ করেন। ==প্রারম্ভিক জীবন== মনোরঞ্জন ব্যাপারী ব্রিটিশ ভারতের বরিশাল জেলায় আনুমানিক ১৯৫০ সালে জন্মগ্রহণ করেন। তিন বছর বয়েসে দেশভাগের কারনে তার পরিবার ভারতে চলে আসে। বাঁকুড়া, দক্ষিণ চব্বিশ পরগণা জেলার ঘুটিয়ারী শরিফ ইত্যাদি নানা জায়গায় উদবাস্তু শিবিরে ছিন্নমূল পরিবারের সাথে বসবাস করেন ১৯৬৯ সাল পর্যন্ত। আসাম লখনৌ এলাহাবাদ ইত্যাদি ভারতের বিভিন্ন জায়গায় স্বল্প পারিশ্রমিকে নানা ধরনের কাজ করেছেন। একসময় জীবিকার খোঁজে তিনি দন্ডকারণ্য অঞ্চলে চলে যান। অমানুষিক পরিশ্রম, বর্ণবিদ্বেষমূলক অপমানের মধ্যে দিয়ে তাকে বড় হতে হয়েছে। মধ্যভারতের নকশাল আন্দোলনও শ্রমিক নেতা শংকর গুহনিয়োগীর সাথে তার যোগাযোগ ছিল। রাজনৈতিক কারণে জেলে থাকার সময় নিজের চেষ্টায় লেখাপড়া শেখেন তিনি। জেল থেকে মুক্তি পেয়ে মালবাহক, শ্রমিক, কুলী মজুরের কাজ করতে করতে চরম দারিদ্রের মধ্যেই সাহিত্য সাধনা করেন এই দলিত সাহিত্যিক। দক্ষিণ কলকাতার মুকুন্দপুরে হেলেন কেলার বধির বিদ্যালয়ে বর্তমানে রান্নার কাজ করেন তিনি ==সাহিত্য== শ্রী ব্যাপারীর বিখ্যাত সৃষ্টি ''ইতিবৃত্ত চন্ডাল জীবন'' তার দলিত জীবনের কাহিনী নিয়ে লেখা। কলকাতায় রিকশা চালকের কাজ করার সময় লেখিকা মহাশ্বেতা দেবীর সাথে তার আলাপ হয়। মূলত তারই উৎসাহে লেখা প্রকাশ করেন শ্রী ব্যাপারী। বিভিন্ন লিটল ম্যাগাজিনে তার লেখা গল্প প্রবন্ধ প্রকাশিত হয়েছে। তার প্রকাশিত বইগুলি হলঃ- ''ইতিবৃত্তে চণ্ডাল জীবন ১ম পর্ব ২য় পর্ব'' ''অন্য ভুবন'' ''বৃত্তের শেষ পর্ব'' ''জিজীবিষার গল্প'' ''চণ্ডাল জীবন'' ''বাতাসে বারুদের গন্ধ'' ''অমানুষিক'' ''গল্প সমগ্র ১ম খণ্ড'' ''গল্প সমগ্র ২য় খন্ড'' ''মতুয়া এক মুক্তি সেনা'' ''মরন সাগর পারে তোমরা অমর'' ==তথ্যসূত্র== ঔপন্যাসিক সাহিত্যিক জন্ম ব্যক্তি
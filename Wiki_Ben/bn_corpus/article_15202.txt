'''মারিয়োঁ কোতিয়ার''' (ফরাসি: Marion Cotillard; জন্ম: ৩০ সেপ্টেম্বর, ১৯৭৫) একজন ফরাসি অভিনেত্রী, গায়িকা গীতিকার এবং গ্রিনপিসের একজন পরিবেশবাদী। তিনি ফরাসি চলচ্চিত্র ''লা ভি অঁ রোজ'' (২০০৭) দিয়ে আন্তর্জাতিক অঙ্গনে পরিচিতি লাভ করেন। তিনি একবার করে একাডেমি পুরস্কার, বাফটা পুরস্কার, গোল্ডেন গ্লোব পুরস্কার, দুইবার সেজার পুরস্কার, এবং একবার করে লুমিয়ের পুরস্কার ইউরোপীয় চলচ্চিত্র পুরস্কার লাভ করেন। ১৯৯৩ সালে থেকে আজ পর্যন্ত তিনি প্রায় ৫০টি চলচ্চিত্রে অভিনয় করেছেন টেলিভিশন অনুষ্ঠানে অংশ নিয়েছেন। ২০০৮ সাল থেকে তিনি 'লেডি ডিওর' হাতব্যাগের পণ্যদূত। তিনি ২০১০ সালে ফ্রান্সের অর্দ্রে দে আর্তস এৎ দে লেত্রেসের নাইট উপাধি লাভ করেন এবং ২০১৬ সালে অফিসার হিসেবে তার পদোন্নতি হয়। ২০১৪ সালে তাকে "একবিংশ শতাব্দীর সর্বোচ্চ সমৃদ্ধ ফরাসি অভিনেত্রী" হিসেবে উল্লেখ করা হয়। দ্য ডেইলি টেলিগ্রাফের রবি কলিন তার চোখ এবং মুখের অভিব্যক্তি দিয়ে আবেগ প্রকাশ করার সামর্থ্য সম্পর্কে বলেন, "আমাদের সময়ের সেরা নির্বাক চলচ্চিত্র অভিনেত্রী"। ২০১৬ সালে তিনি ফ্রান্সের সর্বোচ্চ সম্মান লেজিওঁ দনরের নাইট উপাধিতে ভূষিত হন। অভিনয় পরিবারে জন্ম হওয়ায়, শিশু বয়স থেকেই কোতিয়ার মঞ্চে অভিনয় শুরু করেন। উন্নতির ধাপে, কিশোরী বয়সে একপর্যায়ে তিনি টেলিভিশন পরবর্তীকালে চলচ্চিত্রে অভিনয় শুরু করেন। কোতিয়ারের প্রথম ইংরেজি ভাষার কাজ ছিল ১৯৯৩ সালে টেলিভিশন ধারাবাহিকে অভিনয়। তার চলচ্চিত্রে অভিষেক হয় ''লহিস্তোইরে দু গার্সোঁ কুই ভোলাইত কোঅন লেমব্রাসে'' (১৯৯৪) এবং তার প্রথম প্রধান চরিত্রে টেলিভিশন চলচ্চিত্রে অভিনয় ছিল ''ক্লোই'' (১৯৯৬)। ১৯৯০-এর শেষ দিকে তিনি ফরাসি চলচ্চিত্রের উল্লেখযোগ্য মুখ হয়ে ওঠেন। সে সময় তিনি যে সকল চলচ্চিত্রে অভিনয় করেন, তার মধ্যে আছে, পরিচালক আর্নল্ড ডেসপ্লেচিনের ''মাই সেক্স লাইফ... অর হাও আই গট ইনটু এন আর্গুমেন্ট'' (১৯৯৬) এবং ''ট্যাক্সি'' (১৯৯৮)। ''ট্যাক্সি'' চলচ্চিত্রের জন্য তিনি সবচেয়ে সম্ভাবনাময় অভিনেত্রী বিভাগে সেজার পুরস্কারের মনোনয়ন লাভ করেন। তার হলিউডে অভিষেক হয় টিম বার্টন পরিচালিত ''বিগ ফিশ'' (২০০৩) চলচ্চিত্র দিয়ে। ২০০৩ সালের পর থেকে কোতিয়ার ফরাসি এবং ইংরেজি ভাষার মূলধারার এবং আর্ট-হাউজ প্রযোজনা প্রতিষ্ঠানের চলচ্চিত্রে অভিনয় করতে থাকেন এবং তার কাজের জন্য আন্তর্জাতিক স্বীকৃতি এবং পুরস্কার লাভ করেন। তিনি ''উন লং দিমাঞ্চে ফিয়াসাঁইয়েস'' (২০০৪) ছবিতে তিনা লমবার্দি চরিত্রের অভিনয়ের জন্য শ্রেষ্ঠ পার্শ্ব অভিনেত্রী বিভাগে তার প্রথম সিজার পুরস্কার লাভ করেন। ২০০৭ সালে ফরাসি গায়িকা এদিত পিয়াফের জীবনীমূলক ''লা ভি অঁ রোজ'' ছবিতে তার ভূমিকার জন্য শ্রেষ্ঠ অভিনেত্রী বিভাগে তিনি তার দ্বিতীয় সেজার পুরস্কার লাভ করেন, এবং শ্রেষ্ঠ অভিনেত্রী বিভাগে বাফটা পুরস্কার, গোল্ডেন গ্লোব পুরস্কার, লুমিয়ের পুরস্কার, একাডেমি পুরস্কার লাভ করেন। ২০১৭ সাল পর্যন্ত তিনিই একমাত্র অভিনেত্রী যিনি ফরাসি ভাষার চলচ্চিত্রে অভিনয়ের জন্য একাডেমি পুরস্কার লাভ করেছেন এবং ছয়জন অভিনয়শিল্পীর মধ্যে দ্বিতীয় যিনি বিদেশি ভাষার চলচ্চিত্রে অভিনয়ের জন্য এই পুরস্কার লাভ করেছেন। সঙ্গীতধর্মী ''নাইন'' (২০০৯) চলচ্চিত্রটি তাকে তার দ্বিতীয় গোল্ডেন গ্লোব পুরস্কারের মনোনয়ন এনে দেয়। পরবর্তীতে তিনি মাইকেল মানের ''পাবলিক এনিমিস'' (২০০৯) ছবিতে বিলি ফ্রেচেত চরিত্রে এবং ক্রিস্টোফার নোলানের থ্রিলারধর্মী ''ইনসেপশন'' (২০১০) ছবিতে মাল চরিত্রে অভিনয় করেন। ==প্রারম্ভিক জীবন== কোতিয়ার ১৯৭৫ সালের ৩০ সেপ্টেম্বর ফ্রান্সের প্যারিসে জন্মগ্রহণ করেন। তিনি ওরলিন্সে এবং সৃজনশীল একটি পরিবারে বেড়ে ওঠেন। তার পিতা জঁ-ক্লোদ কোতিয়ার একজন মূখাভিনেতা এবং অভিনয় শিক্ষক। তিনি ২০০৬ সালে শ্রেষ্ঠ পরিচালনার জন্য মলিয়ে পুরস্কার জয় করেন। তিনি ব্রিটন বংশোদ্ভূত। কোতিয়ারের মাতা নিসিমা থেইয়াদ একজন অভিনেত্রী এবং নাট্য শিক্ষক। তিনি কাবিল বংশোদ্ভূত। কোতিয়ারের দুই জমজ ছোট ভাই রয়েছে। তাদের নাম কোয়েন্টিন এবং গিউয়ামে। গিউয়ামে একজন চিত্রনাট্যকার পরিচালক। কোতিয়ার তার শৈশব থেকে অভিনয় শুরু করেন এবং তার পিতার পরিচালনায় একটি মঞ্চনাটকে অভিনয় করেন। ==ব্যক্তিগত জীবন== ১৯৯০ এর দশকের শেষের দিকে ফরাসি অভিনেতা জুলিয়েন রাসামের সাথে তার সম্পর্ক ছিল। ২০০০ থেকে ২০০৫ সাল পর্যন্ত তার ফরাসি অভিনেতা স্টিফেন গুইরিন-তিলির সাথে সম্পর্ক ছিল। তারা একত্রে ''কোয়েল্কোস জোর্স দে ত্রোপ'' (২০০০) ''হেউরেউস'' (২০০১) স্বল্পদৈর্ঘ্য চলচ্চিত্র এবং ''লে রেদোতেবলস'' (২০০১) টেলিভিশন ধারাবাহিক, এবং ২০০৫ সালে পূর্ণদৈর্ঘ্য চলচ্চিত্র ''কাভালকেড'' ''এদি''-এ অভিনয় করে। ফরাসি গায়ক সিনক্লেরের সাথে ২০০৫ থেকে ২০০৭ সাল পর্যন্ত তার প্রেমের সম্পর্ক ছিল। ২০০৭ সালের অক্টোবর থেকে ফরাসি অভিনেতা পরিচালক গুইয়ামে কানেতের সাথে তার সম্পর্ক রয়েছে। তারা ১৯৯৭ সাল থেকে বন্ধু ছিলেন, এবং ২০০৩ সালে একত্রে প্রথম ''জেউঁ দেফান্তস'' ছবিতে অভিনয় করেন। একটি প্রচলিত ভুল ধারণা হল তারা বিবাহিত, কিন্তু তা নয়। কোতিয়ারকে তার বাম হাতে একটি হিরার সোলিটার পড়তে দেখা যায়, যা কানেতের দেওয়া একটি উপহার এবং তারা বাগদত্তাও নন। ২০১৪ সালে তিনি কানেতের সাথে তার বিয়ের কথা অস্বীকার করেন, বরং তিনি সাক্ষাৎকারে তাকে "আমার ছেলে বন্ধু" বলে উল্লেখ করেন। ২০১১ সালে তাদের প্রথম সন্তান, একটি পুত্র, জন্মগ্রহণ করে এবং ২০১৭ সালে তাদের দ্বিতীয় সন্তান, একটি কন্যা, জন্মগ্রহণ করে। ==চলচ্চিত্রের তালিকা== ২০১৭ সাল পর্যন্ত, কোতিয়ার অভিনীত চলচ্চিত্রসমূহ বিশ্বব্যাপী বক্স অফিসে বিলিয়ন মার্কিন ডলার আয় করেছে। ==পুরস্কার মনোনয়ন== মারিয়োঁ কোতিয়ার একবার করে একাডেমি পুরস্কার, বাফটা পুরস্কার, গোল্ডেন গ্লোব পুরস্কার, দুইবার সেজার পুরস্কার, এবং একবার করে লুমিয়ের পুরস্কার ইউরোপীয় চলচ্চিত্র পুরস্কার লাভ করেন। == তথ্যসূত্র == == বহিঃসংযোগ == কোতিয়ার পরিবারের প্রাতিষ্ঠানিক ওয়েবসাইট জন্ম ব্যক্তি বিষয়শ্রেণী:২০শ শতাব্দীর ফরাসি অভিনেত্রী বিষয়শ্রেণী:২১শ শতাব্দীর ফরাসি অভিনেত্রী অভিনেত্রী কণ্ঠ অভিনেত্রী গায়িকা গিটারবাদক গীতিকার চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী পুরস্কার বিজয়ী অভিনেত্রী গ্লোব পুরস্কার (সেরা অভিনেত্রী সঙ্গীতধর্মী বা হাস্যরসাত্মক চলচ্চিত্র) বিজয়ী অভিনেত্রী বিভাগে বাফটা পুরস্কার বিজয়ী অভিনেত্রী বিভাগে সেজার পুরস্কার বিজয়ী পার্শ্ব অভিনেত্রী বিভাগে সেজার পুরস্কার বিজয়ী
'''গডো''' একটি ২ডি এবং ৩ডি গেম ইঞ্জিন এবং এমআইটি লাইসেন্সের অধীনে ওপেন-সোর্স সফ্টওয়্যার হিসাবে প্রকাশিত। প্রথম উন্মুক্ত প্রকাশের আগে এটি লাতিন আমেরিকার কিছু সংস্থার জন্য তৈরি করা হয়েছিল। ইঞ্জিনের এডিটরটি লিনাক্স, ম্যাক ওএস, উইন্ডোজ, বিএসডি এবং হাইকু (৩২ এবং ৬৪-বিট উভয় ধারার) অপারেটিং সিস্টেমে চলে, এবং পিসি, মোবাইল এবং ওয়েব প্ল্যাটফর্মের জন্য গেম তৈরি করতে পারে। == সংক্ষিপ্ত বিবরণ == গডো শুরু থেকে শেষ পর্যন্ত একটি সম্পূর্ণ গেম ডেভলপমেন্ট ব্যবস্থা সরবরাহ করার লক্ষ্যে তৈরি। গডোতে কোন গেম তৈরির সময় গ্রাফিক্স বা অডিও ইত্যাদি মিডিয়া তৈরির সফ্টওয়্যারের বাইরে আর কোন সফ্টওয়্যারের প্রয়োজন পড়ে না।। গডোর গেম ইঞ্জিনের মূল কাঠামো পরাশ্রিত "দৃশ্য" (''scene'') গুচ্ছের ভিত্তিতে নির্মিত। প্রচলিত ডেটাবেজ-ভিত্তিক ব্যবস্থার পরিবর্তে, গডোতে গেমের সমস্ত উপাদান স্বতন্ত্র ফাইল হিসেবে কম্পিউটারের ফাইল সিস্টেমে সংরক্ষিত থাকে। ফলে গেম তৈরিকারী দলের পক্ষে সংস্করণ নিয়ন্ত্রণ প্রণালীতে গেমের কোড সংরক্ষণ করা অনেক সহজতর হয়। ইঞ্জিনটি একাধিক প্ল্যাটফর্মের জন্য গেম তৈরি করতে পারে এবং প্রতিটি প্ল্যাটফর্মে স্বতন্ত্র টেক্সচার সংকোচন ব্যবস্থা এবং রেজোলুশন রাখতে পারে। === স্ক্রিপ্টিং === গডোতে সি++, সি#, এবং জিডিন্যাটিভ লাইব্রেরি বাইন্ডিংয়ের মাধ্যমে রাস্ট, নিম, ডি ইত্যাদি ভাষায়, অথবা বা নিজস্ব স্ক্রিপ্টিং ভাষা জিডিস্ক্রিপ্টে গেম তৈরি করা যায়। জিডিস্ক্রিপ্ট, গডোর সিন-নির্ভর কাঠামোর জন্য বিশেষভাবে তৈরি একটি ডায়নামিক টাইপ-সম্পন্ন উচ্চ-স্তরের ভাষা, যার কোড কাঠামো অনেকটাই পাইথনের মত। তবে পাইথনের বিপরীতে জিডিস্ক্রিপ্ট কঠোর টাইপ (''strict type'') সুবিধা প্রদান করে। গডোর উদ্ভাবকরা বিভিন্ন স্ক্রিপ্টিং ভাষা (লুয়া, পাইথন এবং স্কুইরেল প্রভৃতি) পর্যালোচনা করার পরে নিজস্ব বিশেষায়িত স্ক্রিপ্টিং ভাষা তৈরির সিদ্ধান্ত নেন। গডো ইঞ্জিনের স্ক্রিপ্ট সম্পাদকে স্বয়ংক্রিয় ইনডেন্টেশন, সিনট্যাক্স হাইলাইট এবং কোড সম্পূরণ সুবিধা রয়েছে। এছাড়া ব্রেকপয়েন্ট এবং প্রোগ্রামের ধাপ পর্যবেক্ষণের ক্ষমতা সহ একটি ডিবাগারও রয়েছে। === রেন্ডারিং === গডোর গ্রাফিক্স ইঞ্জিন সকল সমর্থিত প্ল্যাটফর্মে প্রথমত ওপেনজিএল ইএস ৩.০ ব্যবহারের চেষ্টা করে; অন্যথায় ওপেনজিএল ইএস ২.০ ব্যবহৃত হয়। ভবিষ্যতে ভালকান সমর্থন যোগ করার পরিকল্পনা রয়েছে। ইঞ্জিনটি স্বাভাবিক সমাপতন, ছায়া সমাপতন, প্রতিফলন, এবং এফএক্সএএ, ব্লুম, দৃশ্যের গভীরতা, এইচডিআর, এবং গামা সংশোধনের মতো পূর্ণ-স্ক্রিন পোস্ট-প্রসেসিং ইফেক্ট সমর্থন করে; এছাড়া জিএলএসএল (GLSL) এর মত একটি সরল শেডার ভাষাও রয়েছে, যার সাহায্যে নিজস্ব স্ক্রিন ইফেক্ট তৈরি করে নেয়া যায়। শেডার তৈরির জন্য একটি ভিজ্যুয়াল সম্পাদনা ব্যবস্থাও রয়েছে, যা শেডার প্রোগ্রামিং কোড রচনার বিকল্প পদ্ধতি হিসেবে ব্যবহার করা যায়। গডো ইঞ্জিন ৩ডি এর পাশাপাশি ২ডি গেমেরও পূর্ণ সমর্থন দেয়। ২ডি ইঞ্জিন বৈশিষ্ট্যের মধ্যে রয়েছে আলো, ছায়া, শেডার, টাইল সেট, প্যারালাক্স সরন, বহুভুজ, অ্যানিমেশন, বস্তবিক গতিবিদ্যার অনুকরণ এবং পার্টিকেল পদ্ধতি। গডো ইঞ্জিন "ভিউপোর্ট নোড" এর মাধ্যমে একই সময় ২ডি এবং ৩ডি এর মিশ্রিত প্রয়োগের সুবিধা দেয়। === অন্যান্য বৈশিষ্ট্য === গডোতে স্কেলেটাল অ্যানিমেশন, সংমিশ্রণ, অ্যানিমেশন ট্রি, রূপান্তর এবং সরাসরি দৃশ্যপট সম্পাদনা করার সুবিধাসহ একটি পরিণত অ্যানিমেশন ব্যবস্থা রয়েছে। গেমের প্রায় সমস্ত উপাদানেই অ্যানিমেশন বৈশিষ্ট্য যুক্ত করা যায়। ইঞ্জিনটিতে বাস্তবিক ৩ডি অনুকরণের জন্য বুলেট ৩ডি ফ্রেমওয়ার্ক ব্যবহৃত হয়। এছাড়া অন্যান্য বৈশিষ্ট্যের মধ্যে রয়েছে: == ইতিহাস == হুয়ান 'reduz' লিনিয়েৎস্কি এবং এরিয়েল 'punto' মাঞ্জুর ২০০৭ সালে গডোর কাজ শুরু করেছিলেন। একটি উপস্থাপনায় লিনিয়েৎস্কি বলেছিলেন যে "''গডো''" নামটি বেছে নেওয়া হয়েছিল স্যামুয়েল বেকেটের নাটক ওয়েটিং ফর গডো থেকে। নামটি এটি ইঙ্গিত করে ইঞ্জিনে নিয়মিত নতুন বৈশিষ্ট্য যোগ করার অন্তহীন অভ্যাসকে, যার ফলে সফ্টওয়্যারটি সবসময়ই একটি পরিপূর্ণ সংস্করণের দিকে চলমান থাকে, কিন্তু কখনও ওই অবস্থায় পৌঁছাতে পারে না। ২০১৮ সালের ফেব্রুয়ারিতে ইঞ্জিনটির সম্পূর্ণ সোর্স কোড এমআইটি লাইসেন্সের আওতায় জনসাধারণের জন্য গিটহাবে উন্মুক্ত করা হয়। ২০১৪ এর ১৫ ডিসেম্বর গডোর ১.০ সংস্করণ প্রকাশ করা হয়, যা এর প্রথম স্থিতিশীল সংস্করণ ছিল। এই সংস্করণে লাইটম্যাপ, ন্যাভমেশ, এবং শেডার যুক্ত করা হয়েছিল। ২১ মে ২০১৫ তারিখে ১.১ সংস্করণে যুক্ত করা হয় কোড এডিটরে কোড সম্পূরক, ভিজ্যুয়াল শেডার সম্পাদক, নতুন উইন্ডো ব্যবস্থাপনা এপিআই, নতুন লিখিত ২ডি ইঞ্জিন এবং ২ডি পথনির্ণয় বহুভুজ, উন্নত ব্লেনডার রফতানিকারী এবং একটি অন্ধকার থিম। ২০১৫ সালের নভেম্বর গডো ইঞ্জিন সফটওয়্যার স্বাধীনতা তত্ত্বাবধান গোষ্ঠীতে যোগ দেয়। ২৩ শে ফেব্রুয়ারী, ২০১৬ তারিখে গডোর ২.০ সংস্করণ প্রকাশিত হয়। নতুন বৈশিষ্ট্যের ভিতর ছিল উন্নত সিন ব্যবস্থা, ফাইল ব্যবস্থাপক, এবং উন্নত ডিবাগার। ২০১৬ এর আগস্টে ২.১ সংস্করণে উপকরণ ডেটাবেজ, দক্ষতা বিশ্লেষক এবং প্লাগইন এপিআই যুক্ত করা হয়। ২০১৬ সালের ২২ জুন গডো ইঞ্জিন প্রকল্প মোজিলা ওপেন সোর্স সমর্থন (MOSS) "মিশন পার্টনার্স" পুরস্কারের অংশ হিসেবে ২০,০০০ মার্কিন ডলার সহায়তা লাভ করে। এর সাহায্যে গডো ইঞ্জিনে ওয়েবসকেট, ওয়েবএসেম্বলি, এবং ওয়েবজিএল ২.০ সমর্থন যোগ করা হয়। ২০১৮ সালের ২৯ জানুয়ারি গডো ইঞ্জিনের ৩.০ সংস্করণ উন্মোচিত হয়। এই সংস্করণে উন্নত ৩ডি রেন্ডারিং, ভিআর সমর্থন এবং সি# ভাষায় কোড লেখার সুবিধা যোগ করা হয়েছে। এছাড়া এই সংস্করণেই পূর্ববর্তী অন্তর্নির্মিত ৩ডি অনুকরণ ব্যাকএন্ডকে বুলেট ইঞ্জিন দিয়ে প্রতিস্থাপন করা হয়েছে। ৩.০ সংস্করণই গডোর প্রথম ডেবিয়ানে অন্তর্ভুক্ত হওয়া সংস্করণ। == প্রয়োগ == ওক্যাম (OKAM) স্টুডিওর অনেক গেম গডো ইঞ্জিনে তৈরি, যার মধ্যে রয়েছে ''ডগ মেন্ডোনাসা অ্যান্ড পিজ্জা বয়''। জন্য সহজে ব্যবহারযোগ্য বলে এবং "সফ্টওয়্যারটির জন্য ইতিমধ্যে প্রচুর শিক্ষা-উপরকণের উপস্থিতির" কারণে পশ্চিম ভার্জিনিয়ার উচ্চ বিদ্যালয় পাঠ্যক্রমে গডো ইঞ্জিন ব্যবহৃত হয়েছে। == আরও দেখুন == গেম ইঞ্জিনের তালিকা ভিডিও গেমের ডেভলপমেন্ট == তথ্যসূত্র == == বহি:সংযোগ == ভাষায় প্রোগ্রামকৃত মুক্ত সফটওয়্যার সফটওয়্যার সফটওয়্যার গেম ইঞ্জিন গেম ইঞ্জিন
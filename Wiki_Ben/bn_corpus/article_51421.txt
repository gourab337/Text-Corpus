'''কঙ্কাবতী দেবী''' (জন্ম: ১৯০৩ খ্রিষ্টাব্দ মৃত্যু: ২১ জুন ১৯৩৯ খ্রিষ্টাব্দ) একজন গায়িকা এবং অভিনেত্রী ছিলেন। ==প্রথম জীবন== কঙ্কাবতী দেবীর জন্ম হয় বিহারের মজঃফরপুরে। পিতা গঙ্গাধরপ্রসাদ সাহু ছিলেন সঙ্গীতরসিক। বাড়ির পরিবেশের প্রভাবে ছোটবেলা থেকে সঙ্গীতের প্রতি কঙ্কাবতীর আকর্ষণ দেখা দেয়। বেথুন কলেজে বি পড়বার সময় তিনি রবীন্দ্রনাথের সংস্পর্শে আসেন এবং জোড়াসাঁকো ঠাকুরবাড়িতে তার সাথে 'গৃহপ্রবেশ' নাটকের মাসির ভূমিকায় অভিনয় করে খ্যাতি অর্জন করেন। এম পড়বার সময় অসুস্থতার জন্য পড়াশোনায় ছেদ পড়ে এবং রঙ্গমঞ্চে যোগদানের সিদ্ধান্ত করেন। ==অভিনয় জীবন== শিশিরকুমার ভাদুড়ীর সাথে 'দিগ্বিজয়ী' নাটকে ভারত নারীর ভূমিকায় অভিনয় থেকে তার পেশাদারী অভিনয় জীবনের শুরু হয়। এরপর 'সীতা', 'যোগাযোগ', 'পল্লীসমাজ', 'টকী অফ টকীজ', 'চন্দ্রগুপ্ত' প্রভৃতি নাটকে শিশিরকুমারের সহঅভিনেত্রীরূপে অভিনয়জগতে খ্যাতি অর্জন করেন। ১৯৩০ খ্রীষ্টাব্দে শিশিরকুমারের দলের সাথে আমেরিকা যান। শিশিরকুমারের পরিচালিত কয়েকটি চলচ্চিত্রেও তিনি অভিনয় করেন। 'চাণক্য' চলচ্চিত্রটির কাজ সমাপ্ত হওয়ার আগেই ১৯৩৯ খ্রিষ্টাব্দের ২১ জুন কঙ্কাবতীর মৃত্যূ হয়। ==তথ্যসূত্র== ==বহিঃসংযোগ== আইএমডিবি তে কঙ্কাবতীর জীবনী জন্ম মৃত্যু অভিনেত্রী
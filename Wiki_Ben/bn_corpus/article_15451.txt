২০০৯-এ ৮১তম অ্যাকাডেমি পুরস্কার প্রদান অনুষ্ঠানে ব্র্যাড পিট অ্যাঞ্জেলিনা জোলি। (ইংরেজি: Brangelina) বলতে সুপারকাপল '''ব্র্যাড পিট''' '''অ্যাঞ্জেলিনা জোলি''' নামের দুজন মার্কিন অভিনয়শিল্পীকে বোঝানো হয়। ব্র্যাড পিট হচ্ছেন ''ফাইট ক্লাব'', ''সেভেন'', ''টুয়েলভ মাঙ্কিস'', এবং ''দ্য কিউরিয়াস কেইস অফ বেঞ্জামিন বাটন'' খ্যাত একজন মার্কিন অভিনেতা, এবং অ্যাঞ্জেলিনা জোলি হচ্ছেন ''হ্যাকারস'', ''গার্ল, ইন্টারাপ্টেড'', ''লারা ক্রফ্‌ট: টুম্ব রেইডার'', এবং ''চেঞ্জলিং'' খ্যাত একজন একাডেমি পুরস্কার বিজয়ী মার্কিন অভিনেত্রী। == সারসংক্ষেপ == === ব্র্যাড পিট === ১৯৮০ ১৯৯০-এর দশক জুড়ে পিট রবিন গিভেনস, জিল শোয়েলেন, এবং জুলিয়েট লুইসের সাথে প্রেম করেছেন। এছাড়া ''সেভেন'' চলচ্চিত্রে তার সহঅভিনেত্রী গিনেথ প্যালট্রোর সাথেও ১৯৯৫ থেকে ১৯৯৭ সাল পর্যন্ত তিনি প্রেম করেছেন। ১৯৯৮ সালে পিটের সাথে পরিচয় হয় ''ফ্রেন্ডস'' খ্যাত অভিনেত্রী জেনিফার অ্যানিস্টনের সাথে, এবং এই জুটি ২৯ জুলাই, ২০০০ সালে মালিবুতে বিবাহবন্ধনে আবদ্ধ হন। হলিউডের বিবাহ টিকে থাকার স্বল্পহারকে হার মানিয়েও শেষ পর্যন্ত জুটির জানুয়ারি ২০০৫-এ বিচ্ছেদ ঘটে। তারা যৌথভাবে ঘোষণা করেন যে, সাত বছর একসাথে থাকার পর তারা এখন আলাদা হয়ে যাওয়ার সিদ্ধান্ত নিয়েছেন। ডিভোর্সের জন্য আবেদন করার দুমাস পর অ্যানিস্টন তাদের সম্পর্কের মধ্যে বিদ্যমান পার্থক্যের ব্যাপারে মুখ খোলেন। === অ্যাঞ্জেলিনা জোলি === মার্চ ২৮, ১৯৯৬ সালে জোলি ব্রিটিশ অভিনেতা জনি লি মিলারকে বিয়ে করেন। তিনি ছিলেন ''হ্যাকারস'' চলচ্চিত্রে জোলি সহঅভিনেতা। জোলি মিলার পরবর্তী বছরেই আলাদা হয়ে যান, এবং ফেব্রুয়ারি, ১৯৯৯ সালে তাদের ডিভোর্স হয়। মে, ২০০০-এ তিনি বিয়ে করেন ''পুশিং টিন'' চলচ্চিত্রে তার মার্কিন সহঅভিনেতা বিলি বব থর্নটনকে, এবং তাদের ডিভোর্স হয় ২৭ মে, ২০০৩-এ। হঠাৎ সংঘটিত হওয়া এই ডিভোর্সের ব্যাপারে জোলি বক্তব্য ছিলো, “এটা আশ্চর্যজনক ছিলো আমার কাছেও, কারণ রাতের শেষে আমরা দুজনই পুরোপুরি পরিবর্তিত হয়ে গিয়েছিলাম। আমার মনে হয় আমাদের মধ্যে মিলে যাবার মতো একরকম কিছুই কোনোদিন ছিলো না। ব্যাপারটা ভয় লাগানোর মতো, কিন্তু... আমার ধারণা এটা আপনি তখনি বুঝবেন যখন এটা আপনার জীবনে ঘটবে, এবং আদৌ আপনি নিজের সম্মন্ধে ভালোভাবে জানবেন না।” == তথ্যসূত্র == যুক্তরাষ্ট্রের সংস্কৃতি
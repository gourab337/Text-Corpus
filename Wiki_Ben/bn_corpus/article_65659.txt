অধিকাংশ অপারেটিং সিস্টেমে এখানে দেখানো লিফপ্যাডের মতো সরল লেখা সম্পাদক টেক্সট ফাইল পড়ার সহায়ক সফটওয়্যার হিসাবে ডিফল্টভাবে অন্তর্ভুক্ত থাকে। '''লেখা সম্পাদক''' বা '''টেক্সট এডিটর''' (''text editor'') হল এক শ্রেণীর কম্পিউটার প্রোগ্রাম যা সাধারণ টেক্সট ফাইল সম্পাদনা করে। মাইক্রোসফ্ট নোটপ্যাডের নামকরণ অনুসরণ করে জাতীয় প্রোগ্রামগুলি অনেক সময় "নোটপ্যাড" সফ্টওয়্যার নামে পরিচিত হয়। অপারেটিং সিস্টেম এবং সফ্টওয়্যার ডেভলপমেন্ট প্যাকেজে অন্তত একটি লেখা সম্পাদক অন্তর্ভুক্ত থাকে যা কনফিগারেশন ফাইল, সাহায্যমূলক ফাইল এবং প্রোগ্রামিং ভাষার সোর্স কোড, ইত্যাদি ফাইল পাঠ সম্পাদনায় ব্যবহৃত হয়। == ইতিহাস == কয়েকটি প্রোগ্রামের পাঞ্চ কার্ডের বাক্স। লেখা সম্পাদক প্রোগ্রাম উদ্ভাবনের আগে পাঞ্চ কার্ডের মাধ্যমে কম্পিউটারে সোর্স কোড বা সাধারণ টেক্সট প্রবেশ করানো হত। পাঞ্চ কার্ডের একটি সামান্য উন্নত বিকল্প ছিল পাঞ্চড পেপার টেপ। টেলিপ্রিন্টার যন্ত্রের সাহায্যে লেখা টাইপ করে কম্পিউটারের পাঠযোগ্য পাঞ্চড পেপার টেপ তৈরি করা যেত। প্রথমদিকের লেখা সম্পাদকগুলি ছিল লাইন-ভিত্তিক (''লাইন এডিটর''), যা টেলিপ্রিন্টারের অনুরূপ কাজ করত। এক্ষেত্রে কী টাইপ করা হচ্ছে তা সরাসরি প্রদর্শনের ব্যবস্থা ছিল না। ভিডিও স্ক্রিনযুক্ত কম্পিউটার টার্মিনাল উদ্ভাবিত হলে স্ক্রিন-ভিত্তিক লেখা সম্পাদক (অনেক সময় "''স্ক্রিন এডিটর''" নামে পরিচিত) প্রকাশিত হয় এবং জনপ্রিয় হয়ে ওঠে। প্রথম দিকের অন্যতম স্ক্রিন সম্পাদকের মধ্যে রয়েছে ভি (vi) এবং ইম্যাক্স (Emacs)। পরবর্তীতে কম্পিউটারের তথ্যধারণক্ষমতা এবং কার্যকারিতায় ব্যাপক উন্নতি, এবং গ্রাফিক্যাল ইউজার ইন্টারফেস প্রচলিত হবার ফলে আরও উন্নত সুবিধাসম্পন্ন অগণিত টেক্সট এডিটর প্রকাশিত হয়েছে। == সাধারণ বৈশিষ্ট্য == অনুসন্ধান প্রতিস্থাপন কাট, কপি এবং পেষ্ট, অর্থাৎ লেখার কোন অংশের প্রতিলিপিকরণ এবং স্থানান্তরের সুবিধা ইউনিকোড এর সমর্থন লেখার বিন্যাস আনডু এবং রিডু, অর্থাৎ কোন পরিবর্তনের পূর্ব পরবর্তী অবস্থায় ফিরে যাওয়া সুবিধা == উন্নত বৈশিষ্ট্য == ম্যাক্রো পদ্ধতি একাধিক ফাইলের সহ-সম্পাদনা তথ্য রূপান্তর ফিল্টারিং সিনট্যাক্স হাইলাইটিং == বিশেষায়িত সম্পাদক == প্রয়োজনের ভিত্তিতে টেক্সট এডিটরে বিশেষায়িত সুবিধা এবং অতিরিক্ত বিভিন্ন বৈশিষ্ট্য যুক্ত থাকতে পারে। ফলে এডিটরসমূহে ব্যাপক পার্থক্য দেখা দেয়, এমনকি এরা ভিন্ন ভিন্ন শ্রেণীর সফ্টওয়্যার হিসাবে প্রতীয়মান হতে পারে। সোর্স কোড সম্পাদক ফোল্ডিং লেখা সম্পাদক আইডিই এইচটিএমএল সম্পাদক টেক সম্পাদক আউটলাইনার যুগপৎ সম্পাদক == আরও দেখুন == লেখা সম্পাদকের তালিকা লেখা সম্পাদকের তুলনা ওয়ার্ড প্রসেসর সম্পাদক যুদ্ধ হেক্স সম্পাদক স্ট্রিম সম্পাদক == তথ্যসূত্র == সম্পাদক সফটওয়্যার
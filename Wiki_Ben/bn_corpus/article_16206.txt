'''ক্যাপ্টেন জ্যাক স্প্যারো''' () হচ্ছে জনি ডেপ চিত্রায়িত ''পাইরেটস অফ দ্য ক্যারিবিয়ান: দ্য কার্স অফ দ্য ব্ল্যাক পার্ল'' (২০০৩)-এর একটি চরিত্র। পরবর্তীতে তাকে পরপর এই চলচ্চিত্রের অন্যান্য পর্বগুলোতেও ধারাবাহিকভাবে দেখা যায়। ধারাবাহিকগুলো হচ্ছে ''ডেড ম্যান’স চেস্ট'' (২০০৬), ''অ্যাট ওয়ার্ল্ড’স এন্ড'' (২০০৭) এবং ''অন স্ট্রেঞ্জার টাইডস'' (২০১১) ডেড ম্যান টেলস নো টেল (২০১৭)। তিনি একই সাথে শিশুদের বইয়ের ধারাবাহিক ''পাইরেটস অফ দ্য ক্যারিবিয়ান: জ্যাক স্প্যারো''-এরও নায়ক। এখানে মূলত তার শৈশবকালীন জীবন ফুটে উঠেছে। এই চরিত্রটি বিভিন্ন ভিডিও গেমেও স্থান পেয়েছে। স্প্যারো ক্যারিবীয় উপসাগরের ব্রেদার্ন কোর্টের একজন পাইরেট লর্ড, বা নেতৃস্থানীয় জলদস্যু। সে সবসময় পরিস্থিতির সাপেক্ষে অস্ত্র জোরাজুরি এড়িয়ে কথা মধ্যস্থতার মাধ্যমে সমস্যা সমাধান করার চেষ্টা করে। যদিও প্রয়োজনে সে মারামারিও করে, কিন্তু সে সবসময়ই বিপজ্জনক পরিস্থিতি এড়িয়ে চলতে চায়। স্প্যারোকে প্রথম দেখা যায় যে, সে তার বিদ্রোহী ফার্স্ট মেট হেক্টর বারবোসার কাছ থেকে তার জাহাজ ব্ল্যাক পার্লের কর্তৃত্ব নেওয়ার চেষ্টা করছে। পরবর্তীতে পর্বগুলোতে তাকে ব্রিটিশ ইস্ট ইন্ডিয়া ট্রেডিং কোম্পানির সাথে যুদ্ধরত, এবং কিংবদন্তী ডেভি জোন্সের রক্তের ঋণ পরিশোধ না করে পালানোর চেষ্টায় ব্যস্ত। == সংশ্লিষ্ট তথ্য == চলচ্চিত্রের বাইরে জ্যাক স্প্যারোকে প্রথম দেখা যায় ভিডিও গেম ''কিংডম হার্টস টু''-তে একটি সহযোগী চরিত্র হিসেবে। ভিডিও গেমটির ইংরেজি সংস্করণে জ্যাক স্প্যারোর কণ্ঠ দিয়েছিলেন জেমস আর্নল্ড টেইলর এবং জাপানী সংস্করণে হিরোআকি হিরাতা। এছাড়া জ্যাক স্প্যারোকে নিয়ে নির্মিত কয়েকটি ভিডিও গেমের মধ্যে আছে, ''পাইরেটস অফ দ্য ক্যারিবিয়ান: দ্য লিজেন্ড অফ জ্যাক স্প্যারো''। এখানে জ্যাক স্প্যারো হিসেবে কণ্ঠ দিয়েছেন জনি ডেপ। আরো আছে ভিডিও গেম ''পাইরেটস অফ দ্য ক্যারিবিয়ান: ডেড ম্যান’স চেস্ট'', এবং ''পাইরেটস অফ দ্য ক্যারিবিয়ান: অ্যাট ওয়ার্ল্ড’স এন্ড''-এর বিভিন্ন সংস্করণ। সমস্ত গেমে জ্যাক স্প্যারোর কণ্ঠ দিয়েছেন জেরাল্ড বাটলার, এবং মোশন ক্যাপচারের প্রাযুক্তিক সহায়তা দিয়েছেন জনি প্যাটন। চলচ্চিত্র মুক্তি পাবার আগে নির্মিত ''পাইরেটস অফ দ্য ক্যারিবিয়ান অনলাইন''-এও জেরাড বাটলার কণ্ঠ দিয়েছেন। ''পাইরেটস অফ দ্য ক্যারিবিয়ান: দ্য কমপ্লিট ভিজুয়াল গাইড'' বই থেকে জ্যাক স্প্যারোর জীবনের দিকে আলোকপাত করেছে। সেখানে জানা যায় যে, জ্যাক স্প্যারোর জন্ম হয়েছিলো ভারত মহাসাগরের ঘূর্ণিঝড় আক্রান্ত এক জলদস্যু জাহাজে। সেখানে সে একজন ইতালীয়'র কাছে তলোয়ার চালনা শেখে। == তথ্যসূত্র == == বহিঃসংযোগ == জ্যাক স্প্যারো ইন্টারনেট মুভি ডেটাবেজ জ্যাক স্প্যারো ''পাইরেটস অফ দ্য ক্যারিবিয়ান'' উইকি চরিত্র অফ দ্য ক্যারিবিয়ানের চরিত্র
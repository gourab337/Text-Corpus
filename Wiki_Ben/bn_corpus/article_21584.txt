'''রিচার্ড অ্যালান কেটেলবরা''' (; জন্ম: ১৫ মার্চ, ১৯৭৩) ইংল্যান্ডের শেফিল্ডে জন্মগ্রহণকারী সাবেক প্রথম-শ্রেণীর ক্রিকেটার। ইয়র্কশায়ার এবং মিডলসেক্সের পক্ষ হয়ে ৩৩টি খেলায় অংশগ্রহণ করেন। খেলায় তিনি শীর্ষ সারির বামহাতি ব্যাটসম্যানের ভূমিকায় অবতীর্ণ হতেন মাঝে-মধ্যে ডানহাতে মিডিয়াম পেস বোলিং করতেন। বর্তমানে তিনি আন্তর্জাতিক ক্রিকেটে আম্পায়ার হিসেবে দায়িত্ব পালন করছেন। == আম্পায়ার == এপ্রিল, ২০০২ সালে ডারহাম এবং ডারহাম ইউসিসিই'র মধ্যকার খেলার মাধ্যমে আম্পায়ার জীবনে প্রবেশ করেন। ইসিবি'র পক্ষ থেকে ২০০৬ সালে প্রথম-শ্রেণীর ক্রিকেটে আম্পায়ার হিসেবে তালিকাভূক্ত হন। অপর ইংরেজ আম্পায়ার ইয়ান গোল্ডকে সাথে নিয়ে আগস্ট, ২০০৯ সালে টুয়েন্টি২০ আন্তর্জাতিকে ইংল্যান্ড বনাম অস্ট্রেলিয়ার মধ্যকার খেলা পরিচালনা করেন। এর পরপরই নভেম্বর, ২০০৯ সালে আইসিসি'র আন্তর্জাতিক আম্পায়ার তালিকায় তার নাম অন্তর্ভুক্ত হয়। কেটেলবরা'র প্রথম টেস্ট ক্রিকেটে আম্পায়ারিত্ব হচ্ছে নভেম্বর, ২০১০ সালে গলেতে অনুষ্ঠিত শ্রীলঙ্কা বনাম ওয়েস্ট ইন্ডিজের মধ্যকার খেলাটি। মে, ২০১১ সালে আইসিসি’র সেরা আম্পায়ার তালিকায় নিযুক্ত হন। তালিকায় তিনি সর্বকনিষ্ঠ আম্পায়ার হিসেবে বিবেচিত হয়েছেন। ২০১১ সালের বিশ্বকাপ ক্রিকেটে ৪টি খেলা পরিচালনা করেন। == তথ্যসূত্র == == আরও দেখুন == আইসিসি’র সেরা আম্পায়ার তালিকা শ্রীনিবাসরাঘবন ভেঙ্কটরাঘবন সাইমন টাওফেল আলীম দার == বহিঃসংযোগ == ক্রিকেটার জন্ম ব্যক্তি টেস্ট ক্রিকেট আম্পায়ার ওডিআই ক্রিকেট আম্পায়ার টি২০আই ক্রিকেট আম্পায়ার ক্রিকেটার ক্রিকেটার ক্রিকেট ক্লাবের ক্রিকেটার ক্রিকেট বোর্ডের ক্রিকেটার
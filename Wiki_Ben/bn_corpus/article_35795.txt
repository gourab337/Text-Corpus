==৮ম শতাব্দী (৭০১-৮০০ খ্রিষ্টাব্দ ৮১-১৮৪ হিজরি)== ৭০১: ইরাকে ইবনে আল-আশআসের বিদ্রোহ, দাইর আল-জামাজিমের যুদ্ধ সংঘটিত। ৭০৩: ষষ্ঠ শিয়া ইমাম জাফর আল-সাদিকের জন্ম। ৭০৫: আবদুল মালিক ইবনে মারওয়ানের মৃত্যু। প্রথম আল-ওয়ালিদ কর্তৃক খলিফার দায়িত্বগ্রহণ। ৭১১: তারিক বিন জিয়াদ কর্তৃক স্পেন এবং কুতাইবা ইবনে মুসলিম কর্তৃক মাওয়ারাননহর বিজয়। ৭১২: মুহাম্মদ বিন কাসিম কর্তৃক সিন্ধু বিজয়। ৭১৩: চতুর্থ শিয়া ইমাম আলি ইবনে হুসাইন নিহত। মুহাম্মদ আল-বাকির পঞ্চম শিয়া ইমাম হন। মুলতান বিজয়। ৭১৫: প্রথম ওয়ালিদের মৃত্যু। সুলাইমান ইবনে আবদুল মালিক উমাইয়া খলিফা হন। ৭১৭: কনস্টান্টিনোপলে দ্বিতীয় আরব অবরোধ। খলিফা সুলাইমানের মৃত্যু। দ্বিতীয় উমর খলিফা হন। ৭১৮: কনস্টান্টিনোপলে দ্বিতীয় আরব অবরোধ সমাপ্ত। ৭২০: দ্বিতীয় উমরের মৃত্যু। দ্বিতীয় ইয়াজিদ খলিফা হন। ৭২১: কুরসুলের নেতৃত্বে মাওয়ারাননহরে প্রথম তুরগেশ আক্রমণ। ৭২৪: দ্বিতীয় ইয়াজিদের মৃত্যু। হিশাম ইবনে আবদুল মালিক খলিফা হন। তুরগেশের কাছে মুসলিম ইবনে সাইদ আল-কিলাবির পরাজয়। ৭২৫: ফ্রান্সে মুসলিমদের নিমস বিজয়। ৭২৯: বাইকান্দের যুদ্ধে আশরাস ইবনে আবদুল্লাহ আল-সুলামির নেতৃত্ব খোরাসানি বাহিনী তুরগেশের বিরুদ্ধে স্বল্প সাফল্য লাভ করে এবং বুখারা পুনরুদ্ধার হয়। পিছু হটা তুরগেশ বাহিনী কামারজা অবরোধ করে। ৭৩০: উত্তরপশ্চিম ইরানে খাজারদের আক্রমণ এবং মার্জ‌ আরদাবিলের যুদ্ধে উমাইয়া বাহিনীর পরাজয়। আরব গভর্নর আল-জাররাহ আল-হাকামি নিহত হন এবং সংক্ষিপ্তকালের জন্য শহর খাজারদের অধীনস্থ হয়। ৭৩১: তুরগেশের বিরুদ্ধে গিরিপথের যুদ্ধে খোরাসানি আরব বাহিনী তীব্র ক্ষয়ক্ষতির সম্মুখীন হয়। বাড়তি সহায়তার জন্য ২০,০০০ ইরাকি সৈনিক প্রেরিত হয়। ৭৩২: ফ্রান্সে টুর্সে‌র যুদ্ধ সংঘটিত। ৭৩৪: আল-হারিস ইবনে সুরাইজের বিদ্রোহ। ৭৩৫: আসাদ ইবনে আবদুল্লাহ আল-কারসির খোরাসান আগমন এবং আল-হারিসের বিদ্রোহ দমন। ৭৩৭: ফ্রান্সের আভিগননে মুসলিমরা বাধাগ্রস্ত হয়। ৭৩৭: হাজের তারখানের নেতৃত্বাধীন খাজার বাহিনীকে মারওয়ান ইবনে মুহাম্মদ পরাজিত করেন। আতিল অধিকৃত হয়। ৭৩৭: খারিস্তানের যুদ্ধে আসাদ ইবনে আবদুল্লাহ আল-কারসি খোরাসানে তুরগেশ আক্রমণ প্রতিহত করেন। ৭৪০: জায়েদ ইবনে আলির নেতৃত্বে জায়েদি বিদ্রোহ। উত্তর আফ্রিকায় বার্বা‌র বিদ্রোহ। আশরাফের যুদ্ধ সংঘটিত। বাইজেন্টাইনদের বিরুদ্ধে এক্রোইননের যুদ্ধ সংঘটিত। ৭৪১: উত্তর আফ্রিকায় বাগদুরার যুদ্ধ। ৭৪২: কাইরুয়ানের মুসলিম শাসন পুনপ্রতিষ্ঠা। ৭৪৩: মুহাম্মদ আল-বাকির বিষপ্রয়োগে নিহত। জাফর আল-সাদিক শিয়া ইমাম হন। খলিফা হিশামের মৃত্যু দ্বিতীয় আল-ওয়ালিদের খিলাফত লাভ। ইয়াহিয়া ইবনে জাইদের নেতৃত্বে খোরাসানে শিয়া বিদ্রোহ। ৭৪৪: দ্বিতীয় আল-ওয়ালিদ ক্ষমতাচ্যুত। তৃতীয় ইয়াজিদ কর্তৃক খিলাফত লাভ একই বছরে মৃত্যু। ইবরাহিম ইবনুল ওয়ালিদ কর্তৃক খিলাফভ লাভ এবং একই বছরে ক্ষমতাচ্যুত। আইন আল জুরের যুদ্ধ সংঘটিত। দ্বিতীয় মারওয়ান কর্তৃক খিলাফত লাভ। ৭৪৫: সপ্তম শিয়া ইমাম মুসা আল-কাজিমের জন্ম (ইসমাইলি শিয়াদের মতে ইসমাইল ইবনে জাফর সপ্তম ইমাম)। খারিজিদের হাতে কুফা মসুল অধিকৃত। ৭৪৬: রুপার থুথার যুদ্ধ সংঘটিত। কুফা মসুল দ্বিতীয় মারওয়ান কর্তৃক অধিকৃত। ৭৪৭: খোরাসানে আবু মুসলিমের বিদ্রোহ। ৭৪৮: রাইয়ের যুদ্ধ। ৭৪৯: ইসফাহানের যুদ্ধ সংঘটিত। আব্বাসীয়দের হাতে কুফা অধিকার। আস-সাফাহ কুফায় প্রথম আব্বাসীয় খলিফা হন। ৭৫০: জাবের যুদ্ধ সংঘটিত। দামেস্কের পতন। উমাইয়াদের পতন। ৭৫১: আব্বাসীয়দের ওয়াসিত বিজয়। মন্ত্রী আবু সালামা নিহত। ৭৫১: তালাসের যুদ্ধে আব্বাসীয় বাহিনী চীনের ট্যাং রাজবংশকে পরাজিত করে। ৭৫৪: আস-সাফাহর মৃত্যু। আল-মনসুর কর্তৃক খিলাফত লাভ। আল-মনসুরের চাচা আবদুল্লাহ ইবনে আলির বিদ্রোহ। ৭৫৫: আবু মুসলিম নিহত। খোরাসানে সুনবাদের বিদ্রোহ। ৭৫৬: প্রথম আবদুর রহমান স্পেনে উমাইয়া রাষ্ট্র স্থাপন করেন। ৭৫৮: রাস তারখানের অধীনে খাজার বাহিনীর আক্রমণ এবং সাময়িকভাবে আজারবাইজান আরান অধিকার। ৭৫৯: আব্বাসীয়দের তাবারিস্তান বিজয়। ৭৬২: মুহাম্মদ আল-নাফস আল-জাকারিয়ার বিদ্রোহ। ৭৬৩: বাগদাদ প্রতিষ্ঠা। স্পেনে আব্বাসীয়দের পরাজয়। ৭৬৫: জাফর আল-সাদিক বিষপ্রয়োগের ফলে নিহত। মুসা আল-কাজিম পরবর্তী ইমাম হন। অষ্টম ইমাম আলি আল-রিদার জন্মগ্রহণ। ৭৬৮: নেস্টরিয়ান খ্রিষ্টানদের কাছ থেকে মধ্য এশিয়ার সাইরাম শহর অধিকার। ৭৬৭: ইবনে মাদরার কর্তৃক সিজিলমাসায় খারিজি রাষ্ট্র প্রতিষ্ঠা। ৭৭২: উত্তর আফ্রিকায় জানবির যুদ্ধ সংঘটিত। মরক্কোতে রুস্তমি রাষ্ট্র প্রতিষ্ঠা। ৭৭৫: আব্বাসীয় খলিফা আল-মনসুরের মৃত্যু। আল-মাহদির খিলাফত লাভ। ৭৭৭: স্পেনে সারাগোসা অবরোধ। ৭৮২: হারুনুর রশিদ কর্তৃক বাইজেন্টাইনদের বিরুদ্ধে অভিযানে নেতৃত্ব দান। অভিযান কালকেদোন পর্যন্ত পৌছায়। ৭৮৫: খলিফা মাহদির মৃত্যু। আল-হাদির খিলাফত লাভ।।. ৭৮৬: মক্কায় আলিপন্থিদের বিদ্রোহ। ফাখের যুদ্ধে বিদ্রোহ দমন। ৭৮৬: খলিফা হাদির মৃত্যু। হারুনুর রশিদের খিলাফত লাভ। ৭৮৮: মাগরেবে ইদ্রিসি রাজবংশের প্রতিষ্ঠা। স্পেনে প্রথম আবদুর রহমানের মৃত্যু এবং প্রথম হিশামের ক্ষমতালাভ। ৭৯২: দক্ষিণ ফ্রান্স আক্রমণ। ৭৯৬: স্পেনে হিশামের মৃত্যু এবং প্রথম আল-হাকামের ক্ষমতালাভ। ৭৯৯: খাজারদের একটি আক্রমণের পরাজয়। ৮০০: মুসা আল-কাজিম বিষপ্রয়োগের ফলে নিহত হন। আলি আল-রিদা ইমাম হন। উত্তর আফ্রিকায় আগলাবি শাসন প্রতিষ্ঠিত। *এই শতাব্দীর শেষ নাগাদ বিশ্বের মুসলিম জনসংখ্যা সমগ্র জনসংখ্যার ২% বৃদ্ধি পায়। ইতিহাসের সময়রেখা
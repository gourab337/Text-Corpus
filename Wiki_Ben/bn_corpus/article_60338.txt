'''এমানুয়েল রিভা''' (; জন্ম: '''পোলেত জার্মাইন রিভা''', ২৪ ফেব্রুয়ারি ১৯২৭ ২৭ জানুয়ারি ২০১৭) ছিলেন একজন ফরাসি অভিনেত্রী, কবি, আলোকচিত্রী, চিত্রশিল্পী। তিনি ''হিরোশিমা মন আমুর'' (১৯৫৯) এবং ''আমুর'' (২০১২) চলচ্চিত্রে অভিনয়ের জন্য সর্বাধিক প্রসিদ্ধ। তিনি ''হিরোশিমা মন আমুর'' ছবিতে তার কাজের জন্য শ্রেষ্ঠ অভিনেত্রী বিভাগে বাফটা পুরস্কারের মনোনয়ন লাভ করেন, ''থেরেস দেসকুয়েরোয়া'' (১৯৬২) ছবিতে কাজের জন্য ভেনিস চলচ্চিত্র উৎসবের শ্রেষ্ঠ অভিনেত্রী পুরস্কার অর্জন করেন এবং মাইকেল হানেকের ''আমুর'' ছবিতে তার কাজের জন্য শ্রেষ্ঠ অভিনেত্রী বিভাগে বাফটা সেজার পুরস্কার অর্জন করেন এবং অস্কারের মনোনয়ন লাভ করেন। তিনি শ্রেষ্ঠ অভিনেত্রী বিভাগে অস্কারের জন্য মনোনীত বয়োজ্যেষ্ঠ অভিনেত্রী। ==প্রারম্ভিক জীবন== পোলেত জার্মাইন রিভা ১৯২৭ সালের ২৪শে ফেব্রুয়ারি ফ্রান্সের শেনিমেনিলে জন্মগ্রহণ করেন। তার পিতা র‍্যনে আলফ্রেদ রিভা একজন ইতালীয় চিত্রশিল্পী এবং মাতা জান ফের্নান্দে (প্রদত্ত নাম: নুর্দিন) একজন দর্জি ছিলেন। রিভার শৈশব কাটে র‍্যমিরমঁতে এবং শৈশব থেকেই তার অভিনয়ের প্রতি আগ্রহ জন্মে। তিনি স্থানীয় মঞ্চে নাটকে অভিনয় শুরু করেন, কিন্তু কয়েক বছর তাকে দর্জি হিসেবেও কাজ করতে হয়েছিল। স্থানীয় সংবাদপত্রে একটি বিজ্ঞাপন দেখে রিভা প্যারিসের একটি অভিনয়ের স্কুলে আবেদন করেন। ২৬ বছর বয়সে তিনি পরিবারের নিষেধ স্বত্ত্বেও অভিনয়কে কর্ম হিসেবে নেওয়ার জন্য প্যারিসে চলে যান। ১৯৫৪ সালে তিনি প্যারিসে জর্জ বার্নার্ড শ'র ''আর্মস অ্যান্ড দ্য ম্যান'' নাটকে প্রথম অভিনয় করেন। ১৯৫৭ সালে টিভি ধারাবাহিক ''এনিগমে দ্য লহিস্তোইয়ার'' দিয়ে তার ছোট পর্দায় অভিষেক হয়। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর ফরাসি অভিনেত্রী বিষয়শ্রেণী:২১শ শতাব্দীর ফরাসি অভিনেত্রী চলচ্চিত্র অভিনেত্রী বংশোদ্ভূত ফরাসি ব্যক্তি মঞ্চ অভিনেত্রী আলোকচিত্রী মহিলা কবি ক্যান্সারে মৃত্যু অভিনেত্রী বিভাগে বাফটা পুরস্কার বিজয়ী পুরস্কার বিজয়ী অভিনেত্রী বিভাগে সেজার পুরস্কার বিজয়ী অভিনেত্রী বিভাগে ভল্পি কাপ বিজয়ী চলচ্চিত্র পুরস্কার বিজয়ী
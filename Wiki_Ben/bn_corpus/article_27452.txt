'''মুহাম্মদ (সাঃ): দ্য ফাইনাল লিগেসি''' হল ২০০৮ সালে নির্মিত মহাম্মদ শেইখ নাজিব পরিচালিত একটি আরব টেলিভিশন ড্রামা সিরিজ যেটি বর্তমানে ইসলাম চ্যানেলে সাপ্তাহিকভাবে সম্প্রচারিত হয়। আরব টেলিভিশনের জন্য এটি প্রথম ড্রামা সিরিজ যাতে নবী মুহাম্মদের আদ্যপান্ত জীবন কাহিনী ইসলামিক ঐতিহ্যগত ইতিহাস অনুসরণ করে তুলে ধরা হয়েছে। এর প্রাথমিক নাম ছিল '''কামার বনি হাশিম''' এবং তা ২০০৮ সালের রমজান মাসব্যাপী লেবানন ভিত্তিক বেসরকারি টেলিভিশন চ্যানেল এলবিসি তে সম্প্রচারিত হয়েছিল। ৩০ পর্বের এই টিভি সিরিজটিতে ইসলামিক নবী মুহাম্মদের পূর্ণ জীবন কাহিনী চিত্রায়িত করা হয়েছে এবং ইসলামিক ঐতিহ্য অনুসারে এতে নবী মুহাম্মদ, তার স্ত্রীগণ এবং চার খলিফার চরিত্রায়ন করা হয়নি। ২০১০ সাল এবং ২০১১ সালের রমযানে এটি কানাল নামক চ্যানেলে তুর্কি ভাষার মুহাম্মদ (এসএভি) এন হায়াতি শিরোনামে সম্প্রচারিত হয়েছিল। এটি পাকিস্তানের জিও টিভিতে মুহাম্মদ (সা:) শিরোনামে উর্দু ভাষায় ডাবিংকৃতভাবে সম্প্রচারিত করা হয়। এছাড়াও এটি মালয় উপশিরোনামে ডিভিডিতে মালয়েশিয়ায় মুক্তি দেওয়া হয়। == তথ্যসূত্র== == বহিঃসংযোগ == অফিসিয়াল ট্রেলার ইংরেজি সাবটাইটেল সহ ইউটিউব -এ সকল পর্বসমূহ ধারাবাহিক প্রতিকৃতি গণমাধ্যম
'''''ঢাকা অ্যাটাক''''' হল ২০১৭ সালের বাংলাদেশি রোমাঞ্চকর নাট্যধর্মী চলচ্চিত্র। এটি পরিচালনা করেছেন দীপংকর দীপন এবং রচনা করেছেন ঢাকা মহানগর পুলিশের গোয়েন্দা বিভাগের অতিরিক্ত উপ-পুলিশ কমিশনার সানী সানোয়ার। ছবিটি প্রযোজনা করে থ্রি হুইলারস ফিল্মস, স্প্ল্যাশ মাল্টিমিডিয়া কিউ-প্লেক্স কমিউনিকেশন এবং পরিবেশনা করে টাইগার মিডিয়া লিমিটেড। ছবিটি প্রযোজনা করছে থ্রি হুইলার্স লিমিটেড এবং স্প্ল্যাশ মাল্টিমিডিয়া। ঢাকায় একাধিক খুন বোমা বিস্ফোরণের বিরুদ্ধে ঢাকা মেট্রোপলিটন পুলিশের অবস্থান চিত্রিত হয়েছে এই ছবিতে। এতে মূল চরিত্রে অভিনয় করেছেন আরিফিন শুভ, মাহিয়া মাহি, এবিএম সুমন এবং কাজী নওশাবা আহমেদ। চলচ্চিত্রটি ২০১৭ সালের অক্টোবর বাংলাদেশে ১২৩টি প্রেক্ষাগৃহে মুক্তি পায়। এছাড়া ছবিটি ২৭ অক্টোবর অস্ট্রেলিয়া নিউজিল্যান্ডে মুক্তি পায়। এছাড়া নভেম্বর মাসে মালয়েশিয়া, ইন্দোনেশিয়া ব্রুনাইসহ বিশ্বব্যাপী আরও সাতটি দেশে ছবিটি মুক্তি পায়। ==কাহিনী সংক্ষেপ== এক কেমিক্যাল ফ্যাক্টরি থেকে চুরি হয় কিছু কেমিক্যাল আর ঘটে যায় কিছু খুন। পুলিশ জানায় কেমিক্যালগুলো তেমন দামীও নয় এবং এর পিছনে মোটিভ হিসেবে থাকতে পারে ফ্যাক্টরির মালিকের সাথে পূর্ব শত্রুতা। কিন্তু এই সিদ্ধান্তে ভাটা পড়ে একই ধরনের আরেকটি খুনের পর। এবার শুরু হয় ঢাকার বিভিন্ন স্থানে বোমা বিস্ফোরণ। একটি স্কুল বিস্ফোরণে আহত এবং নিহত হয় কয়েকজন স্কুল শিক্ষার্থী। পুলিশ আরও সতর্ক হয়। বিস্ফোরণ থেকে উদ্ধার হওয়া কেমিক্যাল তদন্তের পর দেখা যায় এটি সম্পূর্ণ নতুন ধরনের একটি বোমা বানানোর কৌশল যা সম্প্রতি এক গবেষণাপত্রে ওঠে এসেছে। ঢাকা মহানগর পুলিশের কমিশনার নিয়াজ এই তদন্তের দ্বায়িত্ব দেন গোয়েন্দা বিভাগের কর্মকর্তা সাজেদুল করিমকে। সাজেদুল বোমা নিষ্ক্রিয়করণ বিশেষজ্ঞ ঢাকা মহানগর পুলিশের সহকারী পুলিশ কমিশনার আবিদ রহমান নেতৃত্বে নতুন দল গঠন করেন এই হামলা প্রতিহত করার জন্য। আবিদ ঢাকা মহানগর পুলিশের বিশেষ বাহিনী সোয়াটের কমান্ডার আশফাক হোসেনকেও এই দলে যোগ দেওয়ার জন্য ডাকেন। আশফাকের স্ত্রী অন্তঃসত্ত্বা। স্ত্রীকে মিথ্যা বলে যোগ দেয় সেও। পুলিশের বাইরেও নিজ উদ্যোগে এই হামলার তদন্ত করেন সাংবাদিক চৈতি। সে এক গাড়ি ডাকাতির সাথে জড়িত দুর্বৃত্তের রেসিংয়ের ভিডিও করতে গিয়ে সেখানে পুলিশের উপস্থিতি ঠের পায় এবং পুলিশের গতিবিধি অনুসরণ করে চট্টগ্রামে আরেক গাড়ি দুর্বৃত্ত রাসেল মেজবান অনুষ্ঠানে চলে যায়। আবিদ থাকে সেখানে দেখে চিনতে পারায় সে পালিয়ে যায়। সেখানেই আরেকটি অপারেশনে পুলিশ আসামীর স্থলে চৈতিকে খুঁজে পায় এবং তার তদন্তের অগ্রগতি সম্পর্কে জানতে পারে। চৈতির তদন্তে বেড়িয়ে আসা আরেক দুর্বৃত্তের আস্তানায় হামলা চালিয়ে তাকে আটক করে জিজ্ঞাসাবাদে নতুন তথ্য বেড়িয়ে আসে। চৈতির রিপোর্টে নতুন তথ্যে বেড়িয়ে আসায় তার উপর একটি হামলা হয়। আবিদ তা প্রতিহত করে। পুলিশের তদন্ত প্রতিবেদনে ওঠে আসে এত সব হামলার পিছনে মূল হোতার ছবি, যে ঢাকা শহর ধ্বংসের মাধ্যমে মালয়েশিয়া প্রধান হতে চায়। ==কুশীলব== আরিফিন শুভ ''আবিদ রহমান'', ঢাকা মহানগর পুলিশের সহকারী পুলিশ কমিশনার এবং বোমা নিষ্ক্রিয়করণ বিশেষজ্ঞ। মাহিয়া মাহি ''চৈতি'', একটি টেলিভিশন চ্যানেলের তদন্তকারী সাংবাদিক। এবিএম সুমন ''আশফাক হোসেন'', ঢাকা মহানগর পুলিশের বিশেষ বাহিনী সোয়াটের কমান্ডার। কাজী নওশাবা আহমেদ ''সিনথিয়া'', আশফাকের গর্ভবতী স্ত্রী। শতাব্দী ওয়াদুদ ''সাজেদুল করিম'', বাংলাদেশ পুলিশের গোয়েন্দা বিভাগের কর্মকর্তা তাসকিন রহমান ''জিসান'', সকল অপরাধের হোতা, ছেলেবেলা থেকে মেধাবী কিন্তু মানসিকভাবে পীড়িত। ফারহিন আহমেদ শালিনী সাইবি আফজাল হোসেন ''কমিশনার নিয়াজ'', ঢাকা মহানগর পুলিশের কমিশনার। সৈয়দ হাসান ইমাম ''স্বরাষ্ট্র মন্ত্রী'' আলমগীর ''আইজি আলমগীর'' (অতিথি চরিত্রে) শিপন মিত্র মালয়েশিয়া অংশে অতিথি চরিত্রে ==নির্মাণ== ===চিত্রনাট্য উন্নয়ন=== আনুষ্ঠানিকভাবে ছবিটির মহরত হয় ২৯ ডিসেম্বর ২০১৫ সালে প্যান প্যাসিফিক সোনারগাঁওতে। ছবিটি ২০১৫ সালের প্রথম দিকে ঘোষণা দেয় থ্রি হুইলারস ফিল্মস, ছবিটি পরিচালনা করবেন দীপংকর দীপন। ছবির গল্প কেন্দ্রীভূত হয় ঢাকা মহানগর পুলিশের এলিট ফোর্সের সন্ত্রাসী সংগঠনের বিরুদ্ধে ভয়ংকর অভিযান নিয়ে, দেশের প্রতিরক্ষা স্তর ধ্বংস করতে আক্রমণসমূহ হচ্ছে কয়েকটি বিদেশী গোয়েন্দা সংস্থার একটি অংশ যারা দেশকে অচল করে দিতে চায়। ছবিটি গল্প চিত্রনাট্য রচনা করেছেন ঢাকা মহানগর পুলিশের গোয়েন্দা বিভাগের অতিরিক্ত উপ-পুলিশ কমিশনার সানী সানোয়ার। তিনি প্রথমে গল্পের নাম দেন "থ্রিল পয়েন্ট", যা পরে ''ঢাকা অ্যাটাকে'' পরিবর্তিত হয়। দেড় বছর ধরে তিনি সহ ঢাকা কলকাতার ১০ জন গল্প পাণ্ডুলিপি তৈরি করেন এবং ১২টি পাণ্ডুলিপি থেকে এই গল্পটি নির্বাচন করেন। গল্পের প্রয়োজনে ছবিটিতে বাংলা, মালয় এবং ইংরেজি এই তিনটি ভাষার ব্যবহার দেখা যায়। ===অভিনয়শিল্পী নির্বাচন=== ছবিটির মূল ভূমিকায় অভিনয়ের জন্য আরেফিন শুভ এবং মাহিয়া মাহির সাথে চুক্তি হয়। ২০১৫ সালের সেপ্টেম্বরে রিয়াজ নিশ্চিত করেন যে তিনি ছবিতে অভিনয় করবেন কিন্তু পরে মনোনয়ন থেকে বাদ দেয়া হয় এবং তার জায়গায় এবিএম সুমনকে নেয়া হয়। ছবিটিতে শুভকে ডিএমপির উপ-কমিশনার এবং বিশেষ অভিযান বাহিনীর প্রধান হিসাবে দেখা যায়। সুমন সুয়াট দলের একজন কমান্ডারের ভূমিকায় অভিনয় করেন। তদন্তকারী সাংবাদিকের ভূমিকায় মাহিয়া মাহিকে নির্বাচন করা হয়। সহকারী চরিত্রগুলর মধ্যে ডিএমপি কমিশনারের ভূমিকায় আফজাল হোসেন, গোয়ান্দা কর্মকর্তার ভূমিকায় শতাব্দী ওয়াদুদ এবং সুমনের চরিত্রের স্ত্রীর ভূমিকায় কাজী নওশাবা আহমেদকে নির্বাচন করা হয়। ===দৃশ্যায়ন=== ছবিটির চিত্রগ্রহণ করা হয় ঢাকা, চট্টগ্রাম এবং মুম্বইয়ে। ছবিটির দৃশ্যায়নের জন্য পুরো টিমকে যেতে হয়েছিল সমুদ্রপৃষ্ঠ থেকে হাজার ফুট উপরে বান্দরবানের নীলাচলে। সেখানে ২০ ফেব্রুয়ারি, ২০১৬ পর্যন্ত শুটিং হয়। ==সঙ্গীত== ''ঢাকা অ্যাটাক'' চলচ্চিত্রের সঙ্গীত পরিচালনা করেছেন অরিন্দম চট্টোপাধ্যায়, অদিত এবং ডিজে রাহাত। মতিন চৌধুরীর গাওয়া "টিকাটুলির মোড়ে" গানটি এই ছবিতে ব্যবহৃত হয়। মতিন চৌধুরী শাহীন কামাল গানটি রচনা করেছিলেন ২০১০ সালে। গানটি ''জীবন হলো সিগারেটের ছাই'' অ্যালবামে অন্তর্ভুক্ত হওয়ার পরপরই জনপ্রিয়তা লাভ করে। গানটিকে এই ছবির আইটেম গান হিসেবে নতুনরূপে উপস্থাপন করা হয়। নতুন গানের গীত রচনা করেছেন মতিন চৌধুরী মামুন আখন্দ এবং শাহীন কামালের সুরে সঙ্গীতায়োজন করেছেন ডিজে রাহাত মীর মাসুম। ছবি মুক্তির পূর্বে ইউটিউবে গানের গীতযুক্ত একটি ভিডিও প্রকাশিত হয়েছিল। ছবি মুক্তির পর ১৮ অক্টোবর গানটির ভিডিও প্রকাশ করা হয়। এই ছবির জন্য অরিজিৎ সিং প্রথম কোন বাংলাদেশি চলচ্চিত্রের গানে কণ্ঠ দেন। অরিজিতের গানের রেকর্ড হয় মুম্বাইয়ের একটি স্টুডিওতে। ===গানের তালিকা=== ==মুক্তি== ''ঢাকা অ্যাটাক'' চলচ্চিত্রটি ২০১৭ সালের অক্টোবর বাংলাদেশে ১২৩টি প্রেক্ষাগৃহে মুক্তি পায়। প্রথম সপ্তাহে বক্স অফিসের সফলতার পর দ্বিতীয় সপ্তাহে যোগ হয় আরও সাতটি প্রেক্ষাগৃহ। তৃতীয় সপ্তাহে প্রেক্ষাগৃহের সংখ্যা নেমে আসে ৫০ এ। ২৭ অক্টোবর অস্ট্রেলিয়া নিউজিল্যান্ডে ছবিটি মুক্তি দেওয়া হয়। এই দুটি দেশে ছবিটির পরিবেশক হল বঙ্গজ ফিল্মস। এছাড়া নভেম্বরে ছবিটি কাতার, ওমান, দুবাই, যুক্তরাজ্য, মালয়েশিয়ায় মুক্তি দেওয়া হয়। মালয়েশিয়ায় ছবিটি পরিবেশনার দায়িত্বে ছিল কিউ-প্লেক্স। ==মূল্যায়ন== ===বক্স অফিস=== মুক্তির প্রথম দিনে ছবিটির আয় হয় কোটি লাখ টাকা। প্রথম সপ্তাহ অন্তর এই আয় দাঁড়ায় ৩.৫ কোটি টাকায়। দ্বিতীয় সপ্তাহ অন্তর ছবিটির আয় দাঁড়ায় ৬.৫ কোটি টাকায়। বছর শেষে চলচ্চিত্রটি বাংলাদেশ বহিঃবাংলাদেশ হতে সর্বমোট ৯.৫ কোটি টাকা আয় করে। ===সমালোচকদের প্রতিক্রিয়া=== ''বাংলা ট্রিবিউনের'' চলচ্চিত্র সমালোচক শেরিফ আল সায়ার এই চলচ্চিত্রকে দিয়েছেন ৯/১০ এবং বলেন, "এমন ছবির অপেক্ষায় থাকে দর্শক।" তিনি ছবির মেকিং, লোকেশন চিত্রগ্রহণের প্রশংসা করেছেন। ''দ্য ডেইলি স্টারের'' সমালোচক জাহিদ আকবর বলেন, "প্রথম থেকেই একটি টানটান উত্তেজনা ছড়িয়ে রয়েছে গল্পের পরতে পরতে।" তিনি আরও বলেন আরিফিন শুভর পরিমিত অভিনয়, খলচরিত্রে তাসকিন রহমানের অভিনয় শতাব্দী ওয়াদুদের যথাযথ অভিনয় এবং চিত্রগ্রহণ সুন্দর হয়েছে। ''চ্যানেল আই অনলাইন''-এ ছবিটির সমালোচনায় হাসান আহমেদ চিত্রনাট্যের গাঁথুনি এবং দৃশ্য পরম্পরায় যৌক্তিকতার প্রশংসা করেন। তার কাছে "গুরুত্বপূর্ণ চরিত্রের সংলাপ তার কণ্ঠে ডাব না করে অন্যকে দিয়ে করানো সাবটাইটেল এর ভুল বাংলা বানান দৃষ্টিকটু" লেগেছে। লাইফস্টাইল ম্যাগাজিন ''আইস টুডে''তে আলাল আহমেদ লিখেছেন, চলচ্চিত্রে সরলরৈখিক গল্পে "পারিপার্শ্বিক অন্যান্য ঘটনাবলিকে সমান্তরালভাবে সঙ্গে নিয়ে" পরিপক্কতা প্রদান করা হয়েছে। তিনি চিত্রায়ণে প্রয়োজনীয় কারিগরি সংযুক্তি খুঁজে পেয়েছেন। তিনি "সংলাপ এবং কন্টিনিউটির দুর্বলতা" খুঁজে পান, যা "দৃশ্যয়নের পটুতা"র সাথে সবসময় খাপ খায় নি। ''দৈনিক প্রথম আলো''য় চলচ্চিত্র নির্মাতা সমালোচক মতিন রহমান ছবিটির প্রশংসা করে বলেন, "''ঢাকা অ্যাটাক'' বাংলাদেশের সিনেমার খরা এবং জরাক্রান্ত প্রান্তরে বিনোদন সাপ্লিমেন্ট" এবং পরিচালনা প্রসঙ্গে বলেন, "টেলিভিশন নির্মিত অধিকাংশ চলচ্চিত্র সাধারণ্যে নাটক দোষে দুষ্ট হয়। দীপংকর দীপনের ''ঢাকা অ্যাটাক'' এই অপবাদমুক্ত।" ==পুরস্কার== ২০১৭ সালের সেরা চলচ্চিত্র হিসেবে এটিএন বাংলা পারফর্ম্যান্স এওয়ার্ড। *২০১৭ সালের সেরা চলচ্চিত্র হিসেবে বাচসাস পুরষ্কার। ==তথ্যসূত্র== ==বহিঃসংযোগ== অফিসিয়াল ওয়েবসাইট চলচ্চিত্র দশকের নাট্য চলচ্চিত্র দশকের থ্রিলার চলচ্চিত্র চলচ্চিত্র চলচ্চিত্র নাট্য চলচ্চিত্র থ্রিলার চলচ্চিত্র
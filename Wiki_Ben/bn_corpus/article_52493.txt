'''নুরুন্নেছা খাতুন (১৮৯৪-১৯৭৫) ছিলেন একজন বাংলাদেশী লেখক এবং বাংলার প্রথম মুসলিম নারী ঔপন্যাসিক। তিনি বাংলা ভাষায় প্রকাশিত প্রথম মুসলিম ঔপন্যাসিক হিসেবে বিবেচিত হন। == প্রাথমিক জীবন == নুরুন্নেছা ১৮৯৪ সালে ব্রিটিশ রাজ্যের বাংলার প্রেসিডেন্সি অঞ্চলের মুর্শিদাবাদ মহকুমার শাহপুর গ্রামে জন্মগ্রহণ করেন। সরকারি চাকুরে খোন্দকার হাবিবুস সোবহান তার পিতা। অভিজাত রক্ষণশীল মুসলমান পরিবারে জন্ম তার। কঠিন অবরোধ প্রথার দরুন প্রাতিষ্ঠানিক শিক্ষালাভ থেকে বঞ্চিত হন। পারিবারিক গণ্ডির ভেতরেই প্রাথমিক শিক্ষা লাভ করেন। আইনজীবী কাজী গোলাম আহমদের সঙ্গে বিবাহের পর ভারতের বিভিন্ন অঞ্চলে ভ্রমণের সাহিত্যচর্চা এবং ইংরেজি শেখার সুযোগ লাভ করেন। স্বামীর ছোট ভগিনী ফাতেমা খাতুনের উৎসাহ অনুপ্রেরণায় সাহিত্য সাধনায় আত্মনিয়োগ করেন। তিনি এবং তার সমসাময়িক মহিলা লেখকরা ''আমদের মহল'' এর মধ্য দিয়ে তাদের বাড়িগুলিতে সীমাবদ্ধতা থাকার কথা বলেছিলেন। == পেশাজীবন == নুরুন্নেছাকে তার স্বামীর চাকরির কারণে তাকে বিভিন্ন জায়গায় অবস্থান করতে হয়। একারণেই তার লেখাসমূহ তার ভ্রমণ দ্বারা অনুপ্রাণিত ছিল। তার কবিতা "আহ্বান-গীতি" মাসিক কহিনুরের (বৈশাখ উপলক্ষে) প্রকাশিত হয়। ১৯২৯ সালে তার প্রথম উপন্যাস প্রকাশিত হয়। উপন্যাসটি একটি মুসলিম পরিবারের জীবন সম্পর্কিত বিষয় নিয়ে লিখা। তিনি ১৯২৪ সালে ভারতে মুসলিম অগ্রগামীদের সম্পর্কে একটি ঐতিহাসিক উপন্যাস লিখেছিলেন, যা জনকী বাই বা মোসলেম বিরাতওয়া নামে পরিচিত। ১৯২৫ সালে তিনি আত্মত্যাগ সম্পর্কিত একটি বই "আত্মদান" লিখেছিলেন তার সমগ্র কার্যাবলি কাজগুলি নুরুন্নেসা গ্রন্থাবলি নামে ১৯২৯ সালে প্রকাশিত হয়। তিনি বঙ্গীয় মুসলিম মহিলা সংঘের সভাপতি হিসাবে দায়িত্ব পালন করেন। তার সাহিত্য অবদানের স্বীকৃতি স্বরূপ নিখিল ভারত বঙ্গ সাহিত্য সম্মলেন থেকে বিদ্যাবিনোদিনী উপাদি দেওয়া হয়। তিনি ১৯৫২ সালে পশ্চিমবঙ্গের মুর্শিদাবাদ ছেড়ে, পূর্ববাংলার ঢাকাতে স্থায়ীভাবে বসবাস শুরু করেন। তিনি একজন নারী অধিকার কর্মী ছিলেন এবং তিনি মাদেরকে তাদের মেয়েদের শিক্ষার নিশ্চিতকরণের জন্য আহ্বান জানান। == মৃত্যু == ৬ই এপ্রিল, ১৯৭৫ নূরুন্নেছা ঢাকায় মৃত্যুবরণ করেন। ঢাকা বিশ্ববিদ্যালয় থেকে প্রতি বছর নারী শিক্ষার্থীদের জন্য অসাধারণ একাডেমিক সাফল্যের উপর ভিত্তি করে ''নূরুন্নেছা খাতুন বিদ্যাবিনোদিনী স্বর্ণপদক'' প্রদান করা হয়। ==তথ্যসূত্র== জন্ম মৃত্যু লেখক উপন্যাসিক জেলার ব্যক্তি একাডেমির সম্মানিত ফেলো নারী ঔপন্যাসিক নারী কবি
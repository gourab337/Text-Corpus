একটি মার্কিন পরিবারের সদস্যরা "মনোপলি" (অর্থাৎ "একচেটিয়া কারবার") নামের ছকের খেলাটি খেলছে। '''ছকের খেলা''' বলতে টেবিলে বা সমতল পৃষ্ঠে খেলা যায় এমন এক ধরনের খেলা যেখানে কিছু নিয়মের সমষ্টি মেনে একটি পূর্বেই দাগাঙ্কিত পৃষ্ঠ বা "ছকে" ঘুঁটি স্থানান্তর করে বা স্থাপন করে খেলতে হয়। ইংরেজি পরিভাষাতে এগুলিকে "বোর্ড গেম" () বলা হয়। কিছু কিছু ছকের খেলা বিশুদ্ধ কৌশল নির্ভর, তবে বেশিরভাগ ছকের খেলাতেই ভাগ্যের বড়সড় ভূমিকা থাকে। কিছু কিছু খেলা পুরোই ভাগ্যনির্ভর, যেখানে দক্ষতার কোনও স্থান নেই। ছকের খেলাতে সাধারণত একটি শেষ লক্ষ্য থাকে যা খেলোয়াড়েরা অর্জন করতে চেষ্টা করে। আদিকালে ছকের খেলাগুলিতে দুই সেনাবাহিনীর মধ্যে যুদ্ধনির্ভর ছিল; আধুনিক ছকের খেলাগুলিতেও ঘুঁটি খাওয়া, কোন্‌ খেলোয়াড় বিজয়ী অবস্থানে পৌঁছল কিংবা কোন্‌ খেলোয়াড় পয়েন্ট বা সাফল্যাঙ্ক বেশি জমা করল, এসবের ভিত্তিতে অন্য খেলোয়াড়দেরকে পরাজিত করাটাই লক্ষ্য। দাবা কিংবা গো খেলার মত ছকের খেলার নিয়ম আয়ত্ত করা সহজ হলেও এগুলির মধ্যে অন্তর্নিহিত কৌশলগুলি শেখা অনেক গভীর অধ্যয়নের কাজ। পর্যন্ত আবিষ্কৃত প্রাচীনতম ছকের খেলাটি সম্ভবত হল সেনেট, যা মিশরে খ্রিস্টপূর্ব চতুর্থ সহস্রাব্দে (আনুমানিক ৩৫০০ থেকে ৩১০০ পর্যন্ত), অর্থাৎ আজ থেকে ৫০০০ বছরেরও বেশি আগে প্রচলিত ছিল। ==তথ্যসূত্র== খেলা দক্ষতার খেলা খেলা খেলা
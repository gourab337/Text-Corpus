'''উইলিয়াম বার্লো কারকিক''' (; জন্ম: ১৭ অক্টোবর, ১৮৭৮ মৃত্যু: ২০ ফেব্রুয়ারি, ১৯৩৭) ভিক্টোরিয়ার ওয়ালহাল্লা এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার রাগবি ফুটবলার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯১২ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ক্রিকেটে ভিক্টোরিয়া বুশর‍্যাঞ্জার্স দলে প্রতিনিধিত্ব করেছেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, বামহাতে কার্যকরী ব্যাটিংশৈলী উপস্থাপন করেছেন ‘বার্লো’ ডাকনামে পরিচিত '''বার্লো কারকিক'''। ১৯০৩-০৪ মৌসুম থেকে ১৯১৪-১৫ মৌসুম পর্যন্ত বার্লো কারকিকের প্রথম-শ্রেণীর খেলোয়াড়ী জীবন চলমান ছিল। সময়কালে ভিক্টোরিয়ার পক্ষে প্রথম-শ্রেণীর ক্রিকেটে অংশ নিয়েছেন। রাজ্য পর্যায়ের ক্রিকেটে ১৩.২৮ গড়ে ১,০৬৩ রান তুলেন। ব্যক্তিগত সর্বোচ্চ করেন ৬৮ রান। == আন্তর্জাতিক ক্রিকেট == সমগ্র খেলোয়াড়ী জীবনে ছয়টিমাত্র টেস্টে অংশগ্রহণ করার সুযোগ পেয়েছিলেন বার্লো কারকিক। ২৭ মে, ১৯১২ তারিখে ম্যানচেস্টারে দক্ষিণ আফ্রিকার বিপক্ষে টেস্ট ক্রিকেটে অভিষেক পর্ব সম্পন্ন হয় তার। ১৯ আগস্ট, ১৯১২ তারিখে ওভালে স্বাগতিক ইংল্যান্ডের বিপক্ষে সর্বশেষ টেস্টে অংশ নেন। ১৯০৯ সালে অস্ট্রেলিয়া দলের সদস্যরূপে ইংল্যান্ড গমন করেন। নিয়মিত উইকেট-রক্ষক স্যামি কার্টারকে সহযোগিতা করতেই মূলতঃ দলে তার অন্তর্ভূক্তি ছিল। ইংল্যান্ডে অনুষ্ঠিত ১৯১২ সালের ত্রি-দেশীয় প্রতিযোগিতায় অংশ নেন। তবে, সফর শেষে দেশের প্রথম পছন্দের উইকেট-রক্ষক হিসেবে দেশে প্রত্যাবর্তন করেন। অস্ট্রেলিয়ান কন্ট্রোল বোর্ড অস্ট্রেলিয়ার শীর্ষস্থানীয় টেস্ট খেলোয়াড়দের সাথে আর্থিক মতানৈক্যের কারণেই খেলায় অংশ নিতে পেরেছিলেন। এরপূর্বে তিনি কোন টেস্ট খেলায় অংশ নেননি। পূর্ণাঙ্গ দায়িত্বপ্রাপ্ত হবার পর নিজেকে মেলে ধরতে ব্যর্থ হন প্রতিযোগিতায় স্বাগতিক দল শিরোপা জয় পায়। অংশগ্রহণকৃত ছয়টি টেস্টের মধ্যে তিনটি করে ইংল্যান্ড দক্ষিণ আফ্রিকার বিপক্ষে খেলেন। তবে, ব্যাট হাতে আহামরি কিছু দেখাতে পারেননি। ব্যক্তিগত সর্বোচ্চ করেন মাত্র অপরাজিত ছয় রান। মাত্র ১৬ রান ছয়টি ক্যাচ গ্লাভসবন্দী করেছিলেন। == ব্যক্তিগত জীবন == তুলনামূলকভাবে খাঁটো গড়নের অধিকারী ছিলেন। তবে বেশ শক্ত মজবুত শারীরিক গড়ন ছিল তার। ক্রিকেট খেলার পাশাপাশি অস্ট্রেলীয় রুলস ফুটবলেও তার সমান দক্ষতা ছিল। পেশায় তিনি কর্মকার ছিলেন। অস্ট্রেলীয় রুলস ফুটবলের ২৬টি খেলায় অংশ নিয়ে গোল করেন। পর্যায়ে তিনি ১৯০৩ থেকে ১৯০৫ সময়কালে ভিক্টোরিয়ান ফুটবল লীগে (ভিএফএল) এসেনডনের পক্ষে খেলতেন। এসেনডনের সাথে যুক্ত হবার পূর্বে পরে রিচমন্ডের সদস্য হন। ১৯০৫ সালের ভিএফএল মৌসুমে চারটি খেলায় অংশগ্রহণের পর এসেনডন ত্যাগ করেন। এরপর তিনি রিচমন্ডে খেলতে থাকেন ১৯০৫ সালে রিচমন্ডকে ভিএফএ গ্র্যান্ড ফাইনাল টিম জয় করেন। এছাড়াও, ১৯০২ সালের ভিএফএ প্রিমিয়ারশীপের শিরোপা বিজয়ী রিচমন্ড দলের নিয়মিত সদস্য ছিলেন। ২০ ফেব্রুয়ারি, ১৯৩৭ তারিখে ৫৯ বছর বয়সে ভিক্টোরিয়ার প্রাহরান এলাকায় বার্লো কারকিকের দেহাবসান ঘটে। ২২ ফেব্রুয়ারি, ১৯৩৭ তারিখে চেল্টেনহাম মেমোরিয়াল পার্কে (ওয়াঙ্গারা রোড) তাকে সমাহিত করা হয়। == তথ্যসূত্র == == আরও দেখুন == জিমি ম্যাথুজ ক্লদ জেনিংস ১৯১২ ত্রি-দেশীয় প্রতিযোগিতা অস্ট্রেলীয় টেস্ট ক্রিকেটারদের তালিকা অস্ট্রেলীয় টেস্ট উইকেট-রক্ষকদের তালিকা == বহিঃসংযোগ == Brydon Coverdale, "Australia's Winter Allrounders: XI Test Cricketers who played Australian Rules football at the highest level", ''Cricinfo'', 28 May 2007 Friends of Cheltenham and Regional Cemeteries Inc. == আরও পড়ুন == Hogan, P., ''The Tigers Of Old'', Richmond FC, (Melbourne), 1996. Maplestone, M., ''Flying Higher: History of the Essendon Football Club 1872–1996'', Essendon Football Club, (Melbourne), 1996. জন্ম মৃত্যু ক্রিকেটার টেস্ট ক্রিকেটার ক্রিকেটার (অস্ট্রেলিয়া) থেকে আগত ক্রিকেটার
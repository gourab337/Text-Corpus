'''ইয়াসের সেইরাওয়ান''' () (জন্ম ২৪শে মার্চ, ১৯৬০) একজন আন্তর্জাতিক এবং ৪-বারের মার্কিন চ্যাম্পিয়ন দাবাড়ু। তিনি ১৯৭৯ সালে বিশ্ব জুনিয়র দাবা চ্যাম্পিয়নশিপে জয়লাভ করেন। দাবা বিষয়ক লেখক ভাষ্যকার হিসেবেও তিনি খ্যাতি লাভ করেছেন। সেইরাওয়ান ১৯৬০ সালে সিরিয়ার রাজধানী দামেস্কে জন্মগ্রহণ করেন। তার বাবা একজন আরব এবং মা নটিংহামের একজন নার্স ছিলেন। তিনি ছোটবেলার কিছু সময় নটিংহামে কাটান। সাত বছর বয়সে তিনি পরিবারের সাথে মার্কিন যুক্তরাষ্ট্রের ওয়াশিংটন অঙ্গরাজ্যের সিয়াটল শহরে অভিবাসী হন। সেখানে তিনি ম্যাক্লুর মিডল স্কুল গারফিল্ড হাই স্কুলে পড়াশোনা করেন। সেসময় ''দ্য ল্যাস্ট এগ্‌জিট অন ব্রুকলিন'' (The Last Exit on Brooklyn) নামের এক কফিহাউসে (বর্তমানে পরিত্যক্ত) তিনি তার দাবা খেলার অনুশীলন করতেন। সেইরাওয়ান ১২ বছর বয়সে দাবা খেলা শুরু করেন। ১৩ বছর বয়সে তিনি ওয়াশিংটন অঙ্গরাজ্যের জুনিয়র চ্যাম্পিয়ন হন। ১৯ বছর বয়সে তিনি বিশ্ব জুনিয়র চ্যাম্পিয়ন শিরোপা জয় করেন। টুর্নামেন্ট স্তরে যে স্বল্পসংখ্যক দাবাড়ু গ্যারি কাসপারভ এবং আনাতোলি কারপভকে পরাজিত করেছেন, তাদের মধ্যে ইয়াসের অন্যতম। তিনি বর্তমানে ইভেট নাগেল-এর সাথে বিবাহবন্ধনে আবদ্ধ। == লেখালেখি == ইয়াসের সেইরাওয়ান বেশ কিছু দাবার বই লিখেছেন। এগুলি হল: ''Play Winning Chess'' ''Winning Chess Tactics'' ''Winning Chess Strategies'' ''Winning Chess Openings'' ''Winning Chess Endings'' ''Winning Chess Brilliances'' ''Winning Chess Combinations'' == তথ্যসূত্র == == বহিঃসংযোগ == OlimpBase Last Exit on Brooklyn on the SeattleWiki Seirawan Chess Enhanced Chess Devised by Yasser Seirawan in 2007 দাবাড়ু দাবাড়ু জন্ম
'''আর্থার এডওয়ার্ড ফাগ''' (; জন্ম: ১৮ জুন, ১৯১৫ মৃত্যু: ১৩ সেপ্টেম্বর, ১৯৭৭) কেন্টের চারথাম এলাকায় জন্মগ্রহণকারী প্রথিতযশা ইংরেজ আন্তর্জাতিক ক্রিকেটার আম্পায়ার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ১৯৩৬ থেকে ১৯৩৯ সময়কালে ইংল্যান্ডের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে কেন্টের প্রতিনিধিত্ব করেছেন। দলে তিনি মূলতঃ ডানহাতি উদ্বোধনী ব্যাটসম্যান হিসেবে খেলতেন। এছাড়াও, দলের প্রয়োজনে ডানহাতে মিডিয়াম বোলিং উইকেট-রক্ষকের দায়িত্ব পালন করতেন '''আর্থার ফাগ'''। == প্রথম-শ্রেণীর ক্রিকেট == ১৯৩২ থেকে ১৯৫৭ সাল পর্যন্ত আর্থার ফাগের প্রথম-শ্রেণীর খেলোয়াড়ী জীবন চলমান ছিল। ১৭ বছর বয়সে কেন্টের পক্ষে ডানহাতে ব্যাটিং উদ্বোধন করতে মাঠে নামেন। সমগ্র প্রথম-শ্রেণীর খেলোয়াড়ী জীবনে ৩৬.০৫ গড়ে ২৭,২৯১ রান সংগ্রহ করেছিলেন। ১৯৩৮ সালে আর্থার ফাগ তার সেরা সময়ে অবস্থান করেছিলেন। কোলচেস্টারে কেন্টের সদস্যরূপে এসেক্সের বিপক্ষে প্রথম-শ্রেণীর ক্রিকেটে বিশ্বরেকর্ড স্থাপন করেন। প্রথম ইনিংসে ২৪৪ রান তোলার পর দ্বিতীয় ইনিংসে অপরাজিত ২০২ রান তুলেন। দ্বিতীয় ইনিংস খেলতে তিনি মাত্র ১৭০ মিনিট ব্যয় করেছিলেন। এরফলে প্রথম খেলোয়াড় হিসেবে এক খেলার উভয় ইনিংসে দ্বি-শতক করার কৃতিত্ব প্রদর্শন করেন। খেলাটি ড্রয়ে পরিণত হয়। পরবর্তীতে ২০১৯ সালে শ্রীলঙ্কান ঘরোয়া ক্রিকেটে অ্যাঞ্জেলো পেরেরা তার কৃতিত্বের সমকক্ষ হন। ১৯৫০-এর দশকের মাঝামাঝি সময় পর্যন্ত কাউন্টি ক্রিকেটে ধারাবাহিকভাবে স্বীয় ক্রীড়ানৈপুণ্য প্রদর্শন করে চলেছিলেন। সর্বমোট ৫৮টি সেঞ্চুরির পাশাপাশি ২৫,০০০-এর অধিক রান তুলেন। == আন্তর্জাতিক ক্রিকেট == সমগ্র খেলোয়াড়ী জীবনে পাঁচটিমাত্র টেস্টে অংশগ্রহণ করার সুযোগ পেয়েছিলেন আর্থার ফাগ। ২১ বছর বয়সে ২৫ জুলাই, ১৯৩৬ তারিখে ম্যানচেস্টারে সফরকারী ভারতের বিপক্ষে টেস্ট ক্রিকেটে অভিষেক ঘটে তার। ২২ জুলাই, ১৯৩৯ তারিখে একই মাঠে সফরকারী ওয়েস্ট ইন্ডিজের বিপক্ষে সর্বশেষ টেস্টে অংশ নেন তিনি। দলের সাথে পরবর্তী শীতকালে অস্ট্রেলিয়া গমন করেন। সেখানে বাতজ্বরে আক্রান্ত হন ১৯৩৭ সালের পুরো মৌসুম খেলার জগৎ থেকে দূরে সরেছিলেন। ১৯৩৮ সালে তরুণ লিওনার্ড হাটন ইংল্যান্ডের প্রথম পছন্দের উদ্বোধনী ব্যাটসম্যান হিসেবে দলে অন্তর্ভূক্ত হন ওভালে সফরকারী অস্ট্রেলিয়ার বিপক্ষে ৩৬৪ রান তুলেন। এরপর আর একটিমাত্র টেস্টে অংশগ্রহণের সুযোগ পান আর্থার ফাগ। ১৯৩৮ সালে দল নির্বাচকমণ্ডলী পুণরায় তাকে জাতীয় দলে অন্তর্ভূক্ত করে। কিন্তু, তেমন খেলা উপহার দিতে পারেননি। এরপরও তাকে শেষবারের মতো টেস্ট দলে ঠাঁই দেয়া হয়েছিল। কিন্তু দূর্বল স্বাস্থ্যের কারণে মৌসুমের শীতকালে দক্ষিণ আফ্রিকা গমন করা থেকে নিজেকে বিরত রাখেন। ১৯৩৯ সালে ওয়েস্ট ইন্ডিজের বিপক্ষে আরও একটি টেস্টে অংশ নেন। == খেলার ধরন == প্রথম-শ্রেণীর কাউন্টি ক্রিকেটে বেশ সফল ছিলেন। তবে, তিনি টেস্ট ক্রিকেটে তেমন সফলতা লাভে সক্ষম হননি। ত্রিশোর্ধ্ব হার্বার্ট সাটক্লিফ ইংরেজ দল থেকে বাদ পড়লে টেস্টে নতুন উদ্বোধনী জুটির সন্ধান করতে থাকে। এক পর্যায়ে আর্থার ফাগ লেন হাটনকে এর উপযুক্ত মনে করা হয়। দ্বিতীয় বিশ্বযুদ্ধ চলাকালে তাকে বাদ দেয়া হয়। ১৯৪৬ সালে প্রথম-শ্রেণীর খেলা শুরু হবার পূর্ব-পর্যন্ত চেল্টেনহামে কোচের দায়িত্বে চলে যান। ১৯৪৭ সালে পুণরায় কেন্ট দলে ফিরে আসেন। তখন তার বয়স ছিল প্রায় ৩২ বছর। প্রাক্তুন খেলোয়াড়ের ন্যায় তার অংশগ্রহণ ছিল। লেন হাটন সিরিল ওয়াশব্রুক ইংল্যান্ডের উদ্বোধনী জুটিরূপে নিজেদেরকে পাকাপোক্ত করে ফেলেন। তখন তার টেস্ট খেলোয়াড়ী জীবন স্পষ্টতঃই শেষ হয়ে গেছে। তখনও তিনি কেন্টের পক্ষে বিস্ময়করভাবে ব্যাট হাতে আরও দশ বছর খেলেছিলেন। উইকেটের চতুঃপার্শ্বে স্ট্রোকের ফুলঝুড়ি ছোটাতেন। এছাড়াও হুকেও তার সমান দক্ষতা ছিল। বিশেষ করে ফাস্ট বোলিংয়ের বিপক্ষে নিজেকে বেশ মেলে ধরতেন। তবে, স্পিনের ক্ষেত্রে তিনি তেমন ভালো খেলতে পারেননি। ব্যাটিংয়ের সাথে ফিল্ডিং তেমন মানানসই ছিল না। স্লিপ অঞ্চল বাদে যে-কোন স্থানে তাকে রাখা হতো। দ্বিতীয় একাদশে থাকাকালীন উইকেট-রক্ষণে প্রশিক্ষণ নেন। কাউন্টি দলে লেস অ্যামিস কিংবা হপার লেভলেটের অনুপস্থিতিতে উইকেট-রক্ষকের ভূমিকায় থাকতেন। == আম্পায়ার == ক্রিকেট খেলা থেকে অবসর গ্রহণের পর ১৯৬৭ সালে বার্মিংহামে মধ্যকার খেলায় প্রথমবারের মতো টেস্ট ক্রিকেটে আম্পায়ারের ভূমিকায় অবতীর্ণ হন। এরপর ১৯৭২ সালে লর্ডসে মধ্যকার একদিনের আন্তর্জাতিকে আম্পায়ার হিসেবে খেলা পরিচালনা করেছিলেন তিনি। মৃত্যু পূর্ব-পর্যন্ত প্রথম-শ্রেণীর ক্রিকেট খেলায় আম্পায়ার হিসেবে দায়িত্ব পালন করেন। পর্যায়ে সর্বমোট আঠারোটি টেস্ট সাতটি একদিনের আন্তর্জাতিক খেলায় আম্পায়ারিত্ব করেন। ১৯৭৩ সালে এজবাস্টনে ইন্ডিজের মধ্যকার খেলায় তার সিদ্ধান্তে ওয়েস্ট ইন্ডিজ দল আপত্তি তোলায় তিনি আর মাঠে নামেননি। বার্মিংহাম টেস্টের দ্বিতীয় দিনে তার পরিবর্তে কোচ অ্যালেন ওকম্যান তৃতীয় দিনের সকালের দ্বিতীয় ওভারের পূর্ব-পর্যন্ত আম্পায়ারিত্ব করেছিলেন। এরপর তিনি পুণরায় মাঠে নামেন। ১৩ সেপ্টেম্বর, ১৯৭৭ তারিখে ৬২ বছর বয়সে কেন্টের টানব্রিজ ওয়েলসে আর্থার ফাগের দেহাবসান ঘটে। == তথ্যসূত্র == == আরও দেখুন == বিল বোস এডি পেন্টার ১৯৭৫ ক্রিকেট বিশ্বকাপ টেস্ট ক্রিকেট আম্পায়ারদের তালিকা ইংরেজ টেস্ট ক্রিকেটারদের তালিকা আনুষ্ঠানিক কাউন্টি চ্যাম্পিয়নশীপ বিজয়ী দলের তালিকা টেস্ট ক্রিকেট অভিষেকে উইকেট লাভকারী অস্ট্রেলীয় ক্রিকেটারদের তালিকা == বহিঃসংযোগ == জন্ম মৃত্যু থেকে ১৯৪৫ সময়কালীন ইংরেজ ক্রিকেটার ক্রিকেটার টেস্ট ক্রিকেটার টেস্ট ক্রিকেট আম্পায়ার ওডিআই ক্রিকেট আম্পায়ার ক্রিকেটার ভার্সাস সাউথের ক্রিকেটার ক্রিকেট ক্লাবের ক্রিকেটার কাউন্টিজের ক্রিকেটার
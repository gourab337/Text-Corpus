'''ট্রেনিং ইনস্টিটিউট ফর কেমিক্যাল ইন্ডাস্ট্রিজ''' হলো বাংলাদেশ কেমিক্যাল ইন্ডাস্ট্রিজ কর্পোরেশন পরিচালিত একটি প্রশিক্ষণ প্রদানকারী শিক্ষা প্রতিষ্ঠান। এখানে বিভিন্ন ইন্ডাস্ট্রিতে কর্মরত ব্যক্তিদের নৈপুণ্য দক্ষতা বৃদ্ধির জন্য বিভিন্ন ধরনের প্রশিক্ষণ দেওয়া হয়। ==অবস্থান== ট্রেনিং ইনস্টিটিউট ফর কেমিক্যাল ইন্ডাস্ট্রিজ বাংলাদেশের নরসিংদী জেলার ঘোড়াশালে অবস্থিত। রাজধানী শহর ঢাকা থেকে এটি ৬০ কিলোমিটার উত্তর-দক্ষিণে অবস্থিত। এর পাশ দিয়ে বয়ে গেছে শীতলক্ষ্যা নদী। এখানে ঘোড়াশাল সার কারখানা, ঘোড়াশাল বিদ্যুৎ উৎপাদন কেন্দ্রসহ বেশকিছু কারখানা রয়েছে। ==প্রতিষ্ঠা== ১৯৮৩ সালে বাংলাদেশ কেমিক্যাল ইন্ডাস্ট্রিজ কর্পোরেশন বিভিন্ন ইন্ডাস্ট্রিতে কর্মরত কর্মীদের দক্ষতা বৃদ্ধির জন্য একটি প্রশিক্ষণ প্রদানকারী শিক্ষা প্রতিষ্ঠান তৈরীর উদ্যোগ গ্রহণ করে। ১৯৮৬ সালে একনেক থেকে ৮.২৫ কোটি টাকা বরাদ্দ দেওয়া হয় এই ধরনের একটি শিক্ষা প্রতিষ্ঠান তৈরী করার জন্য। ট্রেনিং ইনস্টিটিউট ফর কেমিক্যাল ইন্ডাস্ট্রিজ নির্মাণের সময়কালকে দুইটি পর্যায়ে ভাগ করা যায়। প্রথম পর্যায়ের কাজ শুরু হয় ১৯৮৮ সালে এবং শেষ হয় ১৯৯০ সালে। ১০ আগস্ট, ১৯৯০ সাল থেকে এখানে প্রশিক্ষণ কার্যক্রম শুরু হয়। ১৯৯১ সালে দ্বিতীয় পর্যায়ের নির্মাণ কাজ ব্যাপক আকারে শুরু হলে নির্মাণ ব্যয় বেড়ে দাঁড়ায় ৪০.০২ কোটি টাকায়। দ্বিতীয় পর্যায়ের নির্মাণকালে নেদারল্যান্ড সরকার অনেক সহায়তা করে। নেদারল্যান্ড সরকার প্রচুর প্রশিক্ষণ সরঞ্জাম, যন্ত্রপাতি, কারিগরি সহায়তা ইত্যাদি প্রদান করে। ফলে প্রকল্প খরচ বেড়ে ৫৫.৩৪ কোটিতে পৌঁছায়। এই খরচ ছাড়াও প্রায় ৪০ কোটি টাকা দিয়ে বিভিন্ন যন্ত্রপাতি ক্রয় করা হয়। ১৯৯৬ সালে নির্মাণকাজ শেষ হয়। আবাসিক এলাকাসহ এর আয়তন ১৭.০৩ একর। তবে ইনস্টিটিউটের মূল এলাকা একর। ==বিভাগ গবেষণাগার== ট্রেনিং ইনস্টিটিউট ফর কেমিক্যাল ইন্ডাস্ট্রিজে কারিগরি বিভাগ সহকারী বিভাগসহ মোট ১১টি বিভাগ আছে। ===কারিগরি বিভাগ=== অপারেশন এবং প্রক্রিয়া প্রযুক্তি বিভাগ (OPTD) যন্ত্র নিয়ন্ত্রণ প্রকৌশল বিভাগ (ICED) মেকানিক্যাল ইঞ্জিনিয়ারিং বিভাগ (এমইড) ইলেক্ট্রিক্যাল ইলেকট্রনিক প্রকৌশল বিভাগ (ইইডি) বিশ্লেষণাত্মক রসায়ন পরিবেশগত বিজ্ঞান বিভাগ (ACESD) শিল্প নিরাপত্তা স্বাস্থ্য বিভাগ (আইএসএইচডি) কম্পিউটার তথ্য প্রযুক্তি বিভাগ (সিআইডিডি) ===সহকারী বিভাগ=== প্রশাসন বিভাগ অ্যাকাউন্ট এবং অর্থ বিভাগ ক্রয় স্টোর ডিপার্টমেন্ট কারিগরি সার্ভিস রক্ষণাবেক্ষণ বিভাগ (টিএসএমডি) ===গবেষণাগার=== ৭টি কারিগরি বিভাগের অধীনে এখানে ৩৭টি গবেষনাগার রয়েছে। ==লোকবল== ট্রেনিং ইনস্টিটিউট ফর কেমিক্যাল ইন্ডাস্ট্রিজে ৪৮ জন প্রশিক্ষক হিসেবে এবং ৬০ জন বিভিন্ন পদে কর্মরত রয়েছেন। ==আবাসন== জন্য এখানে একটি মহিলা হোস্টেলসহ মোট ৩টি হোস্টেল রয়েছে। ৩টি হোস্টেলে ধারণক্ষমতা ২৫০ জন। ==তথ্যসূত্র== শিক্ষা প্রতিষ্ঠান
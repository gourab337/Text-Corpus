উত্তর আমেরিকার উত্তর-পূর্বাংশে যে প্রাচীন শিলা গঠিত ক্ষয়প্রাপ্ত মালভূমি অবস্থান করছে তাকে '''কানাডীয় শিল্ড অঞ্চল''' বলা হয়। বিরাট 'V' আকৃতির এই অঞ্চলটি কানাডার উত্তরাংশে হাডসন উপসাগরকে বেষ্টন করে রয়েছে। পৃথিবীর মোট ১১টি শিল্ড অঞ্চলের মধ্যে এটি বৃহত্তম। 'শিল্ড' কথার অর্থ বর্ম বা ঢাল, তবে এক্ষেত্রে এর অর্থ শক্ত পাথুরে তরঙ্গায়িত ভূমিরূপ। থাম্ব এক্ষেত্রে লাল চিহ্নিত অংশ গুলি শিল্ড অঞ্চলের অন্তর্গত। ==অপর নাম== লরেন্সিয় মালভূমি ==অবস্থান== এই অঞ্চলটি পূর্বে ৫৫° পশ্চিম দ্রাঘিমা থেকে পশ্চিমে প্রায় ১২০° পশ্চিম দ্রাঘিমা এবং দক্ষিণে ৪৫° উত্তর অক্ষাংশ থেকে উত্তরে ৮২° উত্তর অক্ষাংশ পর্যন্ত বিস্তৃত। ==সীমা== এই অঞ্চলের ------ '''পূর্ব দিকে''' ল্যাব্রাডার উচ্চভূমি। '''পশ্চিম দিকে''' গ্রেট বিয়ার, গ্রেট স্লেভ, আঁথাবাস্কা উইনিপেগ হ্রদ। '''উত্তর দিকে''' সুমেরু মহাসাগর। '''দক্ষিণ দিকে''' পঞ্চহ্রদ (সুপিরিয়র, মিচিগান, হুরণ, ইরি, অন্টারিও) সেন্ট লরেন্স নদী উপত্যকা অবস্থিত। ==ভূপ্রকৃতি নদনদী== কানাডীয় শিল্ড অঞ্চলটি পৃথিবীর প্রাচীনতম ভূখণ্ডের অন্তর্গত। এই অঞ্চলটি প্রধানত গ্রানাইট এবং নিস শিলা দিয়ে গঠিত। তাই এই অঞ্চল শক্ত পাথরের মতাে। দীর্ঘদিন ধরে হিমবাহের ক্ষয়কার্যের ফলে এই অঞ্চলটি বর্তমানে ক্ষয়প্রাপ্ত মালভূমিতে পরিণত হয়েছে। শিল্ড অঞ্চলের কোনাে কোনাে অংশ ক্ষয়কার্যের ফলে অবনমিত হয়ে হ্রদ সৃষ্টি হয়েছে। যেমন গ্রেট বিয়ার, গ্রেট স্লেভ, আথাবাস্কা ইত্যাদি। সাধারণত এই অঞ্চলটির ভূমির ঢাল দক্ষিণ থেকে উত্তরে। সেইজন্য নদনদীগুলিও দক্ষিণ থেকে উত্তরদিকে প্রবাহিত হয়ে হাডসন উপসাগরে গিয়ে পড়েছে। এখানকার নদনদীগুলাে হলো ম্যাকেঞ্জি, চার্চিল, নেলসন। নদীগুলি এই অঞ্চলের পাশাপাশি সৃষ্টি হওয়া বহু হ্রদকে একসঙ্গে যুক্ত করেছে। == জলবায়ু স্বাভাবিক উদ্ভিদ == শিল্ড অঞ্চলের উত্তর অংশটি অতিশীতল তুন্দ্রা জলবায়ুর অন্তর্গত। বছরের প্রায় সাত মাস তাপমাত্রা হিমাঙ্কের নিচে থাকে। এই সময় অঞ্চলটি বরফাচ্ছন্ন থাকার জন্য কাজকর্ম করা যাতায়াত প্রায় অসম্ভব হয়ে ওঠে। গ্রীষ্মকাল এখানে খুবই ক্ষণস্থায়ী, তাপমাত্রা খুব বেশি বাড়ে না, প্রায় গড়ে 10 °C.। বৃষ্টিপাত এখানে খুব কমই হয়, অধিকাংশই হয় গ্রীষ্মকালে। মোট বৃষ্টিপাতের পরিমাণ বছরে 40 cm. এর কম। শিল্ড অঞ্চলের উত্তরে এরুপ জলবায়ুর জন্য এখানে শৈবাল, গুল্ম ঔষধি গাছ ছাড়া বড় কোনাে গাছ জন্মাতে পারে না। শিল্ড অঞ্চলের দক্ষিণ দক্ষিণ পূর্বের অংশটির জলবায়ু উষ্ণু প্রকৃতির। এই অঞ্চলের বার্ষিক উষ্ণতার গড় 40 °C.। এই অঞ্চলে প্রচুর পরিমাণে সরলবর্গীয় বৃক্ষের অরণ্য দেখা যায়। যেমন পাইন, ফার, বাচ, ম্যাপল ইত্যাদি। এইসব বনভূমির কাঠ শীতকালে কেটে বরফে ঢাকা নদীতে ফেলে রাখা হয়। গ্রীষ্মকালে বরফ গলে গেলে নদীর স্রোতের মাধ্যমে সহজেই কাঠগুলাে কাঠ চেরাই কলে পৌঁছে যায়। এই কাঠের প্রাচুর্যতার কারণে কানাডা কাষ্ঠশিল্পে বেশ উন্নত। == জীবজন্তু == এখানে সরলবর্গীয় বনভূমিতে বলগা হরিণ, বিভার, বনবিড়াল, লোমশ কুকুর দেখতে পাওয়া যায়। প্রচণ্ড ঠান্ডার এদের শরীর বড় বড় লোমযুক্ত হয়। == কৃষিকাজ == শিল্ড অঞ্চল কৃষিকাজে উন্নত নয়। কারণ এখানে বছরের বেশিরভাগ সময় মাটি বরফাবৃত থাকে। তবে হাডসন উপসাগর সেন্ট লরেন্স নদীর তীরবর্তী অঞ্চলে স্বল্প পরিমাণ গম, যব, আলু, ওট, বিট চাষ করা হয়। ==খনিজ সম্পদ== প্রাচীন আগ্নেয় রূপান্তরিত শিলায় গঠিত হওয়ায় শিল্ড অঞ্চল পৃথিবীর অন্যতম খনিজ সম্পদ সমৃদ্ধ এলাকা। এখনকার প্রধান প্রধান খনিজ সম্পদ উত্তোলন কেন্দ্র গুলি নিম্নরূপ----- '''নিকেল''' সাডবেরি (পৃথিবীর বৃহত্তম নিকেল খনি), থমসন। '''সোনা''' টিমিনিস (পৃথিবীর দ্বিতীয় বৃহত্তম স্বর্ণ খনি)। এছাড়াও নানান অঞ্চলে আকরিক লোহা, আকরিক তামা, ইউরেনিয়াম, কোবাল্ট, প্লাটিনাম, রূপো ইত্যাদি উত্তোলন করা হয়। ==শিল্প== কানাডার শিল্ড অঞ্চল কৃষিকাজে সমৃদ্ধ না হলেও শিল্পে যথেষ্ট উন্নত। দুর্গম অঞ্চল প্রতিকুল প্রাকৃতিক পরিবেশ সত্ত্বেও এখানে শিল্পের উন্নতি ঘটেছে। কারণগুলাে নিম্নরূপ 1.এখানকার বনভূমির পর্যাপ্ত কাঠ, বন্যপশুর লােমশ চামড়া এবং খনিজ পদার্থের সহজ লভ্যতা। 2.কানাডার উন্নতমানের প্রযুক্তি কারিগরি দক্ষতা। 3.স্থানীয় নদীগুলি থেকে উৎপন্ন জলবিদ্যুৎ শক্তির প্রাপ্যতা। শিল্ডঅঞ্চলের দক্ষিণ প্রান্তে পঞ্চহ্রদ সেন্টলরেন্স নদীর মাধ্যমে সৃষ্ট সুলভ জলপথ। উপরোক্ত কারণগুলাের সহযােগিতায় শিল্ড অঞ্চলের দক্ষিণ দিকে বিভিন্ন ধরনের শিল্প সমাবেশ ঘটেছে, যা এই অঞ্চলের অর্থনৈতিক সমৃদ্ধির মূল ভিত্তি। ==অন্যান্য প্রয়োজনীয় প্রশ্ন== '''১. কানাডীয় শিল্ড অঞ্চলে অসংখ্য হ্রদ দেখা যায় কেন?''' উ: পৃথিবীর প্রাচীনতম ভূ-খন্ডের অংশ হল কানাডিয়ান শিল্ড অঞ্চল। এই অঞ্চল হিমবাহের ক্ষয়কার্যের ফলে বর্তমানে ইহা একটি সমযপ্রায়ভূমিতে পরিণত হয়েছে এবং এই অঞ্চলের যে অংশগুলি অধিক দুর্বল ছিল, সেগুলি অধিক ক্ষয় পেয়ে অবনমিত হয়ে হ্রদ সৃষ্টি করেছে। একারণে কানাডিয়ান শিল্ড অঞ্চলে অসংখ্য হ্রদ দেখা যায়। যেমন- উইনিপেগ গ্রেটবিয়ার গ্রেট স্লেভ আথাবাস্কা ইত্যাদি। '''২. শিল্ড অঞ্চল কাষ্ঠ কাগজ শিল্পে উন্নত কেন?''' উ: কাষ্ঠ কাগজ শিল্পে কানাডীয় শিল্ড অঞ্চল বিশ্বে উল্লেখযোগ্য স্থান অধিকার করে (কাগজ শিল্পে বিশ্বে প্রথম স্থান)। এর কারণগুলি নিম্নরূপ----- '''i. কাঁচামালের প্রাচুর্য''': কানাডীয় শিল্ড অঞ্চলের বিস্তীর্ণ এলাকা জুড়ে অবস্থান করছে সরলবর্গীয় বনভূমি। এই বনভূমির স্থান বিশ্বের দ্বিতীয় (প্রথম স্থান রাশিয়ার তৈগা বনভূমি)। এই বনভূমির কাঠি হলোকাস্ট কাগজ শিল্পের প্রধান কাঁচামাল। এই বনভূমির কাঠ নরম প্রকৃতির, যার থেকে সহজে কাগজ কাগজের মণ্ড উৎপাদন করা যায়। '''ii. পরিবহনের সুবিধা''': শীতকালে যখন চারিদিকে বরফ জমে যায় তখন গাছগুলি কেটে বরফঢাকা নদীর উপর ফেলে রাখা হয়। গ্রীষ্মকালে বরফ গলে গেলে গাছগুলি নদীর স্রোতে ভাসতে ভাসতে নিচের দিকে নামে। নদী তীরবর্তী কাঠচেরাই (SAW MILL) কল গুলিতে সেগুলিকে সংগ্রহ করা হয়। এর ফলে পরিবহন খরচ খুব কম হয়। '''iii. পর্যাপ্ত জলবিদ্যুৎ''': শিল্ড অঞ্চলের খরস্রোতা নদী গুলি থেকে উৎপন্ন জলবিদ্যুৎ এখানকার কাষ্ঠ কাগজ শিল্পের উন্নতিতে সাহায্য করেছে। '''iv. উন্নত প্রযুক্তি''': এখানে কারখানা গুলিতে কাঠচেরাই, কাগজ তৈরি প্রভৃতি কাজে অতি উন্নত প্রযুক্তির ব্যবহার লক্ষ্য করা যায়। '''v. অন্যান্য কারণ''': এছাড়াও দক্ষ শ্রমিকের যোগান, প্রচুর মূলধন বিনিয়োগ, সরকারি সহযোগিতা প্রভৃতি কারণে কাষ্ঠ শিল্পের উন্নতি ঘটেছে। '''৩. ফার শিল্প কী?''' উ: শিল্ড অঞ্চলের প্রায় সর্বত্র গড়ে ওঠা দীর্ঘ লোমযুক্ত পশুর চামড়া (ফার) থেকে শীতের পোশাক তৈরি করার শিল্প কে ফার শিল্প বলে। '''৪. কানাডীয় শিল্ড অঞ্চলের উত্তর প্রান্ত কোন জলবায়ুর অন্তর্গত কি ধরনের স্বাভাবিক উদ্ভিদ জন্মায়?''' উ: তুন্দ্রা জলবায়ু; শ্যাওলা জাতীয় উদ্ভিদ। '''৫. কানাডীয় শিল্ড অঞ্চলের ধাতু নিষ্কাশন কেন্দ্রের নাম করো।''' উ: ফ্লিন ফ্লোন নোরান্ডা। '''৬. কানাডীয় শিল্ড অঞ্চলের একটি উপজাতির নাম করো।''' উ: এস্কিমো। '''৭. কানাডীয় শিল্ড অঞ্চলের অধিকাংশ নদী কোন বাহিনী?''' উ: উত্তর বাহিনী। '''৮. কানাডীয় শিল্ড অঞ্চলের বৃহত্তম হ্রদ কোনটি?''' উ: উইনিপেগ। '''৯. কানাডীয় শিল্ড অঞ্চলের কোথায় ফার শিল্প গড়ে উঠেছে?''' উ: ফোর্ট সিম্পসন। '''১০. লিঙ্কস কি প্রাণী?''' উ: কানাডীয় শিল্ড অঞ্চলের বনবিড়াল।
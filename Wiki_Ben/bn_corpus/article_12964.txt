Processes involved in acid deposition (note that only SO2 and NOx play significant role in acid rain). '''অ্যাসিড বৃষ্টি''' (ইংরেজি ভাষায়:Acid rain) এক ধরনের বৃষ্টিপাত, যার প্রকৃতি অম্লীয় (ph2,NO2,CO2) সমূহ বায়ুমণ্ডলের জলীয়বাষ্প (H2O) কণা এবং অক্সিজেনের (O2) সাথে বিক্রিয়া করে অম্ল উৎপন্ন করে। এই অম্ল অঞ্চলে বা দূরবর্তী কোন স্থানে বৃষ্টির জলের সাথে ঝরে পড়ে। অম্লীয় প্রকৃতির কারণে উক্ত বৃষ্টিপাত অম্ল-বৃষ্টি তথা অ্যাসিড বৃষ্টি নামে পরিচিত। অ্যাসিড-বৃষ্টির ক্ষয়কারী ধর্ম পরিবেশের ব্যাপক ক্ষতিসাধন করে। বিভিন্ন জীবাশ্ম জ্বালানী যেমন: কয়লা, প্রাকৃতিক গ্যাস, তেল ইত্যাদির দহনের ফলে সালফারের অক্সাইড (SO2, SO) সমূহ এবং নাইট্রোজেনের (N) বিভিন্ন অক্সাইড উৎপন্ন হয়। উৎপ্নন অম্ল বৃষ্টি, তুষার বা কুয়াশার আকারে, এমনকি অদৃশ্য অবস্থায় শুষ্ক আকারেও মাটিতে নেমে আসতে পারে। ১৯৭০ সাল থেকে বিভিন্ন দেশের সরকার বায়ুমণ্ডলে সালফার ডাই অক্সাইড নির্গমন কমাতে প্রচেষ্টা সাধন করছে এবং ইতিবাচক ফলাফল লাভ করেছে। অ্যাসিড বৃষ্টি হল বৃষ্টি বা কোন অন্য ধরনের শিশির যা বিশেষত অম্লধর্মী, অর্থাৎ এটি উঁচু মাত্রায় হাইড্রোজেন আয়ন (নিম্ন মাত্রার pH-) ধারণ করে। এটি উদ্ভিদ, জলজ প্রাণী, এবং অবকাঠামোর উপর ক্ষতিকারক প্রভাব ফেলতে পারে। অ্যাসিড বৃষ্টি কার্বন ডাইঅক্সাইড, সালফার ডাইঅক্সাইড এবং নাইট্রোজেন অক্সাইড নির্গমনের দ্বারা সংঘটিত হয় যা বায়ুমন্ডলের জলের অণুর সাথে প্রতিক্রিয়া করে অম্ল উৎপাদন করে। নাইট্রোজেনের অক্সাইডগুলো প্রাকৃতিকভাবেও বজ্রাঘাতে উৎপাদিত হতে পারে এবং সালফার ডাইঅক্সাইড আগ্নেয়গিরির অগ্ন্যুৎপাত দ্বারা উৎপাদিত হয়। অ্যাসিড বৃষ্টির রাসায়নিক পদার্থ দ্বারা রং উঠে যেতে পারে, সেতুর মত ইস্পাতের কাঠামো জারিত বা ক্ষয় হয়ে যেতে পারে এবং পাথরের মূর্তি পুরোনো এবং জরাজীর্ণ দেখা যেতে পারে। পূর্বাঞ্চলীয় উত্তর আমেরিকা, জাপান, চীন, দক্ষিণ-পূর্ব এশিয়া এবং ইউরোপে অ্যাসিড বৃষ্টি বহু ক্ষয়ক্ষতি সাধন করেছে। অ্যাসিড বৃষ্টির ফলে মাটিতে গাছের পুষ্টি উপাদানের পরিমাণ কমে যায়, গাছের বৃদ্ধি ব্যাহত হয়, হ্রদ জলাশয় মাছ অন্যান্য প্রাণীর বসবাসের অযোগ্য হয়ে উঠে। শহরাঞ্চলে অ্যাসিড বৃষ্টি দালানকোঠা ভাস্কর্যের স্বাভাবিক ক্ষয় ত্বরান্বিত করে। অন্যান্য রাসায়নিক উপাদানের সাথে মিলে অ্যাসিড-বাষ্প নগরে ধোঁয়াশার সৃষ্টি করে। ধোঁয়াশার কারণে শহরের মানুষের ফুসফুস ক্ষতিগ্রস্থ হয় এবং আয়ু কমে যায়। == তথ্যসূত্র == রসায়ন
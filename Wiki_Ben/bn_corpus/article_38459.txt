উকবা ইবনে নাফি কর্তৃক প্রতিষ্ঠিত কাইরুয়ান জামে মসজিদ, কাইরুয়ান, তিউনিসিয়া '''উকবা ইবনে নাফি''' (, ৬২২–৬৮৩) ছিলেন উমাইয়া খলিফা প্রথম মুয়াবিয়া প্রথম ইয়াজিদের শাসনামলের একজন আরব সেনাপতি। তিনি মুসলিমদের মাগরেব বিজয়ের সূচনা করেন। উকবা ছিলেন আমর ইবনুল আসের ভ্রাতুষ্পুত্র। কুরাইশ বংশের বনু ফিহরি শাখার সাথে সম্পর্কিত হওয়ার কারণে তাকে অনেক সময় '''আল-ফিহরি''' পদবী দ্বারা সম্বোধন করা হয়। তার বংশধরদেরকে উকবি বা ফিহরি বলা হত। তিনি তিউনিসিয়ার কাইরুয়ান শহরের প্রতিষ্ঠাতা। আমর ইবনুল আসের উত্তর আফ্রিকা অভিযানের সময় উকবা ইবনে নাফি তার সাথে অংশগ্রহণ করেছেন। তিনি প্রথমে বারকা শহর জয়ে অংশ নেন এবং ৬৪৪ সালে ত্রিপলিতানিয়া পৌছান। ৬৭০ সালে তিনি কমান্ডার হিসেবে তিনি একটি বাহিনীর নেতৃত্ব দেন। এই বাহিনী মিশরীয় মরুভূমি অতিক্রম করে এবং যাত্রাপথে নিয়মিত বিরতিতে সামরিক ছাউনি স্থাপন করে। বর্তমান তিউনিসিয়ায় তিনি বর্তমান তিউনিস থেকে ১৬০কিমি দক্ষিণে কাইরুয়ান শহর স্থাপন করেন। এই শহর পরবর্তীতে তার সামরিক কর্মকাণ্ডের ঘাটি হিসেবে ব্যবহৃত হয়েছে। ৬৮৩ সালে বিসক্রার নিকটে বার্বা‌র খ্রিষ্টান রাজা কুসাইলার দ্বারা উকবা ইবনে নাফি আক্রান্ত নিহত হন। তার সেনাবাহিনী কাইরুয়ান ত্যাগ করে বারকায় পিছু হটে তবে ৬৮৮ সালে শহরটি পুনরায় অধিকার করা হয়। ==আরও দেখুন== মুসলিম বিজয় ==তথ্যসূত্র== ==বহিঃসংযোগ== *Edward Gibbon, ''History of the Decline and Fall of the Roman Empire'' Chapter 51 জন্ম মৃত্যু আফ্রিকার ইতিহাস সেনাপতি বিষয়শ্রেণী:আরব সেনাপতি গভর্নর নিহত ব্যক্তি বিষয়শ্রেণী:৭ম শতাব্দীর আরব ব্যক্তি
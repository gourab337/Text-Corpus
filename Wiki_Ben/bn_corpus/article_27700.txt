'''ইব্রাহিম আওয়াদ ইব্রাহিম আলী আল-বদরী আল-সামারাই''' () যার আসল নাম ইবরাহিম শাহ মুহাম্মদ আউলিয়া, একজন জিহাদী নেতা ছিলেন যিনি '''আবু বকর আল-বাগদাদী''' () নামেই অধিক পরিচিত ছিলেন। পূর্বে তিনি '''ড. ইব্রাহিম''' '''আবু দুইয়া''' () নামে পরিচিত ছিলেন। তিনি '''খলিফা ইব্রাহিম''' () নামধারণ করে ইরাকের পশ্চিমাঞ্চল সিরিয়ার নিয়ে একটি ইসলামিক রাষ্ট্র ঘোষণা করেছিলেন এবং নিজেকে উক্ত রাষ্ট্রের খলিফা ঘোষণা দিয়েছিলেন। তিনি পূর্বে ইসলামিক স্টেট অব ইরাক অ্যান্ড দ্য লেভান্ট (আইএসআইএল)-এর নেতা ছিলেন যা ইসলামিক স্টেট ইন ইরাক অ্যান্ড সিরিয়া (আইএসআইএস) নামেও পরিচিত। আল-বাগদাদী কর্তৃক ২০১৩ সালের ৮ই এপ্রিল প্রথম ইসলামিক স্টেট ইন ইরাক অ্যান্ড লেভান্ত গঠনের ঘোষণা দেওয়া হয়েছিল। এটি হল ইসলামিক স্টেট অফ ইরাক (আইএসআই) (ওরফে আল-কায়েদা ইন ইরাক বা একিউআই) জঙ্গিগোষ্ঠীর উত্তরসূরী যা আন্তর্জাতিক ইসলামি জঙ্গিগোষ্ঠী আল-কায়েদার ইরাকের একটি শাখা সংগঠন। ২০১১ সালের ৪ই অক্টোবর যুক্তরাষ্ট্রের স্টেট ডিপার্টমেন্ট আল-বাগদাদীকে আন্তর্জাতিক সন্ত্রাসী হিসেবে ঘোষণা করে তাদের কালো তালিকাভুক্ত করেছিল এবং তাকে জীবিত বা মৃত গ্রেফতারের জন্য বা তথ্য দিয়ে সাহায্য করার জন্য $১০ মিলিয়ন পুরস্কার ঘোষণা করেছিল। আল-কায়েদার বৈশ্বয়িক কমান্ডার আইমান আল জাওয়াহারি সম্পর্কে কোন তথ্যের জন্য $২৫ মিলিয়ন পুরুস্কার ঘোষণা করেছিল। ২০১৪ সালের ২৯শে জুন খিলাফত ঘোষণা করা হয়েছিল। আল-বাগদাদীকে খলিফা হিসেবে মনোনীত করা হয় এবং আরো বলা হয় এখন থেকে তিনি খলিফা ইব্রাহিম নামে অবহিত হবেন। ইসলামিক স্টেট অফ ইরাক অ্যান্ড দ্য লেভান্ত-এর নাম পরিবর্তন করে শুধুমাত্র ইসলামিক স্টেট রাখা হয়। পন্থাটি মধ্যপ্রাচ্যের বিভিন্ন সরকার এবং অন্যান্য জিহাদী গোষ্ঠীগুলো কর্তৃক ব্যাপকভাবে সমালোচিত হয়েছিল। ==নেপথ্য== এটা বিশ্বাস করা হয় আল-বাগদাদী ১৯৭১ সালে ইরাকের সামারাতে জন্মগ্রহণ করেছিলেন। বিভিন্ন প্রতিবেদন থেকে জানা যায় ২০০৩ সালে যুক্তরাষ্ট্র বাহিনীর ইরাক অভিযানের সময় তিনি ইমাম ছিলেন। তিনি বাগদাদের একটি বিশ্ববিদ্যালয় থেকে ইসলামিক স্টাডিজে ডক্টরেট ডিগ্রী লাভ করেন। ==মৃত্যু== বাগদাদীর আস্তানায় মার্কিন বাহিনীর অভিযান চলাকালীন সময়ে মার্কিন সৈন্যরা ধাওয়া করলে একটি টানেলের শেষ প্রান্তে গিয়ে আটকা পড়েন৷ এক পর্যায়ে তার শরীরে বাধা বোমার বিস্ফোরণ ঘটান৷ এতে সাথে থাকা বাগদাদির তিন সন্তানেরও মৃত্যু ঘটে৷ বিস্ফোরণে বাগদাদীর দেহ ছিন্নবিচ্ছিন্ন হয়েছিল তবে ডিএনএ পরীক্ষার মাধ্যমে তার পরিচয় নিশ্চিত করেছেন একটি সূত্র। ২৭ অক্টোবর তার মৃত্যুর ঘোষণা দেন ডোনাল্ড ট্রাম্প। ==তথ্যসূত্র== জন্ম সদস্য‎ মৃত্যু
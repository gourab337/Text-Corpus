'''শাহীন শাহ আফ্রিদি''' (, জন্ম: এপ্রিল, ২০০০) খাইবার পাখতুনখোয়ার ল্যান্ডি কোটাল এলাকায় জন্মগ্রহণকারী প্রথিতযশা পেশাদার পাকিস্তানী আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য তিনি। এপ্রিল, ২০১৮ সালে আন্তর্জাতিক ক্রিকেটে অভিষেকের পর একই সালের ডিসেম্বর মাসে টেস্ট ক্রিকেটে অভিষেক হয় তার। ঘরোয়া প্রথম-শ্রেণীর পাকিস্তানী ক্রিকেটে খান রিসার্চ ল্যাবরেটরিজ দলের প্রতিনিধিত্ব করছেন। দলে তিনি মূলতঃ বামহাতি ফাস্ট বোলার হিসেবে খেলে থাকেন। এছাড়াও, নিচেরসারিতে বামহাতে কার্যকরী ব্যাটিং করে থাকেন '''শাহীন আফ্রিদি'''। == শৈশবকাল == শাহীন আফ্রিদি পশতু উপজাতির জাখাখেল আফ্রিদি গোত্রের পরিচয় বহন করছেন। খাইবার জেলার ল্যান্ডি কোটালে সীমান্তবর্তী এলাকায় শৈশবকাল অতিবাহিত করেন। সাত ভাইয়ের মধ্যে তার অবস্থান সর্বকনিষ্ঠ। ১৫ বছরের বড় জ্যেষ্ঠ ভ্রাতা রিয়াজ আফ্রিদি ২০০৪ সালে পাকিস্তানের পক্ষে একমাত্র টেস্ট খেলায় অংশ নিয়েছিলেন। টাটারা পাহাড়ের নাম অনুসরণে ল্যান্ডি কোটালে প্রতিষ্ঠিত টাটারা গ্রাউন্ডে খেলোয়াড়ী জীবন শুরুর করেন। ২০১৫ সালে এফএটিএ অনূর্ধ্ব-১৬ দলের যাচাই-বাছাইয়ে রিয়াজ আফ্রিদি প্রথমবারের মতো শক্ত ক্রিকেট বল হাতে তুলে দেন। এরপূর্বে তিনি কেবলমাত্র টেনিস-বল ক্রিকেট খেলতেন। পর্যায়ে সফলতা লাভের ফলে নভেম্বর, ২০১৫ সালে অনূর্ধ্ব-১৬ দলের সদস্যরূপে অস্ট্রেলিয়া গমনের জন্যে মনোনীত হন। তার সংগৃহীত চার উইকেট লাভের ফলে একদিনের খেলায় টুয়েন্টি২০ সিরিজে ২-১ ব্যবধানে জয় পায়। == ঘরোয়া ক্রিকেট == ডিসেম্বর, ২০১৬ সালে শ্রীলঙ্কায় অনুষ্ঠিত অনূর্ধ্ব-১৬ এশিয়া কাপে অংশগ্রহণের জন্যে পাকিস্তান দলের সদস্য করা হয়। পাকিস্তানের প্রথম খেলায় সিঙ্গাপুরের বিপক্ষে ৩/২৭ পান। খেলায় তার দল নয় উইকেটে জয় পায়। সেপ্টেম্বর, ২০১৭ সালে দুই বছরের চুক্তিতে বাংলাদেশ প্রিমিয়ার লীগের বিশেষ দল ঢাকা ডায়নামাইটসের পক্ষে খেলেন। এরপর ২৬ সেপ্টেম্বর, ২০১৭ তারিখে রাওয়ালপিন্ডিতে কায়েদ-ই-আজম ট্রফিতে খান রিসার্চ ল্যাবরেটরিজের পক্ষে প্রথম-শ্রেণীর ক্রিকেটে অভিষেক পর্ব সম্পন্ন হয় তার। খেলার দ্বিতীয় ইনিংসে ৮/৩৯ পান। অভিষেক খেলায় এটিই যে-কোন পাকিস্তানী বোলারের সেরা বোলিং পরিসংখ্যানের মর্যাদা লাভ করে। ডিসেম্বর, ২০১৭ সালে অনূর্ধ্ব-১৯ ক্রিকেট বিশ্বকাপে অংশ নেয়ার জন্যে হাসান খানের নেতৃত্বে পাকিস্তান দলের সদস্য করা হয় শাহীন আফ্রিদিকে। ১২ উইকেট তুলে নিয়ে পাকিস্তানের সর্বোচ্চ উইকেট শিকারীতে পরিণত হন তিনি। প্রতিযোগিতা শেষে শাহীন আফ্রিদিকে দলের উদীয়মান তারকা হিসেবে আইসিসি ঘোষণা করে। ২৩ ফেব্রুয়ারি, ২০১৮ তারিখে দুবাইয়ে অনুষ্ঠিত পাকিস্তান সুপার লীগে (পিএসএল) লাহোর কালান্দার্সের পক্ষে টুয়েন্টি২০ ক্রিকেটে অভিষেক হয় তার। এর পরের মাসে মুলতান সুলতান্সের বিপক্ষে মাত্র চার রানের বিনিময়ে পাঁচ-উইকেট উইকেট তুলে নেন তিনি। লাহোর খেলায় জয় পায় তিনি ম্যান অব দ্য ম্যাচের পুরস্কারে ভূষিত হন। এপ্রিল, ২০১৮ সালে ফয়সালাবাদে অনুষ্ঠিত পাকিস্তানে কাপের একদিনের প্রতিযোগিতায় বেলুচিস্তান দলের সদস্যরূপে খেলেন। ২৫ মে, ২০১৮ তারিখে বেলুচিস্তানের পক্ষে লিস্ট ক্রিকেটে অভিষেক হয় শাহীন আফ্রিদি’র। আগস্ট, ২০১৮ সালে পাকিস্তান ক্রিকেট বোর্ড (পিসিবি) কর্তৃক ২০১৮-১৯ মৌসুমের জন্যে কেন্দ্রীয় পর্যায়ে তেত্রিশজন চুক্তিবদ্ধ খেলোয়াড়ের অন্যতম হিসেবে মনোনীত হন। == আন্তর্জাতিক ক্রিকেট == মার্চ, ২০১৮ সালে সফরকারী ওয়েস্ট ইন্ডিজের বিপক্ষে খেলার জন্যে আসিফ আলী তালাতের সাথে তাকেও পাকিস্তানের টুয়েন্টি২০ আন্তর্জাতিক দলে ঠাঁই দেয়া হয়। এপ্রিল, ২০১৮ তারিখে করাচীতে অনুষ্ঠিত সিরিজের তৃতীয় টি২০আইয়ে ওয়েস্ট ইন্ডিজের বিপক্ষে অভিষেক পর্ব সম্পন্ন হয় তার। সেপ্টেম্বর, ২০১৮ সালে এশিয়া কাপকে ঘিরে পাকিস্তানের ওডিআই দলের সদস্যরূপে তাকে অন্তর্ভূক্ত করা হয়। তিনি মোহাম্মদ আমিরের স্থলাভিষিক্ত হন। ২১ সেপ্টেম্বর, ২০১৮ তারিখে আবুধাবিতে দ্বিতীয় খেলায় আফগানিস্তানের বিপক্ষে ওডিআই অভিষেক ঘটে শাহীন আফ্রিদির। নভেম্বর, ২০১৮ সালে সংযুক্ত আরব আমিরাতে নিউজিল্যান্ডের বিপক্ষে টেস্ট সিরিজ খেলার জন্যে সাদ আলীর সাথে তাকেও পাকিস্তানের টেস্ট দলে যুক্ত করা হয়। অতঃপর ডিসেম্বর, ২০১৮ তারিখে নিউজিল্যান্ডের বিপক্ষে টেস্ট অভিষেক ঘটে তার। পাকিস্তানের ক্রিকেটের ইতিহাসে ১৯ বছরের নীচে অবস্থানকারী ৩৫তম ক্রিকেট হিসেবে টেস্ট খেলার সুযোগ পেয়েছেন। এপ্রিল, ২০১৯ সালে পাকিস্তান ক্রিকেট বোর্ড (পিসিবি) ইংল্যান্ডে অনুষ্ঠিতব্য ক্রিকেট বিশ্বকাপের জন্যে ১৫-সদস্যের পাকিস্তান দলের তালিকায় প্রকাশ করে। এতে তিনিও অন্যতম সদস্যরূপে মনোনীত হন। == খেলার ধরন == ২০১৭ সালে ১৭ বছর বয়সী পাকিস্তানী ফাস্ট বোলিং প্রতিভা হিসেবে শাহীন আফ্রিদির আগমন ঘটে। ফুট ইঞ্চি উচ্চতাসম্পন্ন শাহীন ঘন্টায় ৯০ মাইল বেগে বোলিং করে স্বীয় গতির সক্ষমতা দেখান। এছাড়াও বড় ধরনের মারেও পারদর্শী তিনি। বোলিং, ব্যাটিং ফিল্ডিংয়ে চমৎকার অল-রাউন্ডার হিসেবে নিজেকে গড়ে তুলেছেন তিনি। == তথ্যসূত্র == == আরও দেখুন == ইমাম-উল-হক ২০১৮ এশিয়া কাপ ২০১৯ ক্রিকেট বিশ্বকাপ দলসমূহ পাকিস্তানী একদিনের আন্তর্জাতিক ক্রিকেটারদের তালিকা == বহিঃসংযোগ == Shaheen Shah Afridi at Pakistan Cricket Board জন্ম ব্যক্তি ক্রিকেট বিশ্বকাপের ক্রিকেটার জনগোষ্ঠী বিষয়শ্রেণী:খান রিসার্চ ল্যাবরেটরিজের ক্রিকেটার ডায়নামাইটসের ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার কালান্দার্সের ক্রিকেটার
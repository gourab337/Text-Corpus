'''ফ্লাভিয়া পেনেত্তা''' (; জন্ম: ২৫ ফেব্রুয়ারি, ১৯৮২) আপুলিয়ার ব্রিন্দিসি এলাকায় জন্মগ্রহণকারী ইতালির সাবেক পেশাদার প্রমিলা টেনিস খেলোয়াড়। ১৭ আগস্ট, ২০০৯ তারিখে ইতালির প্রথম প্রমিলা খেলোয়াড় হিসেবে টেনিস এককের শীর্ষ-১০ তালিকায় প্রবেশ করেছিলেন। এছাড়াও, ২৮ ফেব্রুয়ারি, ২০১১ তারিখে ইতালির প্রথম প্রমিলা খেলোয়াড় হিসেবে টেনিস দ্বৈতের র‌্যাঙ্কিংয়ে ১নং স্থান দখল করেছিলেন। ২০১৫ সালের ইউএস ওপেনের গ্র্যান্ড স্লাম এককের শিরোপা জয় করেন পেনেত্তা। == খেলোয়াড়ী জীবন == সমগ্র খেলোয়াড়ী জীবনে ডব্লিউটিএ এককের এগারোবার শিরোপা পান তিনি। তন্মধ্যে ২০১৪ সালের ইন্ডিয়ান ওয়েলস প্রিমিয়ার ম্যান্ডেটরিতে শীর্ষ দুইজন বাছাই খেলোয়াড়কে পরাভূত করেন। উভয়েই তখন বিশ্বের ৩নং খেলোয়াড় ছিলেন। এছাড়াও তিনি ফেড কাপ দলের সদস্য হিসেবে ২০০৬, ২০০৯-১০ ২০১৩ চারবারের শিরোপা বিজয়ী ইতালীয় দলের প্রধান তারকা ছিলেন। জাস্টিন হেনিন, মেরি পিয়ার্স, মার্টিনা হিঙ্গিস, আমেলি মোরেসমো, ভেনাস উইলিয়ামস, সভেতলানা কুজনেতসোভা, ভিক্টোরিয়া আজারেঙ্কা, সামান্থা স্তোসার, লি না, পেত্রা কেভিতোভা মারিয়া শারাপোভা’র ন্যায় গ্র্যান্ড স্লাম এককের শিরোপা বিজয়ী খেলোয়াড়দেরকে পরাজিত করেছেন। মাত্র সাতজন প্রমিলা টেনিস তারকার একজন হিসেবে তিনি ভেনাস উইলিয়ামসকে ধারাবাহিকভাবে তিনবার পরাজিত করেছেন। ২০১১ সালের অস্ট্রেলিয়ান ওপেনে গিসেলা ডালকোকে সাথে নিয়ে প্রথমবারের মতো গ্র্যান্ড স্লামের শিরোপা লাভ করেন। এছাড়াও, ২০০৫ ২০১৪ সালের ইউএস ওপেনের ফাইনালে যথাক্রমে এলিনা ডেমেন্তিয়েভা মার্টিনা হিঙ্গিসকে সাথে নিয়ে অবতীর্ণ হন। অতঃপর বড় ধরনের এককের শিরোপা হিসেবে ২০১৫ সালের ইউএস ওপেনের ফাইনালে স্বদেশী রবার্তা ভিঞ্চিকে হারিয়ে টেনিসের উন্মুক্ত যুগে প্রথম ইতালীয় হিসেবে শিরোপা পান। কিন্তু, শিরোপা জয়ের পরপরই তিনি তার অবসরের ঘোষণা দেন। ২৪ জানুয়ারি, ২০০৭ তারিখে ইতালির তৎকালীন রাষ্ট্রপতি আজেলিও চিয়াম্পি কর্তৃক নাইট অব অর্ডার অব মেরিট অব দ্য রিপাবলিক পদবীতে ভূষিত হন তিনি। == তথ্যসূত্র == == বহিঃসংযোগ == Official website Flavia Penneta and Gisela Dulko on Twitter মহিলা টেনিস খেলোয়াড় জন্ম ব্যক্তি ওপেন বিজয়ী ওপেন বিজয়ী ওপেন জুনিয়র বিজয়ী এককে গ্র্যান্ড স্ল্যাম (টেনিস) চ্যাম্পিয়ন দ্বৈতে গ্র্যান্ড স্ল্যাম (টেনিস) চ্যাম্পিয়ন কাপের প্রতিযোগী ইতালীর টেনিস খেলোয়াড় গ্রীষ্মকালীন অলিম্পিকের টেনিস খেলোয়াড় গ্রীষ্মকালীন অলিম্পিকের টেনিস খেলোয়াড়
'''দ্বিতীয় খসরু''' (আপারভেজ বা পারভেজ উপাধিতে আখ্যায়িত, বাংলায় বিজয়ী) বা '''খসরু পারভেজ বা কিসরা আবরুভেজ''' ছিলেন স্যাসানীয় সাম্রাজ্যের শেষ মহারাজা যিনি ৫৭৯ সাল থেকে ৬২৮ সাল পর্যন্ত রাজত্ব করেন। তিনি ছিলেন চতুর্থ হরমজিদ-এর পুত্র এবং প্রথম খসরুর নাতি। তিনিই পারস্যের শেষ রাজা যিনি ইরানে মুসলিম বিজয়ের পূর্বে একটি দীর্ঘ সময় রাজত্ব করেছিলেন। তিনি ঘাতক কর্তৃক নিহত হওয়ার পাঁচ বছর পর পারস্যে মুসলিম বিজয়ের সূচনা ঘটে। রাজত্বকালে সিংহাসন হারানোর পর রোমকদের সহায়তায় তিনি সিংহাসন পুনুরুদ্ধার করেন এবং এক দশক পর মধ্যপ্রাচ্যের সমৃদ্ধ রোমান প্রদেশগুলো বিজয়ের মাধ্যমে আচেমিডদের সাথে প্রতিদ্বন্দিতা চালিয়ে যান। তার রাজত্বকালের অধিকাংশই ব্যয় হয় বাইজান্টাইন সম্রাজ্যের সাথে কতিপয় যুদ্ধ এবং বাহরাম চবিন ভিশামের মত জবরদখলকারীর বিরুদ্ধে সংগ্রাম করার পেছনে। শাহনামা "শিরি ফরহাদ"(যার মূল নাম ছিল খসরু শিরীন) নামক প্রেমগাঁথার মত বিখ্যাত পারস্য সাহিত্য তাকে ব্যাপক খ্যাতি এনে দিয়েছিল যেগুলো এখনো কাব্য রোমান্টিক সাহিত্যজগতে প্রভাব বিস্তার করে চলেছে। == মোহাম্মদের চিঠি == ইসলামিক ঐতিহ্যে খসরু পারভেজের আলাদা গুরুত্ব রয়েছে। এর কারণ হল খসরু পারভেজের নিকট ইসলামের নবী মুহাম্মদ সাল্লাল্লাহু আলাইহি ওয়াসাল্লাম এরবার্তাদূত আব্দুল্লাহ ইবন হুধাইফার মাধ্যমে ইসলাম ধর্ম গ্রহণের আহবান জানিয়ে পত্র প্রেরণ করেছিলেন, যা শ্রবণ করার পর খসরু তা ছিড়ে ফেলেন এবং ইয়েমেন নিযুক্ত শাসক বাযানকে হিজায থেকে মুহাম্মদকে বন্দী করে আনার জন্য দুজন লোক পাঠানোর নির্দেশ দেন। ইত্যবসরে, দূত আব্দুল্লাহ ফিরে এসে নবী মুহাম্মদকে সব ঘটনা খুলে বললে নবী মুহাম্মদ খসরু পারভেজের ধ্বংসের প্রতিশ্রুতি দেন। পরবর্তীতে, নিজ পুত্র দ্বিতীয় কাভাধ কর্তৃক খসরু পারভেজ মৃত্যুদন্ড প্রাপ্ত হন। ==তথ্যসূত্র== == উৎস== Edward Walford, translator, ''The Ecclesiastical History of Evagrius: History of the Church from AD 431 to AD 594'', 1846. Reprinted 2008. Evolution Publishing, primary source containing detailed information about the early reign of Khosrau II and his relationship with the Romans. Daryaee, Touraj. Sasanian Iran: the Portrait of Late Antique Empire, Costa Mesa: Mazda Publishers, 2008. জন্ম মৃত্যু ক্ষমতাচ্যুত নেতা
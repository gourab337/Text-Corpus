'''অসমন্ড মেমোরিয়াল চার্চ''' (পূর্বতন নাম '''ওয়েসলিয়ান মেথডিস্ট চার্চ''') হল ভারতের পশ্চিমবঙ্গ রাজ্যের রাজধানী কলকাতা শহরে ৫৬, সুরেন্দ্রনাথ বন্দ্যোপাধ্যায় রোড, তালতলা ঠিকানায় অবস্থিত একটি গির্জা। ১৮৬৮ সালে ওয়াল্টার অসমন্ড নামে এক মেথডিস্ট মিনিস্টার এই গির্জাটি স্থাপন করেছিলেন। == ইতিহাস == ১৮৬৪ সালে মেথডিস্ট মিনিস্টার ওয়াল্টার অসমন্ড কলকাতায় এসেছিলেন। তিনি ছিলেন একজন ধর্মপ্রচারক ইভানজেলিস্ট সমাজকর্মী। তার উদ্দেশ্য ছিল শহরের দরিদ্র পীড়িত মানুষের সেবা করা। ১৮৬৮ সালে তিনি এই গির্জাটি স্থাপন করেন। সেই সময় গির্জাটির নাম ছিল ওয়েসলিয়ান মেথডিস্ট চার্চ। পরে গির্জার নাম বদলে প্রতিষ্ঠাতার নামে এই গির্জার নামকরণ করা হয় অসমন্ড মেমোরিয়াল চার্চ। ওয়াল্টার অসমন্ড ৩০ বছর কলকাতায় দরিদ্র মানুষের সেবা করেছিলেন। == সমাবেশ == এই গির্জার চারটি সমাবেশ রয়েছে তালতলায় বাঙালি সমাবেশ, কামারডাঙা চ্যাপেল বন্ডেল রোডে বালিগঞ্জ চার্চ এবং তালতলায় সাঁওতালি সমাবেশ। == আরও দেখুন == সাধু জোহনের গির্জা, কলকাতা == তথ্যসূত্র == == বহিঃসংযোগ == গির্জা দর্শনীয় স্থান
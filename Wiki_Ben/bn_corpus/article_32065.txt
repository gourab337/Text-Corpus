'''অ্যাডাম লিথ''' (জন্ম: ২৫ সেপ্টেম্বর, ১৯৮৭) উত্তর ইয়র্কশায়ারের হুইটবি এলাকায় জন্মগ্রহণকারী ইংরেজ ক্রিকেটার। বামহাতি উদ্বোধনী ব্যাটসম্যান হিসেবে ২০১৫ থেকে ইংল্যান্ড ক্রিকেট দলে প্রতিনিধিত্ব করছেন। ঘরোয়া প্রথম-শ্রেণীর ক্রিকেটে ইয়র্কশায়ার কাউন্টি ক্রিকেট ক্লাবে খেলছেন। এছাড়াও ইংল্যান্ডের অনূর্ধ্ব-১৯ দলে খেলেছেন তিনি। == কাউন্টি ক্রিকেট == ২০০৬ সালে প্রো৪০ প্রতিযোগিতায় ইয়র্কশায়ারের পক্ষে অভিষেক ঘটে তার। এরপর মে, ২০০৭ সাল থেকে ইয়র্কশায়ার ক্রিকেট ক্লাবে প্রথম-শ্রেণীর ক্রিকেটে প্রতিনিধিত্ব করছেন। অভিষেক খেলায় প্রতিপক্ষ দল ছিল লাফবোরা ইউসিসিই। অনূর্ধ্ব-১৬ দলের পক্ষে দক্ষিণ আফ্রিকা, অনূর্ধ্ব-১৯ দলের পক্ষে মালয়েশিয়া, ভারত পাকিস্তানের বিপক্ষে অংশগ্রহণ করেন। ২০০৮ সালে কাউন্টি চ্যাম্পিয়নশীপে ৬৪৫ রান তোলেন বর্ষসেরা ইয়র্কশায়ার সিসিসি তরুণ খেলোয়াড়ের পুরস্কার পান। মৌসুম শেষে তিন বছর মেয়াদে ইয়র্কশায়ারের সাথে চুক্তিবদ্ধ হন। ২০০৯ সালে গ-শ্রেণীভূক্ত খেলোয়াড়রূপে মনোনীত হন। ২০১০ সালে ইয়র্কশায়ার দলের প্রধান খেলোয়াড় হিসেবে চিহ্নিত হন। বছরে এক হাজার রানের কোটা স্পর্শ করেন। ২৪ আগস্ট, ২০১০ তারিখে কাউন্টির পক্ষে ক্যাপ পান। জুলাই, ২০১২ সালে গ্রেস রোডে অনুষ্ঠিত কাউন্টি খেলায় বিপক্ষে খেলায় প্রথম ইয়র্কশায়ার ব্যাটসম্যানরূপে দুই শতাধিক রান সংগ্রহ করে কাউন্টি রেকর্ড গড়েন। তিনি ইনিংসের পুরোটা সময়ই ব্যাটিং করেন। এছাড়াও প্রথম-শ্রেণীর ক্রিকেটে নিজস্ব সেরা অপরাজিত ২৪৮* রান তোলেন। == খেলোয়াড়ী জীবন == মার্চ, ২০১৫ সালে ওয়েস্ট ইন্ডিজ সফরের জন্য ক্যাপবিহীন অবস্থায় ইংল্যান্ডের টেস্ট দলে অন্তর্ভুক্ত হন। কিন্তু জোনাথন ট্রটকে প্রাধান্য দেয়ায় কোন টেস্টে অংশগ্রহণের সুযোগ পাননি তিনি। অতঃপর মে, ২০১৫ সালে সফরকারী নিউজিল্যান্ডের বিপক্ষে টেস্ট অভিষেক ঘটে তার। লর্ডসে অনুষ্ঠিত খেলায় তিনি প্রথম বলেই প্রথম টেস্ট রান করার গৌরব অর্জন করেন। কিন্তু উভয় ইনিংসেই (৭, ১২) তিনি যথেষ্ট রান তুলতে ব্যর্থ হন। তাস্বত্ত্বেও দল ১২৪ রানে বিজয়ী হয়ে সিরিজে ১-০ ব্যবধানে এগিয়ে যায়। দ্বিতীয় টেস্টের প্রথম ইনিংসে ১০৭ রান করে দলের সর্বোচ্চ রান সংগ্রহকারী হন প্রথম টেস্ট সেঞ্চুরি করেন। দ্বিতীয় ইনিংসে তিনি ২৪ রান তোলেন। খেলায় ইংল্যান্ড ১৯৯ রানে পরাজিত হয়। ফলে সিরিজটি ১-১ ব্যবধানে ড্রয়ে পরিণত হয়। জুলাই, ২০১৫ সালে কার্ডিফের সোফিয়া গার্ডেনসে তার অ্যাশেজে অভিষেক ঘটে। অ্যালাস্টেয়ার কুকের সাথে তিনি ব্যাটিং উদ্বোধনে নামেন। == আন্তর্জাতিক সেঞ্চুরি == === টেস্ট === অ্যাডাম লিথের টেস্ট সেঞ্চুরি রান খেলা প্রতিপক্ষ শহর/দেশ মাঠ সাল ফলাফল '''১''' ১০৭ লিডস, যুক্তরাজ্য হেডিংলি স্টেডিয়াম ২০১৫ == তথ্যসূত্র == == আরও দেখুন == ইংল্যান্ড ক্রিকেট দল উইজডেন বর্ষসেরা ক্রিকেটার ২০১৪-১৫ ইংল্যান্ড ক্রিকেট দলের ওয়েস্ট ইন্ডিজ সফর == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার ক্রিকেটার বর্ষসেরা ক্রিকেটার
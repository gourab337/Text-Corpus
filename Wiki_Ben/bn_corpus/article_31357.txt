হিজলি ডিটেনশন ক্যাম্পের প্রশাসনিক ভবন (সেপ্টেম্বর, ১৯৫১) '''হিজলি ডিটেনশন ক্যাম্প''' (ইংরেজি: Hijli Detention Camp) ছিল ব্রিটিশ ভারতের একটি ডিটেনশন ক্যাম্প। অধুনা ভারতের পশ্চিমবঙ্গ রাজ্যের খড়গপুর শহরের কাছে হিজলিতে (পূর্বতন হিজলি রাজ্যের অন্তর্গত) এই ক্যাম্পটি অবস্থিত ছিল। বিংশ শতাব্দীতের প্রথমার্ধে ভারতের স্বাধীনতা আন্দোলনের সময় এই ক্যাম্পটি গুরুত্বপূর্ণ ভূমিকা পালন করে। অসহযোগ আন্দোলনে যোগ দেওয়া স্বাধীনতা সংগ্রামী এবং সশস্ত্র বিপ্লবীদের সংখ্যা এত বৃদ্ধি পেয়েছিল যে ব্রিটিশ সরকার তাদের সাধারণ জেলে স্থান দিতে অসমর্থ হয়। তাই সরকার কয়েকটি নতুন ডিটেনশন ক্যাম্প গঠন করার সিদ্ধান্ত নেয়। প্রথম ক্যাম্পটি স্থাপিত হয় বক্সা দূর্গে। ১৯৩০ সালে হিজলি ডিটেনশন ক্যাম্প স্থাপিত হয়। ১৯৩১ সালে সন্তোষ কুমার মিত্র তারকেশ্বর সেনগুপ্ত নামে দুই স্বাধীনতা সংগ্রামী এই ক্যাম্পেই পুলিশের গুলিতে নিহত হন। সুভাষচন্দ্র বসু তাদের মৃতদেহ সংগ্রহ করতে এখানে আসেন। রবীন্দ্রনাথ ঠাকুর এবং বিশিষ্ট নেতারা এই ঘটনার প্রতিবাদ করেন। "হিজলি গুলিচালনার ঘটনা" নামে পরিচিত এই ঘটনাটিই ভারতের কোনো জেল বা ডিটেনশন ক্যাম্পে গুলিচালনার একমাত্র ঘটনা। ১৯৩৭ সালে এই ক্যাম্পটি বন্ধ করে দেওয়া হয় এবং ১৯৪০ সালে আবার চালু করা হয়। ১৯৪২ সালে শেষ বারের মতো ক্যাম্পটি বন্ধ হয় যায় এবং বন্দীদের অন্যত্র স্থানান্তরিত করা হয়। দ্বিতীয় বিশ্বযুদ্ধের সময় মার্কিন যুক্তরাষ্ট্রের বিমানবাহিনী এই ক্যাম্পটি ব্যবহার করেছিল। স্বাধীনতার পর ১৯৫১ সালে হিজলি ডিটেনশন ক্যাম্প প্রাঙ্গনেই আইআইটি খড়গপুর স্থাপিত হয়। ১৯৯০ সালে পূর্বতন ডিটেনশন ক্যাম্পের কিছু অংশ নিয়ে চালু হয় নেহেরু বিজ্ঞান প্রযুক্তি সংগ্রহশালা। ==পাদটীকা== ==বহিঃসংযোগ== Nehru Museum of Science Technology স্বাধীনতা আন্দোলন ইতিহাস মেদিনীপুর জেলা
'''তেহমিনা জানজুয়া''' () হচ্ছেন একজন অবসরপ্রাপ্ত পাকিস্তানি কূটনীতিক যিনি বিপিএস-২২ গ্রেডে (একজন নিযুক্ত অফিসারের জন্য সর্বোচ্চ অর্জনযোগ্য পদ) পাকিস্তানের ২৯তম পররাষ্ট্র সচিব। তিনি জেনেভায় জাতিসংঘের কার্যালয়ে পাকিস্তানের স্থায়ী প্রতিনিধি হিসেবে এবং ইতালিতে পাকিস্তানের রাষ্ট্রদূত হিসেবে নিযুক্ত ছিলেন। == কর্মজীবন== কায়েদ-ই-আজম বিশ্ববিদ্যালয়ে ফরাসি সাহিত্যে অধ্যয়নের পর ১৯৮৪ সালে জানজুয়া পাকিস্তানের পররাষ্ট্র বিভাগে যোগ দেন। জানজুয়া পরে ১৯৮৯-এ এসআইপিএ, কলাম্বিয়া বিশ্ববিদ্যালয় থেকে মার্স্টাস ইন ইন্টারন্যাশনাল অ্যাফেয়ার্সে ডিগ্রী লাভ করেন। পররাষ্ট্র সচিব কার্যালয়ের মহাপরিচালক হিসেবে দায়িত্ব পালনের আগে ২০০৪ থেকে ২০০৫ পর্যন্ত তিনি নিউইয়র্ক সিটি জাতিসংঘে পাকিস্তানের মিশনে কাজ করেছেন। তিনি পররাষ্ট্র সচিব কার্যালয়ে কৌশলগত পরিকল্পনা মহাপরিচালক হিসেবে কাজ করেছেন এবং ২০১১-এ পাকিস্তানের পররাষ্ট্র মন্ত্রণালয়ের মুখপাত্র হন। ডিসেম্বর ২০১১ থেকে অক্টোবর ২০১৫ সময়ের মধ্যে তিনি পাকিস্তানের রাষ্ট্রদূত হিসেবে ইতালিতে কাজ করেছেন। অক্টোবর ২০১৫-এ, জেনজুয়া জেনেভায় জাতিসংঘের কার্যালয়ে পাকিস্তানের দূত হন, এবং ডিসেম্বর ২০১৬-এ, জানজুয়া হন প্রথম নারী, এবং প্রথম উন্নয়নশীল দেশের প্রতিনিধি, যিনি প্রচলিত অস্ত্রের উপর আয়োজিত সম্মেলনের সভাপতিত্ব করেন। ফেব্রুয়ারি ২০১৭-এ প্রধানমন্ত্রী নওয়াজ শরিফ জানজুয়াকে সাবেক পররাষ্ট্র সচিব আইজাজ আহমদ চৌধুরীর পরিবর্তে নিয়োগ দেন। জানজুয়া হন পররাষ্ট্র মন্ত্রণালয়-এর সর্বোচ্চ প্রশাসনিক পদে আসিন হওয়া প্রথম পাকিস্তানি মহিলা। == তথ্যসূত্র == == বহিঃসংযোগ == Tehmina Janjua interview with Al Jazeera. ব্যক্তি বুদ্ধিজীবী নারী
'''ডায়াপসিড''' (উচ্চারণː (''দ্বৈত খিলান'')-রা হল চতুষ্পদ প্রাণীদের একটা দল যারা আজ থেকে প্রায় ৩০ কোটি বছর আগে কার্বনিফেরাস যুগের অন্তিম লগ্নে উপযুগে বিবর্তিত হয়েছিল। এদের বৈশিষ্ট্য ছিল মাথার খুলির উপরে দু'দিকে দুটো করে মোট চারটে গহ্বর বা 'টেম্পোরাল ফেনেস্ত্রা'। বর্তমানে জীবিত ডায়াপসিডেরা অত্যন্ত বিচিত্র, এবং এদের অন্তর্গত হল কুমির, টিকটিকি, সাপ, তুয়াতারা পাখিরা। যদিও কোনো কোনো ডায়াপসিডের খুলির একজোড়া গহ্বর বিলুপ্ত হয়ে গেছে (টিকটিকি), কারো কারো চারটে গহ্বরই বিলুপ্ত হয়ে গেছে (সাপ), কারো আবার পুরো মাথার খুলিটাই অনেক জটিল বিবর্তনের মধ্যে দিয়ে গিয়ে একদম অন্যরকম হয়ে গেছে (পাখি), কিন্তু তবুও এদের সবাইকেই এদের সাধারণ পূর্বপুরুষের উপর ভিত্তি করে ডায়াপসিড হিসেবে শনাক্ত করা হয়। বর্তমান পৃথিবী অন্তত ৭,৯২৫ টা জীবিত ডায়াপসিড সরীসৃপের প্রজাতির বাসস্থান (পাখিদের ধরলে প্রায় ১৮, ০০০ টা)। ==বৈশিষ্ট্য== ডায়াপসিড করোটির সরলীকৃত রেখাচিত্র ডায়াপসিডা নামটার মানে হল "দ্বৈত খিলান", আর ডায়াপসিডেরা প্রথাগতভাবে তাদের মাথার খুলির পিছন দিকে চক্ষুকোটরের উপরে নিচে অবস্থিত দু'জোড়া গহ্বরের (টেম্পোরাল ফেনেস্ত্রা) উপস্থিতির ভিত্তিতে শনাক্ত হয়ে আসছে। এই বিশেষ রকম খুলি অনেক বেশি পরিমাণ পেশিতন্তুকে চোয়ালের সাথে সংযুক্ত রাখতে সাহায্য করে, ফলে এই প্রাণীরা চোয়ালের দুই হাড় পুরোপুরি আলাদা করে বিরাট হাঁ করতে পারে। এদের আরও একটা অপেক্ষাকৃত কম গুরুত্বপূর্ণ বৈশিষ্ট্য হল অগ্রপদের উপরের হাড়ের (প্রগণ্ডাস্থি) থেকে বেশি লম্বা নীচের (রেডিয়াস) হাড়। ডায়াপসিডদের প্রাথমিকভাবে সরীসৃপ বা ''রেপটিলিয়া'' শ্রেণীর একটি উপশ্রেণী হিসেবে চিহ্নিত করা হয়েছিল। এই শ্রেণীর অন্তর্গত সমস্ত উপশ্রেণীকেই তখন তাদের মাথার খুলিতে অবস্থিত গহ্বরের অবস্থান সংখ্যা অনুযায়ী বিভক্ত করা হত। ডায়াপসিড ব্যতীত অন্য উপশ্রেণীগুলো ছিল সাইন্যাপসিডা (খুলির নীচের দিকে একজোড়া গহ্বর; এরা "স্তন্যপায়ীদের অনুরূপ সরীসৃপ"), অ্যানাপসিডা (এদের খুলিতে কোনো গহ্বর নেই; কচ্ছপ তাদের জ্ঞাতিসমূহ) এবং ইউর‍্যাপসিডা (খুলির উপর দিক করে একজোড়া গহ্বর; যেমন, বিভিন্ন অবলুপ্ত সামুদ্রিক সরীসৃপ)। জাতিজনি নামকরণের প্রচলনের সাথে সাথে এই বিভাগগুলোর পুনরালোচনা করা হয়। ইদানীং সাইন্যাপসিডদের প্রায়ই প্রকৃত সরীসৃপ বলে মনে করা হয় না, আর বোঝা গেছে যে "ইউর‍্যাপসিডা" বলে যাদেরকে এক গোত্রে ফেলা হয়েছিল তারা আসলে বিভিন্ন বর্গের প্রাণী; কেবলমাত্র মাথার খুলির একজোড়া গহ্বরের অনুপস্থিতি ছাড়া যাদের আর কোনও নিকট সাদৃশ্য নেই। কোনও কোনও সমীক্ষা থেকে আন্দাজ করা হয় যে কচ্ছপদের শ্রেণীবিন্যাসের ক্ষেত্রেও এই একই ভুল হয়েছে, এবং তারাও আসলে অত্যধিক বিবর্তিত এক রকম ডায়াপসিড। এই ধারণাগুলো সত্যি হলে অ্যানাপসিডা বর্গের মধ্যে পড়ে থাকবে কেবল কিছু বিলুপ্ত প্রজাতি। জাতিজনি নির্ভর ব্যবস্থাগুলোর মধ্যে পাখিদেরকেও (যারা ডায়াপসিড ডাইনোসর-দের উত্তরসূরী) ডায়াপসিডদের শাখা বলে মনে করা হয়। অন্যান্য জানাশোনা ডায়াপসিড গোষ্ঠীর মধ্যে উল্লেখযোগ্য হল টেরোসর, প্লিসিওসর এবং মোসাসর; প্রাগৈতিহাসিক যুগসমূহে আরও অনেক অজ্ঞাত শাখার অস্তিত্ব ছিল বলে অনুমান করা হয়। এদের অধিকাংশ আদিম প্রজাতির শ্রেণীবিন্যাস এখনও সুনির্দিষ্ট হয়নি। ===প্রথাগত '''উপশ্রেণী ডায়াপসিডা''' ** বর্গ ** বর্গ এভিসেফালা (পলিফাইলেটিক বা অনির্দিষ্ট) ** বর্গ ইয়ংগিনিফর্মিস (প্যারাফাইলেটিক বা ** বর্গ হুপেসুকিয়া ** বর্গ থ্যালাটোসরিয়া ** মহাবর্গ (ইকথিওসর এবং গ্রিপিডিয়া) *** বর্গ গ্রিপিডিয়া *** বর্গ ইকথিওসরিয়া ** (অনির্ণীত) '''সরিয়া''' *** '''অধঃশ্রেণী **** বর্গ ইওলাসার্টিলিয়া **** মহাবর্গ লেপিডোসরিয়া (তুয়াতারা, টিকটিকি, এবং সাপ) ***** বর্গ স্ফেনোডন্টিয়া (তুয়াতারা এবং বিলুপ্ত জ্ঞাতিসমূহ) ***** বর্গ স্কোয়ামাটা (টিকটিকি, সাপ এবং **** মহাবর্গ সরোপ্টেরিজিয়া (প্লিসিওসর এবং জ্ঞাতিসমূহ, সম্ভবত কচ্ছপ সমেত) ***** বর্গ ***** বর্গ নোথোসরয়ডিয়া ***** বর্গ প্লিসিওসরিয়া ***** বর্গ টেস্টিউডিনিস (?) *** '''অধঃশ্রেণী **** বর্গ এইটোসরিয়া **** বর্গ করিস্টোডেরা **** বর্গ ফাইটোসরিয়া **** বর্গ **** বর্গ টেরোসরিয়া **** বর্গ রাউইসুকিয়া **** বর্গ রিঙ্কোসরিয়া **** বর্গ টেস্টিউডিনিস (?) **** বর্গ ট্রাইলোফোসরিয়া **** মহাবর্গ (কুমির এবং বিলুপ্ত জ্ঞাতিসমূহ) ***** বর্গ ক্রোকোডিলিয়া (কুমির) ***** বর্গ মেসোসুকিয়া ***** বর্গ নোটোসুকিয়া ***** বর্গ প্রোটোসুকিয়া ***** বর্গ স্ফেনোসুকিয়া ***** বর্গ টেথিসুকিয়া ***** বর্গ থ্যালাটোসুকিয়া **** মহাবর্গ ডাইনোসরিয়া (পাখি সমেত) ***** বর্গ অর্নিথিস্কিয়া ***** বর্গ সরিস্কিয়া (পাখি সমেত) ****** শ্রেণী এভিস (পাখি) অনির্ণীত অবস্থানের ডায়াপসিড ===জাতিজনি=== নীচের রেখাচিত্রটি হল বিভিন্ন প্রকার ডায়াপসিডের আন্তঃসম্পর্ক নির্দেশকারী একটি ক্ল্যাডোগ্রাম। ক্ল্যাডোগ্রামটি ২০০৯ খ্রিঃ বিকেলমান প্রমুখ এবং ২০১১ খ্রিঃ রিস্ প্রমুখের গবেষণার ফলাফলের ভিত্তিতে নির্মিত। ==আরও দেখুন== *সাইন্যাপসিডা *অ্যানাপসিডা *ইউর‍্যাপসিডা ==তথ্যসূত্র== ==বহিঃসংযোগ== ডায়াপসিডা. মাইকেল লরিন জাক্ এ. গথিয়ার। ''ট্রি অফ লাইফ ওয়েব প্রোজেক্ট''। জুন ২২, ২০০০। ডায়াপসিডা মিকো'জ ফাইলোজেনি আর্কাইভ-এর ক্ল্যাডোগ্রাম।
'''রামকুত্তা''' (''Cuon alpinus''), '''এশীয় বুনো কুকুর''', '''ভারতীয় বুনো কুকুর''' বা '''ঢোল''' কেনিডি (Canidae) পরিবারের অন্তর্গত এক প্রজাতির বন্য কুকুর। এদের আবাস দক্ষিণ এশিয়া দক্ষিণ-পূর্ব এশিয়ায়। প্রজাতিটি '''''Cuon''''' (''কুয়ন'') গণভূক্ত একমাত্র জীবিত প্রজাতি। ''Canis'' (''কেনিস'') গণভূক্ত সদস্যদের তুলনায় এদের পেষণ দাঁতের সংখ্যা কম স্তনবৃন্তের সংখ্যা বেশি। ==বর্তমান অবস্থা== ক্রমান্বয়ে আবাসস্থল ধ্বংস, শিকার কমে যাওয়া, অন্যান্য শিকারী প্রাণীর সাথে প্রতিযোগিতা, নির্মূল প্রক্রিয়া, গৃহপালিত কুকুরবাহিত বিভিন্ন রোগের প্রকোপ প্রভৃতি কারণে এদের সংখ্যা আশঙ্কাজনক হারে কমে আসছে। সেজন্য আইইউসিএন রামকুত্তাকে বিপন্ন বলে ঘোষণা করেছে। বাংলাদেশের ২০১২ সালের বন্যপ্রাণী (সংরক্ষণ নিরাপত্তা) আইনের তফসিল-১ অনুযায়ী প্রজাতিটি সংরক্ষিত। রামকুত্তা সামাজিক প্রাণী। অনেকগুলো সদস্য মিলে প্রায় গোত্রের মত বড় বড় দলে এরা বসবাস করে। শিকার ধরার সময় এসব দল আবার ছোট ছোট দলে বিভক্ত হয়ে যায়। মধ্যম আকারের তৃণভোজী প্রাণী এদের প্রধান খাদ্য। বহু সময় ধরে এরা শিকারকে তাড়া করে আর শিকার একসময় ক্লান্ত হয়ে গেলে দলবদ্ধভাবে ঘিরে ফেলে এবং শিকারের পেট চিরে মৃত্যু নিশ্চিত করে। শিকার করা প্রাণী এদের ছানাদের আগে খেতে দেয়, পরে নিজেরা খায়, যেটা অন্যসব সামাজিক কেনিডদের চেয়ে ব্যতিক্রম। মানুষকে ভয় পেলেও রামকুত্তা বন্য শুকর, বুনো মহিষ বা বাঘের মত বড় বড় প্রাণী আক্রমণ করতে ভয় পায় না। == তথ্যসূত্র == == বহিঃসংযোগ == Dhole Home Page mapping the dhole in south east asia ARKive images and movies of the dhole Photos of dhole in Bandipur প্রাণী স্তন্যপায়ী স্তন্যপায়ী
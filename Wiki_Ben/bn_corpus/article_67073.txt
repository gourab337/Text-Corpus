'''ফ্রেডরিক জন বার্টন''' (; জন্ম: নভেম্বর, ১৮৬৫ মৃত্যু: ২৫ আগস্ট, ১৯২৯) ভিক্টোরিয়ার কলিংউড এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৮৮৭ থেকে ১৮৮৮ সময়কালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়া নিউ সাউথ ওয়েলস দলের প্রতিনিধিত্ব করেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে কার্যকরী ব্যাটিংশৈলী উপস্থাপন করে গেছেন '''ফ্রেড বার্টন''' নামে পরিচিত '''ফ্রেডরিক বার্টন'''। == প্রথম-শ্রেণীর ক্রিকেট == তার জন্মস্থান নিয়ে ক্ষাণিকটা বিভ্রান্তি রয়েছে। ১৮৮৫-৮৬ মৌসুম থেকে ১৮৯৫-৯৬ মৌসুম পর্যন্ত ফ্রেডরিক বার্টনের প্রথম-শ্রেণীর খেলোয়াড়ী জীবন চলমান ছিল। ১৮৮৭-৮৮ মৌসুমে ভিক্টোরিয়ার বিপক্ষে নিউ সাউথ ওয়েলসের সদস্যরূপে ব্যক্তিগত সর্বোচ্চ ৪৭ রান তুলেন। পর্যায়ে তিন ঘন্টা হ্যারি মোজেসের সাথে ১৮৫ রানের জুটি গড়তে সহায়তা করেন। মোজেস পরবর্তীতে ২৯৭ রান করে আউট হন। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন ফ্রেডরিক বার্টন। ২৫ ফেব্রুয়ারি, ১৮৮৭ তারিখে সিডনিতে সফরকারী ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। এরপর ১০ ফেব্রুয়ারি, ১৮৮৮ তারিখে একই মাঠে একই দলের বিপক্ষে সর্বশেষ টেস্টে অংশ নেন তিনি। ২৫ ফেব্রুয়ারি, ১৮৮৭ তারিখে সফরকারী ইংল্যান্ড দলের বিপক্ষে অস্ট্রেলিয়ার আরসি অ্যালেন, এফজে বার্টন, জেটি কটাম, ডব্লিউএফ গিফেন জেজে লিওন্সের এবং ইংল্যান্ডের আর উডের একযোগে টেস্ট অভিষেক ঘটেছিল। খেলায় তার দল ৭১ রানে পরাভূত হয়। এরপর আর তাকে কোন টেস্টে অংশগ্রহণ করতে দেখা যায়নি। ১৮৮৬-৮৭ মৌসুমে ইংল্যান্ডের বিপক্ষে সিরিজের দ্বিতীয় টেস্টে নিয়মিত উইকেট-রক্ষক জ্যাক ব্ল্যাকহামের অনুপস্থিতির কারণে খেলার সুযোগ পান। তবে, পরবর্তী মৌসুমের একমাত্র টেস্টে ব্ল্যাকহাম পুণরায় অংশ নিলেও ফ্রেডরিক বার্টনকে ব্যাটসম্যান হিসেবে দলে রাখা হয়। উভয় ইনিংসে তিনি মাত্র এক রান তুলে বিদেয় নিয়েছিলেন। সমগ্র খেলোয়াড়ী জীবনে তার ব্যাটিং গড় ছিল মাত্র ১৫। == ব্যক্তিগত জীবন == ক্রিকেট খেলা থেকে অবসর গ্রহণের পর নিউজিল্যান্ডে চলে যান সেখানে বসবাস করতে থাকেন। সময়ে তিনি ক্রিকেট আম্পায়ারের ভূমিকায় অবতীর্ণ হয়েছিলেন তিনি। ২৫ আগস্ট, ১৯২৯ তারিখে ৬৩ বছর বয়সে নিউজিল্যান্ডের ওয়াঙ্গানুই এলাকায় ফ্রেডরিক বার্টনের দেহাবসান ঘটে। == তথ্যসূত্র == == আরও দেখুন == শেফিল্ড শিল্ড টম ম্যাককিবিন ওয়াল্টার গিফেন কুইন্সল্যান্ড ক্রিকেট দল অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেট আম্পায়ার বিষয়শ্রেণী:নিউ সাউথ ওয়েলসের ক্রিকেটার ক্রিকেটার (অস্ট্রেলিয়া) থেকে আগত ক্রিকেটার ক্রিকেট ক্লাবের ক্রিকেটার
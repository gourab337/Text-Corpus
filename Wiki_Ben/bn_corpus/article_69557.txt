'''হ্যারিসন কার্লিয়ন''' (জন্ম: ২৩ জানুয়ারী ২০০১) জার্সির একজন আন্তর্জাতিক ক্রিকেটার। অক্টোবর ২০১৬ সালে কার্লিয়ন লস অ্যাঞ্জেলেসে অনুষ্ঠিত ২০১৬ আইসিসি ওয়ার্ল্ড ক্রিকেট লীগ চতুর্থ বিভাগের জন্য জার্সির দলে নির্বাচিত হয়েছিলেন। ওমানের বিপক্ষে জার্সির প্রথম টুর্নামেন্টে খেলেছেনও তিনি। পনেরো বছর বয়সে তিনি সতীর্থ জন্টি জেনারের আগের রেকর্ডটি ভেঙে জার্সির হয়ে সর্বকনিষ্ঠ খেলোয়াড় হিসাবে আন্তর্জাতিক ক্রিকেট ম্যাচ খেলেছিলেন। ডিভিশন ফোর টুর্নামেন্টের চূড়ান্ত ম্যাচে পঞ্চম স্থান নির্ধারণী প্লে অফ ম্যাচে জার্সির হয়ে ইতালির বিপক্ষে তিনি তার বাবা এবং টিম ম্যানেজার টনি কার্লিয়নের সাথে খেলেছিলেন। জার্সি দলের সদস্য খেলোয়াড়দের ইনজুরির কারণে তার পিতাকে খেলতে বাধ্য করেছিল। আর এটাই ছিল জার্সির হয়ে আন্তর্জাতিক ম্যাচে প্রথম পিতা এবং পুত্র একসাথে খেলা। এপ্রিল ২০১৮ এ, মালয়েশিয়ায় অনুষ্ঠিত ২০১৮ আইসিসি বিশ্ব ক্রিকেট লীগ চতুর্থ বিভাগ প্রতিযোগিতার জন্য তাকে জার্সির দলে অন্তর্ভূক্ত করা হয়েছিল। আগস্ট ২০১৮ এ, তাকে নেদারল্যান্ডসে অনুষ্ঠিত ২০১৮-১৯ আইসিসি টি২০ বিশ্বকাপ ইউরোপ বাছাইপর্ব প্রতিযোগিতার জন্য জার্সির দলের স্কোয়াডে রাখা হয়েছিল। মে ২০১৯ সালে তাকে গার্নসির বিপরীতে ২০১৯ টি২০ ইনসুলার কাপ প্রতিযোগিতায় জার্সির দলে রাখা হয়। একই মাসে গার্নসিতে অনুষ্ঠিত ২০১৮-১৯ আইসিসি টি২০ বিশ্বকাপ ইউরোপ বাছাইপর্ব প্রতিযোগিতার আঞ্চলিক ফাইনালের জন্য তাকে জার্সির দলে রাখা হয়েছিল। জার্সির হয়ে টুয়েন্টি২০ আন্তর্জাতিক (টি২০আই) ক্রিকেটে অভিষেক করেছিলেন জুন ২০১৯ গার্নসির বিপরীতে। জুলাই ২০১৯ এ, কার্লিয়ন জার্সির অনূর্ধ্ব -১৯ ক্রিকেট বিশ্বকাপ বাছাইয়ের প্রতিযোগিতায় দলের অধিনায়ক ছিলেন। ৩১ জুলাই ২০১৯, ফ্রান্সের বিপক্ষে জার্সির নয় উইকেটে জয় লাভ করে, যেখানে কার্লিয়নের স্কোর ছিল ১০৭ রান ২০১৯ সালের সেপ্টেম্বরে, সংযুক্ত আরব আমিরাতের ২০১৯ আইসিসি টি২০ বিশ্বকাপ বাছাইপর্ব প্রতিযোগিতার জন্য তাকে জার্সির স্কোয়াডে অন্তর্ভূক্ত করা হয়েছিল। == তথ্যসূত্র == == বহিঃসংযোগ == Harrison Carlyon স্থান অনুপস্থিত (জীবিত ব্যক্তি) টুয়েন্টি২০ আন্তর্জাতিক ক্রিকেটার ক্রিকেটার ব্যক্তি জন্ম
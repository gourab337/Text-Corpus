'''টমাস কাউপার্থওয়েইট এয়াকিনস''' (২৫ জুলাই, ১৮৪৪ ২৫ জুন, ১৯১৬) ছিলেন একজন মার্কিন বাস্তবতাবাদী চিত্রশিল্পী, ফটোগ্রাফার, ভাস্কর চারুকলা শিক্ষক। তাকে আমেরিকান শিল্পের ইতিহাসে অন্যতম শ্রেষ্ঠ ব্যক্তিত্ব মনে করা হয়। অধ্যাপনা জীবনের প্রায় সমগ্র অংশ জুড়েই অর্থাৎ ১৮৭০-এর দশক থেকে চল্লিশ বছর পর তার স্বাস্থ্য ভেঙে পড়ার পূর্বাবধি এয়াকিনসের কাজের মূল বিষয়বস্তু ছিল মানব জীবন। তিনি তার জন্মশহর ফিলাডেলফিয়ার লোকেদের নিজের কাজের জন্য বেছে নেন। তিনি তার বন্ধুবান্ধব, আত্মীয়স্বজন এবং শিল্পকলা, বিজ্ঞান, চিকিৎসাক্ষেত্র ধর্মক্ষেত্রের বিখ্যাত ব্যক্তিত্বদের কয়েক শত পোর্ট্রেট আঁকেন। তার ছবি থেকে ঊনবিংশ শতাব্দীর শেষভাগ বিংশ শতাব্দীর প্রথম ভাগের ফিলাডেলফিয়া শহরের বৌদ্ধিক জগতের একটি সামগ্রিক চিত্র পাওয়া যায়। এছাড়া এয়াকিনস এমন কিছু ছবি এঁকেছিলেন, যা পোর্ট্রেটকে বৈঠকখানা থেকে বার করে দিয়ে নিয়ে আসে শহরের অফিস-আদালত, রাস্তাঘাট, উদ্যান, নদনদী, এরেনা অপারেশন থিয়েটার ইত্যাদি। এগুলিই ছিল তার ছবি আঁকার প্রিয় বিষয়। আঁকতে ভালবাসতেন নগ্ন বা হালকা পোষাকপরিহিত মানুষের গতিশীল জীবন। শিক্ষক হিসাবে এয়াকিনসের কাজও কম গুরুত্বপূর্ণ নয়। প্রশিক্ষক এয়াকিনসের প্রভাব মার্কিন শিল্পে অত্যন্ত সুস্পষ্ট। শিল্পী হিসাবে প্রতিষ্ঠা অর্জন করতে তাকে যেসব অসুবিধার সম্মুখীন হতে হয়, তা শিক্ষকতার জীবনেও তাকে সহ্য করতে হয়েছিল। তার আচরণগত যৌন কেলেঙ্কারিগুলি তার সাফল্যকে কালিমালিপ্ত করে এবং তার সুনামকে ক্ষুণ্ণ করে। মোশন ফটোগ্রাফি নামে সেযুগের নতুন একটি প্রযুক্তিও তাকে আকর্ষণ করত। এয়াকিনস ছিলেন এক বিতর্কিত শিল্পী। তার জীবদ্দশায় তার শিল্পকর্ম বিশেষ স্বীকৃতি পায়নি। মৃত্যুর পর আমেরিকান শিল্প ঐতিহাসিকেরা তাকে "আমেরিকান শিল্পের ঊনবিংশ শতাব্দী বিংশ শতাব্দীর প্রথম ভাগের সর্বাপেক্ষা শক্তিশালী সর্বাপেক্ষা উল্লেখনীয় বাস্তববাদী শিল্পী" বলে উল্লেখ করেন। == তথ্যসূত্র == == আরও পড়ুন == Adams, Henry: ''Eakins Revealed: The Secret Life of an American Artist''. Oxford University Press, 2005. Berger, Martin: ''Man Made: Thomas Eakins and the Construction of Guilded Age Manhood''. University of California Press, 2000. Canaday, John: Thomas Eakins; "Familiar truths in clear and beautiful language", ''Horizon''. Volume VI, Number 4, Autumn 1964. Doyle, Jennifer: "Sex, Scandal, and 'The Gross Clinic'". Representations 68 (Fall 1999): 1-33. Goodrich, Lloyd: ''Thomas Eakins''. Harvard University Press, 1982. Homer, William Innes: ''Thomas Eakins: His Life and Art''. Abbeville Press, 1992. Johns, Elizabeth: ''Thomas Eakins''. Princeton University Press, 1991. Kirkpatrick, Sidney:'' The Revenge of Thomas Eakins''. Yale University Press, 2006. Lubin, David:'' Acts of Portrayal: Eakins, Sargeant, James''. Yale University Press, 1985. Sewell, Darrel; et al. ''Thomas Eakins''. Yale University Press, 2001. Sewell, Darrel: ''Thomas Eakins: Artist of Philadelphia''. Philadelphia Museum of Art, 1982. Updike, John: ''Still Looking: Essays on American Art''. Alfred A. Knopf, 2005. Weinberg, H. Barbara: ''Thomas Eakins and the Metropolitan Museum of Art''. The Metropolitan Museum of Art, 1994. Publication no: 885-660 Werbel, Amy: ''Thomas Eakins: Art, Medicine, and Sexuality in Philadelphia''. Yale University Press, 2007. ''The Paris Letters of Thomas Eakins''. Edited by William Innes Homer. Princeton, PUP, 2009, Braddock, Alan: ''Thomas Eakins and The Cultures of Modernity''. University of California Press, 2009. == বহিঃসংযোগ == 148 works by Thomas Eakins Thomas Eakins Exhibition at The Metropolitan Museum of Art Thomas Eakins letters online at the Smithsonian Archives of American Art জন্ম মৃত্যু চিত্রশিল্পী ভাস্কর চিত্রশিল্পী শিল্পী পেনসিলভানিয়ার ব্যক্তিত্ব
'''হুলেন লোপেতেগি আরগোতে''' (; জন্ম: ২৮ আগস্ট ১৯৬৬) হলেন একজন স্পেনীয় পেশাদার ফুটবলার, যিনি স্পেনীয় ক্লাবগুলোতে একজন গোলরক্ষক হিসেবে খেলেছেন। তিনি স্পেন জাতীয় দল এবং স্পেনীয় লা লিগার ক্লাব রিয়াল মাদ্রিদের ম্যানেজারের দায়িত্ব পালন করেছেন। তিনি তার ক্যারিয়ারে সর্বমোট ১১টি লা লিগা মৌসুমে ১৪৯টি ম্যাচ খেলেছেন। তিনি তার ক্যারিয়ারে রিয়াল সোসিয়েদাদ, রিয়াল মাদ্রিদ, লাস পালমাস, লোগ্রোনিয়েস, বার্সেলোনা এবং রায়ো ভায়েকানোর মতো ক্লাবে খেলেছেন। এছাড়াও তিনি ৩টি ক্লাবের হয়ে সেহুন্দা দিভিসিওনে ১৬৮টি ম্যাচ খেলেছেন এবং ১৯৯৪ ফিফা বিশ্বকাপে স্পেনের প্রতিনিধিত্ব করেছেন। ২০০৩ সালে, লোপেতেগি ম্যানেজার হিসেবে তার ক্যারিয়ার শুরু করেন এবং তার ম্যানেজারের ক্যারিয়ারের অধিকাংশ সময় স্পেনের যুব দলগুলোর দায়িত্ব পালন করেছেন; যেখানে তিনি স্পেন অনূর্ধ্ব-১৯ এবং স্পেন অনূর্ধ্ব-২১ দলকে ইউরোপীয় শিরোপা জয়লাভ করতে সাহায্য করেছেন। ২০১৮ ফিফা বিশ্বকাপের পূর্বে স্পেনীয় ক্লাব রিয়াল মাদ্রিদের সাথে চুক্তিবদ্ধ হওয়ায় বহিষ্কৃত হওয়ার পূর্বে, তিনি স্পেন জাতীয় ফুটবল দলের ম্যানেজার হিসেবে দুই বছর দায়িত্ব পালন করেছেন। ==অর্জনসমূহ== ===খেলোয়াড়=== '''রিয়াল মাদ্রিদ''' *লা লিগা: ১৯৮৯–৯০ *স্পেনীয় সুপার কাপ: ১৯৯৪, ১৯৯৬ '''স্পেন অনূর্ধ্ব-২০''' *ফিফা বিশ্ব যুব চ্যাম্পিয়নশিপ রানার-আপ: ১৯৮৫ ===ম্যানেজার=== '''স্পেন অনূর্ধ্ব-১৯''' *উয়েফা ইউরোপিয়ান অনূর্ধ্ব-১৯ চ্যাম্পিয়নশিপ: ২০১২ '''স্পেন অনূর্ধ্ব-২১''' *উয়েফা ইউরোপিয়ান অনূর্ধ্ব-২১ চ্যাম্পিয়নশিপ: ২০১৩ ==তথ্যসূত্র== ==বহিঃসংযোগ== জন্ম ব্যক্তি মাদ্রিদের ম্যানেজার
'''কাতার দূতাবাস''' হল যুক্তরাষ্ট্রের ওয়াশিংটন ডি.সি.তে অবস্থিত কাতারের মূল দূতাবাস। এটি ওয়াশিংটন, ডি.সি. ২৫৫৫ এম স্ট্রীট, নর্থওয়েস্টে, জর্জটাউনের ওয়েস্ট এন্ডে অবস্থিত। == প্রেক্ষাপট == ২০০৫ সাল পর্যন্ত দূতাবাসটি ৪২০০ উইসকন্সিন এভিনিউ নর্থওয়েস্টের অফিস বিল্ডিংয়ে অবস্থিত ছিল। বেশকিছু বছরজুড়ে দূতাবাসটি মাত্র দুইজন কূটনীতিকসহ বেশকিছু কর্মকর্তা নিয়ে পরিচালিত হত। সাম্প্রতিক সময়ে কাতার দেশটিকে ব্যাংকিং, ব্যবসা এবং পর্যটনক্ষেত্রে নিজেকে প্রতিষ্ঠিত করতে চায়, আর সেজন্য অধিক সংখ্যক দূতাবাসের প্রয়োজন ছিল। কাতার এবং যুক্তরাষ্ট্রের পারস্পরিক সম্পর্কের প্রেক্ষিতেও যুক্তরাষ্ট্রে অধিক সংখ্যক কূটনৈতিক স্থাপনার দরকার ছিল। ২০০১ সালে কাতার বর্তমান ভবনটি ক্যাসলটন হোল্ডিংসের কাছ থেকে ১৩.৬ মিলিয়ন ডলারে ক্রয় করে নেয়। পূর্বে ভবনটিতে অল্পকিছু স্থাপনাই ছিল। দূতাবাসটি বর্তমান রাষ্ট্রদূত মোহাম্মদ জাহেম আল কুওয়ারি। তিনি ২০১৪ সালের মার্চ মাস থেকে দায়িত্বপালন করছেন। == স্থাপত্য এবং নির্মাণ == কাতার সরকার ''দ্য জর্জটাউন ডিজাইন ইনক. (জিডিজি)'' এর মাধ্যমে মখলেস আল-হারিরিকে প্রধান স্থাপত্যবিদ রেখে সম্পূর্ণ ভবনটি সাজায়। প্রথম ধাপে ভবনটির জায়গার প্রকৃত মূলায়ণ করার মাধ্যমে পরিকল্পনা গ্রহণ করা হয়। দ্বিতীয় ধাপে প্রকল্পটির সার্বিক অবকাঠামো ধরে রেখে উন্নয়ন ঘটানো হয়। সেইসাথে সুসংহত স্থাপত্য প্রকৌশল নকশার মাধ্যমে ভবনটিকে পুনঃনির্মাণ করা হয়। যথাযথ নিয়ম বজায় রাখার জন্য প্রকল্পটিকে যুক্তরাষ্ট্রের বিভিন্ন সরকারি সংস্থা কর্তৃক সংবিধিবদ্ধ পর্যালোচনা এবং অনুমোদনের প্রয়োজন ছিল। পররাষ্ট্র দপ্তর, যুক্তরাষ্ট্রের চারুকলা বিভাগ, ডিস্ট্রিক্ট অব কলাম্বিয়া ডিপার্টমেন্ট অব কনজ্যুমার অ্যান্ড রেগুলেটরি অ্যাফেয়ার্স এবং অ্যাডভাইজরি নেইবারহুড অ্যাসোসিয়েশন প্রভৃতি প্রতিষ্ঠান এর অনুমোদন দেয়। জর্জটাউন ডিজাইন গ্রুপ কর্তৃক সকল অনুমোদনের পর প্রকল্পটির অর্থদাতা কাতার ইসলামিক ব্যাংক (কিউআইবি) প্রকল্পটির খরচ কমানোর চেষ্টা করে। কাতার পররাষ্ট্র মন্ত্রণালয় অবশ্য মখলেস আল-হারিরির নকশানুযায়ী প্রকল্পটির বাস্তবায়ন করার উদ্যোগ গ্রহণ করে। ২০০৫ সালে দূতাবাস এর নতুন ভবনে কাজ শুরু করে। ভবনটির মূল স্থাপত্যবিদ মখলেস আল-হারিরি বলেন, "নবনির্মিত ভবনটির নকশা কাতার গতিশীল উন্নয়ন এবং বর্ধিষ্ণু কূটনৈতিক অর্থনৈতিক অবদানকে প্রকাশ করে।" সংযোগকৃত নকশার জন্য মারিয়া মিদানি এবং বারবারা মুলনেক্সও অবদান রাখেন। নতুন বাহ্যিক আরবীয় নকশার চিহ্ন কাতারের সাংস্কৃতিক ঐতিহ্যকে ওয়াশিংটন ডি.সি.র শহুরে ধাঁচের মধ্যে গড়ে তোলে। নবনির্মিত ভবনটির অভ্যন্তরীণ অংশে অফিসের জন্য়, সম্মেলনকেন্দ্র, বিশেষ ঘটনাবলীর জন্য স্থান রাখা হয়েছে। ==তথ্যসূত্র== ==বহিঃসংযোগ== ''ওয়াশিংটনে কাতার দূতাবাস'' ''দ্য জর্জটাউন ডিজাইন গ্রুপ, ইনক.'' ডি.সি.তে অবস্থিত দূতাবাস দূতাবাস প্রতিষ্ঠিত সরকারি স্থাপনা সম্পর্ক
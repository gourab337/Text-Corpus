'''দুবাই''' সংযুক্ত আরব আমিরাতের সর্ববৃহৎ এবং সবচেয়ে জনবহুল শহর। এটি দুবাই আমিরাতের রাজধানীও। পারস্য উপসাগরের দক্ষিণ-পূর্ব উপকূলে অবস্থিত, দুবাই একটি বিশ্বব্যাপী শহর এবং মধ্য প্রাচ্যের প্রধান ব্যবসায় কেন্দ্র। এটি যাত্রী এবং পণ্যবাহী বিমানের জন্য একটি বড় বৈশ্বিক পরিবহনের কেন্দ্র। তেল উৎপাদন শহরটির উন্নয়নকে ত্বরান্বিত করতে সহায়তা করেছে, যা ইতিমধ্যে একটি বড় বণিক কেন্দ্র ছিল। বর্তমানে আমিরাতের ৫% এরও কম আয় তেল থেকে আসে। বিশ শতকের গোড়ার দিকে আঞ্চলিক আন্তর্জাতিক বাণিজ্যের একটি কেন্দ্র ছিল, দুবাইয়ের অর্থনীতি বাণিজ্য, পর্যটন, বিমানচালনা, রিয়েল এস্টেট এবং আর্থিক পরিষেবা থেকে প্রাপ্ত আয়ের উপর নির্ভরশীল। দুবাই বড় বড় নির্মাণ প্রকল্প, প্রচুর হোটেল এবং বড় বড় ক্রীড়া প্রতিযোগিতা আয়োজনের মাধ্যমে বিশ্বের দৃষ্টি আকর্ষণ করেছে। == ইতিহাস == ১৮শ শতাব্দীর গোড়ার দিকে দুবাই একটি মাছধরার গ্রাম হিসাবে প্রতিষ্ঠিত হয়েছিল বলে মনে করা হয় এবং ১৮২২ সালের মধ্যে বনি ইয়াস উপজাতির প্রায় ৭০০-৮০০ সদস্যের একটি শহরে পরিণত হয়, এটি আবুধাবির শেখ তাহনুন বিন শাকবুতের অধীনে ছিল। == ভূগোল == দুবাই সংযুক্ত আরব আমিরাতের পারস্য উপসাগরীয় উপকূলে অবস্থিত এবং সমুদ্রপৃষ্ঠ থেকে এর গড় উচ্চতা প্রায় ১৬ মিটার বা ৫২ ফুট। দুবাই দক্ষিণে আবু ধাবি, উত্তর-পূর্বে শারজাহ এবং দক্ষিণ-পূর্বে ওমানের সাথে সীমান্ত ভাগ করে নিয়েছে। হাট্টা নামে আমিরাতের একটি ছোট এক্সক্লাভ রয়েছে, যা তিন দিকে ওমান দ্বারা এবং একদিকে আমজান আমিরাত (পশ্চিম দিকে রাস আল খাইমা (উত্তর দিকে) দ্বারা বেস্টিত। পারস্য উপসাগরীয় আমিরাতের পশ্চিম উপকূল সীমানায়, ২৫.২৬৯৭° উত্তর অক্ষাংশ এবং ৫৫.৩০৯৫° পূর্ব দ্রাঘিমাংশে অবস্থিত। এর মোট আয়তন ১,৫৮৮ বর্গ কিলোমিটার (৪,১১০ বর্গ মাইল), যা সমুদ্র থেকে জমি পুনঃ উদ্ধার কারণে এটির প্রাথমিক ১৫০০ বর্গ মাইল (৩,৯০০ বর্গ কিলোমিটার) এলাকা ছাড়িয়ে একটি উল্লেখযোগ্য সম্প্রসারণের প্রতিনিধিত্ব করছে। দুবাই সরাসরি আরব মরুভূমির মধ্যে অবস্থিত। তবে, দুবাইয়ের ভূসংস্থান সংযুক্ত আরব আমিরাতের দক্ষিণ অংশের তুলনায় উল্লেখযোগ্যভাবে আলাদা, দুবাইয়ের প্রাকৃতিক দৃশ্যের বেশিরভাগ অংশ বালুচর মরুভূমির নিদর্শন দ্বারা তুলে ধরা হয়েছে, আর কঙ্কর মরুভূমি দেশের দক্ষিণাঞ্চলের বেশিরভাগ অঞ্চল জুড়ে বিস্তৃত। বালি বেশিরভাগই চূর্ণ শেল এবং সূক্ষ্ম প্রবাল নিয়ে গঠিত পরিষ্কার এবং সাদা। শহরের পূর্বদিকে লবণাক্ত উপকূলীয় সমভূমিগুলি উত্তর-দক্ষিণে টিলাগুলো লাইনে এগিয়ে গেছে, যা সলখা হিসাবে পরিচিত। আরও পূর্ব দিকে, টিলাগুলি বড় হয় এবং লৌহ অক্সাইড কারণে লাল রঙের হয়। == জনসংখ্যা == ২০১৭ সালের জুন মাসের তথ্য অনুযায়ী দুবাইয়ের জনসংখ্যা ছিল ২,৭৮৯,০০০ জন। অঞ্চলের আয়তন ছিল ১২৮৭.৫ বর্গকিলোমিটার (৪৯৭.১ বর্গমাইল)। জনসংখ্যার ঘনত্ব ছিল প্রতি বর্গ কিলোমিটারে ৪০৮.১৮ জন, যা পুরো দেশের চেয়ে আটগুণ বেশি। দুবাই এই অঞ্চলের দ্বিতীয় ব্যয়বহুল শহর এবং বিশ্বের বিশতমতম ব্যয়বহুল শহর। ==তথ্যসূত্র==
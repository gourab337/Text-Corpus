(উচ্চারণː '''আর্ কো সও রো মর্ ফা''') কথাটা গ্রিক, আর এর আক্ষরিক অর্থ হল "টিকটিকির আকারের শাসক" বা "শাসক টিকটিকি"। এরা একরকম প্রাগৈতিহাসিক সরীসৃপ, ডায়াপসিড উপশ্রেণীর অন্তর্গত একটা অধঃশ্রেণী। অন্ত্য পার্মিয়ান যুগে এদের প্রথম বিবর্তন হয় এবং ট্রায়াসিক নাগাদ এরা ডাঙায় প্রাধান্য বিস্তার করে। ১৯৮৮ খ্রিঃ জাক গটিয়ার, আর্নল্ড জি ক্লুজ এবং টিমোথি রো আর্কোসরোমর্ফার সংজ্ঞা হিসেবে বলেন "আর্কোসর (অর্থাৎ কুমির, ডাইনোসর, পাখি অন্যান্য অনেক বিলুপ্ত বর্গ) এবং অন্য সমস্ত সরিয়ান যারা লেপিডোসর (তুয়াতারা, টিকটিকি, সাপ) অপেক্ষা আর্কোসরদের নিকটতর জ্ঞাতি"। পরবর্তী একটি প্রকাশনায় মিচেল লরিন (১৯৯১) আর্কোসরোমর্ফদের সংজ্ঞা দেন আর্কোসরদের সাধারণ ক্লেড হিসেবে। ১৯৯৮ খ্রিঃ ডেভিড ডিলকিস একটি উৎকৃষ্টতর সংজ্ঞা হিসেবে আর্কোসরোমর্ফদের চিহ্নিত করেন এবং সমস্ত সরিয়ানদের মধ্যে লেপিডোসরিয়া অপেক্ষা নিকটতর জ্ঞাতি হিসেবে। এই অধঃশ্রেণীর অন্তর্গত হল রিঙ্কোসরিয়া, ট্রাইলোফোসর, এবং আর্কোসরিফর্মিস। এই গোষ্ঠীগুলো আকারের বিচারে একে অপরের থেকে আলাদা হলেও (এতটাই আলাদা যে এক সময় এদের বিভিন্ন অধঃশ্রেণীর অন্তর্গত মনে করা হত ট্রাইলোফোসরদের ইউর‍্যাপসিড আর রিঙ্কোসরদের লেপিডোসর ভাবা হত) আসলে মাথার খুলির বেশ কিছু গঠনগত সাদৃশ্য দেখায়, যা থেকে বোঝা যায় যে এরা বিবর্তনের ধারায় একটি মাত্র ক্লেড থেকেই উদ্ভূত। জাতিজনি বিন্যাসে আরও কয়েকটা অনির্দিষ্ট বিভাগ যাদের কেউ কেউ আর্কোসরোমর্ফ মনে করেন আর কেউ কেউ করেন না তারা হল করিস্টোডেরা, ড্রেপানোসর, থ্যালাটোসর, সরোপ্টেরিজিয়া এবং কচ্ছপ। উপরে উল্লিখিত গোষ্ঠীগুলোর মধ্যে রিঙ্কোসর, ট্রাইলোফোসর এবং বিলুপ্তি ঘটনা বা তার আগেই বিলুপ্ত হয়ে যায়। করিস্টোডেরানরা মায়োসিন পর্যন্ত অপ্রধান গোষ্ঠী হিসেবে টিকে থাকে আর আদি ট্রায়াসিকে গুরুত্বপূর্ণ স্থান অধিকার করে এবং আরও সফল আর্কোসরিয়ায় বিবর্তিত হয়। ==জাতিজনি== নীচে সুয়েস-এর ২০০৩ খ্রিষ্টাব্দের বিশ্লেষণের আধুনিকীকৃত ক্ল্যাডোগ্রাম দেওয়া হল। সংজ্ঞাজ্ঞাপক গবেষণাপত্রের সাথে এই রেখাচিত্রটি পেশ করা হয়েছিল। অন্যান্য আধুনিক গবেষণার মতই পলিফাইলেটিক বা 'বহুজাতিজনিক' হিসেবে চিহ্নিত করা হয় এবং প্রোটোরোসর-দের অধিক গুরুত্ব দেওয়া হয়। গটম্যান-কেসাদা এবং স্যান্ডার কর্তৃক ২০০৯ খ্রিঃ আধুনিকীকৃত গটিয়ার, ক্লুজ এবং রো-এর ১৯৮৮ খ্রিঃ প্রণীত আর্কোসরোমর্ফার জাতিজনি: বিশ্লেষণের পর তালিকা থেকে অপসারণের পর সংশোধিত পূর্বোক্ত জাতিজনি: ==টীকা তথ্যসূত্র== ==বহিঃসংযোগ== প্যালিওস বিস্তারিত শ্রেণীবিন্যাস সরীসৃপ
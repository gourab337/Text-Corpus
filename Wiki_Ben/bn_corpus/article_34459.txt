'''ভীম তক্তো''' (রাজত্বকাল ৮০-৯০ খ্রিষ্টাব্দ) একজন কুষাণ সম্রাট ছিলেন। রবাতক শিলালিপি বিশ্লেষণ করে তার নাম প্রথম জানা সম্ভব হয়। == মুদ্রা == ভীম তক্তোর মুদ্রায় তার নাম উৎকীর্ণ ছিল না। এই সকল মুদ্রার এক পিঠে দিয়াদেম পরিহিত বর্শা হাতে রাজার প্রতিকৃতি এবং অপর পিঠে দিয়াদেম পরিহিত অশ্বারূঢ় রাজার প্রতিকৃতি সহ গ্রিক লিপিতে ''বাসিলেউ বাসিলেওন সোতির মেগাস'' () কথাটি উৎকীর্ণ রয়েছে। == রবাতক শিলালিপি == ১৯৯৩ খ্রিষ্টাব্দে আফগানিস্তানের রবাতক নামক স্থান থেকে আবিষ্কৃত ব্যাক্ট্রিয় ভাষায় গ্রিক লিপিতে উৎকীর্ণ একটি শিলালিপি থেকে কুষাণ সম্রাট কণিষ্কের পিতৃপুরুষদের নাম পাওয়া যায়। এই লিপি থেকেই জানা যায় যে, কণিষ্কের পিতামহ ছিলেন ভীম তক্তো এবং পিতা ছিলেন ভীম কদফিসেস। == চীনা উৎস == হোউ হান শু নামক চীনা গ্রন্থে কুজুল কদফিসেসের পুত্রের উল্লেখ রয়েছে। এই গ্রন্থানুসারে, গুইশুয়াং রাজা চিউজিউকিউর আশি বছর বয়সে মৃত্যু হলে তার পুত্র ইয়াঙ্গাওঝেন (=? ভীম তক্তো) তার স্থলে সিংহাসলভ করেন। তিনি তিয়ানঝু (উত্তর পশ্চিম ভারত) অধিকার করে এই অঞ্চলের শাসন সেনাপতিদের অধীনে রাখেন। == পাদটীকা == == তথ্যসূত্র == == আরো পড়ুন == *Falk, Harry 2009. ''The name of Vema Takhtu''. W. Sundermann, A. Hintze F. de Blois (eds.), Exegisti monumenta Festschrift in Honour of Nicholas Sims-Williams (Iranica, 17). Wiesbaden Harrassowitz, pp. 105–116. সম্রাট
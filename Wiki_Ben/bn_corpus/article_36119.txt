'''রিভারভিউ থিয়েটার''' একটি আবাসিক এলাকার চলচ্চিত্র প্রেক্ষাগৃহ (neighborhood theatre) যা মার্কিন যুক্তরাষ্ট্রের মিনেসোটা অঙ্গরাজ্যের মিনিয়াপোলিস শহরের হাউই (Howe) আবাসিক এলাকায় অবস্থিত। লিবেনবার্গ এবং কাপলান দ্বারা নকশাকৃত প্রেক্ষাগৃহ ১৯৪৮ সালে প্রেক্ষাগৃহ মালিক বিল এবং সিডনি ভোক দ্বারা তৈরি হয়। কিছু অত্যাধুনিক ধরনের প্রেক্ষাগৃহ তৈরির পর ভোক ভ্রাতৃদ্বয় ১৯৫৬ সালে রিভারভিউতে ফিরে আসে এবং এটির লবির জায়গাটিকে উল্লেখযোগ্য পরিমাণে নবায়ন হালনাগাত করেন। রিয়ারভিউ পল এলাকার টিকে থাকা গুটিকয়েক একক পর্দার চলচ্চিত্র প্রেক্ষাগৃহের একটি এবং সাধারণত ডলার বা ডলার দিয়ে দ্বিতীয়বার চলা চলচ্চিত্রের পাশাপাশি অন্যান্য বিশেষ অনুষ্ঠান দেখায়। ২০০০-এর দশকের প্রথম থেকে, এটি সিটি পেজেসের দ্বারা এলাকার অন্যতম সেরা চলচ্চিত্র প্রেক্ষাগৃহ হিসেবে নিয়মিত স্বীকৃতি পেয়ে আসছে। ==ইতিহাস== লিথুনীয় বংশোদ্ভূত ভোক ভ্রাতৃদ্বয়, বিল এবং সিডনি, ১৯২০ এর দশকের প্রথম দিকে মিনেসোটায় আসেন এবং গ্রেট ডিপ্রেশনের সময় এলাকার প্রেক্ষাগৃহগুলো কিনে চলচ্চিত্র ব্যবসায় সম্পৃক্ত হয়। ১৯৪৬ সালে, অন্যান্য প্রেক্ষাগৃহ ব্যবস্থাপকদের আপত্তি থাকা সত্ত্বেও ভোক ভ্রাতৃদ্বয় যখন মিনিয়াপোলিস সিটি কাউন্সিল থেকে বার বছরে প্রথম নতুন প্রেক্ষাগৃহ নির্মাণের অনুমতি লাভ করে তখন তারা শুরু করে যা ''গ্রেটার অ্যামিউসমেন্ট'' প্রকাশক সংস্থা “প্রেক্ষাগৃহ তৈরির লাগামহীন উৎসব” হিসেবে উল্লেখ করে। রিভারভিউয়ের নকশা করেন স্থাপত্য প্রতিষ্ঠান লিবেনবার্গ এবং কাপলান এবং এটি ১৯৪৮ সালে স্ট্রিমলাইন মডার্ন রীতিতে তৈরি হয়। এটি ৩০ ডিসেম্বর, ১৯৪৮ সালে ''জুন ব্রাইডের'' প্রদর্শনীর মাধ্যমে যাত্রা শুরু করে। একক পর্দার প্রেক্ষাগৃহটি স্টেডিয়াম সিটিং এর ব্যবহার করে যা তৎকালীন সময়ে খুব কম চলচ্চিত্র প্রেক্ষাগৃহ ব্যবহার করত। alt=In dim room, dark square panels line the pinkish wall in rows; screen is visible to the front. তিন বছর পর, ভোক ভ্রাতৃদ্বয় আবার লিবেনবার্গ এবং কাপলানকে ডাকে রবিন্সডেল, মিনেসোটায় টেরাস থিয়েটার তৈরির জন্য, "যা আমেরিকার প্রথমদিকের অত্যাধুনিক প্রেক্ষাগৃহ", এবং লেখক ল্যারি মিলেটের বিবেচনায় "তাদের শ্রেষ্ঠ কর্ম"। ফলাফলে খুশি হয়ে (এবং প্রাপ্ত অর্থে), ভোক ভ্রাতৃদ্বয় রিভারভিউতে ফিরে যায় এবং লিবেনবার্গ এবং কাপলানকে দিয়ে সফল টেরাসের আদলে এটিকে পরিবর্তন করে। এটি ঘটে প্রেক্ষাগৃহের প্রাথমিক নির্মাণের আট বছর পর। নতুন লবি জায়গাটির উদ্দেশ্য ছিল একটি লিভিং রুমকে প্রতিফলন করা এবং এজন্য একটি আলাদা টিভি লাউঞ্জও যোগ করা হয়েছিল। এর প্রচুর সুযোগ-সুবিধা ছিল: "ডানবার টেবিল, ম্যাককব স্টুল, হারমান মিলার ডিভান এবং চেয়ার, পাতলা কাঠের উপর আখরোট কাঠের প্যানেল, মার্জিত আধুনিক বাতি, চমৎকার পর্দা।" থিয়েটারের ভিতরে আবার অগ্রমঞ্চ এবং আসনের খুব কম পরিবর্তন হয়েছে। রিয়ারভিউ পল এলাকার অবশিষ্ট থাকা গুটিকয়েক একক পর্দার চলচ্চিত্র প্রেক্ষাগৃহের একটি; ১৯৮০র দশকের শেষের দিকে মাত্র ছয়টি অবশিষ্ট ছিল, এবং ১৯৯৮ সালের পর, এটি অবশিষ্ট থাকা চারটির একটি ছিল, বাকিগুলো হল আপটাউন, পার্কওয়ে থিয়েটার এবং ওক স্ট্রিট সিনেমা। ১৯৯৯ সালে মালিকপক্ষ নতুন আসন স্থাপন করে যার ফলে পা রাখার জায়গা বাড়ে এবং দর্শকদের মাঝে জায়গা বৃদ্ধি পায়। ==সমসাময়িক মর্যাদা== রিভারভিউ মিনিয়াপোলিসের হাউই আবাসিক এলাকায় অবস্থিত এবং এর আসনসংখ্যা ৭০০র বেশি। এটি সাধারণত $২ থেকে $৩ দিয়ে দ্বিতীয়বার চলা চলচ্চিত্রের প্রদর্শনী দেখায় এবং এটির বিশেষ ছাড়ও "শহরতলির মাল্টিপ্লেক্সের চেয়ে অনেক সস্তা"। মাঝে মাঝে অন্যান্য অনুষ্ঠানও দেখানো, যেমন রাত্রিকালীন চলচ্চিত্র, খেলার অনুষ্ঠান, চলচ্চিত্র উৎসব, এবং রাজনৈতিক ঘটনা যেমন বারাক ওবামার ২০০৯ সালে প্রথম অভিষেক অনুষ্ঠান। প্রেক্ষাগৃহটি ২০০০, ২০০৪ এবং ২০০৫ সালে ''সিটি পেজেসের'' শ্রেষ্ঠ বাজেটের চলচ্চিত্র প্রেক্ষাগৃহ পুরস্কারটি অর্জন করে এবং ২০১১ সাল বাদে ২০০৬ থেকে ২০১৪ সাল পর্যন্ত শ্রেষ্ঠ চলচ্চিত্র প্রেক্ষাগৃহ পুরস্কারটি অর্জন করে। রিভারভিউয়ের লবিটি এর ১৯৫৬ সালের সংস্কার থেকে অনেকাংশে অপরিবর্তিত রয়েছে। ==তথ্যসূত্র== ===উদ্ধৃতি=== ==বহিঃসংযোগ== প্রেক্ষাগৃহ
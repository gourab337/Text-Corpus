'''ভিয়েতনাম এয়ারলাইন্স''' হচ্ছে ভিয়েতনামের জাতীয় বিমান সংস্থা৷ এয়ারলাইন্সটি ১৯৫৬ সালে ভিয়েতনাম সিভিল এভিয়েশন নামে প্রতিষ্ঠিত হয় এবং ১৯৮৯ সালের এপ্রিল মাসে সংস্থাটি রাজ্য মালিকানার একটি এন্টারপ্রাইজ হিসাবে প্রতিষ্ঠা লাভ করে৷ ==ইতিহাস== ভিয়েতনাম এয়ারলাইন্স এর যাত্রা শুরু হয় ১৯৫৬ সালে, যখন উত্তর ভিয়েতনাম সরকার এয়ারপোর্টকে জাতীয়করণের পরপরই “ভিয়েতনাম সিভিল এভিয়েশন” প্রতিষ্ঠা করে৷ সরকার কর্তৃক ডিক্রি নং ৬৬৬/টিটিজি অনুমোদনের পরই সংস্থাটি প্রাতিষ্ঠানিক রূপ লাভ করে৷ ==কর্পোরেট বিষয়সমূহ== ভিয়েতনাম এয়ারলাইন্স কোম্পানি লিমিটেড সম্পূর্ণভাবে ভিয়েতনাম সরকারের অধীনে একটি দায়বদ্ধ প্রতিষ্ঠান৷ ২০১০ সালের জুন মাসে এয়ারলাইন্সটি ভিয়েতনাম এয়ারলাইন্স কর্পোরেশন দ্বারা পূনর্গঠিত হয়৷ সংস্থাটির লক্ষ্য উদ্দেশ্য হচ্ছে দেশটির অর্থনৈতিক প্রবৃদ্ধিকে সুদৃঢ় করা৷ এয়রলাইন্সটির প্রধান কার্যালয় হ্যানয় এর লং বিয়েন ডিস্ট্রিক্ট অবস্থিত৷ ভিয়েতনাম এয়ারলাইন্স এর বিমানসমূহ পূর্ব এশিয়া, দক্ষিণ-পূর্ব এশিয়া, ইউরোপ এবং ওশেনিয়াতে চলাচল করে থাকে৷ বিমানসংস্থাটি প্রতিদিন প্রায় ৩০০ টি ফ্লাইট পরিচালনা করে থাকে৷ অভ্যন্তরীণ চলাচল পথে ২১ টি গন্তব্যস্থল এবং আন্তর্জাতিক চলাচল পথে ২৮ টি গন্তব্যস্থলে এর বিমানসমূহ চলাচল করে থাকে৷এছাড়াও এয়ারলাইন্সটির সাথে বিভিন্ন বিমান সংস্থার সাথে অন্যান্য চলাচল পথের ক্ষেত্রে কোডশেয়ার চুক্তি বিদ্যমান রয়েছে, যেক্ষেত্রে কিছু কিছু গন্তব্য ফ্লাইট আমেরিকায় পরিচালিত হয়৷ ==কোডশেয়ার চুক্তি== নিন্মের সাথে ভিয়েতনাম এয়ারলাইন্সের কোডশেয়ার চুক্তি বিদ্যমান রয়েছে৷ এয়ার ইউরোপা এয়ার ফ্রান্স আলিটালিয়া অল নিপ্পন এয়ারওয়েজ কম্বোডিয়া আঙকোর এয়ার ক্যাথি প্যাসিফিক চায়না এয়ারলাইন্স চায়না ইস্টার্ণ এয়ারলাইন্স চায়না সাউদার্ণ এয়ারলাইন্স চেক এয়ারলাইন্স ডেল্টা এয়ারলাইন্স ইতিহাদ এয়ারওয়েজ ফিন এয়ার গারুডা ইন্দোনেশিয়া জেট এয়ারওয়েজ জেটস্টার প্যাসিফিক কেনিয়া এয়ারওয়েজ কেএলএম কোরিয়ান এয়ার লাও এয়ারলাইন্স ফিলিপাইন এয়ারলাইন্স কোয়ান্টাস ==পরিচালিত বিমানসমূহ== ২০১৭ সাল অনুযায়ী ভিয়েতনাম এয়ারলাইন্সের বিমান বহরে ৮৪ টি বিমান রয়েছে৷ যাত্রী পরিবহনের পাশাপাশি ভিয়েতনাম এয়ারলাইন্সের বিমানগুলো বিভিন্ন ধরনের মালামাল পরিবহন করে থাকে৷ মালামাল পরিবহনের ক্ষেত্রে সংস্থাটি নিজের বিমানের পাশাপাশি পার্টনার সংস্থার বিমান ব্যবহার করে থাকে৷ ভিয়েতনাম এয়ারলাইন্সের বিমান বহরে নিচের বিমানগুলো রয়েছে৷ এয়ারবাস এ৩২১-২০০, এয়ারবাস এ৩২১নিও, এয়ারবাস এ৩৩০-২০০, এয়ারবাস এ৩৫০-৯০০, বোয়িং ৭৭৭-২০০ইআর, বোয়িং ৭৭৭-২০০ইআর, বোয়িং ৭৮৭-৯ বোয়িং ৭৮৭-১০৷ ==সার্ভিস== কেবিন বিজনেস ভিয়েতনাম এয়ারলাইন্স এর তিন শ্রেণির কেবিনের মধ্যে সর্বোচ্চ স্তরের কেবিন হচ্ছে বিজনেস ক্লাস কেবিন৷ বেশিরভাগ বিমান সংস্থায় ইকোনমি ক্লাস কেবিনের চেয়ে বিজনেস ক্লাস কেবিনে সুযোগ-সুবিধা বেশি থাকে৷ ভিয়েতনাম এয়ারলাইন্স এর বিজনেস ক্লাস কেবিনের ক্ষেত্রেও একই নিয়ম প্রযোজ্য৷ অন্যান্য যে কোনো শ্রেণির কেবিন হতে বিজনেস ক্লাস কেবিনের সুযোগ-সুবিধা এবং অন্যান্য আরামপ্রদ ব্যবস্থার আধিক্য রয়েছে৷ কেবিনের আসনগুলোর সাথে যাত্রীদের বিনোদনের লক্ষ্যে পারসোনাল টাচ স্ক্রীণ সংযুক্ত রয়েছে৷ বিজনেস ক্লাস কেবিনে দুই ঘন্টার অধিক দীর্ঘ ভ্রমণে হট মিল পরিবেশিত হয়ে থাকে৷ ==ডিলাক্স ইকোনমি== ভিয়েতনাম এয়ারলাইন্স এর ডিলাক্স ইকোনমি শ্রেণির কেবিন প্রিমিয়াম ইকোনমি কেবিনের সমমান৷ কেবিন সুবিধা শুধুমাত্র বোয়িং ৭৭৭, এয়ারবাস ৩৫০-৯০০ এবং বোয়িং ৭৭৭-৯ বিমানগুলোতে পাওয়া যায়৷এই শ্রেণীর কেবিনে ৯০ মিনিটের দীর্ঘ ফ্লাইটে স্ন্যাকস খাবার পরিবেশিত হয়৷ দুই ঘন্টার চেয়ে দীর্ঘ ভ্রমণে বিজনেস ক্লাস এর মত হট মিল পরিবেশিত হয়ে থাকে৷ ==ইকোনমি== ভিয়েতনাম এয়ারলাইন্স পরিচালিত সকল বিমানে ইকোনমি ক্লাস রয়েছে৷ এয়ারবাস এ৩৩০ এর ইকোনমি ক্লাস কেবিনের আসনগুলো সাধারণত ২০ ইঞ্চি এবং বোয়িং ৭৭৭ এর ইকোনমি ক্লাস কেবিনের আসনগুলো সাধারণত ২০.৯ ইঞ্চি চওড়া হয়ে থকে৷ ইকোনমি ক্লাস কেবিনের আসনগুলোর মধ্যে সামনে-পিছনে দূরত্ব সাধারণত ৩১ থেকে ৩২ ইঞ্চি হয়ে থাকে৷ আসনগুলো সাধারণত থেকে ইঞ্চি হেলানো যায়৷ ==তথ্যসূত্র== বিমান পরিবহন সংস্থা সদস্য
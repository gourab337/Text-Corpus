'''কাকাবাবু''' বিখ্যাত ভারতীয় বাঙালি সাহিত্যিক কবি সুনীল গঙ্গোপাধ্যায়ের একটি কাল্পনিক চরিত্র কাকাবাবুর আসল নাম 'রাজা রায়চৌধুরী'। কাকাবাবু মধ্যবয়সী অবসরপ্রাপ্ত শারীরিক প্রতিবন্ধী এক মানুষ, যিনি অসম্ভব সাহসী পণ্ডিত ব্যক্তি। ==চরিত্র== তিনি ভারত সরকারের প্রত্নতত্ত্ব বিভাগের একজন প্রাক্তন কর্মকর্তা যিনি একবার আফগানিস্তানে কামাল নামে এক বন্ধুকে দুর্ঘটনার কবল থেকে বাঁচানোর চেষ্টায় পঙ্গু হন। সব গল্পেই কাকাবাবুর সাথী ক্রাচ। এই ক্রাচকে অনেক সময় অস্ত্র হিসেবে ব্যবহার কর‍তে দেখা গেছে। কাকাবাবু কিছুদিন সি.বি.আই বা সেন্ট্রাল ব্যুরো অফ ইনভেস্টিগেশনের উপদেষ্টা ছিলেন। সেখানকার কর্তা নরেন্দ্র ভার্মা তাঁর বিশেষ বন্ধু। তাঁর ভাইপো সন্তু ওরফে সুনন্দ রায়চৌধুরী আর সন্তুর বন্ধু জোজোকে নিয়ে অনেক অ্যাডভেঞ্চারে জড়িয়ে পড়তে দেখা যায়। বেশিরভাগ অ্যাডভেঞ্চারই ভারতের বিভিন্ন জায়গায় বা বিদেশে বেড়াতে গিয়ে হয়। তাই কাকাবাবুর প্রতিটি উপন্যাসেই নতুন নতুন জায়গার কথা থাকে। কাকাবাবু শারীরিকভাবে প্রতিবন্ধী হলেও তাঁর অদম্য সাহস, মনের জোর নানা বিষয়ে অভূতপূর্ব জ্ঞান থাকায় তিনি সব সমস্যার সমাধান করেন। কাকাবাবু অবিবাহিত। মানচিত্র দেখা তাঁর বিশেষ কয়েকটি শখের মধ্যে একটি। তিনি সময় পেলেই টেবিল ছড়িয়ে ম্যাপ দেখতে ভালোবাসেন। তাঁর একটি ম্যাপের বইও রয়েছে। কোনো জায়গায় যাওয়ার আগে তিনি প্রচুর পড়াশোনা করেন সেই জায়গা সম্পর্কে। ==বইসমূহ== সুনীল গঙ্গোপাধ্যায় মোট ৩৬টি উপন্যাস ৬টি গল্প লিখেছেন কাকাবাবুকে নিয়ে। কাকাবাবুর বেশিরভাগ অভিযানই প্রথম প্রকাশিত হয়েছে আনন্দমেলা পত্রিকায়। এছাড়া ''সাধুবাবার হাত'' গল্পটি প্রথম প্রকাশিত হয় শারদীয়া কিশোর জ্ঞান-বিজ্ঞানে (১৯৮৬), ''মহাকালের লিখন'' শারদীয়া সন্দেশ (১৯৯০), ''পরি'' প্রকাশিত হয় শারদীয়া শুকতারা (১৯৯৬) ''কাকাবাবু বনাম মূর্তিচোর'' শারদীয়া কিশোর ভারতীতে (১৯৯৭)। কাকাবাবুর কিছু অ্যাডভেঞ্চার কাহিনী হল: ===উপন্যাস=== ভয়ংকর সুন্দর সবুজ দ্বীপের রাজা পাহাড়চূড়ায় আতঙ্ক ভূপাল রহস্য জঙ্গলের মধ্যে এক হোটেল জঙ্গলগড়ের চাবি খালি জাহাজের রহস্য মিশর রহস্য কলকাতার জঙ্গলে নীলমূর্তি রহস্য রাজবাড়ির রহস্য বিজয়নগরের হীরে কাকাবাবু বজ্রলামা উল্কা রহস্য কাকাবাবু হেরে গেলেন? সন্তু এক টুকরো চাঁদ আগুন পাখির রহস্য কাকাবাবু বনাম চোরাশিকারি সন্তু কোথায়? কাকাবাবু কোথায়? কাকাবাবুর প্রথম অভিযান জোজো অদৃশ্য কাকাবাবু চন্দনদস্যু কাকাবাবু এক ছদ্মবেশী কাকাবাবু শিশুচোরের দল কাকাবাবু মরনফাঁদ কাকাবাবু ব্ল্যাক প্যান্থার কাকাবাবু আশ্চর্য দ্বীপ কাকাবাবু সিন্দুক রহস্য কাকাবাবু একটি সাদা ঘোড়া এবার কাকাবাবুর প্রতিশোধ কাকাবাবুর চোখে জল কাকাবাবু আর বাঘের গল্প আগ্নেয়গিরির পেটের মধ্যে আরবদেশে সন্তু কাকাবাবু কাকাবাবু জলদস্যু গোলকধাঁধায় কাকাবাবু ===ছোট গল্প=== কাকাবাবু বনাম মূর্তিচোর একটি লাল লঙ্কা সাধুবাবার হাত মহাকালের লিখন জোজো সন্তুর গল্প কাকাবাবুর উত্তর পরি ==চলচ্চিত্রে কাকাবাবু== কাকাবাবু চরিত্রটি বহুবার বিভিন্ন পরিচালকের দ্বারা চলচ্চিত্রায়িত করা হয়েছে। ১৯৭৯ সালে সবুজ দ্বীপের রাজা, ১৯৯৫ সালে কাকাবাবু হেরে গেলেন?, ২০০১ সালে এক টুকরো চাঁদ, ২০১৩ সালে সৃজিত মুখোপাধ্যায়ের পরিচালনায় মিশর রহস্য ২০১৭ সালে ইয়েতি অভিযান। ২০১৯ এর অক্টোবর মাসে প্রকাশিত হতে চলেছে অপর একটি চলচ্চিত্র কাকাবাবুর প্রত্যাবর্তন। এছাড়াও খালি জাহাজের রহস্য, জঙ্গলের মধ্যে এক হোটেল, কলকাতার জঙ্গলে টেলিফিল্ম আকারে প্রদর্শিত হয়েছে। বিভিন্ন সময়ে বিভিন্ন অভিনেতারা কাকাবাবুর চরিত্রে অভিনয় করেছেন, তাঁদের মধ্যে সমিত ভঞ্জ, সব্যসাচী চক্রবর্তী, প্রসেনজিৎ চট্টোপাধ্যায়, অর্জুন চক্রবর্তী, সুমন্ত মুখোপাধ্যায়ের নাম করা যায়। ==তথ্যসূত্র== == বহিঃসংযোগ == সাহিত্যের কাল্পনিক চরিত্র গঙ্গোপাধ্যায় চরিত্র
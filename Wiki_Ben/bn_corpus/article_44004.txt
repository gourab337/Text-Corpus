সাবানের বুদবুদ/ফোম '''ফোম''' হচ্ছে এমন একটি পদার্থ যা কঠিন বা তরলের মধ্যে গ্যাস জমে থাকার কারণে সৃষ্ট হয়। বাথ স্পঞ্জ, বিয়ারের গ্লাসের উপরিভাগ এসব হচ্ছে ফোমের উদাহরণ। বেশিরভাগ ফোমে গ্যাসের আয়তন বেশি থাকে, যেখানে কঠিন বা তরলের খুবই পাতলা একটি স্তর এদের পৃথক করে। সলিড ফোমের গুরুত্বপূর্ণ একটি ভাগ হলো বদ্ধ কোষীয় ফোম এবং মুক্ত কোষীয় ফোম। বদ্ধ কোষীয় ফোমে প্রতিটি গ্যাসের কোষ পৃথক স্তর দিয়ে আবৃত থাকে। অন্যদিকে মুক্ত কোষীয় ফোমে গ্যাসের কোষ গুলো একে অন্যের সাথে যুক্ত থাকে। সাবানের ফেনা বা ফোম হলো মুক্ত কোষীয় ফোমের একটি উদাহরণ; যেখানে পানি সমস্ত উপরিভাগ দিয়ে যেতে পারে। ক্যাম্পিং ম্যাট হলো বদ্ধ কোষীয় ফোমের একটি উদাহরণ যেখানে প্রতিটি গ্যাসীয় কোষ পৃথকভাবে বদ্ধ থাকে। একারণে এটি সহজে পানি শোষ্ণ করতে পারে। ফোম বিক্ষিপ্ত বা বিচ্চুরিত মাধ্যমের একটি উদাহরণ। সাধারণত, ফোমের একটি কোষের ভেতর প্রচুর গ্যাস আবদ্ধ থাকে এবং ভিন্ন ভিন্ন আকার ধারন করে। যার ফলে উপরিভাগের তরলের স্তর কমে যায় এবং চারপাশের তরল এর ঝিল্লি খুবই পাতলা হয়। যখন এই বুদবুদ বা গ্যাসের কোষের আকার খুবই নগন্য হয়, (উদাহরণ হিসেবে খুব মসৃন ফোম) তখন এই বিক্ষিপ্ত ফোম কে কলয়েড হিসেবে ধরা হয়। ফোম জাতীয় বলতে সেসব পদার্থকে বোঝায় যারা ফোমের মতই দেখতে; যেমন: কোয়ান্টাম ফোম, পলিইউরেথিন ফোম (ফোম রাবার), পলিস্টাইরিন, ফেনোলিক বা অন্যান্য পদার্থ। == বহিঃসংযোগ == Mattress Toppers আরামদায়ক তোষকের বিশেষায়িত উপরাংশ বিষয়শ্রেণী:ফোম
'''কুরুক্ষেত্র জেলা''' উত্তর ভারতের হরিয়ানা রাজ্যের ২২ টি জেলার মধ্যে একটি। হিন্দুদের পবিত্র স্থান কুরুক্ষেত্র শহরটি এই জেলার প্রশাসনিক সদর দফতর। জেলাটির আয়তন ১,৫৩০.০০ বর্গ কিলোমিটার। এই জেলার জনসংখ্যা হল ৯,৬৪,৬৫৫ জন (২০১১ শুমারি)। এই জেলাটি আম্বালা বিভাগের অন্তর্গত। কুরুক্ষেত্রও শ্রীমদ্ভাগবদ গীতার ভূমি। জ্যোতিসর কুরুক্ষেত্র এমন এক স্থান যেখানে কৃষ্ণ মহাভারতে অর্জুনকে গীতার উপদেশ প্রচার করেছিলেন বলে বিশ্বাস করা হয়। == নামের উৎপত্তি == কুরুক্ষেত্রের যুদ্ধ মহাভারতের একটি পাণ্ডুলিপিতে চিত্রিত হয়েছে জেলার নামকরণ কুরুক্ষেত্রের প্রাচীন অঞ্চল থেকে করা হয়েছে, যার আক্ষরিক অর্থ কুরুদের দেশ। এটা বিশ্বাস করা হয় যে মহাভারত পুরাণে বর্ণিত কুরুক্ষেত্র যুদ্ধ এখানে হয়েছিল এবং শ্রীকৃষ্ণ যুদ্ধের আগে অর্জুনকে ভাগবত গীতা প্রচার করেছিলেন। ''উদ্ধৃতি প্রয়োজন'' == ইতিহাস == ১৯৭৩ সালে জেলাটি পূর্ববর্তী কর্নাল জেলা থেকে পৃথক করা হয়। পরবর্তীকালে এই জেলার কিছু অংশ কৈথাল এবং যমুনা নগর জেলা গঠনের স্থানান্তরিত করা হয়। == বিভাগ == কুরুক্ষেত্র জেলা দুটি মহকুমা নিয়ে গঠিত। মহকুমা দুটি হল- থানসর পেহোয়া। থানেসার মহকুমা দুই তহশিল এবং দুই উপ- তহশিল নিয়ে গঠিত। তহশিল দুটি হল থানেসার এবং শাহাবাদ এবং উপ- তহশিল দুটি হল লাদুওয়া এবং বাবাইন। পেহোয়া মহকুমা পেহোয়া তহসিল ইসমাইলবাদ উপ-তহসিল নিয়ে গঠিত। এই জেলায় উল্লেখযোগ্য শহরগুলি হল কুরুক্ষেত্র হয় থানেসার এবং পেহোয়া। পাঞ্জাব সীমান্তে এর অবস্থানের কারণে এই জেলাতে শিখদের জনসংখ্যাও যথেষ্ট। == আন্তর্জাতিক গীতা মহোৎসব == কুরুক্ষেত্র কেবল মহাভারতের ভূমি হিসাবে পরিচিত ভূমি নয়; এটি ভগবান কৃষ্ণ দ্বারা অর্জুনকে দেওয়া জীবনদর্শন এবং কর্মফলের জন্যও পরিচিত। আজ থেকে ৫০০০ বছরেরও বেশি সময় ধরে, ধর্মগ্রন্থ শ্রীমদ্ভগবাদ গীতা এবং সম্প্রদায়ের থেকে মুক্ত এক ধর্মগ্রন্থ হিসাবে আত্মপ্রকাশ করেছে। নিঃস্বার্থ কর্মের বার্তার জন্য এটি বিশ্বজুড়ে সমানভাবে শ্রদ্ধাশীল, যা সমস্ত যুগে অনেক প্রাসঙ্গিক। == জনসংখ্যার উপাত্ত == ২০১১ সালের আদম শুমারি অনুসারে কুরুক্ষেত্র জেলার জনসংখ্যা ৯,৬৪,২৩১ জন, যা ফিজি রাষ্ট্রের সমান বা মার্কিন যুক্তরাষ্ট্রের মন্টানা রাজ্যের সমান। জনসংখ্যার হিসাবে এটি ভারতে ৪৫৩ তম স্থানে রয়েছে (মোট ৬৪০ টির মধ্যে )। জেলাটির জনসংখ্যার ঘনত্ব ২০০১-১১- এর দশকে জনসংখ্যা বৃদ্ধির হার ছিল ১৬.৮১%। কুরুক্ষেত্রে প্রতি ১০০০ জন পুরুষ প্রতি ৮৮৯ জন মহিলা রয়েছেন এবং সাক্ষরতার হার ৭৬.৭%। ভারতের ২০১১ সালের আদমশুমারির সময়ে, জেলার জনসংখ্যার ৮১.৯৪% হিন্দি এবং ১৭.৪৭% পাঞ্জাবি তাদের প্রথম ভাষা হিসাবে দাবি করেছিলেন। == তথ্যসূত্র == == বাহ্যিক লিঙ্কগুলি == কুরুক্ষেত্র জেলা ওয়েবসাইট জেলা
'''স্টেট রুট ২২৫ (এসআর ২২৫)'''রাস্তাটি ১১.৩২ মাইল (১৮.২২ কি.মি.) দীর্ঘ যুক্তরাষ্ট্রের ওয়াশিংটনের বেন্টন কাউন্টিতে অবস্থিত একটি রাজ্য মহাসড়ক। রাস্তাটি বেন্টন সিটি-কিয়োনা ব্রিজ (ইয়াকিমা নদীর ওপরে) পাড়ি দিয়ে চলতে থাকে। ব্রিজটি ওয়াশিংটন ঐতিহ্যের অংশ এমনকি জাতীয় ঐতিহ্যবাহী স্থান গুলোতেও তালিকাভুক্ত। বেন্টন শহর অতিক্রম করে বাকি পথ রাস্তাটি নদীর সমান্তরালে চলে। অনেকগুলো প্রস্তাব করা হয়েছে যেন এসআর ২২৪/এসআর ২২৫ এর মধ্যবর্তী চলাচলকারী যানবাহন গুলোকে একমূখী চলাচলের উপযোগী করা হয়। ==রাস্তার বিবরণ== উত্তরদিক থেকে বেন্টন সিটি-কিয়োনা ব্রিজ এসআর ২২৫, এসআর ২২৪ এর টি-ইন্টারসেকশন থেকে আরম্ভ হয়, যেটি বেন্টন সিটির দক্ষিণে আই-৮২/ইউএস ১২ এর মিলিত স্থানের একটু উত্তরে অবস্থিত। তারপর রাস্তাটি ইয়াকিমা নদীর ওপর স্থাপিত বেন্টন সিটি-কিয়োনা ব্রিজ পাড়ি দিয়ে চলতে থাকে। ব্রিজটি ওয়াশিংটনের ঐতিহ্যবাহী স্থাপনা, এমনকি জাতীয় ঐতিহ্যবাহী স্থাপনা হিসেবে তালিকাভুক্ত। পশ্চিম দিকে মোড় নিয়ে রাস্তাটি বেন্টন সিটিতে প্রবেশ করে উত্তরদিকে মোড় নেয়। রাস্তাটি শহরবাসী তাদের প্রধান সড়ক হিসেবে ব্যবহার করে। ইয়াকিমা নদী রাস্তাটির সমান্তরালে চলে এবং রাস্তাটি শহর ত্যাগ করে পাহাড় পাশ কাটিয়ে হর্ণ র‌্যাপিড কাউন্টি পার্ক অতিক্রম করে পূর্বদিকে রাস্তাটির প্রান্তবিন্দু এসআর ২৪০ মিলিত হয়ে সমাপ্ত হয়। রক্ষণাবেক্ষণের অংশ হিসেবে ওয়াশিংটন স্টেট ডিপার্টমেন্ট অব নিয়মিত রাস্তাটি ব্যবহারকারী যানবাহনের পারিসংখ্যান প্রকাশ করে থাকে। রাস্তাটি দিয়ে দৈনিক গড়ে কতটি যানবাহন চলাচল করলো তা হিসেব করে বছর শেষে তথ্য পাওয়া যায়, একে অ্যানুয়াল অ্যাভারেজ ডেইলি ট্রাফিক(এএডিটি) বলা হয়। ডব্লিউএসডিওটির ২০০৯ সালের পরিসংখ্যান মতে, রাস্তাটির এসআর ২৪০ প্রান্ত দিয়ে দৈনিক সর্বোচ্চ ১,০০০ টি এবং এসআর ২২৪ প্রান্তদিয়ে সর্বোচ্চ ৭,৮০০ টি যানবাহন চলাচল করে। ==ইতিহাস== ১৯৯১ সালে আইনসভার সিদ্ধান্ত অনুসারে এসআর ২২৫ কে মহাসড়ক ব্যবস্থায় অন্তর্ভুক্ত করা হয়েছে, তারপর রাস্তাটির পশ্চিম প্রান্ত বিন্দু থেকে ০.২৭ মাইল দুরে অবস্থিত একটি ড্রেনেজ ক্যানেলের ওপর একটি ছোট ব্রিজ নির্মাণ ব্যতিত কোনরূপ পরিবর্তন করা হয়নি। ডব্লিউএসডিওটি এসআর ২২৪/এসআর ২২৫ দিয়ে চলাচলকারী যানবাহন গুলোকে শৃঙ্খলায় নিয়ে আসার জন্য বেশকিছু প্রস্তাব করেছে। তার মধ্যে অন্যতম হলো আই-৮৫ এর র‌্যাম্পকে সরিয়ে ৫-ওয়ে স্টপ তৈরী করা, যা কিনা এই অংশকে আরো চলাচল উপযুক্ত করে তুলবে, তাছাড়াও বেশকিছু রাউন্ডাবট তৈরীর কথা বলা হয়। এই প্রকল্পটি বাস্তবায়ন করতে মিলিয়ন থেকে ৭.৪ মিলিয়ন ডলার খরচ হতে পারে। ==মূখ্য অংশবিশেষ== ==তথ্যসূত্র== ==বহিঃসংযোগ== State Route 225 Highways of Washington State পরিবহণ ব্যবস্থা
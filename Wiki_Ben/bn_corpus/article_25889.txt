'''বার্থোলুমিউ পর্তুগিজ''' (১৬??-১৬??) ছিলেন একজন পর্তুগিজ বুম্বেটে জলদস্যু যিনি ১৬৬০-এর দশকের শেষ দিকে স্প্যানীয় জাহাজ আক্রমণ করতেন; এছাড়াও তিনি জলদস্যুদের জন্য নিয়ম-কানুন সম্পর্কিত জলদস্যু কোড-এর প্রথমদিককার একজন সৃষ্টিকর্তা। পরবর্তীতে অষ্টাদশ শতাব্দিতে বিখ্যাত জলদস্যু যেমন, জন ফিলিপস, এডওয়ার্ড লু বার্থোলুমিউ রবার্টসসহ অনেকেই এই কোড অফ কন্ডাক্ট অনুসরণ করেছেন। ১৬৬০-এর দশকে আরো অনেক জলদস্যুদের মত তিনিও ক্যারিবীয় অঞ্চলে আগমন করেন তিনি ১৬৬৬ থেকে ১৬৬৯ পর্যন্ত সক্রিয় ছিলেন। পরবর্তীতে কিউবা উপকূলে তিনি তার জাহাজের চারটি বন্দুক ত্রিশজন ক্রুকে সাথে নিয়ে একটি বড় স্প্যানীয় জাহাজ আটক করেন; এখানে দুটি বন্দুকযুদ্ধে তার অর্ধেকেরও বেশি ক্রু মৃত্যুবরণ করে বা আহত হয়। ১২০,০০০ পাউন্ডের কোকো মটরশুটির কার্গো নিয়ে পর্তুগিজ জ্যামাইকার উদ্দেশ্যে যাত্রা করেন; যাইহোক শক্তিশালী বাতাস প্রবাহের জন্য তারা পোর্ট রয়ালে ফিরে আসতে ব্যার্থ হন। তাদের জাহাজ কেপ সান অ্যান্তোনিওতে পৌঁছার পর তিনটি স্প্যানীয় যুদ্ধজাহাজ তাদের মালামাল আটক করে। একটি ধ্বংসাত্বক ঝড়ের পর পর্তুগিজ ক্যামপেসির উদ্দেশ্যে যাত্রা করতে বাধ্য হন যেখানে তার পরিচয় নিশ্চিত হয় তিনি কর্তৃপক্ষের হাতে গ্রেফতার হন। তাকে একটি স্প্যানীয় জাহজে বন্দি হিসেবে নিয়ে যাওয়ার সময় তিনি চুরি করা একটি চাকু দিয়ে দায়িত্বরত প্রহরীকে আঘাত করে পালানোর চেষ্টা করেন। অনুমান করা হয় তিনি সাঁতার জানতেন না বলে ওয়াইনের জার পানিতে ভাসিয়ে তীরে পৌঁছার চেষ্টা করেন। জঙ্গলের মধ্য দিয়ে ১২০ মাইল ভ্রমণের পর, পতুর্গিজ পূর্ব যাকাতানের এল গল্ফো ত্রিস্তেতে পৌঁছেন তাকে পোর্ট রয়ালে নিয়ে যাওয়ার জন্য একটি জাহাজ খুঁজে পান। ক্যামপ্যাসিতে ২০ জন লোক নিয়ে পৌঁছার পর, তিনি যে স্প্যানীয় জাহাজে বন্দি ছিলেন সে জাহাজ আটক করেন সমপরিমাণ মালামাল নিয়ে জাহাজ সমুদ্রে ভাসান। জাহাজটি শীঘ্রই কিউবার দক্ষিণ উপকূলের ইজলে অফ পাইন্সে পৌঁছে এবং পথিমধ্যে ভ্রমণের সময় তিনি তার সমস্ত মালামাল হারান। তার বাকী ক্রুদের নিয়ে অন্য একটি যাত্রার উদ্দেশ্যে বের হওয়ার পূর্বে পুনরায় পোর্ট রয়ালে ফিরে আসেন। যাইহোক, এরপর থেকে পতুর্গিজ সম্পর্কে কোন নথি-পত্র খুঁজে পাওয়া যায়নি। ''আলেক্সেন্ডার জক্যুয়েমেলিন'' তার '''বাক্যানারস অফ আমেরিকা''' বইয়ে উল্লেখ করেন, “পতুর্গিজ তার জীবদ্দশায় অনেক স্প্যানীয় জাহাজ আক্রমণ করেছেন কিন্তু তা থেকে তিনি খুব কমই লাভ করতে পেরেছেন; এজন্য আমি তাকে শোচনীয়ভাবে মৃত্যুবরণ করতে দেখেছি।” ==তথ্যসূত্র== ==বহিঃসংযোগ== Pirates Info: Pirate Strongholds Hideouts জলদস্যু মৃত্যু
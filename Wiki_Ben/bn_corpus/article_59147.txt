'''মনসুর রহমান''' একজন বাংলাদেশি চিকিৎসক, রাজনীতিবিদ এবং একাদশ জাতীয় সংসদ সদস্য। তিনি রাজশাহী-৫ আসন থেকে ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে সংসদ সদস্য নির্বাচিত হন। ==প্রারম্ভিক জীবন== মনসুর রহমান ৩১ অক্টোবর ১৯৫৪ সালে রাজশাহী জেলার দুর্গাপুর উপজেলার কিশমতগণকৈড় ইউনিয়নের আড়ইল গ্রামে জন্মগ্রহণ করেন। তার পিতার নাম আব্দুর রহমান মন্ডল মাতার নাম ফাতেজান। তিনি ১৯৭০ সালে রাজশাহী মুসলিম উচ্চ বিদ্যালয় থেকে মাধ্যমিক, ১৯৭২ সালে রাজশাহী সরকারি সিটি কলেজ থেকে উচ্চ মাধ্যমিক সম্পন্ন করে রাজশাহী মেডিকেল কলেজে ভর্তি হন। ১৯৮০ সালে রাজশাহী মেডিকেল থেকে এমবিবিএস ১৯৯৩ সালে বাংলাদেশ কলেজ অব ফিজিসিয়ানস এন্ড সার্জনস ফরেনসিক মেডিসিনে এমসিপিএস ডিগ্রি অর্জন করেন। ==রাজনৈতিক জীবন== ছাত্রাবস্থাতে মনসুর রহমান ছাত্রলীগের রাজনীতিতে যুক্ত হন। ১৯৬৮ সালে মুসলিম উচ্চ বিদ্যালয় শাখা ছাত্রলীগের আহ্বায়ক ছিলেন। তিনি আওয়ামী লীগ সমর্থিত স্বাধীনতা চিকিৎসক পরিষদ নামের সংগঠনের রাজশাহী জেলা শাখার সভাপতি হিসেবে ২০০৪ সাল থেকে দায়িত্ব পালন করছেন। ২০১৫ সালে তিনি আওয়ামী লীগের রাজশাহী জেলা শাখার স্বাস্থ্য জনসংখ্যা বিষয়ক সম্পাদক হিসেবে দায়িত্ব পান। মনসুর রহমান ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে তিনি বিএনপির নাদিম মোস্তফাকে পরাজিত করে রাজশাহী-৫ আসন থেকে সংসদ সদস্য নির্বাচিত হন। ==তথ্যসূত্র== ব্যক্তি আওয়ামী লীগের রাজনীতিবিদ জাতীয় সংসদ সদস্য জেলার রাজনীতিবিদ জন্ম
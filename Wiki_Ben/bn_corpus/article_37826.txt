'''বেরার সালতানাত''' ছিল দক্ষিণাত্য সালতানাতের অন্যতম। বাহমানি সালতানাত ভেঙে যাওয়ার পর ১৪৯০ সালে এই সালতানাত প্রতিষ্ঠিত হয়। ==ইতিহাস== ===পটভূমি=== বেরার বা এর মারাঠি উচ্চারণ ওয়ারহাদের উৎপত্তি জানা যায় না। তবে মহাভারতে উল্লিখিত বিদর্ভ রাজ্যের নাম পরিবর্তিত হয়ে এই নামের উদ্ভব হয়েছে এমন হতে পারে। একটি নির্ভরশীল বিবরণ অনুযায়ী বেরার একসময় অন্ধ্র বা সাতবাহন সাম্রাজ্যের অংশ ছিল। ১২শ শতাব্দীতে চালুক্যদের পতনের পর বেরার যাদবদের হাতে আসে। ১৩শ শতাব্দীতে মুসলিমদের হস্তগত হওয়ার পূর্ব পর্যন্ত তাদের হাতে ছিল। বাহমানি সালতানাতের প্রতিষ্ঠার পর বেরার এর পাঁচটি প্রদেশের অন্যতম ছিল। ১৪৭৮/৭৯ সালে এসব প্রদেশ দুইটি পৃথক প্রদেশে বিভক্ত হয়। রাজধানীর নামানুসারে এদের নাম ছিল গাউইল মাহুর। বাহমানি সালতানাতও এসময় ভগ্নপ্রায় ছিল। ===বেরার সালতানাতের প্রতিষ্ঠা=== বাহমানি সালতানাতের ভাঙনের সময় ১৪৯০ সালে গাউইলের গভর্নর ফাতহুল্লাহ ইমাদউলমুলক নিজের স্বাধীনতা ঘোষণা করেন এবং ইমাদ শাহি রাজবংশের প্রতিষ্ঠা করেন। তার রাজধানী ছিল অচলপুর। তিনি মাহুরকে তার নবগঠিত রাজ্যের সাথে একীভূত করতে অগ্রসর হন। ইমাদউলমুলক জন্মের সময় একজন কন্নড় হিন্দু ছিলেন। বিজয়নগর সাম্রাজ্যের বিরুদ্ধে একটি অভিযানের সময় তিনি বন্দী হয়েছিলেন এবং এরপর মুসলিম হিসেবে বড় হন। ১৫০৪ সালে তিনি মারা যান। এরপর আলাউদ্দিন তার উত্তরসুরি হন। আলাউদ্দিন গুজরাটের সুলতান বাহাদুর শাহর সহায়তায় আহমেদনগরের আগ্রাসন প্রতিহত করেন। পরবর্তী শাসক দারিয়া বিজাপুরের সাথে মিলে আহমেদনগরের আগ্রাসন প্রতিহত করতে চেষ্টা করেছিলেন, তবে তিনি ব্যর্থ হন। ১৫৬৮ সালে বুরহান ইমাদ শাহ তার মন্ত্রী তুফাল খান কর্তৃক ক্ষমতাচ্যুত হন। এর ফলে আহমেদনগরের মুরতাজা নিজাম শাহ বেরার আক্রমণের সুযোগ পান। তিনি তুফাল খান, তার পুত্র শামসুল মুলক সাবেক সুলতান বুরহানকে বন্দী হত্যা করেন। এরপর বেরারকে আহমেদনগরের সাথে একীভূত করা হয়। ===সুলতানগণ=== বেরারের সুলতানগণ হলেন: ফাতহুল্লাহ ইমাদউলমুলক ১৪৯০ ১৫০৪ আলাউদ্দিন ইমাদ শাহ ১৫০৪ ১৫২৯ দারিয়া ইমাদ শাহ ১৫২৯ ১৫৬২ বুরহান ইমাদ শাহ ১৫৬২ ১৫৬৮ তুফাল খান ১৫৬৮ ১৫৭২ ==আরও দেখুন== *শিয়া মুসলিম রাজবংশের তালিকা *তালিকোট ের যুদ্ধ *বেরার সুবা *বেরার প্রদেশ ==তথ্যসূত্র== ==বহিঃসংযোগ== List of Sultans of Berar সালতানাত মুসলিম রাজবংশ উপমহাদেশে মুসলিম শাসন সালতানাত
'''আলিরাজপুর জেলা''' ভারতের মধ্যপ্রদেশের ৫২ জেলার একটি জেলা। ২০০৮ সালের ১৭ মে ঝাবুয়া জেলার আলিরাজপুর, ভবড়া জোবাত তহশিল নিয়ে গঠিত হয়। ২০১১ সালের জনগণনা অনুযায়ী এটি ভারতের একটি স্বল্প স্বাক্ষরতা সম্পন্ন জেলা। আলিরাজপুর জেলার সদরদপ্তর। জেলার আয়তন ২১৬৫ বর্গকিলোমিটার এবং জনসংখ্যা ৭২৮৬৭৭ জন। == নামের উৎপত্তি == জেলাটির প্রশাসনিক সদরদপ্তর আলিরাজপুর থেকে জেলার নামকরণ করা হয়েছে, যা পূর্ব করদ রাজ্য আলী রাজপুরের রাজধানী ছিল। আলী (১৪৩৭ সালে আনন্দ দেও কর্তৃক প্রতিষ্ঠিত করদ রাজ্যের রাজধানী দুর্গ শহর) রাজপুরকে (পরে রাজধানী) সংযুক্ত করে এই শহরের নাম রাখা হয়েছে। == ইতিহাস == ১৯৪৭ সালে ভারতের স্বাধীনতার পূর্বে আলীরাজপুর রাজ্যটি সেন্ট্রাল ইন্ডিয়া এজেন্সির ভোপাওয়ার এজেন্সি সাব-বিভাগের অধীনে ছিল। এই রাজত্বটি ১৪৩৭ সালে প্রতিষ্ঠিত হয়েছিল এবং ভারতীয় স্বাধীনতার পরে ভারতীয় ইউনিয়নের সাথে একীভূত হয়। বর্তমান জেলার অঞ্চলটি দখল করা পর ১৯৪৮ সালে মধ্য ভারত রাজ্যের অংশে পরিণত হয় এবং পরবর্তীতে ১৯৫৬ সালের নভেম্বর পুনরায় সংগঠিত করে মধ্য প্রদেশ রাজ্যের অংশ হয়। == ভূগোল == আলিরাজপুর জেলা ভারতের মধ্যপ্রদেশের পশ্চিমাংশে অবস্থিত। এটি ২২°১৮' উত্তর অক্ষাংশ ৭৪°২১' পূর্ব দ্রাঘিমাংশে অবস্থিত। == প্রশাসন == আলিরাজপুর জেলা তিনটি তহসিল বিভক্ত: আলিরাজপুর, জোবাত ভবড়া তফসিল। বর্তমানে এই জেলায় মধ্যপ্রদেশ বিধানসভার দুটি কেন্দ্র রয়েছে: আলিরাজপুর এবং জোবাত বিধানসভা কেন্দ্র। এবং দুটি বিধানসভা কেন্দ্র রতলাম লোকসভা কেন্দ্রের অংশ। == জনসংখ্যা == ২০১১ সালের ভারতীয় জনগণনা অনুযায়ী আলিরাজপুর জেলার মোট জনসংখ্যা ছিল ৭২৮,৬৭৭ জন, যা স্বাধীন রাষ্ট্র ভুটানের জনসংখ্যার সমান বা মার্কিন যুক্তরাষ্ট্রের আলাস্কা রাজ্যের জনসংখ্যার সমান। এটি ভারতের ৪৯৮তম জনবহুল জেলা (ভারতের ৬৪০টি জেলার মধ্যে)। জেলায় জনসংখ্যার ঘনত্ব প্রতি বর্গকিলোমিটারে ২২৯ জন (প্রতি বর্গমাইলে ৫৯০ জন) মানুষ বসবাস করে। ২০০১-২০১১ এর দশকে জনসংখ্যা বৃদ্ধি হার ছিল ১৯.৪ শতাংশ। জেলার লিঙ্গ অনুপাত প্রতি ১০০০ জন পুরুষের বিপরীতে ১০০৯ জন নারী রয়েছে, অর্থাৎ পুরুষের চেয়ে নারী বেশি। আলিরাজপুর জেলার স্বাক্ষরতার হার ৩৭.২২ শতাংশ, যা ভারতের সর্বনিম্ন। ২০১১ ভারতীয় জনগণনার তথ্য অনুযায়ী জেলার ৮৯.৯৬ শতাংশ মানুষ ভিলি ভাষায় কথা বলে। এছাড়াও ৭.৯০ শতাংশ হিন্দি ভাষায় এবং ১.৮৭ শতাংশ গুজরাটি ভাষাকে তাদের প্রথম ভাষা হিসেবে ব্যবহার করে। ==তথ্যসূত্র== জেলা জেলা
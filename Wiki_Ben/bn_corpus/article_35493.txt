'''থাইল্যান্ড জাতীয় ক্রিকেট দল''' আন্তর্জাতিক ক্রিকেট খেলায় থাইল্যান্ড-এর প্রতিনিধিত্ব করে। ২০০৫ সালে আন্তর্জাতিক ক্রিকেট কাউন্সিল-এর সহযোগী সদস্যপদ লাভ করা দেশটির ক্রিকেট ক্রিকেট এ্যাসোসিয়েশন অফ থাইল্যান্ড দ্বারা পরিচালিত হয়। ১৯৯৫ থেকে ২০০৫ সাল পর্যন্ত থাইল্যান্ড আইসিসি এর অনুমোদিত সদস্য ছিল। থাইল্যান্ডের প্রায় সব খেলার প্রতিপক্ষ দলই ছিল এশীয় দল। এসকল ম্যাচের কিছু এশীয় ক্রিকেট কাউসিল কর্তৃক আয়োজিত টুর্নামেন্টে অনুষ্ঠিত হয়। ==ইতিহাস== ===সূচনা=== থাইল্যান্ডে ক্রিকেট খেলাটি সম্ভ্রান্ত পরিবারের সন্তানদের (যারা ইংল্যান্ডে সময় খেলাটি শিখেছিল) দ্বারা পরিচিতি লাভ করেছে। তাঁরা ১৮৯০ সালে ব্যাংকক সিটি ক্রিকেট ক্লাব প্রতিষ্ঠা করে এবং ক্লাবটি একই বছরের নভেম্বর মাসে প্রথম খেলায় অংশ নেয়। সিঙ্গাপুর ক্রিকেট ক্লাব, ক্লাবটিকে খেলার জন্য আমন্ত্রণ জানায় কিন্তু কলেরা মহামারীর কারণে সেই পরস্তাবটি ফিরিয়ে দেয়া হয়। থাই সম্প্রদায়ের মানুষের কাছে ক্রিকেট খেলাটি ততটা গ্রহণযোগ্যতা পায়নি বলে সেখানে এই খেলাটির উন্নতি হয় নি, কিন্তু ১৯০০ এর দশকে খেলাটি সম্ভ্রান্ত পরিবারের বাসিন্দাদের মধ্যেই সীমাবদ্ধ ছিল। রয়্যাল ব্যাংকক স্পোর্টস ক্লাব ১৯০৫ সালে ক্রিকেট খেলা শুরু করে এবং তাঁরা ১৯০৯ সালের জানুয়ারি মাসে প্রথম আন্তর্জাতিক ম্যাচ আয়োজন করে। সেখানে দলটি স্ট্রেইটস সেটেলমেন্টস ক্রিকেট দলকে ইনিংস ব্যবধানে হারায়। ম্যাচটি সিঙ্গাপুরে অনুষ্ঠিত হয়। পরের বছর ব্যাংকক-এ অনুষ্ঠিত ম্যাচে তাঁরা আবার জয়লাভ করে এবং ১৯১১ সালের ডিসেম্বর মাসে অনুষ্ঠিত হওয়া তৃতীয় এবং সর্বশেষ ম্যাচে স্ট্রেইটস সেটেলমেন্টস জয়লাভ করে। ক্রিকেট একটি বিনোদনমূলক ক্রিয়া হিসেবে থাইল্যান্ডে সক্রিয় ছিল এবং জাতীয় দল ১৯৯০ সালের আগে আর কোন খেলায় অংশ নেয় নি। ১৯৬০ এর দশক ১৯৭০ এর দশকে আরও অনেক দল রয়্যাল ব্যাংকক স্পোর্টস ক্লাবের বিপক্ষে খেলায় অংশ নেয়ার জন্য থাইল্যান্ডে আসে। এদের মধ্যে উল্লেখযোগ্য হল ১৯৬৫ সালে খেলতে আসা উইস্টারশায়ার এবং ১৯৭০ সালে আসা এমসিসি। এই সফরগুলো ক্রিকেটীয় সুবিধার উন্নতিতে ভূমিকা রাখে। ===আধুনিক যুগ=== ১৯৮০ এর দশকের শেষের দিকে এবং ১৯৯০ এর দশকের শুরুর দিকে থাইল্যান্ড এর একজন খেলোয়াড় রোনাল্ড এনডলে, যিনি ভলভোতে কাজ করতেন, তাঁর কোম্পানিকে হংকং এর বিপক্ষে একটি ম্যাচের জন্য ট্রফি প্রদান করার জন্য রাজি করান। ম্যাচটি ১৯৯০ সালের জানুয়ারি মাসে অনুষ্ঠিত হয় এবং এটি ছিল একটি দুই দিনের খেলা এবং খেলাটি ড্র হয়। ১৯৯১ সালে খেলাটি এক দিনের খেলা ছিল এবং ১৯৯২ সালে মালয়েশিয়াকে নিয়ে একটি ত্রিদেশীয় সিরিজ হিসেবে অনুষ্ঠিত হয়। টুর্নামেন্টটি পরবর্তীতে তুয়ানকু জাফার কাপ হিসেবে অনুষ্ঠিত হয়, যেখানে এই ৩টি দলের সাথে সিঙ্গাপুর অংশ নেয়। ১৯৯০ এর দশকের শুরুর দিক থাই ক্রিকেটের অন্যতম সফল সময় ছিল, কিন্তু তাঁরা ১৯৯৫ সালে আইসিসি এর অনুমোদিত সদস্য হওয়ার পর খেলোয়াড় নির্বাচনের জন্য আইসিসির করা নিয়ম মানা তাঁদের জন্য বাধ্যতামূলক হয়, যার ফলে দলটি মাঠে দুর্বল দল নামাতে বাধ্য হয়। এর সাথে আর্থিক সমস্যা যুক্ত হয় যার ফলে থাইল্যান্ড টুর্নামেন্ট থেকে সরে দাড়ায়। এর বিপরীতে ২১ শতকের শুরুর দিকে তরুণরা সম্ভ্রান্ত পরিবারের বাইরে খেলাটিকে জনপ্রিয় করতে বিভিন্ন পদক্ষেপ নেয়। ===টুর্নামেন্ট ইতিহাস=== ====এসিসি ট্রফি==== *১৯৯৬: ১ম রাউন্ড *১৯৯৮: ১ম রাউন্ড *২০০০: অংশগ্রহণ করে নি *২০০২: ১ম রাউন্ড *২০০৪: ১ম রাউন্ড *২০০৬: ১ম রাউন্ড *২০০৯ চ্যালেঞ্জ: ৪র্থ স্থান *২০১০ চ্যালেঞ্জ: ৪র্থ স্থান উল্লেখ্য যে ২০০৯ সালের এসিসি ট্রফি চ্যালেঞ্জের স্বাগতিক দল ছিল থাইল্যান্ড এবং তাঁরা সেখানে ভুটান, ব্রুনাই, চীন, ইরান, মালদ্বীপ, মায়ানমার এবং ওমান-এর মোকাবেলা করে এবং ৪র্থ স্থান লাভ করে। ==রেকর্ডসমূহ== *সর্বোচ্চ দলীয় সংগ্রহ: ২৪৭ বনাম মালয়েশিয়া, ফেব্রুয়ারি ১৯৯২, পোলো গ্রাউন্ডস, ব্যাংকক *সর্বোচ্চ ব্যক্তিগত সংগ্রহ: ১৩৭ (লুক থংগিয়াই) বনাম মালয়েশিয়া at Ceylon Sports Club, Singapore, 29 June 1996 *ইনিংসে সেরা ব্যক্তিগত বোলিং: ৯/২৬ (এন সাটন) বনাম স্ট্রেইটস সেটেলমেন্টস, জানুয়ারী ১৯০৯ ==তথ্যসূত্র== ক্রিকেট দল ক্রিকেট দল ক্রিকেটে থাইল্যান্ড ক্রীড়া
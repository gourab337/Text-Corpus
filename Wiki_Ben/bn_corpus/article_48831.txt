ভ্রকুকেটেশ্বর শিব মন্দির ভারতের ওড়িশা রাজ্যের ভুবনেশ্বরের পুরাতন শহর যমেশ্বর পাটনায় অবস্থিত। এটা একটি একক গঠনের দেউল ধরনের ভবন। স্থানীয় জনশ্রুতি অনুযায়ী মন্দিরটি কেশরী'দের হাতে নির্মিত হয়। ==অবস্থান == ভ্রুকুটেশ্বর শিব মন্দির ভুবনেশ্বরের পুরাতন শহরে অবস্থিত। লিঙ্গরাজ মন্দির থেকে যমেশ্বর মন্দিরে যাওয়ার পথে বাধেইব্যাংক চকের ডান পাশে এটা পড়ে। মন্দিরটি থেকে তালেশ্বর মন্দির ৪০ মি. পূর্বে, যমেশ্বর মন্দির ৩০ মি. দক্ষিণ-পূর্বে এবং বক্রেশ্বর মন্দির ৩০ মি. পশ্চিমে অবস্থিত। ==বর্ণনা== ভ্রকুটেশ্বর মন্দিরটি উত্তরমুখী। এটা সামনের উঠোন বা বারান্দাহীন একক গঠনের পীধা দেউল। এখানকার পূজিত দেবতা হচ্ছে চক্রীয় যোনিপীঠের উপর শিবলিঙ্গ। মন্দিরটি বর্তমানে সরকারের অধীনে রয়েছে। পূর্ব থেকেই এটা আবাসিক মন্দির তাই স্থানীয় জনগণ সৌধটির দেখাশোনা করে থাকে। ধারণা করা হয় মন্দিরটি ১৩ শতকের শেষভাগে গঙ্গা শাসকদের নির্মিত। এটা কলিঙ্গ স্থাপত্যশৈলীতে নির্মাণ করা হয়। মন্দির চত্ত্বরের দক্ষিণ, পূর্ব পশ্চিমে দেয়ালঘেরা এবং উত্তরাংশে একটি প্রাচীন কূয়া আছে। মন্দিরটিতে ৫৩ জন পার্শ্ব দেবতা রয়েছে। ==স্থাপত্যশৈলী == কলিঙ্গশৈলীতে ল্যাটেরাইট দিয়ে মন্দিরটি নির্মাণ করা হয়েছে। মন্দিরটিতে একটি বর্গাকার বিমান রয়েছে যার উচ্চতা ৫.০৩ মি.। এর তিনটি ভাগ আছে। বড় অংশের উচ্চতা ২.০৩ মি. এবং গান্ধি অংশের উচ্চতা ৩.০ মি.। মস্তক অংশটি ভেঙে পড়েছে। দরজার কপাট ১.৭ মি. দৈর্ঘ্য এবং ০.৭০ মি. প্রশস্ত। == আরও দেখুন == ভুবনেশ্বরের মন্দিরসমূহের তালিকা। == তথ্যসূত্র == == বহিঃসংযোগ == বিষয়শ্রেণী:শিব মন্দির হিন্দু মন্দির মন্দির
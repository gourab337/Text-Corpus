'''অ্যানিয়া শ্রাবসোল''' (; জন্ম: ডিসেম্বর, ১৯৯১) সমারসেটের বাথে জন্মগ্রহণকারী ইংল্যান্ডের আন্তর্জাতিক প্রমিলা ক্রিকেটার। ইংল্যান্ড মহিলা ক্রিকেট দলের নিয়মিত সদস্য তিনি। দলে তিনি মূলতঃ মিডিয়াম পেস বোলার হিসেবে ভূমিকা রাখছেন। ডানহাতি মিডিয়াম পেস বোলিংয়ের পাশাপাশি নীচের সারির কার্যকরী ডানহাতি ব্যাটসম্যান তিনি। ঘরোয়া ক্রিকেটে সমারসেট মহিলা দলে খেলছেন। == প্রারম্ভিক জীবন == ১৯৯০-এর দশকের শুরুতে উইল্টশায়ারের পক্ষে দু’টি মাইনর কাউন্টিজ খেলায় অংশগ্রহণকারী ইয়ান শ্রাবসোলের কন্যা তিনি। হেসফিল্ড গার্লস স্কুলে অধ্যয়ন করেছেন। সমারসেট মহিলা দলের পক্ষে যুবাদের ক্রিকেটে অংশগ্রহণ করলেও মহিলাদের কাউন্টি চ্যাম্পিয়নশীপে অনূর্ধ্ব-১৫ অনূর্ধ্ব-১৯ দলে খেলেছেন। তবে মাত্র ১২ বছর বয়সে কাউন্টির প্রথম একাদশে তার অভিষেক ঘটে। মহিলাদের কাউন্টি চ্যাম্পিয়নশীপে বার্কশায়ারের বিপক্ষে অংশ নিয়ে স্টিফ ডেভিসের সাথে বোলিং উদ্বোধন করে ছয় ওভারে দুই উইকেট দখল করেন। এরফলে সমারসেট দল চার উইকেটে জয় পায়। পরের খেলায় মহিলাদের লিস্ট ক্রিকেটে বিপক্ষে প্রথমবারের মতো রান সংগ্রহসহ অপরাজিত ১০* রান তোলেন। == আন্তর্জাতিক ক্রিকেট == ১৪ আগস্ট, ২০০৮ তারিখে দক্ষিণ আফ্রিকার বিপক্ষে তার ওডিআই অভিষেক ঘটে। বোলিং উদ্বোধনে নেমে মার্সিয়া লেটসোয়ালো’র উইকেট পান। খেলায় ইংল্যান্ড দল খুব সহজেই জয় পায়। নয়দিন পর একই দলের বিপক্ষে টুয়েন্টি২০ আন্তর্জাতিকে অভিষেক হয়। খেলায় তিনি ম্যান অব দ্য ম্যাচের পুরস্কার পান। ২০০৮ সালে বর্ষসেরা উদীয়মান মহিলা ক্রিকেটারের পুরস্কার পান। এরফলে তাকে ২০০৯ সালের মহিলাদের ক্রিকেট বিশ্বকাপে ইংল্যান্ড দলের প্রতিনিধিত্ব করার জন্য ডাকা হয়। ফেব্রুয়ারি, ২০১২ সালে নিউজিল্যান্ডের বিপক্ষে নিজস্ব সেরা ৫/১১ লাভ করেন। এপ্রিল, ২০১৪ সালে ইসিবি কর্তৃক ১৮জন মহিলা খেলোয়াড়ের অন্যতম হিসেবে কেন্দ্রীয়ভাবে চুক্তিবদ্ধ হন। == তথ্যসূত্র == == আরও দেখুন == শার্লত এডওয়ার্ডস ইংল্যান্ড মহিলা ক্রিকেট দল ২০১৪ আইসিসি মহিলা বিশ্ব টুয়েন্টি২০ == বহিঃসংযোগ == জন্ম মহিলা ক্রিকেটার মহিলা টেস্ট ক্রিকেটার মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার স্টর্মের ক্রিকেটার ব্যক্তি স্কর্চার্সের (ডব্লিউবিবিএল) ক্রিকেটার (সমারসেট) মহিলা ক্রিকেটার বর্ষসেরা ক্রিকেটার
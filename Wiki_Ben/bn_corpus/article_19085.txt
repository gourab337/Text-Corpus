'''ইউনিভেরসিতা দেইলি স্তুদি দি পাদোভা''' (; '''UNIPD''') বা '''পাদোয়া ইতালির পাদোয়া শহরে অবস্থিত একটি বিশ্ববিদ্যালয়। বোলোনিয়া, প্যারিস, অক্সফোর্ড এবং কেমব্রিজের মত এই পৃথিবীর প্রাচীনতম ''Gymnasium Omnium Disciplinarum'' এর উদাহরণ। এই শিক্ষা ব্যবস্থা বর্তমানে পৃথিবীর প্রায় সকল দেশেই দেখা যায়। দাপ্তরিকভাবে এই প্রতিষ্ঠার বছর ১২২২ ধরা হলেও এই বছর থেকেই এর যাত্রা শুরু হয়েছে এমনটি বলা যাবে না। এই বছর থেকে পাঠদানের দাপ্তরিক রেকর্ড পাওয়া যায়। কিন্তু এরও অনেক আগে থেকে কিছু শিক্ষক ছাত্র এখানে কাজ করে থাকতে পারে। মূলত বোলোনিয়া কিছু শিক্ষক ছাত্র শিক্ষা পাঠদানের স্বাধীনতা এবং ছাত্র-শিক্ষকদের প্রতি কিছু সুবিধা নিয়ে বিতর্কের পর সে বিশ্ববিদ্যালয় ছেড়ে পাদোয়ায় চলে আসে। পৃথিবীর প্রাচীনতম বিশ্ববিদ্যালয় খ্যাত বোলোনিয়ার সাথে পরবর্তীতে পাদোয়ার এক ধরনের তৈরি হয় যার ছিঁটেফোটা এখনও অবশিষ্ট আছে। সে সময়কার অন্য অনেক মত পাদোয়া কোন রাজা বা রাজপুত্রের দাপ্তরিক চার্টারের মাধ্যমে গঠিত হয়নি, বরং তৎকালীন সামাজিক সাংস্কৃতিক পরিস্থিতির প্রেক্ষিতে এর প্রয়োজনীয়তা উপলব্ধি করে শিক্ষক-ছাত্ররা মিলেই এটি গঠন করেছিলেন। এজন্যই মূলমন্ত্র রাখা হয়েছিল ''Universa Universis Patavina Libertas''। চতুর্দশ শতকের কমিউন, পঞ্চদশ শতকে কারারেসিদের রাজত্ব এবং ১৬শ থেকে ঊনবিংশ শতক পর্যন্ত ভেনেশীয় রাজত্বের পুরো সময় জুড়েই উনিভেরসিতা দি পাদোয়া বিশেষ স্বাধীনতা ভোগ করেছিল। == তথ্যসূত্র == বিশ্ববিদ্যালয়
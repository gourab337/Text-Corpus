'''আলবার্তো হোর‌্যাসিও সুপ্পিসি''' (; জন্ম: ২০ নভেম্বর, ১৮৯৮ মৃত্যু: ২১ জুন, ১৯৮১) উরুগুয়ের কোচ ছিলেন। ১৯৩০ সালের বিশ্বকাপ ফুটবলে উরুগুয়ে ফুটবল দলকে নেতৃত্ব দেন এবং বিশ্বকাপ ফুটবলের অভিষেক প্রতিযোগিতায় স্বাগতিক দেশকে চ্যাম্পিয়ন হতে সহায়তা করেন। সুপ্পিসি '''এল প্রফেসর''' (দ্য প্রফেসর) নামেও পরিচিত ছিলেন। ''হেক্টর সুপ্পিসি সিদেস'' নামীয় তার এক চাচাতো ভাই পেশাদারী পর্যায়ের ড্রাইভার ছিলেন। == খেলোয়াড়ী জীবন == ২২ এপ্রিল, ১৯১৭ সালে নিজ শহর কলোনিয়া ডেল সেক্রেমেন্তো এলাকায় প্লাজা কলোনিয়া নামক একটি ক্লাব প্রতিষ্ঠা করেন। ১২,০০০ আসনবিশিষ্ট নিজ শহরের মাঠটিকে পরবর্তীকালে তার সম্মানে পরিবর্তিত করে রাখা হয় এস্তাদিও প্রফেসর আলবের্তো সুপ্পিসি নামে। বর্তমানে কোপা আমেরিকা প্রতিযোগিতার পূর্বে নামাঙ্কিত ১৯২৯ সালের দক্ষিণ আমেরিকান চ্যাম্পিয়নশীপ প্রতিযোগিতায় তিনি উরুগুয়ে ফুটবল দলের কারিগরী পরিচালক হিসেবে কোচের দায়িত্ব পালন করে দলকে তৃতীয় স্থান অর্জনে সহায়তা করেন। == ১৯৩০ ফিফা বিশ্বকাপ == ফিফা বিশ্বকাপের স্বাগতিক দেশ হিসেবে উরুগুয়েতে ১৯৩০ সালে প্রথমমারের মতো বিশ্বকাপ ফুটবল অণুষ্ঠিত হয়। ১৯২৮ সালের গ্রীষ্মকালীন অলিম্পিকে স্বর্ণপদক বিজয়ী আন্দ্রেজ মাজালি নামীয় গোলরক্ষককে তিনি দল থেকে বাদ দেন। মাজালি কার্ফু লঙ্ঘনজনিত কারণে আটক হয়েছিলেন। ফলে মোন্তেভিদিওতে প্রতিযোগিতা শুরুর পূর্বে দলীয় হোটেলে সময়মতো উপস্থিত হতে না পারাই ছিল এর মূল কারণ। ৯৩,০০০ দর্শক এস্তাদিও সেন্টারিও স্টেডিয়ামে খেলা দেখতে আসেন। প্রথমার্ধে আর্জেন্টিনার বিপক্ষে উরুগুয়ে ২-১ ব্যবধানে পিছিয়ে থাকলেও শেষ পর্যন্ত অবিশ্বাস্যভাবে ৪-২ গোলের ব্যবধানে ম্যাচ জেতে এবং প্রথম বিশ্বকাপ বিজয়ী দল হিসেবে আত্মপ্রকাশ করে। প্রতিযোগিতায় সুপ্পিসি'র কোচিং সহকারী হিসেবে পেদ্রো এরিস্পে, আর্নেস্তো ফিগোলি, লুইস গ্রেকো এবং পেদ্রো অলিভিয়েরি ছিলেন। == সম্মাননা == উরুগুয়ে ফিফা বিশ্বকাপ: ১৯৩০ কোপা আমেরিকা: ৩য় স্থান (১৯৩০) == তথ্যসূত্র == জন্ম মৃত্যু ফুটবল ম্যানেজার
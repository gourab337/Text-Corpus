'''নকশালবাড়ি সমষ্টি উন্নয়ন ব্লক''' হল ভারতের পশ্চিমবঙ্গ রাজ্যের দার্জিলিং জেলার অন্তর্গত শিলিগুড়ি মহকুমার একটি প্রশাসনিক বিভাগ। ব্লকটি বাগডোগরা নকশালবাড়ি থানার অধীনস্থ এবং ব্লকের সদর নকশালবাড়িতে অবস্থিত। উত্তর বাগডোগরা হল এই ব্লকের একমাত্র জনগণনা নগরী। নকশালবাড়ি সমষ্টি উন্নয়ন ব্লকটি নেপাল সীমান্তবর্তী এলাকায় অবস্থিত। ==ভূগোল== নকশালবাড়ি সমুদ্রপৃষ্ঠ থেকে গড় ১৫২ মিটার (৫০১ ফুট) উচ্চতায় অবস্থিত। ব্লকের আয়তন ১৮১.৫১ বর্গ কিলোমিটার। ===প্রশাসনিক বিভাগ=== মাটিগাড়া সমষ্টি উন্নয়ন ব্লকটি একটি জনগণনা নগরী ৬টি গ্রাম পঞ্চায়েত এলাকা নিয়ে গঠিত। এই ব্লকের অন্তর্গত গ্রাম পঞ্চায়েতগুলি হল: নকশালবাড়ি, নিম্ন বাগডোগরা, উচ্চ বাগডোগরা, গোঁসাইপুর, হাতিঘিসা মণিগ্রাম এবং জনগণনা নগরটি হল উত্তর বাগডোগরা। ২০১১ সালের জনগণনা অনুযায়ী, নকশালবাড়ি সমষ্টি উন্নয়ন ব্লকের সামগ্রিক জনসংখ্যা ১৬৫,৫২৩। এর মধ্যে ৯৭,৭১৭ জন গ্রামবাসী এবং ৬৭,৮০৬ জন শহরবাসী। মোট জনসংখ্যার মধ্যে ৮৫,০৫৪ জন পুরুষ এবং ৮০,৪৬৯ জন নারী। এছাড়া ব্লকের মোট জনসংখ্যার ৪৪,৩২৮ জন তফসিলি জাতি এবং ৩২,৩৮৮ জন তফসিলি উপজাতি তালিকাভুক্ত। ==সাক্ষরতা== ২০১১ সালের জনগণনা অনুযায়ী, নকশালবাড়ি সমষ্টি উন্নয়ন ব্লকের মোট সাক্ষর জনসংখ্যা ১১০,৬৬৩। এর মধ্যে ৬২,২৭০ জন পুরুষ এবং ৪৮,৩৯৩ জন নারী। ==তথ্যসূত্র== জেলার সমষ্টি উন্নয়ন ব্লক অঞ্চল
'''গ্রাহাম অ্যান্টন শ্যাভলিয়ের''' (; জন্ম: মার্চ, ১৯৩৭ মৃত্যু: ১৪ নভেম্বর, ২০১৭) কেপ প্রদেশের কেপ টাউনে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা জাতীয় ক্রিকেট দলের অন্যতম সদস্য ছিলেন তিনি। ১৯৭০ সালে সমগ্র খেলোয়াড়ী জীবনে একটিমাত্র টেস্টে অংশগ্রহণের সৌভাগ্য হয় তার। ঘরোয়া প্রথম-শ্রেণীর দক্ষিণ আফ্রিকান ক্রিকেটে ওয়েস্টার্ন প্রভিন্সের প্রতিনিধিত্ব করেছেন তিনি। দলে তিনি মূলতঃ স্লো লেফট-আর্ম অর্থোডক্স বোলিংয়ে পারদর্শীতা দেখিয়েছেন। এছাড়াও, নিচেরসারিতে ডানহাতে ব্যাটিং করতেন '''গ্রাহাম শ্যাভলিয়ের'''। == প্রথম-শ্রেণীর ক্রিকেট == ঘরোয়া প্রথম-শ্রেণীর ক্রিকেটে ওয়েস্টার্ন প্রভিন্সের সদস্য ছিলেন গ্রাহাম শ্যাভলিয়ের। দলটিতে ১৯৬৬-৬৭ মৌসুম থেকে ১৯৭৩-৭৪ মৌসুম পর্যন্ত খেলেন। তন্মধ্যে, ১৯৭০-৭১ মৌসুমে ট্রান্সভালের বিপক্ষে ৭/৫৭ লাভের মাধ্যমে প্রথম-শ্রেণীর ক্রিকেটে নিজস্ব সেরা বোলিং পরিসংখ্যান গড়েন। একই মৌসুমের শেষার্ধ্বে দক্ষিণ আফ্রিকার বহিঃএকাদশের সদস্যরূপে ট্রান্সভালের বিপক্ষে পরবর্তী মৌসুমের জন্য প্রস্তুতিমূলক খেলায় অংশগ্রহণের লক্ষ্যে খেলেন। খেলায় তিনি ৭/১০৭ ৩/৬৬ পান। == টেস্ট ক্রিকেট == ১৯৬৯-৭০ মৌসুমে অস্ট্রেলিয়া দল দক্ষিণ আফ্রিকা সফরে আসে। কেপ টাউনে অনুষ্ঠিত সিরিজের প্রথম টেস্টে অভিষেক পর্ব সম্পন্ন হয় গ্রাহাম শ্যাভলিয়েরের। খেলায় তিনি পাঁচ উইকেট লাভ করে দলের জয়ে প্রভূতঃ ভূমিকা রাখেন। তবে, সিরিজের বাদ-বাকী খেলাগুলো থেকে তাকে বিরত রাখা হয়। এছাড়াও, সিরিজের পরপরই দক্ষিণ আফ্রিকাকে বর্ণবাদী আচরণের প্রেক্ষিতে আন্তর্জাতিক ক্রিকেট অঙ্গনে নিষেধাজ্ঞা প্রদান করা হয়েছিল। এরপর আর তাকে টেস্ট আঙ্গিনায় দেখা যায়নি। ১৯৭০ ১৯৭১-৭২ মৌসুমে যথাক্রমে ইংল্যান্ড অস্ট্রেলিয়া সফরের জন্য তাকে দলে রাখা হলেও উভয় সফরই বাতিল হয়ে যায়। == খেলার ধরন == শ্যাভলিয়ের মূলতঃ স্লো লেফট-আর্ম অর্থোডক্স স্পিন বোলার হিসেবে দলে অবদান রাখতেন। এছাড়াও, নিচেরসারিতে ডানহাতে ব্যাটিং করতে পারতেন তিনি। প্রকৃতপক্ষেই তিনি ১১ নম্বর ব্যাটসম্যানের আদর্শরূপ ছিলেন। সকল প্রথম-শ্রেণীর খেলায় অংশ নিয়ে কেবলমাত্র একবার দুই অঙ্কের কোঠায় রানকে নিয়ে যেতে সক্ষম হন। ব্যক্তিগত সর্বোচ্চ রান তুলেন অপরাজিত ১১। == দেহাবসান == ১৪ নভেম্বর, ২০১৭ তারিখে ৮০ বছর বয়সে গ্রাহাম শ্যাভলিয়েরের দেহাবসান ঘটে। == তথ্যসূত্র == == আরও দেখুন == সানফয়েল সিরিজ এক টেস্টের বিস্ময়কারী পিটার ভ্যান ডার মারউই ইস্টার্ন প্রভিন্স ক্রিকেট দল দক্ষিণ আফ্রিকান টেস্ট ক্রিকেটারদের তালিকা == বহিঃসংযোগ == জন্ম মৃত্যু প্রভিন্সের ক্রিকেটার আফ্রিকান ক্রিকেটার আফ্রিকার টেস্ট ক্রিকেটার
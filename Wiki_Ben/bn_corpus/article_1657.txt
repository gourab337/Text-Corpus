'''জয়দেব কেন্দুলি''' ভারতের পশ্চিমবঙ্গ রাজ্যের বীরভূম জেলার বোলপুর মহকুমার অন্তর্গত একটি গ্রাম পঞ্চায়েত, যা অজয় নদের তীরে সমুদ্রপৃষ্ঠ থেকে উচ্চতায় স্থানাঙ্কে অবস্থিত। গীতগোবিন্দ রচয়িতা কবি জয়দেব দ্বাদশ শতকে এই স্থানে জন্মগ্রহণ করেন বলে মনে করা হয়। বর্তমানে বেশ কিছু মন্দির আশ্রম পরিবেষ্টিত এই গ্রামটি একটি ধর্মীয় তীর্থস্থানে পরিণত হয়েছে। প্রতি বছর মকর সংক্রান্তি উপলক্ষে এই স্থানে বাউল মেলা অনুষ্ঠিত হয়ে থাকে। == ইতিহাস == গীতগোবিন্দ রচয়িতা কবি জয়দেব কেন্দুলি গ্রামে জন্মগ্রহণ করেন বলে মনে করা হয়ে থাকে। অবশ্য অনেকের মতে, উড়িষ্যার কেন্দুলি সাসন নামক একটি স্থানে তার জন্ম হয়।জয়দেব লক্ষ্মণসেনের সভাকবি ছিলেন বলে মনে করা হয়। এই গ্রামে জয়দেব দ্বারা প্রতিষ্ঠিত রাধামাধবের মূর্তির পুজো করা হয়ে থাকে এবং যে আসনে বসে তিনি সিদ্ধিলাভ করেছিলেন বলে মনে করা হয়, তা সংরক্ষণ করা রয়েছে। জয়দেব কেন্দুলির নবরত্ন রাধাবিনোদ মন্দির মুঘল যুগে জয়দেব কেন্দুলি সেনপাহাড়ি পরগণার অন্তর্গত ছিল। ঔরঙ্গজেব দ্বারা জারি করা একটি ফরমানের পর সপ্রদশ শতাব্দীতে এই পরগণা বর্ধমানের মহারাজা কৃষ্ণরাম রায়ের অধিকারভুক্ত হয়। এই গ্রামের যুগলকিশোর মুখোপাধ্যায় বর্ধমান রাজদরবারের সভাকবি ছিলেন। মনে করা হয়ে থাকে, তার অনুরোধে বর্ধমানের মহারাণী ব্রজকিশোরী ১৬৮৩ খ্রিষ্টাব্দে এই গ্রামে জয়দেবের জন্মভিটেয় রাধাবিনোদ মন্দির স্থাপন করেন। ১৮৬০-এর দশকে নির্বাক বৈষ্ণব সম্প্রদায়ের রাধারমণ ব্রজবাসী এই গ্রামে তাদের কুলগুরু জয়দেবের জন্মভিটেয় নির্বাক আশ্রম প্রতিষ্ঠা করেন। বিংশ শতাব্দীর প্রথমার্ধে রাধাবল্লভ মন্দির প্রতিষ্ঠিত হয়। == তথ্যসূত্র == জেলার গ্রাম
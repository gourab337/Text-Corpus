'''ব্রিটিশ কাউন্সিল বাংলাদেশ''' হচ্ছে ব্রিটিশ কাউন্সিলের একটি শাখা যা বাংলাদেশে ইংরেজি ব্রিটিশ শিক্ষা প্রদান করে থাকে এবং সাংস্কৃতিক বিনিময়ে অবদান রাখে। এর প্রধান কার্যালয় ঢাকায় অবস্থিত এবং শাখাসমূহ চট্টগ্রাম সিলেটে অবস্থিত। বারবারা উইকহাম হচ্ছেন ব্রিটিশ কাউন্সিল বাংলাদেশের পরিচালক। ==ইতিহাস== ব্রিটিশ কাউন্সিল ১৯৩৪ সালে লন্ডন শহরে প্রতিষ্ঠিত হয়। এটা ১৯৫১ সালে ঢাকায় তার শাখা খুলে যখন বাংলাদেশ পাকিস্তানের অংশ ছিল। ২৫ মার্চ ১৯৭১ সালের কালরাত্রিতে, বাংলাদেশের স্বাধীনতা যুদ্ধ শুরু হওয়ার সময়ে, পাকিস্তান সেনাবাহিনী এই কার্যালয়টিতে আক্রমণ চালায়, সেসময় এই কার্যালয়ে পাহারারত ৮জন পূর্ব পাকিস্তানী পুলিশ অফিসার প্রাণ হারায়। ২০১৩ সালে, শিক্ষাদানে উন্নয়নের লক্ষে ব্রিটিশ কাউন্সিল মাইক্রোসফট বাংলাদেশের সাথে একটি স্মারকলিপিতে সই করে। ১৬ জানুয়ারি ২০১৬-তে, ব্রিটিশ কাউন্সিল উদ্যোক্তা তৈরিতে কাজ করার জন্য একটি অলাভজনক সংস্থা, ''চ্যাঞ্জ মেকারের'' সহায়তায় 'ইনোভেট, ইনকিউবেট এন্ড গ্রো (আইআইজি): একটি সামাজিক কর্মপ্রচেষ্টা সমর্থনকারী প্রোগ্রাম' চালু করে। জুলাই ২০১৬ ঢাকা আক্রমণের পরিপ্রেক্ষিতে, নিরাপত্তা বিধানে ব্রিটিশ কাউন্সিল সাময়িক সময়ের জন্য এর কার্যালয়সমূহ বন্ধ করে দেয়। ১৯৭১ সালে প্রধান কার্যালয় প্রাঙ্গণে নিহত পুলিশ অফিসারদের স্মরণে ২০১৭-তে একটি স্মৃতিস্তম্ভ নির্মাণ করা হয়। ==কার্যাবলী== *ব্রিটিশ কাউন্সিল বাংলাদেশে ও-লেভেল এবং এ-লেভেল পরীক্ষা নিয়ে থাকে। *যুক্তরাজ্য এবং বাংলাদেশের মধ্যে শিক্ষা সংযোগে সহায়তা করে। *ব্রিটিশ কাউন্সিল বাংলাদেশে আইইএলটিএস পরীক্ষা পরিচালনা করে, যেখানে প্রতিবছর ১৫ থেকে ২০হাজার শিক্ষার্থীরা পরীক্ষায় অংশ নেয়। ব্রিটিশ কাউন্সিল ২০১৬ সাল মোতাবেক, 'ব্রিটিশ কাউন্সিল আইইএলটিএস স্কলারশিপ প্রদান করে আসছে। *যুক্তরাজ্য এবং বাংলাদেশের মধ্যে সাংস্কৃতিক সেতুবন্ধন বৃদ্ধি উন্নয়ন কল্পে কাজ করছে। ==সুযোগসুবিধা== *ব্রিটিশ কাউন্সিলের গ্রন্থাগারে ১৫,০০০ বইপুস্তক এবং ৮০,০০০ ইবুক এবং ১৪,০০০ জার্নাল পড়া যায়। ==তথ্যসূত্র== শিক্ষা প্রতিষ্ঠান প্রতিষ্ঠিত শিক্ষা প্রতিষ্ঠান প্রতিষ্ঠিত
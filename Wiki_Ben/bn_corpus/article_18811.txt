'''বনভোজন''' বলতে আনন্দ-উৎসব সহযোগে বনে কিংবা বাড়ীর বাইরে খাবার ভোজন করাকে বুঝায়। সাধারণতঃ মনোরম সুন্দরতম স্থানকেই বনভোজনের জন্য নির্বাচিত করা হয়। তন্মধ্যে পার্ক বা উদ্যান, হ্রদ কিংবা নদীর কিনারের মতো চিত্তাকর্ষক স্থানকেই প্রাধান্য দেয়া হয়। এছাড়াও, জনগুরুত্বপূর্ণ স্থানও বনভোজনের জন্য আদর্শ স্থান। == অংশগ্রহণকারী == বনভোজন প্রায়শঃই পরিবারের সদস্যদেরকে ঘিরে হয়ে থাকে। অন্যান্য ক্ষেত্রে দুই জন ব্যক্তি থেকে শুরু করে অংশগ্রহণের মাধ্যমে এটি বড় ধরণের মিলন স্থলে রূপান্তরিত হয়। বিভিন্ন স্তরের শিক্ষা প্রতিষ্ঠানের ছাত্র-ছাত্রী কিংবা ব্যাংক-বীমা প্রতিষ্ঠানগুলোর প্রাণবন্ত স্বতঃস্ফূর্ত অংশগ্রহণ এর অন্যতম উদাহরণ। আবেগঘন পারিবারিক বনভোজনে বাক্স কিংবা পিকনিক বাস্কেটে খাদ্য বহন এবং কম্বল কিংবা চাদর নিয়ে অংশগ্রহণ করতে দেখা যায়। মূলতঃ ইউরোপীয় অঞ্চলেই বৈশিষ্ট্যটি বিরাজমান যা সময় পরিক্রমায় বিশ্বের সর্বত্র ছড়িয়ে-ছিটিয়ে পড়েছে। == উপকরণাদি == দূরত্ব, সময় স্থান নির্ধারণ করে যানবাহন ভাড়া, ব্যক্তিসহ দিনের সংখ্যা নির্ধারণ, প্রয়োজনীয় অর্থ সংগ্রহ, খাদ্যসামগ্রী ক্রয় বাবুর্চি নির্বাচন, সংগ্রহ, জ্বালানী সংগ্রহ, কোমল পানীয়, চিত্ত বিনোদনের জন্য অন্যান্য উপকরণ বনভোজনের প্রধানতম নিয়ামক। বনভোজনে সম্মিলিতভাবে অংশগ্রহণের প্রেক্ষাপটে খাদ্য সংগ্রহের বিষয়টি অবশ্যম্ভাবী হয়ে পড়ে। ঘরের বাইরে অনুষ্ঠেয় বনভোজনে খাদ্যের অনুপ্রবেশের ধারণাটি ঊনবিংশ শতকের শুরুতে দৃষ্ট হয়। == বিনোদন == সাধারণতঃ বনভোজনে যাত্রাকালীন কিংবা ফিরে আসার সময় আনন্দ, হাসি-তামাসা ইত্যাদি বিষয়াবলী থাকে। নির্দিষ্ট স্থানে রান্না আয়োজনের মধ্যবর্তী সময়কালে অথবা ভোজন পরবর্তী সময়ে খেলাধূলার আয়োজন করা হয়। এছাড়াও বিভিন্ন ধরণের অপ্রত্যাশিত বিনোদনের মাধ্যমে নির্মল আনন্দ দেয়ার ব্যবস্থা রাখা হয়। অনেকক্ষেত্রে দর্শনীর বিনিময়ে টিকিট বিক্রয় করে লটারীতে বিজয়ীদের মাঝে পুরস্কার বিতরণ এর অন্যতম অংশ হিসেবে বিবেচনায় রাখা হয়। == তথ্যসূত্র == == বহিঃসংযোগ == BBC Food Picnic Guide Urban Legends: Language (Picnic)
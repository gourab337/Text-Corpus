'''আবুল কালাম আজাদ''' একজন বাংলাদেশি সাংবাদিক যিনি বর্তমানে বাংলাদেশের রাষ্ট্রীয় সংবাদ সংস্থা বাংলাদেশ সংবাদ সংস্থার (বাসস) প্রধান সম্পাদক ব্যবস্থাপনা পরিচালক হিসেবে দায়িত্ব পালন করছেন। এরপূর্বে তিনি প্রধানমন্ত্রী শেখ হাসিনার প্রেস সচিব হিসেবে দায়িত্ব পালন করেন। ==প্রারম্ভিক জীবন== আজাদ মুন্সিগঞ্জ জেলার লৌহজং উপজেলার হারিদিয়া গ্রামে জন্মগ্রহণ করেন। তার পিতার নাম হাবিবুর রহমান সিকদার। ঢাকা বিশ্বদ্যিালয় থেকে স্নাতক সম্পন্ন করার পর মস্কো থেকে উন্নয়ন সাংবাদিকতা বিষয়ে ডিপ্লোমা ডিগ্রি অর্জন করেন। ঢাকা বিশ্বদ্যিালয়ে অধ্যয়নরত অবস্থায় তিনি বাংলাদেশ ছাত্রলীগের কেন্দ্রীয় কমিটির সদস্য ছিলেন। এছাড়াও তিনি ঊনসত্তরের গণঅভ্যুত্থানে তিনি সর্বদলীয় ছাত্রসংগ্রাম পরিষদের ঢাকা বিভাগীয় কোষাধ্যক্ষ হিসেবে দায়িত্ব পালন করেন। ==কর্মজীবন== আজাদ ১৯৭৩ সালে দৈনিক ইত্তেফাকে যোগদানের মাধ্যমে সাংবাদিকতা শুরু করেন। পরবর্তীতে ওয়াশিংটনস্থ বাংলাদেশ দূতাবাসে প্রেস মিনিস্টার হিসেবেও দায়িত্ব পালন করেন। ২০০২ সালে তিনি তৎকালীন বিরোধীদলীয় নেতা শেখ হাসিনার প্রেস সচিব হিসেবে কাজ শুরু করেন। পরে ২০০৯ সালে শেখ হাসিনা প্রধানমন্ত্রী হওয়ার পর তিনি প্রধানমন্ত্রীর প্রেস সচিব হিসেবে নিয়োগ পান। ২০১৪ সালের ২৭ জানুয়ারি পর্যন্ত তিনি দায়িত্ব পালন করেন। পরবর্তীতে একই বছরের ফেব্রুয়ারি তাকে বাসসের প্রধান সম্পাদক ব্যবস্থাপনা পরিচালক হিসেবে চুক্তিভিত্তিক নিয়োগ দেওয়া হয়। আজাদ সাংবাদিকতার সাথে জড়িত বাংলাদেশ ফেডারেল সাংবাদিক ইউনিয়ন ঢাকা সাংবাদিক ইউনিয়নের সভাপতি হিসেবেও দায়িত্ব পালন করেন। তিনি জন্য বেতন কাঠামো ঠিক করার জন্য গঠিত পঞ্চম ওয়েজ বোর্ডেরও সদস্য ছিলেন। এছাড়াও তিনি ঢাকা বিশ্ববিদ্যালয়, বঙ্গবন্ধু শেখ মুজিব মেডিকেল সিন্ডিকেট সদস্য, বাংলাদেশ প্রেস ইনস্টিটিউটের পরিচালনা বোর্ড, বাংলাদেশ চলচ্চিত্র সেন্সর বোর্ড এবং বাংলাদেশ প্রেস কাউন্সিলের সদস্য ছিলেন। ==তথ্যসূত্র== জেলার ব্যক্তি ব্যক্তি সাংবাদিক
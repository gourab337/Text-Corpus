'''মোউরাল''' (বৈজ্ঞানিক নাম: ''Papilio এক প্রজাতির বড় আকারের প্রজাপতি, যার মূল শরীরটা কালো বর্ণের এবং ডানায় কালোর উপর সবুজ আবির ছেটানো এবং ডানায় উজ্জ্বল নীলচে সবুজ ধাতব রঙের পটি দেখা যায়। এরা ‘প্যাপিলিওনিডি’ পরিবারের এবং 'প্যাপিলিওনিনি' উপগোত্রের সদস্য। == আকার == প্রসারিত অবস্থায় মোউরালের ডানার আকার ১০০-১০৫ মিলিমিটার দৈর্ঘে হয়। == বিস্তার == এই প্রজাপতিটি ভারত এবং শ্রীলঙ্কাতে দেখতে পাওয়া যায়। ভারতে মোউরালকে বিচ্ছিন্নভাবে দেখা যায়। দক্ষিণবঙ্গ, মধ্যপ্রদেশ, পশ্চিমঘাট নীলগিরির কিছু অংশ, ছোটনাগপুর অঞ্চল, বিহার অঞ্চলে মোউরাল দেখা যায়। শুষ্ক এবং উষ্ণ পর্নমোচী অরণ্যে এদের বেশি দেখা যায়। == বর্ণনা == মোউরালের ওপর-পিঠে সামনের ডানার মাঝ আঁচল বরাবর একটি উজ্জ্বল নীলচে সবুজ ধাতব রঙের পটি নেমে এসে পিছনের ডানায় মিশেছে, সেখানের পটিটা তুলনামূলক ভাবে চওড়া। পিছনের ডানায় পটির মাঝামাঝি অংশে এই নীলচে আভাটা একটু বেশী এবং ডানার ভূমিকোণে গোলাপি পাড় দিয়ে ঘেরা কালো বিন্দু দেখা যায়। লেজ দেখা যায় এবং লেজের বর্ন কালো, লেজের ডগাতে তিলকের মতো নীলচে সবুজ দ্যুতি থাকে। == আচরণ == এরা ওড়ে খুব দ্রুতগতিতে। মূলত গাছের উপরিভাগে যথেষ্ট উচ্চতায় এদের উড়তে দেখা যায়। মোউরালদের ফুলের মধুর প্রতি আসক্তি আছে। দ্রুত উড়তে উড়তে এরা মাঝে মাঝে পাতার উপর ডানা মেলে বসে থাকতে দেখা যায়। == বৈশিষ্ট্য == === ডিম === স্ত্রী মোউরাল Chloroxylon swietenia গাছের পাতার ঊপর ডিম পাড়ে। === শূককীট === শূককীট নীলচে সবুজ বর্ণের হয়। দ্বিতীয়, দ্বাদশ এবং ত্রয়োদশ দেহখন্ডে এক জোড়া করে মাংসল গুঁটি দেখা যায়। ==== আহার্য উদ্ভিদ ==== এই শূককীট Chloroxylon swietenia গাছের পাতার রসালো অংশ আহার করে। === মূককীট === মূককীট সবুজ রঙের হয়। == চিত্রশালা == == তথ্যসূত্র == == বহিঃসংযোগ == প্রজাপতি প্রাপ্ত প্যাপিলিওনিডি গোত্রের প্রজাপতি
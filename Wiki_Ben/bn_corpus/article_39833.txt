১৯৩৭ সালে সোয়ালো ডাইভে মহিলার অংশগ্রহণ '''ডাইভিং''' হচ্ছে শক্ত কোন অবস্থান কিংবা স্প্রিংবোর্ড থেকে জলে লাফানো বা পতনের উদ্দেশ্যে ব্যবহৃত এক ধরণের ক্রীড়া। মূলতঃ শারীরিকভাবে কসরৎ দেখানোর উদ্দেশ্যে ডাইভিং করা হয়। ক্রীড়াটি আন্তর্জাতিকভাবে স্বীকৃত যা অলিম্পিক গেমসের অংশবিশেষ। এছাড়াও অবসরে বিনোদনমূলক কর্মকাণ্ডে অবকাঠামোবিহীন অবস্থায়ও ডাইভিং করা হয়ে থাকে। অলিম্পিকের ক্রীড়ায় ডাইভিংও অন্যতম দর্শক সমাগমে পূর্ণ থাকে। জিমন্যাস্ট নৃত্যশিল্পীদের চারিত্রিক বৈশিষ্ট্যের সাথে ক্রীড়ায় অংশগ্রহণকারী প্রতিযোগীদের আচরণের বেশ মিল রয়েছে। তন্মধ্যে, শক্তিমত্তা, নমনীয়তা, বিচক্ষণতা বায়ু ব্যবহারে সচেতনতা অন্যতম। == ইতিহাস == সুপ্রাচীনকাল থেকে বিশ্বে অবসরগ্রহণকালীন ডাইভিং ক্রীড়া হিসেবে বেশ জনপ্রিয়তা অর্জন করে। ১৮৮০-এর দশকে প্রথমবারের মতো আধুনিক ডাইভিং প্রতিযোগিতা ইংল্যান্ডে অনুষ্ঠিত হয়েছিল। ক্রীড়ার সঠিক উৎপত্তিকাল অজানা রয়ে গেছে। ১৯০৪ সালে রাল্ফ টমাসের লিখিত 'সুইমিং' পুস্তকে বর্ণিত আছে যে, কমপক্ষে ১৮৬৫ সালে ডুব দেয়ার ইংরেজ প্রতিবেদন উল্লেখিত রয়েছে। ১৮৭৭ সালের ব্রিটিশ রুরাল স্পোর্টসের সংস্করণে জন হেনরি ওয়ালশ উল্লেখ করেছিলেন যে, মি. ইয়ং ১৮৭০ সালে ৫৬ ফুট নীচে ডুব দিয়েছিলেন। এতে আরও উল্লখে করা ছিল যে, ঘটনার ২৫ বছর পূর্বে ড্রেক নামীয় এক সাঁতারু ৫৩ ফুট গভীরে যেতে সক্ষমতা প্রদর্শন করেছিলেন। ১৮৮৩ সালে গ্রেট ব্রিটেন সুইমিং অ্যাসোসিয়েশনের (বর্তমানে ইংলিশ অ্যামেচার সুইমিং অ্যাসোসিয়েশন) উদ্যোগে প্রথমবারের মতো প্লাঞ্জিং প্রবর্তন করে। প্রতিযোগিতাটি ১৯৩৭ সাল পর্যন্ত অনিয়মিতভাবে অনুষ্ঠিত হতো। == শৌখিন ডাইভিং == সুয়েডীয় প্রচলিত ধারায় ফ্যান্সি ডাইভিংকে অটো হ্যাগবর্গ এবং সি এফ মরিৎজি ক্রীড়া হিসেবে জনসমক্ষে তুলে ধরেন। তাঁরা হাইগেট পন্ডের ১০ মিটার ডাইভিং বোর্ড থেকে লাফানোর কৌশল প্রদর্শন করেন। এরফলে ১৯০১ সালে অ্যামেচার ডাইভিং অ্যাসোসিয়েশন প্রতিষ্ঠায় প্রভূতঃ সহায়তা করেন যা বিশ্বের প্রথম ডাইভিং সংগঠন ছিল। পরবর্তীকালে সংস্থাটি অ্যামেচার সুইমিং অ্যাসোসিয়েশনের সাথে একীভূত হয়। ১৯০৩ সালে চ্যাম্পিয়নশিপে ফেন্সি ডাইভিংয়ের আনুষ্ঠানিকভাবে অন্তর্ভূক্তি ঘটে। == তথ্যসূত্র == == বহিঃসংযোগ == FINA USA Diving AAU Diving NCAA USA Masters' Diving. NCAA Woman's Swimming and Diving Northern Virginia Swimming League Diving FINA table of degree of difficulty (PDF) Hobie Billingsly Diving mentality DivingTube The Home Of Diving Videos ডাইভিং অলিম্পিকে ক্রীড়া
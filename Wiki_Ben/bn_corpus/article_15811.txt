একপ্রকার র‌্যাকেট ক্রীড়া। এটি একক বা যুগ্মভাবে খেলা হয়। ব্যাডমিন্টন খেলার জন্য নেট দ্বারা বিভক্ত একটি আয়তাকার কোর্ট প্রয়োজন হয়। খেলোয়াড় র‌্যাকেটের সাহায্যে তার প্রতিদ্বন্দ্বীর কোর্টে শাটলককটি ছুঁড়ে দিয়ে স্কোর সংগ্রহ করেন। শাটলকক একবার মাটি স্পর্শ করলেই একটি র্যালি শেষ হয়। ঊনবিংশ শতাব্দীর মধ্যভাগে ভারতে নিযুক্ত ব্রিটিশ সেনা অফিসারেরা এই খেলা উদ্ভাবন করেন। তারা ইংল্যান্ডের ঐতিহ্যবাহী খেলা ব্যাটলডোর শাটলককে একটি নেট যুক্ত করে এই খেলা চালু করেছিলেন। ব্রিটিশ গ্যারিসন নগরী পুনায় এই খেলা বিশেষ জনপ্রিয় ছিল বলে এই খেলার অপর নাম ''পুনাই''। ঊনবিংশ শতাব্দীর শেষভাগে এই খেলা ইংল্যান্ডে ব্যাপক প্রচার পায়। ১৯৩০ সালে বিশ্ব ব্যাডমিন্টন নিয়ন্ত্রণ সংস্থা ইন্টারন্যাশনাল ব্যাডমিন্টন ফেডারেশন (বর্তমান ব্যাডমিন্টন ওয়ার্ল্ড ফেডারেশন) প্রতিষ্ঠিত হয়। আধুনিক বিশ্বে ইউরোপের বাইরে চীন, ইন্দোনেশিয়া, মালয়েশিয়া দক্ষিণ কোরিয়াতেও ব্যাডমিন্টন বেশ জনপ্রিয়। ১৯৯২ সালে পাঁচটি ইভেন্টসহ ব্যাডমিন্টন অলিম্পিকের অন্তর্ভুক্ত হয়। এই ইভেন্টগুলি হল পুরুষ মহিলাদের সিঙ্গলস, পুরুষ মহিলাদের ডাবলস এবং মিক্সড ডাবলস। == তথ্যসূত্র == == বহিঃসংযোগ == Badminton World Federation Badminton Asia Confederation Badminton Pan Am Badminton Oceania Badminton Europe Badminton Confederation of Africa Laws of Badminton History of Badminton ক্রীড়া অলিম্পিক ক্রীড়া ইতিহাস
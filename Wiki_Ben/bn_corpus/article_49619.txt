'''আলী মোহাম্মদ আল-হুসাইন আলী আল-আদিব''' একজন ইরাকি রাজনীতিবিদ ইসলামিক দাওয়া পার্টির সিনিয়র সদস্য। ২০০৬ সালের এপ্রিল মাসে সম্মিলিত ইরাকি জোট তাকে প্রধানমন্ত্রী পদের জন্য প্রার্থী হিসেবে নির্বাচিত করে। == প্রাথমিক জীবন == ১৯৪৪ সালে আল আদিব ইরাকের কারবালা শহরে জন্মগ্রহণ করেন। == শিক্ষাজীবন == ১৯৫৬ সালে আল হুসাইন প্রাথমিক বিদ্যালয়, কারবালা, ইরাক থেকে প্রাথমিক শিক্ষা শেষে ১৯৬১ সালে কারবালা মাধ্যমিক বিদ্যালয় থেকে মাধ্যমিক পাশ করেন। উচ্চশিক্ষার জন্য আলী মোহাম্মদ আল-হুসাইন আলী আল-আদিব বাগদাদে যান এবং বাগদাদ বিশ্ববিদ্যালয়ে ভর্তি হন। ১৯৬৫ সালে তিনি শিক্ষা মনোবিজ্ঞান বিষয় নিয়ে স্নাতক ডিগ্রী অর্জন করেন। এরপর মনোবিজ্ঞান নিয়ে পিএইচডি করেন। এর অনেক দিন পর ২০০৯ সালে বাগদাদের মুনতাসিরিয়া বিশ্ববিদ্যালয় থেকে মনোবিজ্ঞানে মাস্টার্স ডিগ্রী অর্জন করেন। == কর্মজীবন == পেশাগত জীবনে রাজনীতির পাশাপাশি তিনি মনোবিজ্ঞান বিষয়ে শিক্ষকতা করতেন। ২০০৪ সালে ইরাকি জাতীয় কাউন্সিলের সদস্য, একই বছরে ইরাক জাতীয় এসেম্বলির সদস্য এবং সংবিধান লেখা কমিটির সদস্য হন। তিনি ২০০৫ থেকে ২০০৬ সাল এবং ২০০৬ থেকে ২০১০ সাল পর্যন্ত ইরকের সংসদ সদস্য ছিলেন। == রাজনীতি == যখন সাদ্দাম হোসাইন ইরাকের প্রেসিডেন্ট ছিলেন, আল আদিব ইরানে নির্বাসিত ছিলেন। সেখানে তেহেরান ভিত্তিক দাওয়া পার্টিকে তিনি নেতৃত্ব দেন। তখন তিনি উপনাম হিসেবে '''আল বিলাল''' গ্রহণ করেন। এরপর ২০০৩ সালে আল আদিব ইরাকে ফিরে আসেন। ২০০৪ সালে ইরাকের সংবিধান তৈরীর জন্য একটি কমিটি করা হয়। আদিব উক্ত কমিটিতে নিযুক্ত হন। ২০০৪ সাল পর্যন্ত তিনি ইরাকের সংসদের সদস্যও ছিলেন। == প্রকাশনা == আল আদিব "ডেভলপমেন্ট স্টাডিজ" নামে একটি সাময়িকী সম্পাদনা করতেন। == উৎস == প্রোফাইল == তথ্যসূত্র == জন্ম শিয়া মুসলিম ব্যক্তি প্রাক্তন শিক্ষার্থী
'''মিতা হক''' একজন বাংলাদেশী রবীন্দ্র সঙ্গীত শিল্পী। তিনি বাংলাদেশ বেতারের সর্বোচ্চ গ্রেডের তালিকাভুক্ত শিল্পী। তার একক ভাবে মুক্তি পাওয়া মোট ২৪টি অ্যালবাম আছে। এর মধ্যে ১৪টি ভারত থেকে ১০টি বাংলাদেশ থেকে। তিনি ২০১৬ সালে শিল্পকলা পদক লাভ করেন। == জন্ম == মিতা হক ১৯৬২ সালে জন্মগ্রহণ করেন। == শিক্ষা জীবন == মিতা হক প্রথমে তার চাচা ওয়াহিদুল হক এবং পরে ওস্তাদ মোহাম্মদ হোসেন খান সনজিদা খাতুনের কাছে গান শেখেন। == কর্মজীবন == ১১ বছর বয়সে তিনি বার্লিনে অনুষ্ঠিত আন্তর্জাতিক শিশু উৎসবে অংশগ্রহণ করেন। এরপর ১৯৭৬ সাল থেকে তিনি তবলা বাদক মোহাম্মদ হোসেন খান এর কাছে সঙ্গীত শেখা শুরু করেন। মিতা হক সুরতীর্থ নামে তিনি একটি গানের স্কুল পরিচালনা করেন। তিনি ছায়ানট সঙ্গীত বিদ্যায়তনের রবীন্দ্র সঙ্গীত বিভাগের প্রধান হিসেবেও কাজ করেছেন তিনি রবীন্দ্রসংগীত সম্মেলন পরিষদের সহসভাপতি। == পুরস্কার == মিতা হক ২০১৬ সালে শিল্পকলা পদক লাভ করেন। এরপর কবি রবীন্দ্রনাথ ঠাকুরের ১৫৬তম জন্মবার্ষিকী উপলক্ষে মিতা হককে বাংলা একাডেমির ‘রবীন্দ্র পুরস্কার’ দেওয়া হয়। রবীন্দ্র পুরস্কারের অর্থমূল্য ৫০ হাজার টাকা। একই বছর চ্যানেল আই প্রাঙ্গণে অনুষ্ঠিত ‘রবি-চ্যানেল আই রবীন্দ্রমেলা’য় রবীন্দ্র সঙ্গীতে অসামান্য অবদানের স্বীকৃতি হিসেবে মিতা হককে সম্মাননা দেওয়া হয়। এই সম্মাননা হিসেবে ক্রেস্ট ৫০ হাজার টাকার অর্থমূল্যের চেক দেওয়া হয় তাকে। == ব্যক্তিগত জীবন == মিতা হক অভিনেতা-পরিচালক খালেদ খান কে বিয়ে করেন। ফারহিন খান জয়িতা নামে তার একজন কন্যা সন্তান আছে। == বিতর্ক == একটি বেসরকারী চ্যানেলে দেওয়া মিতা হকের একটি খন্ডিত বক্তব্য তাকে নিয়ে বিতর্কের জন্ম দেয়। সেই খন্ডিত বক্তব্যে তিনি বলেছিলেন, "যারা ঘোমটা দেয়, তারা বাঙালী নয়।" == তথ্যসূত্র == == বহিঃ সংযোগ == (ইংরেজি) প্যারামিটার থাকা উদ্ধৃতিসহ পাতা ভাষার বহিঃসংযোগ থাকা নিবন্ধ জন্ম গায়িকা ব্যক্তি
'''রামলীলা''' (হিন্দি ভাষায়: रामलीला) একপ্রকার লোকনাট্যশৈলী। এই নাট্যধারায় হিন্দু মহাকাব্য ''রামায়ণ''-এ বর্ণিত রাম রাবণের মধ্যে সংঘটিত দশদিনব্যাপী যুদ্ধের পুনরাভিনয় করা হয়। এই নাট্যশৈলীর উদ্ভব ভারতীয় উপমহাদেশে। রামের বিজয়ের স্মরণে আয়োজিত উৎসব বিজয়া দশমী বা দশেরার পূর্বের দশ রাত্রিতে রামলীলার আয়োজন করা হয়ে থাকে। উৎসব শেষ হয় দশেরায়। রাম বিষ্ণুর সপ্তম অবতার এবং ''রামায়ণ'' মহাকাব্যের কেন্দ্রীয় চরিত্র। হিন্দু বিশ্বাস অনুযায়ী ''রামায়ণ'' ভারতের আত্মা ঈশ্বরোপলব্ধির একটি অন্যতম অবলম্বন; এবং রামলীলা হল এই মহাকাব্যেরই মঞ্চাভিনয়। রামলীলার উপজীব্য “মর্যাদা পুরুষোত্তম” রামের জীবন, সময় মূল্যবোধ। রামের কাহিনি ভারতে এতটাই জনপ্রিয় যে ভারতীয় সংস্কৃতির মূল ধারায় ধর্ম-বর্ণ-ভাষা নির্বিশেষে রামলীলার বিচরণ। == শৈলী == সাধারণত রামলীলা আয়োজিত হয়ে থাকে একটি অস্থায়ী মুক্তমঞ্চে। অভিনেতারা মূলত শখের অভিনেতা। তাঁরা উঠে আসেন দর্শক মহল থেকেই। মঞ্চের পাশে থাকেন কথক (কখনও পুরোহিত) যিনি দৃশ্য পরিবর্তন বা নাটকীয় উত্তেজনার সময় ''রামায়ন''-এর কোনো প্রাসঙ্গিক অংশ পাঠ করতে থাকেন। এই আবৃত্তি মূলত তুলসীদাস কর্তৃক অবধি ভাষায় রচিত ''রামচরিতমানস'' অবলম্বনে করা হয়ে থাকে। সংলাপ হয় তাৎক্ষণিক; অনেক সময় দর্শক প্রতিক্রিয়ার সঙ্গে সামঞ্জস্য বজায় রেখে সংলাপ বলা হয়। ঢোল অন্যান্য বাদ্যকাররা সেই সঙ্গে বাজাতে থাকেন। উৎসবের উন্মুক্ত পরিবেশে নাটকের আয়োজন হয়। দর্শকেরা অনেক সময়েই তাই নাটক চলাকালীন সিটি বাজায় অথবা কোনো দৃশ্য সম্পর্কে মন্তব্য ছুঁড়ে দেয়। গ্রামাঞ্চলে কয়েক শতাব্দীর আচারবিধানে গড়ে ওঠে কিছু ঐতিহ্যবাহী রামলীলা অনুষ্ঠানস্থল। শত শত লোক দূর-দূরান্ত থেকে সেখানে অনুষ্ঠানে অংশ নিতে আসেন। দর্শকদের সুবিধার্থে সেই স্থানের চারপাশে বাজার বসে যায়। কোনো কোনো অঞ্চলে নাটকের বিক্ষিপ্ত বিরতির সময় স্থানীয় স্তরে প্রতিভা অন্বেষণ প্রতিযোগিতারও আয়োজন করা হয়। এই নাটকের মূল চরিত্র ধর্মীয় হলেও, এই সামাজিক দিকটি অনেক অহিন্দুকেই এই উৎসবের কাছে টেনে আনে। নাট্যায়োজনের ব্যয় এলাকা থেকে চাঁদা তুলে বা স্ব-সংগঠিত রামলীলা কমিটির মাধ্যমে নির্বাহ করা হয়। == ভৌগোলিক বিস্তার == পৃথিবীর যেসব দেশে উত্তর ভারত, মধ্য ভারত, নেপাল পাকিস্তানের হিন্দু সম্প্রদায় বাস করেন, সেখানেই রামলীলা অনুষ্ঠিত হতে দেখা যায়। ভারতীয় উপমহাদেশের বাইরে ফিজি, মরিশাস, দক্ষিণ আফ্রিকা, কানাডা, গায়ানা, সুরিনাম, ত্রিনিদাদ টোবাগো, গ্রেট ব্রিটেন, মার্কিন যুক্তরাষ্ট্র অস্ট্রেলিয়ায় রামলীলা অনুষ্ঠিত হতে দেখা যায়। এশিয়ার কোনো কোনো দেশে রামলীলার মতোই অন্যান্য নাট্যশৈলী গড়ে উঠতে দেখা গেছে। উদাহরণস্বরূপ, লাওস থাইল্যান্ডের ফ্রা লাক ফ্রা লাম (লাওসীয় ভাষায় লাক লাম লক্ষ্মণ রামের নাম) নাট্যশৈলীটির নাম করা যেতে পারে। == তথ্যসূত্র == "Actors, Pilgrims, Kings And Gods: The Ramlila of Ramnagar," Anuradha Kapur, Seagull, 2006. "Peasants in the Pacific: Study of Fiji Indian Rural Society," Adrian C. Mayer, Routledge Kegan Paul, London, 1973. "The Cambridge Guide to Asian Theatre," James R. Brandon, Cambridge University Press, 1997. == বহিঃসংযোগ == Webpage on Ramlila, "Ramlila: in God's life," "Ramlila in Uttar Pradesh," "Ramlila in Delhi (Ashok Vihar Ramlila)," "Ramlila in Greater Noida ," সংস্কৃতি
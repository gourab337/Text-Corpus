'''আলী আহসান মুহাম্মদ মুজাহিদ''' ছিলেন বাংলাদেশী রাজনীতিবিদ সাবেক মিলিশিয়া কমান্ডার যিনি মৃত্যুর পূর্ব পর্যন্ত বাংলাদেশ জামায়াতে ইসলামীর সাধারণ সচিব ছিলেন; ১৯৭১ সালের বাংলাদেশের মুক্তিযুদ্ধের সময় মানবতাবিরোধী অপরাধের জন্য দোষী সাব্যস্ত সর্বোচ্চ আদালত কর্তৃক যুদ্ধাপরাধী। মুক্তিযুদ্ধের সময় তিনি আধা-সামরিক বাহিনী আল বদরের ছিলেন যারা যুদ্ধ চলাকালে গণহত্যা, লুটপাট, ধর্ষণে পাকিস্তানী সেনাবাহিনীকে সহাযোগিতা দান করেছিল। এই বাহিনীটিই ১৯৭১ সালের ১৪ ডিসেম্বর বাংলাদেশী বুদ্ধিজীবি হত্যাকাণ্ডের দায়ে অভিযুক্ত। তিনি একাধারে গণহত্যা, লুটপাট, ধর্ষণে পাকিস্তানী সেনাবাহিনীকে সহাযোগিতা দান এবং ১৯৭১ সালের ১৪ ডিসেম্বর বাংলাদেশী বুদ্ধিজীবি হত্যাকাণ্ডে নেতৃত্বদানের দায়ে অভিযুক্ত। ২০১৩ সালের ১৭ই জুলাই, আন্তর্জাতিক অপরাধ ট্রাইবুনাল-২, মুজাহিদের বিরুদ্ধে গণহত্যা, বুদ্ধিজীবি হত্যার পরিকল্পনা, নির্যাতন ইত্যাদিসহ মোট উত্থাপিত ৭টি অভিযোগের মধ্যে ৫টিতে তাকে দোষী সাবস্থ্য করেন এবং দুটি অভিযোগে তাকে মৃত্যুদন্ড আদেশ দেয়া হয়। ২১শে নভেম্বর আলী আহসান মুহাম্মদ মুজাহিদ অপর দন্ডপ্রাপ্ত যুদ্ধাপরাধী সালাউদ্দিন কাদের চৌধুরী কারাকর্তৃপক্ষের মাধ্যমে রাষ্ট্রপতি আব্দুল হামিদের নিকট প্রাণভিক্ষার জন্য আবেদন করেন কিন্তু রাষ্ট্রপতি দুজনের আবেদনই নাকচ করে দেন। ২২শে নভেম্বর ২০১৫ সালে ঢাকা কেন্দ্রীয় কারাগারে রাত ১২টা ৪৫ মিনিটে দুজনকে একই সাথে ফাঁসিতে ঝুলিয়ে মৃত্যুদন্ড কার্যকর করা হয়। তিনি ২০০১-২০০৭ সময়কালে চারদলীয় জোট সরকারের সমাজকল্যাণ মন্ত্রী ছিলেন। ==প্রারম্ভিক জীবন== মুজাহিদ ১৯৪৮ সালে ফরিদপুর জেলায় জন্মগ্রহণ করেন। ১৯৭১ সালে মুক্তিযুদ্ধের সময় তার পিতা মওলানা মোহাম্মদ আলী শান্তি কমিটির সদস্য ছিলেন। শান্তি কমিটিও মানবতাবিরোধী অপরাধে অভিযুক্ত। স্বাধীনতার পর স্থানীয় আওয়ামী লীগ নেতাদের অণুরোধে তিনি শেখ মুজিবর রহমান কর্তৃক বিচারের হাত থেকে রক্ষা পান। ফরিদপুর শহর থেকে প্রাথমিক শিক্ষাজীবন শেষ করে ১৯৭০ সালে তিনি উচ্চ শিক্ষার জন্য ঢাকা বিশ্ববিদ্যালয়ে ভর্তি হন। ==রাজনৈতিক জীবন== ১৯৬৮ সালে মুজাহিদ ইসলামী ছাত্র সংঘের ফরিদপুর জেলার সভাপতি নির্বাচিত হন। ১৯৭০ সালে ঢাকা বিশ্ববিদ্যালয়ে ভর্তির পর তিনি ঢাকা জেলার ছাত্র সংঘের সভাপতি হিসেবে নির্বাচিত হন। ১৯৭০-এর দিকে মুজাহিদ পূর্ব পাকিস্তান ইসলামী ছাত্রসংঘের সেক্রেটারি নিযুক্ত হন; যা ছিল নিখিল পাকিস্তান ছাত্র সংঘের প্রাদেশিক শাখা এবং ১৯৭১ সালের অক্টোবরে পূর্ব পাকিস্তান ইসলামী ছাত্র সংঘের সভাপতি নির্বাচিত হন। বাংলাদেশের স্বাধীনতা যুদ্ধের পরবর্তী সময়ে তিনি বাংলাদেশ জামায়াতে ইসলামীর মনোনয়নে ১৯৮৬, ১৯৯১, ১৯৯৬, ২০০১ ২০০৮-এর নির্বাচনে সংসদ সদস্য হিসেবে নির্বাচন করেন এবং শুধুমাত্র ২০০১ সালের নির্বাচন বাদে বাকীগুলোতে পরাজিত হন। ২০০১ সালে সংসদ সদস্য নির্বাচিত হওয়ার পর চারদলীয় জোট সরকারের সমাজকল্যাণ মন্ত্রীর দায়িত্ব পালন করে ২০০৭ সাল পর্যন্ত। == ১৯৭১-এর সময়ে ভূমিকা == ১৯৭১ সালে মুজাহিদ ছিলেন পূর্ব পাকিস্তান ইসলামী ছাত্র সংঘের সভাপতি নির্বাচিত হওয়ার পর ১৭ই অক্টোবর রংপুরে ইসলামী ছাত্র সংঘের একটি সভার আয়োজন করেন এবং সেখানে উপস্থিতদের আল-বদরে যোগদানে উদ্বুদ্ধ করেন। তিনি ছিলেন আল বদর বাহিনীর সেকেন্ড ইন কমান্ড। রাজাকার এবং আল বদর বাহিনীর প্রধান কাজ ছিলো স্বাধীনতাকামী ব্যক্তিদের খুঁজে বের করে তাদের পাকিস্তানী সেনাবাহিনীর হাতে তুলে দেয়া অথবা নির্যাতনের পর হত্যা করা। আন্তর্জাতিক অপরাধ ট্রাইব্যুনালের বিচারক অভিযোগে উল্লেখ করেন, মুজাহিদ ১৯৭১ সালের অক্টোবরে মতিউর রহমান নিজামীর কাছে থেকে সুপ্রীম কমান্ডার হিসেবে আল-বদরের নেতৃত্ব গ্রহণ করেন। এছাড়াও তার নেতৃত্বে একটি দল ১৯৭১ সালের মে মাসে ৩০০-৩৫০টি হিন্দু বাড়িতে লুটতরাজ করে এবং ৫০-৬০ জন হিন্দুকে হত্যা করে। তিনি ঘোষণা করেন, হিন্দুস্থানকে তিনি স্বাধীন দেশ হিসেবে মানেন না এবং পৃথিবীর ম্যাপ থেকে হিন্দুস্থানকে মুছে ফেলা না পর্যন্ত আল-বদর ক্ষ্যান্ত হবে না। এছাড়াও তিনি, কোন হিন্দু লেখকের লেখা বা তাদের পক্ষে লেখা কোন বই বিক্রি, প্রকাশ সংগ্রহ করাও নিষিদ্ধ ঘোষণা করেন। ১৫ অক্টোবর, ১৯৭১-এ দৈনিক সংগ্রাম-এ প্রকাশিত মুজাহিদের বক্তব্য: "রাজাকার, আল বদর এবং অন্যান্য স্বেচ্ছাসেবী সংগঠনগুলোর তরুণেরা জাতিকে ভারতের যৌথবাহিনী এবং গুপ্তচরদের হাত থেকে রক্ষা করতে কাজ করছে। কিন্তু, সম্প্রতি দেখা গেছে যে কিছুসংখ্যক রাজনৈতিক নেতৃবৃন্দ যেমন জুলফিকার আলী ভুট্টো, কাওসার নিয়াজী, মুফতি আহমেদ এবং আসগর খান এই দেশপ্রেমিকদের নামে অসম্মানসূচক মন্তব্য করছেন।" == যুদ্ধাপরাধের বিচার == == মৃত্যু == ঢাকা কেন্দ্রীয় কারাগারে ফাঁসিতে ঝুলিয়ে মৃত্যুদন্ড কার্যকর করা হয়। == আরো দেখুন == রাজাকার (বাংলাদেশ) চরভদ্রাসন হত্যাকান্ড == তথ্যসূত্র == জন্ম মৃত্যু অপরাধ ট্রাইব্যুনাল রাজনীতিবিদ অভিযোগে দণ্ডপ্রাপ্ত রাজনীতিবিদ ঝুলিয়ে মৃত্যু মুসলমান রাজনীতিবিদ বাংলাদেশী জামায়াতে ইসলামীর রাজনীতিবিদ জিয়ার দ্বিতীয় মন্ত্রীসভার সদস্য জেলার রাজনীতিবিদ
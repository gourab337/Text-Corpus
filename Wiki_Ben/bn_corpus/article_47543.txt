'''বাংলাদেশ চা বোর্ড ()''' বা '''btb''', একটি স্বায়ত্তশাসিত প্রতিষ্ঠান যেটি চা উৎপাদন, নিয়ন্ত্রণ এবং চা উৎপাদনে উৎসাহমুখী নীতি প্রণয়নের দায়িত্ব পালন করে। এটি নাসিরাবাদ, চট্টগ্রাম, বাংলাদেশে অবস্থিত। মেজর জেনারেল মো. সোহায়েল খান প্রতিষ্ঠানটির বর্তমান চেয়ারম্যান, তিনি ১৯ সেপ্টেম্বর ২০১৯ তারিখে চেয়ারম্যান পদে নিয়োগপ্রাপ্ত হন। ==ইতিহাস== ১৯৭৭ সালে চা অধ্যাদেশের মাধ্যমে এই বোর্ডটি প্রতিষ্ঠিত হয়। বাংলাদেশের প্রথম রাষ্ট্রপতি, শেখ মুজিবুর রহমান, এই বোর্ডের একজন প্রাক্তন চেয়ারম্যান ছিলেন। ==প্রদর্শনী== বাগানের সবুজ চা পাতা শ্রমিকদের হাত ঘুরে কারখানায় প্রক্রিয়াকরণের মাধ্যমে কিভাবে ভোক্তার কাছে আসে তা তুলে ধরতে, দেশে প্রথমবারের মতো ঢাকায় অনুষ্ঠিত হয় চায়ের প্রদর্শনী ‘বাংলাদেশ টি এক্সপো’-২০১৭। বাংলাদেশ চা বোর্ড এই প্রদর্শনীর আয়োজন করে। বাংলাদেশের চা শিল্পকে পরিচিত করতে একটি মাধ্যম গড়ে তোলা এবং দেশে-বিদেশে চা প্রেমীদের কাছে শিল্পকে তুলে ধরাই প্রদর্শনীর মূল উদ্দেশ্য। প্রদর্শনীতে ৩০টি প্যাভিলিয়ন এবং ১৬টি স্টল অংশগ্রহণ করে। রাজধানীর ইন্টারন্যাশনাল কনভেনশন সিটি বসুন্ধরার পুষ্পগুচ্ছ হলে ২০১৭ সালের ১২ জানুয়ারি থেকে ১৪ জানুয়ারি পর্যন্ত এই প্রদর্শনী চলে। বাংলাদেশ চা বোর্ডের এই আয়োজনে সহযোগী হিসেবে ছিল- সিটি গ্রুপ, ডানকান ব্রাদার্স বাংলাদেশ লিমিটেড, ফিনলে টি, এইচআরসি, ইস্পাহানী এবং সিলোন টি। ==আরো দেখুন== বাংলাদেশ চা গবেষণা প্রতিষ্ঠান চা জাদুঘর (শ্রীমঙ্গল) ==তথ্যসূত্র== ভিত্তিক সংগঠন জেলা বাংলাদেশে প্রতিষ্ঠিত ভিত্তিক সংগঠন চা শিল্প
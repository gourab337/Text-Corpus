'''ফোর্ড ম্যাডক্স ফোর্ড''' (জন্ম: '''ফোর্ড হেরমান হেফার'''; ১৭ ডিসেম্বর ১৮৭৩ ২৬ জুন ১৯৩৯) ছিলেন একজন ইংরেজ ঔপন্যাসিক, কবি, সমালোচক সম্পাদক। তার সম্পাদিত ''দি ইংলিশ রিভিউ'' ''দ্য রিভিউ'' বিংশ শতাব্দীর ইংরেজি সাহিত্যের উন্নয়নে গুরুত্বপূর্ণ ভূমিকা পালন করে। ফোর্ড তার রচিত উপন্যাস ''দ্য গুড সোলজার'' (১৯১৫), ''প্যারেড্‌স এন্ড'' ত্রয়ী (১৯২৪-২৮) এবং ''দ্য ফিফথ কুইন'' ত্রয়ী (১৯০৬-০৮)-এর জন্য স্মরণীয়। ''দ্য গুড সোলজার'' উপন্যাসটি প্রায়ই বিংশ শতাব্দীর সেরা সাহিত্যকর্ম তালিকায় অন্তর্ভুক্ত হয়ে থাকে, তন্মধ্যে কয়েকটি উল্লেখযোগ্য তালিকা হল মডার্ন লাইব্রেরির ১০০ সেরা উপন্যাস, ''দি অবজারভার''-এর "সর্বকালের সেরা ১০০ উপন্যাস", ''দ্য গার্ডিয়ান''-এর "অবশ্যই পাঠযোগ্য ১০০০ উপন্যাস"। ==প্রারম্ভিক জীবন== ফোর্ড ১৮৭৩ সালের ১৭ই ডিসেম্বর লন্ডনের উইম্বলডনে জন্মগ্রহণ করেন। তার পিতা ফ্রান্সিস হেফার এবং মাতা ক্যাথরিন ম্যাডক্স ব্রাউন। তিনি তার পিতামাতার তিন সন্তানের মধ্যে সর্বজ্যেষ্ঠ। তার অপর এক ভাই হলেন অলিভার ম্যাডক্স হেফার। তার পিতা ''দ্য টাইমস''-এর সঙ্গীত বিষয়ের সমালোচক ছিলেন। তার পিতা জার্মান বংশোদ্ভূত এবং মাতা ইংরেজ বংশোদ্ভূত। ১৮৮৯ সালে তার পিতার মৃত্যুর পর ফোর্ড অলিভার লন্ডনে তার পিতামহের নিকট চলে যান। ফোর্ড লন্ডনের ইউনিভার্সিটি কলেজ স্কুলে পড়াশোনা করে, কিন্তু বিশ্ববিদ্যালয়ে পড়েননি। ==সাহিত্য জীবন== ফোর্ডের অন্যতম বিখ্যাত কাজ হল ''দ্য গুড সোলজার'' (১৯১৫) উপন্যাস। প্রথম বিশ্বযুদ্ধের প্রাক্কালের পটভূমিতে রচিত উপন্যাসটি একজন ব্রিটিশ একজন মার্কিন দম্পতির বিষাদময় প্রবাস জীবন নিয়ে আবর্তিত। স্টেলা ফোর্ডের কাছে এক উৎসর্গীকৃত পত্র ফোর্ড লিখেন যে তার এক বন্ধু এই উপন্যাসকে "ইংরেজি ভাষায় লিখিত সুন্দরতম ফরাসি উপন্যাস" বলে উল্লেখ করেছেন। ফোর্ড মনে করেন এই ঔপন্যাসিকের কাজ ছিল তার নিজের সময়ের ইতিহাসকে তুলে ধরা। ==তথ্যসূত্র== ==বহিঃসংযোগ== Ford Madox Ford Society Literary Encyclopedia entry on Ford জন্ম মৃত্যু বিষয়শ্রেণী:২০শ শতাব্দীর ইংরেজ ঔপন্যাসিক বিষয়শ্রেণী:২০শ শতাব্দীর ব্রিটিশ লেখক
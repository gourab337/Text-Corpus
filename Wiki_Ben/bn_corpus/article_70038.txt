'''ফারুখাবাদ জেলা''' হল উত্তর ভারতের উত্তর প্রদেশের একটি জেলা। ফতেহগড় শহর জেলার সদরদপ্তর। ফারুখাবাদ জেলা কানপুর বিভাগের অন্তর্গত। ফারুকাবাদ ২৬°৪৬ উত্তর অক্ষাংশ থেকে ২৭°৪৩' উত্তর অক্ষাংশ পর্যন্ত এবং ৯৭°৭' পূর্ব দ্রাঘিমাংশ থেকে ৮০°২' পূর্ব দ্রাঘিমাংশ পর্যন্ত বিস্তৃত। জেলাটি উত্তরে বাদাউন এবং শাজাহানপুর, পূর্বে হারদই জেলা, দক্ষিণে কনৌজ জেলা এবং পশ্চিমে এটাহ এবং মৈনপুরী জেলা দ্বারা বেষ্টিত। গঙ্গা নদী এবং রামগঙ্গা নদী পূর্বে এবং কালী নদী দক্ষিণ দিক দিয়ে প্রবাহিত হয়েছে। জেলাটি পূর্বে বর্তমান কন্নৌজ জেলা অন্তর্ভুক্ত ছিল। ১৯৯৭ সালের ১৮ সেপ্টেম্বর কন্নৌজ জেলাকে দুটি পৃথক জেলায় বিভক্ত করা হয়ে। ফারুখাবাদ জেলা তিনটি তহসিল নিয়ে গঠিত: ফারুখাবাদ, কাইমগঞ্জ এবং অমৃতপুর। জেলার সাতটি ব্লক রয়েছে: কাইমগঞ্জ, নবাবগঞ্জ, শামসাবাদ, রাজপুর, বারহপুর, মহম্মদাবাদ কমলগঞ্জ। == ভূগোল == ভৌগলিকভাবে ফারুকাবাদ ২৬°৪৬' উত্তর অক্ষাংশ থেকে ২৭°৪৩' উত্তর অক্ষাংশ পর্যন্ত এবং ৯৭°৭' পূর্ব দ্রাঘিমাংশ থেকে ৮০°২' পূর্ব দ্রাঘিমাংশ পর্যন্ত বিস্তৃত। এটি কানপুর বিভাগের অন্তর্গত একটি জেলা। এর উত্তরে বাদাউন শাহজাহানপুর, পূর্বে হারদোই, দক্ষিণে কন্নৌজ এবং পশ্চিমে এটাহ মৈনপুরী জেলা দ্বারা বেষ্টিত। জেলাটি একটি সমতলভূমি, কেবল কয়েকটি মৃদু টিলা এবং কখনও কখনও আকস্মিকভাবে ঢালু দ্বারা পরিবর্তিত হয়, যা নদীর উপত্যকায় নেমে এসেছে। সমুদ্র পৃষ্ঠ থেকে গড় উচ্চতা ১৬৭ মিটার। == জলবায়ু == ফারুখাবাদ জেলায় আর্দ্র উষ্ণমন্ডলীয় জলবায়ু বিরাজমান, যার ফলে মধ্য নভেম্বর থেকে ফেব্রুয়ারি হল শীতকাল সময় আবহাওয়া ঠাণ্ডা থাকে এবং মার্চ থেকে জুন পর্যন্ত গ্রীষ্মকাল সময় আবহাওয়া শুষ্ক গরম থাকে। গড় বার্ষিক বৃষ্টিপাত ৮৯৬.২ মিলিমিটার (৩৫.২৮ ইঞ্চি)। == জনসংখ্যা == ২০১১ সালের ভারতীয় জনগণনা অনুসারে ফারুকাবাদ জেলার জনসংখ্যা ১,৮৮৭,৫৭৭, যা লেসোথোর জনসংখ্যার সমান বা মার্কিন যুক্তরাষ্ট্রের পশ্চিম ভার্জিনিয়া রাজ্যের সমান। এটি ভারতে ৬৪০টি জেলার মধ্যে ২৫০ তম জনবহুল জেলায় স্থান দিয়েছে। জেলায় জনসংখ্যার ঘনত্ব প্রতি বর্গ কিলোমিটারে ৮৬৫ জন বা প্রতি বর্গ মাইলে ২২৪০ জন। ২০০১ থেকে ২০১১ এর দশকে জনসংখ্যার বৃদ্ধির হার ছিল ২০.২%। ফররুখাবাদ জেলার লিঙ্গ অনুপাত প্রতি ১০০০ পুরুষের জন্য ৮৮০ জন মহিলা রয়েছে এবং সাক্ষরতার হার ৬৯.০৪%। ভারতের ২০১১ সালের জনগণার সময়ে জেলার জনসংখ্যার ৯৯.০৮% হিন্দি এবং ৪.৬৮% উর্দুকে তাদের প্রথম ভাষা বলে উল্লেখ করেছিল। == তথ্যসূত্র == জেলা জেলা
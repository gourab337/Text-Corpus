'''ইউনাইটেড ইসলামিয়া সরকারি উচ্চ বিদ্যালয়''' () বাংলাদেশের মাদারিপুর জেলার ঐতিহ্যবাহী একটি শিক্ষা প্রতিষ্ঠান। এটি মাধ্যমিক উচ্চ মাধ্যমিক শিক্ষা বোর্ড, ঢাকা এর অধীনে পরিচালিত। ==অবস্থান== মাদারীপুর শহরের উত্তর কেন্দ্রস্থলে পুরান বাজার সংলগ্ন বাদামতলা সড়কের পাশে ইউনাইটেড ইসলামিয়া সরকারি উচ্চ বিদ্যালয়ের অবস্থান। ==ইতিহাস== উনিবিংশ শতাব্দীর শেষ দিকে (১৮৮৫ খ্রিষ্টাব্দ) মাদারীপুর হাই স্কুল নামে একটি স্কুল স্থাপিত হয় আড়িয়াল খাঁ নদীর উত্তর তীরে। তখন মাদারীপুর শহরটি ওখানেই ছিল। নদী ভাঙ্গনের ফলে শহরটি বিলীন হয়ে যাওয়ায় বর্তমানে কলেজ রোডের পশ্চিম পাড়ে যে স্থানে পাবলিক হেলথ এর গুদাম অবস্থিত সেখানে স্কুলটি স্থানান্তরিত হয়। সেখানকার উত্তর পাশে বিশাল পুকুরের পূর্ব দক্ষিণ পাড়ের সমস্ত জায়গা গোসাইদের নিকট থেকে লিজ নেওয়া হয়েছিল। পুকুরের উত্তর তীরে বিশাল এলাকা নিয়ে গোসাইদের পাকা ভবনসহ মস্তবড় বাড়ী ছিল। বর্তমান বাসিন্দাদের নিকট সব বিক্রি করে তারা ভারতে চলে যায়। প্রাচীন পাকা ভবনটি কিছুদিন আগেও কালের সাক্ষী হয়ে দাঁড়িয়ে ছিল। বিংশ শতাব্দীর প্রথম দিকে (১৯১৩ খ্রিষ্টাব্দ) বর্তমান নাজিমউদ্দিন কলেজ যে স্থানে রয়েছে সেখানে ইসলামিয়া হাই স্কুল নামে আর একটি হাই স্কুল স্থাপিত হয়। ১৯৪৮ সনে ইসলামিয়া হাই স্কুল তার নিজস্ব জায়গা কলেজকে ছেড়ে দিয়ে মাদারীপুর হাই স্কুলের সাথে মিশে যায়। কারনে দুটি স্কুলের মিলিত নাম হয় ইউনাইটেড ইসলামিয়া মাদারীপুর হাই স্কুল। পরবর্তীতে ১৯৬৮ সনে স্কুলটি জাতীয়করণ করা হয় এবং নামকরন করা হয় দি ইউনাইটেড ইসলামিয়া সরকারি উচ্চ বিদ্যালয়। ==শিক্ষা কার্যক্রম== বর্তমানে বিদ্যালয়টির অধীনে তৃতীয় শ্রেণী থেকে দশম শ্রেণী পর্যন্ত পড়ানো হয়। মূলত মূল ব্যবস্থাপনায় ষষ্ঠ শ্রেণী থেকে দশম শ্রেণী পর্যন্ত পরিচালিত হয় বলে বিদ্যালয়টি মাধ্যমিক হিসেবে শ্রেণীবদ্ধ। বিদ্যালয়টি ''প্রভাতি'' এবং ''দিবা'' -এই দুই শাখায় পরিচালিত হয়। ==কৃতি শিক্ষার্থী== বিদ্যালয়ের ছাত্র ছিলেন বঙ্গবন্ধু শেখ মুজিবুর রহমান, বৃটিশ বিরোধী আন্দোলনের অন্যতম নেতা পূর্ণচন্দ্র দাস, চিত্তপ্রিয় রায়চৌধুরী, নীরেন্দ্রনাথ দাশগুপ্ত, মনোরঞ্জন সেনগুপ্ত, কিংবদন্তী হুমায়ুন ফরীদি সহ অসংখ্য কৃতি ব্যক্তিত্ব। ==তথ্যসূত্র== জেলার বিদ্যালয়
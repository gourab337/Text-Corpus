'''দেয়াল''' (ইংরেজি: Deyal) বাংলাদেশি লেখক হুমায়ুন আহমেদের মুক্তিযুদ্ধ পরবর্তী বাংলাদেশের রাজনৈতিক সামাজিক প্রেক্ষাপট ভিত্তিক উপন্যাস। এটি তার রচিত সর্বশেষ উপন্যাস যা তার মৃত্যুর বছর পর গ্রন্থাকারে প্রকাশিত হয়। গ্রন্থাকারে প্রকাশিত হবার পূর্বেই এই উপন্যাস নিয়ে বিতর্ক দেখা দেয় এবং তা আদালত পর্যন্তও গড়ায়। হাইকোর্টের পরামর্শানুযায়ী লেখক উপন্যাসটির প্রথম প্রকাশিত রূপের পরিবর্তন সাধন করেন। এই উপন্যাসে মুক্তিযুদ্ধ পরবর্তী তৎকালীন বাংলাদেশের প্রধানতম রাজনৈতিক চরিত্র এবং ঘটনাবলি লেখক নিজ ভাষা কল্পনাপ্রসূত ঢঙে চিত্রায়িত করেছেন। ২০১১ সালের মাঝামাঝিতে ''দেয়াল'' রচনা শুরু করেছিলেন হুমায়ুন আহমেদ। সেসময় উপন্যাসের পাঁচটি পর্ব ধারাবাহিকভাবে ''অন্যদিন'' পত্রিকায় প্রকাশিত হয়। এরপর বেশ কিছুদিন বিরতির পর যুক্তরাষ্ট্রে তার ক্যানসার চিকিৎসা চলাকালে নতুন করে এটি রচনায় মনোনিবেশ করেন তিঁনি, যদিও শেষ পর্যন্ত উপন্যাসটির চূড়ান্ত রূপ দেয়ার সুযোগ পান নি। == সারাংশ == উপন্যাসটি বাংলাদেশের মুক্তিযুদ্ধ পরবর্তী সময়ের পটভুমিতে রচিত। এখানে লেখক বিভিন্ন চরিত্রের মাধ্যমে সমসাময়িকভাবে নিজেকেও উপস্থাপন করেছেন। এই উপন্যাসের কয়েকটি চরিত্র হল: আবন্তি, শেখ মুজিবুর রহমান,খালেদ মোশাররফ, সৈয়দ নজরুল ইসলাম, জিয়াউর রহমান, চা বিক্রেতা কাদের বাঙ্গালী,কর্নেল তাহের প্রমুখ। ==তথ্যসূত্র== == বহিঃসংযোগ == গুডরিডসে দেয়াল ''দেয়াল''-এর দুটি অধ্যায় বই আহমেদের উপন্যাস
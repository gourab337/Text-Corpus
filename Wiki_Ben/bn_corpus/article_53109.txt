'''ইউয়ান গর্ডন মাকগ্রেগার''' ওবিই (স্কটিশ: Ewan Gordon McGregor; জন্ম: ৩১শে মার্চ, ১৯৭১) হলেন একজন স্কটিশ অভিনেতা। তিনি স্বাধীন নাট্যধর্মী চলচ্চিত্র, বিজ্ঞান কল্পকাহিনীমূলক মহাকাব্যিক চলচ্চিত্র সঙ্গীতধর্মী চলচ্চিত্রে অভিনয় করে বিশ্বব্যাপী পরিচিতি লাভ করেন। মাকগ্রেগারের প্রথম পেশাদারী কাজ ছিল ১৯৯৩ সালে ব্রিটিশ চ্যানেল ফোরের ধারাবাহিক ''লিপস্টিক অন ইওর কলার''। তার অন্যান্য উল্লেখযোগ্য চরিত্র ভূমিকা হল নাট্যধর্মী ''ট্রেনস্পটিং'' (১৯৯৬) ''টি২ ট্রেনস্পটিং'' (২০১৭) ছবিতে হেরোইন আসক্ত মার্ক রেনটন, ''স্টার ওয়ার্স'' ত্রয়ীতে (১৯৯৯-২০০৫) জেডি ওবি-ওয়ান কেনবি, সঙ্গীতধর্মী ''মুলাঁ রুজ!'' (২০০১) কবি ক্রিশ্চিয়ান, ''বিগ ফিশ'' (২০০৩) এডওয়ার্ড ব্লুম, ''রোবটস'' (২০০৫) রোডনি কপারবটম, ''অ্যাঞ্জেলস অ্যান্ড ডিমনস'' (২০০৯) কামেরলেঙ্গো ফাদার প্যাট্রিক ম্যাককেনা, ''দ্য ঘোস্ট রাইটার'' (২০১০) "ভূত", প্রণয়ধর্মী হাস্যরসাত্মক নাট্য ''স্যালমন ফিশিং ইন দ্য ইয়েমেন'' (২০১১) ডক্টর আলফ্রেড জোন্স, প্রণয়ধর্মী কাল্পনিক ''বিউটি অ্যান্ড দ্য বিস্ট (২০১৭) লুমিয়ের। মাকগ্রেগর ২০১৭ সালে এফএক্স চ্যানেল প্রচারিত ধারাবাহিক ফার্গোর তৃতীয় মৌসুমে অভিনয়ের জন্য শ্রেষ্ঠ মিনি ধারাবাহিক বা টেলিভিশন চলচ্চিত্র অভিনেতা বিভাগে গোল্ডেন গ্লোব পুরস্কার লাভ করেন। এছাড়া তিনি ''মুলাঁ রুজ'' ''স্যালমন ফিশিং ইন দ্য ইয়েমেন'' ছবিতে তার ভূমিকার জন্য শ্রেষ্ঠ সঙ্গীতধর্মী বা হাস্যরসাত্মক চলচ্চিত্র অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। ১৯৯৭ সালে তিনি ''এম্পায়ার'' ম্যাগাজিনের করা "সর্বকালের সেরা ১০০ চলচ্চিত্র তারকা" তালিকায় ৩৬তম স্থান অধিকার করেন। ২০০৪ সালে বিবিসির ভোটের ফলাফলে দেখা যায় তিনি ব্রিটিশ সংস্কৃতির ৪র্থ প্রভাবশালী ব্যক্তি। তিনি দাতব্য কাজের সাথে জড়িত এবং ২০০৪ সাল থেকে ইউনিসেফ যুক্তরাজ্যের দূত হিসেবে নিযুক্ত রয়েছেন। ২০১৬ সালে তিনি বাফটা ব্রিটানিয়া পুরস্কার লাভ করেন। ==প্রারম্ভিক জীবন== মাকগ্রেগার ১৯৭১ সালের ৩১শে মার্চ স্কটল্যান্ডের পার্থে জন্মগ্রহণ করেন। তার শৈশব কাটে ক্রিয়েফে। তার পিতা জেমস চার্লস স্টুয়ার্ট "জিম" মাকগ্রেগার ছিলেন ক্রিয়েফের মরিসন্‌স একাডেমির শিক্ষক। তার মাতা ক্যারল ডায়ান (প্রদত্ত নাম: লসন) ছিলেন ক্রিয়েফ হাই স্কুলের শিক্ষক ডান্ডির কিংসপার্ক স্কুলের উপ-প্রধান শিক্ষক। তার বড় ভাই কলিন (জন্ম ১৯৬৯) রয়্যাল এয়ার ফোর্সের টর্নেডো জিআরফোর পাইলট। তার মামা অভিনেতা ডেনিস লসন এবং তার মামী শিলা গিশ একজন অভিনেত্রী। কে কারাম লু গিশ তার মামাতো বোন। মাকগ্রেগার ক্রিয়েফের মরিসন্‌স একাডেমিতে পড়াশুনা করেন। ১৬ বছর বয়সে স্কুল ত্যাগ করার পর তিনি পার্থ থিয়েটারে মঞ্চ সহকারীর কাজ করতেন এবং কার্ককাল্ডি কলেজ অব টেকনোলজিতে নাট্যতত্ব বিষয়ে একটি কোর্স করেন। ১৮ বছর বয়সে তিনি লন্ডনের গাইডহল স্কুল অব মিউজিক অ্যান্ড ড্রামাতে নাট্যতত্ত্ব বিষয়ে পড়াশুনার জন্য ভর্তি হন। ==চলচ্চিত্র তালিকা== ==পুরস্কার মনোনয়ন== ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর স্কটিশ অভিনেতা বিষয়শ্রেণী:২১শ শতাব্দীর স্কটিশ অভিনেতা গায়ক চলচ্চিত্র অভিনেতা টেলিভিশন অভিনেতা মঞ্চ অভিনেতা শেকসপিয়ারীয় অভিনেতা গ্লোব পুরস্কার (সেরা অভিনেতা মিনি ধারাবাহিক বা টেলিভিশন চলচ্চিত্র) বিজয়ী
'''লুকা মদরিচ''' (; জন্ম সেপ্টেম্বর ১৯৮৫) হলেন একজন ক্রোয়েশীয় পেশাদার ফুটবলার। তিনি স্পেনীয় ক্লাব রিয়াল মাদ্রিদের হয়ে খেলেন এবং ক্রোয়েশিয়া জাতীয় দলের অধিনায়ক। তিনি মূলত মধ্যমাঠের খেলোয়াড় হিসেবে খেলে থাকেন, পাশাপাশি তিনি আক্রমণভাগের মিডফিল্ডার বা রক্ষণভাগের মিডফিল্ডার, প্লেমেকার হিসেবেও খেলে থাকেন। মদরিচকে বিশ্বের অন্যতম শ্রেষ্ঠ মধ্যমাঠের খেলোয়াড় বলে গণ্য করা হয়। আন্তর্জাতিক পর্যায়ে ক্রোয়েশিয়া জাতীয় দলের হয়ে ২০০৬ সালের মার্চে আর্জেন্টিনার বিপক্ষে মদরিচের অভিষেক হয়। তিনি তার প্রথম আন্তর্জাতিক গোল করেন ইতালির বিপক্ষে। উয়েফা ইউরো ২০০৮ আসরে তিনি আসরের সেরা দলে অন্তর্ভুক্ত হন। তিনি দ্বিতীয় ক্রোয়েশীয় হিসেবে এই সম্মান লাভ করেন। ২০১৫ সালে প্রথম ক্রোয়েশীয় খেলোয়াড় হিসেবে ফিফা বিশ্ব একাদশে অন্তর্ভুক্ত হন। ২০১৬ ২০১৭ সালেও এই একাদশে তার নাম অন্তর্ভুক্ত হয় এবং ২০১৬ ২০১৭ সালে উয়েফা বর্ষসেরা দলেও তার নাম অন্তর্ভুক্ত হয়। তিনি ছয়বার ক্রোয়েশীয় বর্ষসেরা ফুটবলারের খ্যাতি অর্জন করেন। তিনি ডেভর সুকারের সাথে যৌথভাবে এই পুরস্কারের সর্বাধিক বার বিজেতা। ইভান রাকিতিচ মারিও মাঞ্জুকিচের সাথে তিনি ক্রোয়েশিয়ার "দ্বিতীয় সোনালি প্রজন্ম"-এর একজন এবং এই সময়ে তিনি ক্রোয়েশিয়ার হয়ে সবকয়টি বড় আসরে অংশগ্রহণ করেছেন, যার মধ্যে রয়েছে ২০০৬ ফিফা বিশ্বকাপ, উয়েফা ইউরো ২০০৮, উয়েফা ইউরো ২০১২, ২০১৪ ফিফা বিশ্বকাপ, উয়েফা ইউরো ২০১৬ এবং ২০১৮ ফিফা বিশ্বকাপ। তার প্রথম দুই বিশ্বকাপে গ্রুপ পর্ব থেকে বাদ পড়ার পর তিনি ক্রোয়েশিয়া দলকে ২০১৮ বিশ্বকাপ ফাইনালে নিয়ে যাওয়ার পথে নেতৃত্ব দেন। ফাইনাল খেলায় ফ্রান্সের কাছে হেরে তার দল রানার-আপ হয় এবং তিনি আসরের সেরা খেলোয়াড় হিসেবে গোল্ডেন বল পুরস্কার লাভ করেন। ২০১৭-২০১৮ উয়েফা বর্ষসেরা পুরুষ খেলোয়াড় পুরস্কার লাভ করেন। ২০১৮ সালে ইউরোপের বর্ষসেরা পুরষ্কার বালোঁ দর লাভ করেন। ==প্রারম্ভিক জীবন== লুকা মদরিচ ১৯৮৫ সালের ৯ই সেপ্টেম্বর সমাজতান্ত্রিক প্রজাতন্ত্র ক্রোয়েশিয়ার জাদারে জন্মগ্রহণ করেন। তার পিতা স্ত্রিপে মদরিচ এবং মাতা রাদোইকা দোপুদ, দুজনেই একটি নিটওয়্যার ফ্যাক্টরিতে কাজ করতেন। লুকা স্ত্রিপে রাদোইকা দম্পতির জ্যেষ্ঠ সন্তান। তিনি জাদারের উত্তরাংশের ভেলেবিট পর্বতের দক্ষিণে অবস্থিত জাতোন ওব্রোভাচকি গ্রামে বেড়ে ওঠেন। ==আন্তর্জাতিক কর্মজীবন== ===২০১৮ ফিফা বিশ্বকাপ=== চিত্র:Modrić World Cup ফিফা বিশ্বকাপের একটি খেলায় শট নিচ্ছেন মদরিচ। ২০১৮ ফিফা বিশ্বকাপ বাছাইপর্বে মদরিচ বাছাইপর্বে দ্বিতীয় রাউন্ডে গ্রিসের বিপক্ষে পেনাল্টি থেকে একটি গোল করে ক্রোয়েশিয়াকে বিশ্বকাপের পথে এগিয়ে নিয়ে যান। ক্রোয়েশিয়া গ্রুপ পর্বে আর্জেন্টিনা, আইসল্যান্ড নাইজেরিয়ার সাথে গ্রুপ ডি-তে খেলার যোগ্যতা অর্জন করে। বিশ্বকাপের প্রথম রাউন্ডে ক্রোয়েশিয়ার প্রথম খেলায় মদরিচ নাইজেরিয়ার বিপক্ষে আবারও পেনাল্টি থেকে একটি গোল করে তার দলকে জয় এনে দেন এবং তিনি নিজে ম্যান অব দ্য ম্যাচ হন। পরের খেলায় তিনি আর্জেন্টিনার বিপক্ষে ২৫ গজ দূর থেকে একটি গোল করেন এবং তার দল ৩-০ গোলের জয় পায় এবং তিনি আবার ম্যান অব দ্য ম্যাচ হন। আইসল্যান্ডের বিপক্ষেও তার ভালো খেলার জন্য ''ফোরফোরটু'', ''দ্য ডেইলি টেলিগ্রাফ'', ''ইএসপিএন'' তাকে গ্রুপ পর্বের সেরা খেলোয়াড় বলে উল্লেখ করে। দ্বিতীয় রাউন্ডে ডেনমার্কের বিপক্ষে অতিরিক্ত সময়ে পেনাল্টি বক্সের ভিতরে আন্তে রেবিচকে ফাউল করার জন্য ক্রোয়েশিয়া পেনাল্টি পায়, কিন্তু মদরিচের দুর্বল শট গোলকিপার কাসপার শ্মেইশেল ফিরিয়ে দেন। যাই হোক, মদ্রিচ পেনাল্টি শুট-আউটে গোল করতে সমর্থ হন এবং ট্রাইব্রেকারে ৩-২ গোলে এগিয়ে থেকে ক্রোয়েশিয়ার কোয়ার্টার ফাইনাল নিশ্চিত হয়। ৭ই জুলাই কোয়ার্টার ফাইনালে রাশিয়ার বিপক্ষে তার করা কর্নার থেকে দোমগজ ভিদার গোল করেন। অতিরিক্ত সময়ে ২-২ গোলে ড্রয়ের পর তিনি পেনাল্টি শুট-আউটে গোল করেন এবং তৃতীয়বারের মত এই আসরে ম্যান অব দ্য ম্যাচ হন। ১১ই জুলাই সেমি ফাইনালে ইংল্যান্ডের বিপক্ষে অতিরিক্ত সময়ে গোল পেয়ে তার দল তাদের ইতিহাসের প্রথমবারের মত বিশ্বকাপের ফাইনালে ওঠে। ফাইনাল খেলার দুই দিন পূর্বে প্রকাশিত এক প্রতিবেদনে বলা হয় মদরিচ যে কোন খেলোয়াড়ের চেয়ে বেশি মাইল দৌড়েছেন এবং গোলের সুযোগ তৈরি করা খেলোয়াড়দের মধ্যে তৃতীয় ছিলেন; এছাড়া তিনি প্রতি ম্যাচে সবচেয়ে বেশি ড্রিবলিং করেছেন এবং বিপক্ষ দলের অর্ধেকের চেয়েও বেশি পাস দিয়েছেন। ১৫ই জুলাই ফ্রান্সের সাথে ক্রোয়েশিয়া ৪-২ গোলে পরাজিত হয়, কিন্তু আসরের সেরা খেলোয়াড় হিসেবে মদরিচ গোল্ডেন বল পুরস্কার লাভ করেন। ==কর্মজীবন পরিসংখ্যান== ক্রোয়েশিয়া জাতীয় দল বছর উপস্থিতি গোল ২০০৬ ১২ ২০০৭ ১০ ২০০৮ ১১ ২০০৯ ২০১০ ২০১১ ২০১২ ২০১৩ ১০ ২০১৪ ১১ ২০১৫ ২০১৬ ২০১৭ ২০১৮ ১০ সর্বমোট ১১৩ ১৪ ==পুরস্কার সম্মাননা== ===ক্লাব=== ২০১৭-১৮ উয়েফা চ্যাম্পিয়নস লীগ জেতার পর আলমুদেনা ক্যাথিড্রালের বিশপগণ মদ্রিচকে অভিনন্দন জানাচ্ছেন। ;দিনামো জাগ্রেব ক্রোয়েশীয় প্রথম লিগ: ২০০৫-০৬, ২০০৬-০৭, ২০০৭-০৮ ক্রোয়েশীয় কাপ: ২০০৬-০৭, ২০০৭-০৮ ক্রোয়েশীয় সুপার কাপ: ২০০৬ ;রিয়াল মাদ্রিদ লা লিগা: ২০১৬-১৭ কোপা দেল রে: ২০১৩-১৪ সুপারকোপা দে স্পানা: ২০১২, ২০১৭ উয়েফা চ্যাম্পিয়নস লীগ: ২০১৩-১৪, ২০১৫-১৬, ২০১৬-১৭, ২০১৭-১৮ উয়েফা সুপার কাপ: ২০১৪, ২০১৬, ২০১৭ ফিফা ক্লাব বিশ্বকাপ: ২০১৪, ২০১৬, ২০১৭ চিত্র:Luka Modrić receives the golden ball prize at the hands of Russian President Vladimir ফিফা বিশ্বকাপ ফাইনালের পর রাশিয়ার রাষ্ট্রপতি ভ্লাদিমির পুতিনের হাত থেকে গোল্ডেন বল পুরস্কার নিচ্ছেন মদরিচ। ;ক্রোয়েশিয়া ফিফা বিশ্বকাপ রানার-আপ: ২০১৮ ===ব্যক্তিগত=== ফিফা ক্লাব বিশ্বকাপ গোল্ডেন বল: ২০১৭ ফিফা বিশ্বকাপ গোল্ডেন বল: ২০১৮ *উয়েফা বর্ষসেরা পুরুষ খেলোয়াড় পুরস্কার ২০১৭-১৮ ফিফা বর্ষসেরা খেলোয়াড় ২০১৮. ফিফা বালোঁ দর ২০১৮. (ইংরেজি: FIFA Ballon d'Or) ==টীকা== ==তথ্যসূত্র== ==আরও পড়ুন== ==বহিঃসংযোগ== Profile at Realmadrid.com Luka Modrić La Liga profile জন্ম ব্যক্তি ফুটবলার অনূর্ধ্ব-২১ আন্তর্জাতিক ফুটবলার আন্তর্জাতিক ফুটবলার যুব আন্তর্জাতিক ফুটবলার প্রবাসী ফুটবলার ক্রোয়েশীয় প্রবাসী প্রবাসী ফুটবলার ক্রোয়েশীয় প্রবাসী প্রবাসী ফুটবলার মধ্যমাঠের খেলোয়াড় বিষয়শ্রেণী:লা লিগা খেলোয়াড় লীগের খেলোয়াড় মাদ্রিদ ফুটবল ক্লাবের খেলোয়াড় হটস্পার ফুটবল ক্লাবের খেলোয়াড় চ্যাম্পিয়নস লীগ বিজয়ী খেলোয়াড় ফিফা বিশ্বকাপের খেলোয়াড় উয়েফা ইউরোর খেলোয়াড় উয়েফা ইউরোর খেলোয়াড় ফিফা বিশ্বকাপের খেলোয়াড় উয়েফা ইউরোর খেলোয়াড় ফিফা বিশ্বকাপের খেলোয়াড়
'''ডায়াক''' ('''DIAC''') একধরনের ডায়োড, যেটি শুধুমাত্র এটির ব্রেক ওভার বিভবের পর তড়িৎ প্রবাহকে পরিচালিত করে। এটি VBO তে মূহুর্তের মধ্যে পৌঁছাতে পারে। উক্ত শব্দটি '''Diode for Alternating Current''' এর সংক্ষিপ্ত রূপ। ডায়াকের তিনটি স্তর। যখন ব্রেকডাউন ঘটে, তখন ডায়োড ঋণাত্মক গতিশীল রোধক অঞ্চলে প্রবেশ করে। ফলে ডায়োডের আড়াআড়িতে বিভব ঘাটতি হ্রাস পায় এবং সাধারণত ডায়োডে তীক্ষ্ণভাবে তড়িৎ প্রবাহের বৃদ্ধি ঘটে। যতক্ষণ পর্যন্ত এই যন্ত্রের বৈশিষ্ট্যের মাত্রার চেয়ে কম তড়িৎ প্রবাহের ঘাটতি না হবে, ততক্ষণ পর্যন্ত ডায়োডে সঞ্চালন অবস্থা বজায় থাকে, আর এটিকে "ধারণকৃত তড়িৎ প্রবাহ" (''Holding Current'') IH বলা হয়। এই মানের নীচে ডায়োড উচ্চ রোধকে ফিরে আসে, আর এটি সঞ্চালনহীন অবস্থা। এটির আচরণ দ্বিমুখী, অর্থাৎ তড়িৎ প্রবাহের উভয় দিকের জন্য এটির কার্যক্রম অপরিবর্তিত থাকে। অধিকাংশ ডায়াকের তিন স্তরের গঠনের সাথে ব্রেক ওভার ভোল্টেজ ৩০ ভোল্টের কাছাকাছি থাকে। এগুলির আচরণ নিয়ন বাতির মত, কিন্তু এটি আরো সূক্ষ্মভাবে নিয়ন্ত্রণ করতে পারে এবং কম বিভবেও সঞ্চালিত হয়। ডায়াকে কোনো গেট প্রান্ত নেই, তাই এটি অন্য থাইরিস্টরের চেয়ে আলাদা, যেগুলিতে সাধারণত ট্রিগার ব্যবহৃত হয়, যেমন ট্রায়াক। কোয়াড্রাকের মত কিছু ট্রায়াকে এই উদ্দেশ্যে ট্রায়াকের গেট প্রান্তের সাথে সিরিজে অভ্যন্তরীণভাবে সংযোজিত ডায়াক রাখা হয়। এছাড়াও ডায়াকের ভারসাম্যপূর্ণ বৈশিষ্ট্যরেখার কারণে এটিকে "প্রতিসম ট্রিগার ডায়োড" বলা হয়। যেহেতু ডায়াক দ্বিমুখী যন্ত্র, তাই এটির প্রান্তসমূহকে অ্যানোড এবং ক্যাথোড না বলে বরং A1 এবং A2 অথবা প্রধান প্রান্ত MT1 এবং MT2 বলা হয়। সাধারণ ডায়াকের বিভব এবং তড়িৎ প্রবাহের সম্পর্ক। VBO ব্রেক ওভার ভোল্টেজ। ==সিডাক== সিডাক। আদর্শ ব্রেকওভার ডায়োড ভোল্টেজ এবং তড়িৎ প্রবাহের সম্পর্ক। একবার ভোল্টেজ টার্ন-অন থ্রেশহোল্ড অতিক্রম করছে, ফলে যন্ত্রটি চালু হচ্ছে এবং যখন তড়িৎ প্রবাহ বৃদ্ধি পাচ্ছে তখন দ্রুত ভোল্টেজের পতন ঘটছে। '''সিডাক''' ('''Silicon Diode for Alternating Current''' ('''SIDAC''') সাধারণভাবে কম পরিমাণে ব্যবহৃত যন্ত্র এবং বৈদ্যুতিকভাবে এটি ডায়াকের মত, কিন্তু সাধারণত এটি উচ্চ ব্রেকওভার ভোল্টেজ এবং বৃহত্তর তড়িৎ প্রবাহ নিয়ন্ত্রণের ক্ষমতাসম্পন্ন হয়ে থাকে। সিডাক থাইরিস্টর পরিবারের আরেকটি সদস্য। এছাড়াও এটি '''SYDAC''' ('''Silicon thYristor for Alternating Current''') হিসেবে উল্লেখিত হয়। এটিকে দ্বি-মুখী থাইরিস্টর ব্রেকওভার ডায়োড অথবা আরো সহজভাবে দ্বি-মুখী থাইরিস্টর ডায়োড বলা হয় এবং এটি কারিগরিভাবে বাইল্যাটারাল ভোল্টেজ ট্রিগারড সুইচ হিসেবে নির্দিষ্ট থাকে। এটির কার্যপ্রণালী ডায়াকের অনুরূপ, কিন্তু সিডাক সর্বদা ল্যাচড সঞ্চালিত অবস্থায় কম বিভব হ্রাসের সাথে পাঁচ স্তরের যন্ত্র, অনেকটা গেট প্রান্ত বিহীন ভোল্টেজ ট্রিগারড ট্রায়াকের মত। সাধারণত, ডায়াকের চেয়ে সিডাকের উচ্চ ব্রেকওভার ভোল্টেজ এবং তড়িৎ প্রবাহ নিয়ন্ত্রণের সক্ষমতা থাকে, তাই সেগুলি শুধু অন্যান্য সুইচিং যন্ত্রের ট্রিগারিংয়ের জন্য নয়, বরং সরাসরি সুইচিং এর জন্যও ব্যবহৃত হতে পারে। সিডাকের কার্যপ্রণালী স্পার্ক গ্যাপের অনুরূপ, কিন্তু এটির উচ্চ তাপমাত্রা রেটিংয়ে পৌঁছাতে অক্ষম। সিডাক ততক্ষণ পর্যন্ত পরিচালনহীন অবস্থা বজায় রাখে, যতক্ষণ পর্যন্ত প্রয়োগকৃত ভোল্টেজ এটির নির্ধারিত ব্রেকওভার ভোল্টেজ স্পর্শ বা অতিক্রম না করে। একবার এটির পরিবাহী অবস্থা ঋণাত্মক গতিশীল রোধক অঞ্চলে প্রবেশ করলে যে পর্যন্ত প্রয়োগকৃত তড়িৎ প্রবাহ এটির নির্ধারিত ধারণকৃত তড়িৎ প্রবাহের নীচে না যায়, ততক্ষণ পর্যন্ত বিভব অগ্রাহ্য করে সিডাকে সঞ্চালন অবস্থা অবিরত থাকে। এই সময়ে, সিডাক তার চক্রটি পুনরায় শুরু করার জন্য প্রারম্ভিক সঞ্চালনহীন অবস্থায় ফিরে আসে। ==তথ্যসূত্র== ''DB3 DB4 SMDB3 DIAC'', ST Datasheet (PDF) ==বহিঃসংযোগ== What is DIAC Description of the DIAC with its operation, applications, use with TRIAC, etc. উপাদান
'''রফিকুল ইসলাম''' হলেন বাংলাদেশের একজন সাবেক সচিব যিনি বর্তমানে বাংলাদেশ নির্বাচন কমিশনের একজন কমিশনার হিসেবে দায়িত্ব পালন করছেন। ==প্রারম্ভিক জীবন== রফিকুল ইসলাম ১৯৫৫ সালের জানুয়ারি রাজশাহী জেলার গোদাগাড়ী উপজেলায় জন্মগ্রহণ করেন। তার পিতার নাম তুফানি মন্ডল এবং মাতার নাম রহিমা বেগম। শিক্ষাজীবনে তিনি গোদাগাড়ি উচ্চ বিদ্যালয় থেকে মাধ্যমিক এবং রাজশাহী কলেজ থেকে উচ্চ মাধ্যমিক সম্পন্ন করে বুলগেরিয়ার একটি বিশ্ববিদ্যালয়ে অর্থনীতিতে স্নাতকোত্তর ডিগ্রী অর্জন করেন। এছাড়া আর্থিক ব্যবস্থাপনা বিষয়ে যুক্তরাজ্যের একটি বিশ্ববিদ্যালয় থেকেও ডিগ্রী অর্জন করেন। ২০০৪ সালে একই বিষয়ে মার্কিন যুক্তরাষ্ট্র থেকে পিএইচডি ডিগ্রী অর্জন করেন। ==কর্মজীবন== রফিকুল ইসলাম ১৯৮৪ সালে বাংলাদেশ সিভিল সার্ভিস পরীক্ষায় উত্তীর্ণ হয়ে প্রশাসন ক্যাডারে সরকারি চাকুরীতে প্রবেশ করেন। তিনি ডাক, টেলিযোগাযোগ তথ্যপ্রযুক্তি মন্ত্রণালয়ের অধীন তথ্য যোগাযোগ প্রযুক্তি অধিদপ্তর বিজ্ঞান প্রযুক্তি মন্ত্রণালয়ের সচিব হিসেবে দায়িত্ব পালন করেন। এছাড়া বাংলাদেশ নির্বাচন কমিশনেও প্রকল্প পরিচালক, যুগ্মসচিব অতিরিক্ত সচিব হিসেবে কাজ করেন। ২০১৩ সালের ৩১ ডিসেম্বর তিনি অবসর গ্রহণ করেন। ২০১৭ সালের ১৫ ফেব্রুয়ারিতে রফিকুল ইসলাম, কে এম নুরুল হুদার নেতৃত্বে গঠিত পাঁচ সদস্যের বাংলাদেশ নির্বাচন কমিশনের সদস্য হিসেবে রাষ্ট্রপতি আব্দুল হামিদ কর্তৃক নিয়োগ পান। ==ব্যক্তিগত জীবন== ব্যক্তিগত জীবনে রফিকুল ইসলাম, নাজমুন আরা বেগমের সাথে বিবাহ বন্ধনে আবদ্ধ হন। নাজমুন আরা ইডেন মহিলা কলেজের একজন অধ্যাপিকা ছিলেন। এই দম্পতির এক পুত্র এক কন্য সন্তান রয়েছে। ==তথ্যসূত্র== জন্ম নির্বাচন কমিশনার জেলার ব্যক্তি ব্যক্তি
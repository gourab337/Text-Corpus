'''বখতিয়ার খান মসজিদ''' চাঁদপুর জেলায় অবস্থিত বাংলাদেশের একটি প্রাচীন মসজিদ অন্যতম প্রত্নতাত্ত্বিক স্থাপনা। এটি জেলার কচুয়া উপজেলায় উজানী নামক গ্রামে অবিস্থত। ==ইতিহাস== মোঘল সম্রাট বাহাদুর শাহ-এর শাসনামলে ১১১৭ হিজরী সনে মসজিদটি নির্মিত হয়েছিল বলে জানা যায়। তৎকালীন সময়ে ফৌজদার বখতার খাঁ নামক এক ব্যক্তি ওই এলাকা শাসন করতেন, তিনিই মসজিদটি নির্মাণ করেন বলে মসজিদের শিলালিপি পর্যালোচনা করে নিশ্চিত হওয়া যায়। জনশ্রতি অনুসারে, কোন এক সময় প্রাকৃতিক দুর্যোগের ফলে এলাকাটি জনশূণ্য হয়ে গেলে মসজিদটিও আস্তে আস্তে পরিত্যক্ত হয়। পরবর্তীতে ক্বারী ইব্রাহীম নামে একজন প্রখ্যাত মুসলিম সাধক এলাকায় এসে মসজিদটি পরিত্যক্ত অবস্থায় আবিষ্কার করেন সেখানে ধর্মীয় আচার অনুষ্ঠান পালন শুরু করেন। স্থানীয় জনশ্রুতি অনুসারে মসজিদটির নির্মাতে এটাকে তার কার্যালয় হিসেবেও ব্যবহার করতেন। ইতিহাস থেকে জানা যায়, মসজিদের পাশে দুটি দিঘীর অস্তিত্ব ছিল যা বর্তমানে নেই। স্থানীয়দের অর্থায়নে মসজিদে কালক্রমে বেশ কিছু সংস্কার করা হয় বাংলাদেশ প্রত্নতত্ত্ব অধিদপ্তর এটিকে সংরক্ষিত পুরাকীর্তি হিসেবে ঘোষণা করে। মসজিদের দেয়ালে প্রাপ্ত শিলালিপিতে লেখা রয়েছে, বিসমিল্লাহির রাহমানির রাহিম, লা ইলাহা ইল্লালল্লাহু মোহাম্মদুর রাছুলুল্লাহ, মসজিদে মেহরাবে ছেরাগে বসর আবু বকরো উমরো ওসমানো হায়দার। চৌবায়ে বাংলা সাকিল ফরগনায়ে দোল্লাই দরজাহানে আমলে বাদশা গাজী বাহাদুর শাহ, ছেনা ১১১৭ হিজরী, খাদেম শেখ বখতার খাঁ এবনে ইলিয়াছ খাঁ == তথ্যসূত্র == জেলার মসজিদ জেলার দর্শনীয় স্থান জেলার প্রত্নতাত্ত্বিক স্থাপনা
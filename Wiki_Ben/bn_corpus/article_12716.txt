দুরিয়ান (বাংলা ইংরাজি হলো Malvaceae গোত্রের দুরিয়ো (''Durio'') গণভুক্ত একটি গাছের ফল। গোত্রের দিক থেকে এটি জবা, ঢেড়শ, তুলা এসব গাছের সাথে সম্পর্কিত। দক্ষিণ-পূর্ব এশিয়াতে দুরিয়ান প্রচন্ড জনপ্রিয়, সেখানে এটিকে ফলের রাজা হিসাবে অভিহিত করা হয়। ফলটির বৈশিষ্ট্য হলো বিশাল আকার, তীব্র গন্ধ, এবং কাঁটাযুক্ত খোসা। ফলটি প্রায় ৩০ সেন্টিমিটার দীর্ঘ এবং ১৫ সেন্টিমিটার ব্যাসের হয়ে থাকে। এর ওজন থেকে কেজি হয়ে থাকে। এর আকার লম্বাটে থেকে গোলাকার হয়ে থাকে। এর খোসার রঙ সবুজ বা বাদামী হয়। ভিতরের শাঁস প্রজাতি ভেদে হালকা হলুদ থেকে লাল হয়ে থাকে। বাইরের শক্ত খোসা তীক্ষ্ণ খোঁচা খোঁচা কাঁটা দিয়ে আবৃত। ভিতরের ভক্ষনীয় অংশ থেকে বিশেষ ধরণের তীব্র ঝাঁঝালো গন্ধ বের হয়। এই গন্ধকে কারো কারো কাছে সুমিষ্ট, আবার কারো কারো কাছে দুর্গন্ধযুক্ত মনে হয়। ফল আস্ত অবস্থাতেও এই গন্ধ পাওয়া যায়। গন্ধের জন্য অনেক হোটেল এবং যানবাহনে এটির প্রবেশ নিষিদ্ধ। দুরিয়ান ফলটি পাওয়া যায় ব্রুনেই, মালয়েশিয়া, এবং ইন্দোনেশিয়াতে। পশ্চিমা বিশ্বে এটি প্রায় ৬০০ বছর ধরে পরিচিত। ঊনবিংশ শতকে ব্রিটিশ জীববিজ্ঞানী আলফ্রেড রাসেল ওয়ালেস এটির শাঁসকে অভিহিত করেন "a rich custard highly flavoured with almonds"। শাঁসের অংশটি কাচা পাকা দুই ভাবেই খাওয়া হয়। এছাড়া দক্ষিণ পূর্ব এশিয়ার স্থানীয় খাবার দাবারে সুগন্ধ যোগ করার জন্য এটি যোগ করা হয়। ফলটির বিচিকেও রান্না করে খাওয়া হয়। দুরিয়ান নামটি এসেছে মালয় ভাষার শব্দ "দুরি" (কাঁটা) থেকে। দুরিয়ানের ৩০টি প্রজাতি রয়েছে। এর মধ্যে ৯টির ফল খাওয়ার যোগ্য। ''Durio zibethinus'' হলো আন্তর্জাতিক বাজারে পাওয়া একমাত্র দুরিয়ান প্রজাতি। অন্য প্রজাতির ফলগুলো দক্ষিণ পূর্ব এশিয়ার স্থানীয় বাজারে বিক্রি হয়। == তথ্যসূত্র == == বহিঃসংযোগ == Germplasm Resources Information Network: ''Durio'' Durio zibethinus (Bombacaceae) Durian Palace দুরিয়ান ফল কাটার কৌশলের ভিডিও বিষয়শ্রেণী:ফল
ক্রিকেট খেলারত দুই জন ক্রিকেটার। ক্রিকেট হল ইন্দোনেশিয়ার একটি অপ্রধান এবং অপ্রচলিত খেলা। যদিও ১৮৮০ সাল থেকে দেশে নিয়মিত এবং অনিয়মিত ভাবে বিভিন্ন ধরনের ক্রিকেট টুর্নামেন্টের আয়োজন করা হয়েছে। ২০০০ সালে প্রথম জাতীয় ভাবে ক্রিকেট ইন্দোনেশিয়া নামে পরিচালনা পর্ষদ গঠন করা হয় এবং আন্তর্জাতিক ক্রিকেট কাউন্সিল (আইসিসি) সদস্যপদ লাভ করে। আন্তর্জাতিক অঙ্গণে ইন্দোনেশীয় জাতীয় দলের অভিষেক ঘটে ২০০২ সালে। == ইতিহাস == === প্রাথমিক পর্যায় === ১৮৮০র দশকের গোড়ার দিকে উপনিবেশিক ইন্দোনেশিয়ায় ডাচ ইস্ট ইন্ডিজ ডাচ শ্রমিকরা ক্রিকেট চালু করেছিলেন। ১৯৮৩ সালে তৎকালীন বাটাভিয়ায় (বর্তমান জাকার্তা বাটাভিয়া ক্রিকেট ক্লাবের সদস্যদের দ্বারা আয়োজিত ম্যাচটি ক্রাকাতোয়া অগ্নিৎপাতের জন্য পরিত্যক্ত হয়ে যায়। পরবর্তীতে ১৮৯৩ সালের সেপ্টেম্বরে সেই ক্লাবটি বাতাভিচ ক্রিকেট-ফুটবল ক্লাবের সাথে যোগদান করেন। ১৮৯৪ সালের মে মাসে একই সাথে দেশে ক্রিকেট এবং ফুটবলের প্রচলন উল্লেখযোগ্য ভাবে শুরু হয়। প্রাথমিক ভাবে ক্লাবগুলির বেশিরভাগই একসাথে ক্রিকেট এবং ফুটবল উভয় খেলা পরিচালনা করা হতো ১৮৮৭ সালের নভেম্বরে মেদান শহরে প্রতিষ্ঠিত জিমন্যাস্টিক ভেরিনিগিং এরকম একটি ক্লাব ছিল যারা ১৮৯০ সালে পেনাং ক্লাবের (বর্তমান মালয়েশিয়ার বিপক্ষে ক্রিকেট এবং ফুটবল উভয় খেলাতেই অংশগ্রহণ করেন। এসময় সিঙ্গাপুর ক্রিকেট ক্লাবটিও সেই দেশ সফর করে বলে জানা যায়। ইন্দোনেশিয়া তথা ডাচ ইস্ট ইন্ডিজের ক্রিকেটের উত্থান অনেকাংশে নেদারল্যান্ডসে উপর ভিত্তি করেই প্রতিষ্ঠিত হয়েছিল। কেননা অনেক ডাচ খেলোয়াড় নিজ দেশ ছেড়ে উপনিবেশিক দেশগুলোতে চলে গিয়েছিলেন। ইন্দোনেশিয়ায় ডাচ খেলোয়াড়েরা শুধু ক্রিকেট খেলাতেই সীমাবদ্ধ ছিলেননা, তারা ব্রিটিশদের সহায়তাই বাতাভিয়ার একটি ক্লাবো গঠন করেছিলেন। ইন্দোনেসিয়ার বর্তমান জাতীয় স্মৃতিসৌধের পাশে একটি ক্রিকেট মাঠ তৈরি করা হয়ছিল, যা ১৯৬০ এর দশক অবধি বিদ্যমান ছিল। === সাম্প্রতিক সময় === ইন্দোনেশিয়ার ক্রিকেটের ইতিহাস শুরু হয়েছিল ১৯৮১ সালে, যখন আন্তর্জাতিক স্পোর্টস ক্লাব ইন্দোনেশিয়া একটি ক্রিকেট বিভাগ প্রতিষ্ঠা করেছিল। জাকার্তা ক্রিকেট অ্যাসোসিয়েশন (জেসিএ) প্রতিষ্ঠিত হওয়ার পর ১৯৯২ সালে ইন্দোনেশিয়ায় প্রথম ক্রিকেট লীগ অনুষ্ঠিত হয়েছিল। জাকার্তার বাইরে, ১৯৯০-এর দশকে বালি এবং পূর্ব নুসা টেংগারা প্রদেশে এবং ২০০০-এর দশকে পশ্চিম জাভাতে ক্রিকেট লিগ অনুষ্ঠিত হয়েছিল। ২০০০ সালে বালি এবং জাকার্তা লীগের প্রতিনিধিদের দ্বারা প্রতিষ্ঠিত হয়েছিল ইন্দোনেশিয়া ক্রিকেট ফাউন্ডেশন, যাকিনা বর্তমানে ক্রিকেট ইন্দোনেশিয়া নামে পরিচিত। এটি ২০০১ সালে আইসিসির অনুমোদিত সদস্যপদ অর্জন করে, এবং পরের বছর আন্তর্জাতিকভাবে ইন্দোনেশিয়া জাতীয় ক্রিকেট দলের আত্মপ্রকাশ ঘটে অস্ট্রেলিয়ার পার্থে চার দলের একটি টুর্নামেন্টে দিয়ে। এই টুর্নামেন্টে জাপান এবং দক্ষিণ কোরিয়াও অংশগ্রহণ করে। পরবর্তীসময় থেকে ইন্দোনেশিয়া জাতীয় দলটি নিয়মিত ভাবে আইসিসি পূর্ব আঞ্চলিক টুর্নামেন্টে খেলে আসছে। ক্রিকেট ইন্দোনেশিয়া দেশের স্কুলগুলিতে ক্রিকেট সম্প্রসারণের উপর বিশেষ ভাবে নজর দিয়েছিলেন, যার ফলে ২০০৮ এবং ২০০৯ সালে আল্ট্রা মিল্ক ডেভলপমেন্ট প্রোগ্রামের জন্য আইসিসি ডেভলপমেন্ট অ্যাওয়ার্ড জিতেছিলেন। এই প্রোগ্রামটির মাধ্যমে তারা দেশের ৫০০ স্কুলের ২২,০০০ এর বেশি শিক্ষার্থীর কাছে ক্রিকেটকে পৌঁছাতে সক্ষম হয়েছিলেন। ২০১০ সালে প্রকাশিত ''জাকার্তা পোস্টের'' একটি প্রতিবেদনে বলা হয়েছে যে ১৪ টি প্রদেশ জুড়ে ৩০,০০০ ইন্দোনেশিয়ানরা ক্রিকেট খেলার সাথে জড়িত। মূল প্রোগ্রামে অন্তর্ভুক্ত না হওয়া সত্ত্বেও, ক্রিকেট ইন্দোনেশিয়া এবং অলিম্পিক কাউন্সিল অফ এশিয়ার প্রচেষ্টায়, পালেমবাং এবং জার্কাতায় আয়োজিত ২০১৮ এশিয়ান গেমসে ক্রিকেটকে অন্তর্ভুক্ত করা হয়েছিল। == খেলোয়ার == ব্রিটিশ বংশোদ্ভূত কমপক্ষে তিনজন প্রথম শ্রেণির ক্রিকেটার যারা কিনা বর্তমান ইন্দোনেশিয়ায় জন্মগ্রহণ করেছেন বলে জানা যায়। জন বাটারওয়ার্থ (১৯০৫-১41১৪), মিডলসেক্স এবং অক্সফোর্ড হয়ে প্রথম শ্রেণির স্তরে খেলেছেন রেজিনাল্ড বাটারওয়ার্থ (১৯০–-১৯৪০), মিডিলসেক্স এবং অক্সফোর্ড হয়ে প্রথম শ্রেণির স্তরে খেলেছেন ফ্রেডরিক কুক (১৮–০-১৯১৫) দক্ষিণ আফ্রিকার হয়ে টেস্ট পর্যায়ে এবং পূর্ব প্রদেশের হয়ে প্রথম শ্রেণির স্তরে খেলেছেন == তথ্যসূত্র == ক্রিকেট জাতীয় ক্রিকেট দল
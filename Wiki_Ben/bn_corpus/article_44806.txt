'''জগতবেড় ইউনিয়ন''' বাংলাদেশের রংপুর বিভাগের লালমনিরহাট জেলার পাটগ্রাম উপজেলার একটি ইউনিয়ন। ইউনিয়নের ভৌগোলিক পরিচিতি কোড (জিও কোড) হল ৫৫.৫২.৭০.২৭। == ইতিহাস == পাটগ্রাম উপজেলার তিন নম্বর ইউনিয়ন হলো জগতবেড় ইউনিয়ন পরিষদ। মহান মুক্তিযুদ্ধের অন্যতম সংগঠক জনাব আবিদ আলীর জন্মস্থান এই জগতবেড়। উপজেলার বিশিষ্ট শিক্ষাবিদ এবং অত্র এলাকার প্রথম মেট্রিকুলেশন ডিগ্রীধারী ব্যক্তি জনাব নমীর উদ্দীন মিয়া এই গ্রামে জন্মগ্রহন করেন৷ জেলার অন্যতম সাংস্কৃতিক কেন্দ্র হিসাবে জগতবেড় বেশ পরিচিত, যা মূলতঃ গড়ে উঠেছে জগতবেড় উচ্চ বিদ্যালয়কে কেন্দ্র করে। বলা যায় উপজেলার শিল্প সংস্কৃতির পাদপীঠ এই জগতবেড় উচ্চ বিদ্যালয়। পাটগ্রাম উপজেলার নামকরা বিশিষ্ট সব শিল্পী, যাঁরা রংপুর বেতারের নিয়মিত শিল্পী ছিলেন, তাঁদের অধিকাংশের বাড়ি এই জগতবেড়। তাঁদের মধ্যে অন্যতম, জনাব কবি সমশের আলী, বাবু ধীরেন দাস, নুরল ইসলাম ফরমানী, রওশন আলী, নজরুল ইসলাম, সাহাজ উদ্দীন বয়াতী,ললিতা রানী প্রমুখ। বাংলা সংগীতের দুই অনন্য ধারা, ভাওয়াইয়া পল্লিগীতি চর্চায় এসব বিশিষ্ট শিল্পী শুধু পাটগ্রাম বা লালমনিরহাট নয়, পূরো উত্তরবঙ্গে পরিচিত ছিলেন তাদের স্বনামে। == ভৌগলিক অবস্থান আয়তন == পাটগ্রাম উপজেলা সদর হতে উত্তর পূর্ব দিকে অবস্থিত ইউনিয়নের মোট আয়তন ৯০৯৬ একর বা ৩৬.৮২ বর্গকিলোমিটার। == প্রশাসনিক এলাকা == জগতবেড় ইউনিয়ন মৌজা/গ্রাম নিয়ে গঠিত। মৌজা সমুহ ৯টি প্রশাসনিক ওয়ার্ডে বিভক্ত। গ্রামসমূহ হল == জনসংখ্যা == ২০১১ সালের আদমশুমারি অনুযায়ী জগতবেড় ইউনিয়নের মোট জনসংখ্যা ছিল ২৮৩০১ জন, যারা ৬৫৭৫ টি পরিবারে বসবাস করে, যার মধ্যে পুরুষ হল ১৪২২৮ জন এবং নারী হল ১৪০৭৩ জন। == শিক্ষা সংস্কৃতি == জগতবেড় ইউনিয়নের গড় সাক্ষরতা হার ৪৪.১%। তার মধ্যে নারী শিক্ষার হার ৪১.৬% এবং পুরুষ শিক্ষার হার ৪৬.৫%। এখানকার গুরুত্বপূর্ণ শিক্ষা প্রতিষ্ঠানের মধ্যেঃ জগতবেড় উচ্চ বিদ্যালয় অন্যতম।এটি ১৯৫২ সালে প্রতিষ্ঠিত হয়।সাংস্কৃতি চর্চার দিক থেকে এটি পাটগ্রাম উপজেলার অন্য স্কুলগুলোর থেকে এগিয়ে। == অর্থনীতি যোগাযোগ == জগতবেড় ইউনিয়নের অর্থনীতি মূলত কৃষি নির্ভর। == আরও দেখুন == বাংলাদেশের ইউনিয়ন বাংলাদেশে স্থানীয় সরকার রংপুর বিভাগ == তথ্যসূত্র == ==বহিঃসংযোগ== জগতবেড় ইউনিয়ন বাংলাদেশ জাতীয় তথ্য বাতায়ন উপজেলার ইউনিয়ন জেলার ইউনিয়ন
() আমেরিকান চিত্রশিল্পী টমাস এয়াকিনস (১৮৪৪-১৯১৬) কর্তৃক ১৮৯৮ সালে অঙ্কিত একটি চিত্র। বছর অনুষ্ঠিত একটি সত্যিকারের বক্সিং ম্যাচের ভিত্তিতে ছবিটি আঁকা হয়। ছবিতে দেখা যায়, একজন মুষ্টিযোদ্ধা ম্যাচের পর দর্শকদের উদ্দেশ্যে হাত নাড়ছে। এয়াকিনসের জীবনীকার লয়েড গুডরিকের মতে, ''স্যালুট্যাট'' "এয়াকিনসের অন্যতম শ্রেষ্ঠ অবয়ব-অঙ্কন"। লাতিন ভাষায় ছবির শিরোনামের অর্থ "সে অভিবাদন জানায়"। == পশ্চাদপট == বিলি স্মিথের একটি পোস্টকার্ড, ১৯০০ ১৮৭০-এর দশকে নৌকা-বাইচের ছবি আঁকার পর ১৮৯০-এর দশকের শেষভাগে এয়াকিনস আরও একবার নগ্ন পুরুষের ছবি আঁকায় মনোনিবেশ করেন। এবার তিনি বিষয় হিসেবে বেছে নেন পেশাদার ১৮৯৮ সালে এয়াকিনসের দুই ক্রীড়াবিষয়ক লেখক ক্ল্যারেন্স ক্র্যানমার হেনরি ওয়ালটার শ্লিচারের সঙ্গে একটি প্রতিযোগিতা দেখতে যান। এঁরাই মুষ্টিযোদ্ধদের সঙ্গে দেখা করে তাদের ভাড়া করে আনেন। এয়াকিনসের শিষ্য তথা ভাস্কর স্যামুয়েল ম্যারির (যিনি ১৮৯৯ সালে বিলি স্মিথের একটি ব্রোঞ্জ মূর্তি নির্মাণ করেন) মতে, স্টুডিওটি এই সময় লড়াইয়ের ক্ষেত্র হয়ে উঠেছিল। একজন যোদ্ধা পোজ দেবে বলে কথা দিয়েও কথা না রাখলে এলউড ম্যাকক্লোস্কি নামে তার এক প্রতিপক্ষ সহযোদ্ধা তাকে ধরে নিয়ে আসে এই বলে: "অ্যাই, কুকুরের বাচ্চা, তুই মি. এয়াকিনসকে পোজ দিবি বলে ডেট দিয়েছিলি না? এখুনি আয়, নইলে আমি ঘুষি মেরে তোর আহাম্মক মাথাটা ফাটিয়ে দেবো।" ("Hey, you son of bitch, haven't you got date to pose for Mr. Eakins? Come on now, or I'll punch your goddamn head off.") "টার্কি পয়েন্ট" বিলি স্মিথ নামে দশ বছরে ১০০ বাউট খেলা এবং দুবারের ফেদারওয়েট চ্যাম্পিয়ন এক ফেদারওয়েট মুষ্টিযোদ্ধা ছিলেন ''স্যালুট্যাট'' ''বিটুইন রাউন্ডস'' ছবির নায়ক। == অধ্যয়ন == চিত্র:Study for ছবির জন্য ক্যানভাস তৈলচিত্র অধ্যয়ন, ১৮৯৮, 20 1/8 16 1/8 inches; 51 41 cm., কার্নেই মিউজিয়াম অফ আর্ট, পিটসবার্গ, পেনসিলভানিয়া এয়াকিনস এই ছবির অনেকগুলি পাঠ প্রস্তুত করেন। ১৯৬৫ সালে জোসেফ হিরশহর্ন এর একটি পেনসিল-অন-পেপার পাঠ ক্রয় করেন। ১৯৬৬ সালে তিনি সেটি তাঁর নামাঙ্কিত মিউজিয়ামে দান করেন। এয়াকিনস এই ছবির একটি ক্যানভাস তৈলচিত্র পাঠও তৈরি করেছিলেন। ১৯০১ সালে শিল্প সমালোচক সাডাকিচি হার্টম্যান তার ছবির প্রশংসা করলে এয়াকিনস তাকে এই পাঠটি উপহার দেন (এই প্রথম এয়াকিনসের শিল্পকর্ম ঐতিহাসিকভাবে প্রশংসিত হয়েছিল)। এই পাঠটি বর্তমানে কার্নেই মিউজিয়াম অফ আর্টে রক্ষিত আছে। == অঙ্কনকৌশল == ''বিটুইন রাউন্ডস'' (যার একটি অংশ পৃথকভাবে ''বিলি স্মিথ'' নামে আঁকা হয়) ''টেকিং দ্য কাউন্ট'' ছবি তিনটি এয়াকিনসের আঁকা বিশালাকার মুষ্টিযুদ্ধ চিত্রের একটি সিরিজ। প্রথম দুটি ১৮৯৮ সালের ২২ এপ্রিল অনুষ্ঠিত একটি বক্সিং ম্যাচের পারিপার্শ্বিক দৃশ্য। ফিদারওয়েট টিম ক্যালাহান অপর ফিদারওয়েট বিলি স্মিথের মুখোমুখি হন একটি ম্যাচে। ম্যাচটি ফাইনাল রাউন্ড পর্যন্ত চলেছিল। ক্যালাহান ম্যাচে জয়লাভ করেন। যদিও ''স্যালুট্যাট'' ছবিতে এয়াকিনস স্মিথকে বিজয়ী হিসাবে দেখিয়েছেন। ছবিতে দেখা যাচ্ছে, স্মিথ ভঙ্গিতে হাত তুলে দর্শকদের অভিবাদন জানাচ্ছেন। ছবির মূল ফ্রেমটিতে এয়াকিনস খোদিত করে দেন এই কথাটি: "DEXTRA VICTRICE CONCLAMANTES SALVTAT" (বিজয়ী ডান হাত তুলে তিনি যারা তার সমর্থনে চিৎকার করছে, তাদের অভিবাদন জানান)। এয়াকিনসের অন্যান্য ছবির মতোই এই ছবিতেও অবয়বগুলির অঙ্কন অত্যন্ত সুস্পষ্ট। শিল্প ঐতিহাসিকেরা দর্শকাসনে বসা প্রত্যেককে চিনতে সক্ষম হয়েছেন। বক্সিং ছবিগুলি আঁকার সময় এয়াকিনসের অনেক বন্ধুবান্ধব স্টুডিওয় আসতেন। শিল্পী তাদের আমন্ত্রণ জানিয়ে বলতেন, "একটু বোসো, তোমাকেও এই ছবিতে এঁকে নিচ্ছি।" ''স্যালুট্যাট'' ছবির দর্শকের আসনে বসা ব্যক্তিরা হলেন এয়াকিনসের বন্ধু লুইস কেনটন (আইগ্লাস বো টাই পরা), ক্রীড়াবিষয়ক লেখক ক্ল্যারেন্স ক্রানমার (বাওলার হ্যাট পরা), ডেভিড জর্ডান (এয়াকিনসের ''পোর্ট্রেট অফ লেটিটিয়া উইলসন জর্ডান'' ছবির লেটিটিয়া উইলসন জর্ডানের ভাই), ফটোগ্রাফার লুইস হাসন (জর্ডানের পাশে), এয়াকিনসের ছাত্র স্যামুয়েল মুরে এয়াকিনসের বাবা বেঞ্জামিন এয়াকিনস। স্মিথ এই ছবিতে স্নিগ্ধ সাদা আলোয় স্নাত। এই আলোয় তার পেশীগুলি উজ্জ্বল হয়ে উঠেছে। সাধারণ বর্ণসমারোহের মধ্যে উষ্ণ ধূসর বাদামি রঙের বিশেষ ক্রোম্যাটিক বৈশিষ্ট্য নেউ। তিনটি প্রধান অবয়বের চামড়ার রং পাণ্ডুর। তিন জনের মধ্যেই রিলিফ ভাস্কর্যের বৈশিষ্ট্য দেখা যায়। স্মিথের অবয়বটি অন্য দুটি প্রধান অবয়বের থেকে একটু দূরে রয়েছে। তাকে নিয়ে অন্য দুজনের গতি ফ্রেস্কোর গড়নের মতো। == প্রদর্শনী সংগ্রাহক == ১৮৯৯ সালের জানুয়ারি মাসে এয়াকিনস ছবিটিকে পেনসিলভানিয়া অ্যাকাডেমির একটি বার্ষিক প্রদর্শনীতে পাঠান। "যে অল্প কয়েকজন সমালোচক ছবিটিকে দেখেছিলেন, তাঁদের খুশি করতে অসমর্থ হলেও" পরবর্তী পাঁচ বছরে এয়াকিনস ছবিটি মোট চার বার প্রদর্শিত করেন। এয়াকিনসের জীবদ্দশায় ছবিটি অবিক্রীত অবস্থাতেই থেকে যায়। ১৯২৯ সালে টমাস কোক্র্যান এটি শিল্পীজায়ার কাছ থেকে কিনে নেন। পরে তিনি ছবিটি ম্যাসাচুয়েটসের অ্যান্ডোভারে স্থিত ফিলিপস অ্যাকাডেমির অ্যাডিসন গ্যালারি অফ আমেরিকান আর্টে প্রদান করেন। == পাদটীকা == == তথ্যসূত্র == Henry Adams. ''Eakins Revealed: the Secret Life of an American Artist''. Oxford University Press US, 2005. Lloyd Goodrich. ''Thomas Eakins''. Harvard University Press, 1982. Sidney Kirkpatrick. ''The Revenge of Thomas Eakins''. Yale University Press, 2006. Christian K. Messenger. ''Sport and the Spirit of Play in American fiction: Hawthorne to Faulkner.'' Columbia University Press, 1981. Sewell, Darrel; et al. ''Thomas Eakins''. Yale University Press, 2001. == বহিঃসংযোগ == Addison Gallery of American Art page for Salutat এয়াকিনসের চিত্রকলা চিত্রকলা
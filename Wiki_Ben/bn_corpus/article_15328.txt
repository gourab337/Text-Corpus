'''ইথান হক''' () (জন্ম: নভেম্বর, ১৯৭০) একজন আমেরিকান অভিনেতা, লেখক, চলচ্চিত্র পরিচালক। ১৯৮৫ সালে প্রয়াত অভিনেত্রী রিভার ফিনিক্সের বিপরীতে চলচ্চিত্রে অভিনয়ের মাধ্যমে তার চলচ্চিত্র অভিষেক ঘটে। ১৯৮৯ সালে ''ডেড পোয়েট্‌স সোসাইটি'' চলচ্চিত্রে পার্শ্ব অভিনেতা হিসেবে অভিনয় করে তিনি আলোচনায় আসেন। পরবর্তীতে তিনি ''হোয়াইট ফ্যাং''(১৯৯১), ''আ মিডনাইট ক্লিয়ার'' (১৯৯২), এবং ''অ্যালাইভ'' (১৯৯৩)-এ অভিনয় করেন। ১৯৯৪ সালে তিনি এক্স প্রজন্মের নাট্য চলচ্চিত্র ''রিয়ালিটি বাইটস''-এ অভিনয় করেন, এবং এর মাধ্যমে তিনি সমালোচকদের প্রশংসাসূচক দৃষ্টি কাড়তে সক্ষম হন। ১৯৯৫ সালে তিনি রোমান্টিক ছবি ''বিফোর সানরাইজ''-এ অভিনয় করেন, এছাড়া পরবর্তীতে এর ধারাবাহিক পর্ব ''বিফোর সানসেট''-এও তাকে দেখা যায়। ২০০১ সালে হক ''ট্রেইনিং ডে'' (২০০১) চলচ্চিত্রে পার্শ্বভূমিকায় অভিনয় করেন। চলচ্চিত্রটির জন্য পরবর্তীকালে তিনি সেরা পার্শ্বঅভিনেতা বিভাগে স্ক্রিন অ্যাক্টরস গিল্ড পুরস্কার একাডেমি পুরস্কারের মনোনয়ন লাভ করেন। এরপর একে একে তিনি বৈজ্ঞানিক কল্পকাহিনীমূলক চলচ্চিত্র ''গ্যাটাকা'' (১৯৯৭), মাইকেল আলমেরেদিয়া পরিচালিত ''হ্যামলেট'' (২০০০), অ্যাকশনধর্মী রহস্যচলচ্চিত্র ''অ্যাসল্ট ইন প্রিসিক্ট ১৩'' (২০০৫), এবং অপরাধ চলচ্চিত্র ''বিফোর দ্য ডেভিল নোজ ইউ'র ডেড'' (২০০৭)-এ অভিনয় করেন। == ব্যক্তিগত জীবন == ১৯৯৭ সালে ''গ্যাটাকা'' চলচ্চিত্রে অভিনয়ের সময় হকের সাথে উমা থারম্যানের পরিচয় হয়। পরবর্তীতে মে, ১৯৯৮ সালে তারা বিয়ে করেন। এই দম্পতির দুই সন্তান, কন্যা মায়া রে থারম্যান-হক (জন্ম: জুলাই, ১৯৯৮) এবং পুত্র লিভন রোয়ান থারম্যান-হক (জন্ম: ১৫ জানুয়ারি, ২০০২)। হকের দূরত্বপূর্ণ আচরণ প্রকাশের অভিযোগ করে এই দম্পতি ২০০৩ সালে আলাদা হয়ে যান। এরপর বছরেই থার‌ম্যান বিবাহবিচ্ছেদের আবেদন করেন। দ্বিতীয়বারের মতো হক বিয়ে করেন জুন ২০০৮-এ। এবার পাত্রী ছিলেন রায়ান শহিউজ, এবং তিনি ছিলেন তার সন্তানদের পরিচারিকা। হক শহিউজের কন্যা ক্লিমেন্টাইন জেন হক (জন্ম: ১৮ জুলাই, ২০০৮)-এর জন্মের মাত্র সপ্তাহ কয়েক আগে তাদের বিয়ে হয়। নিউ ইয়র্ক সিটির ম্যানহাটনের চেলসিতে হকের বসবাস, এবং তিনি কানাডার নোভা স্কোশিয়ার ট্র্যাকাডিতে অবস্থিত একটি দ্বীপের মালিক। হক, তার বাবার দিক থেকে কালজয়ী আমেরিকান নাট্যকার টেনেসি উইলিয়ামসের আত্মীয়। উইলিয়ামস তার দূর সম্পর্কের চাচা হন। রাজনৈতিকভাবে হক যুক্তরাষ্ট্রের ডেমোক্রেটিক পার্টির একজন সমর্থক। এবং তিনি ২০০০, ২০০৪, ২০০৮-এ যথাক্রমে বিল ব্রাডলি, জন কেরি, বারাক ওবামাকে সমর্থন দিয়েছে। == তথ্যসূত্র == == বহিঃসংযোগ == Ethan Hawke Biography by Turner Classic Movies Ethan Hawke Interview 2007 on ''Texas Monthly Talks'' জন্ম শিশু অভিনেতা চলচ্চিত্র অভিনেতা চলচ্চিত্র পরিচালক ঔপন্যাসিক মঞ্চ অভিনেতা টেলিভিশন অভিনেতা ব্যক্তি
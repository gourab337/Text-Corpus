'''নেতাজিনগর''' হল ভারতের দিল্লি জাতীয় রাজধানী অঞ্চলের দক্ষিণ পশ্চিম দিল্লি জেলার একটি অঞ্চল। এই অঞ্চলটি নেতাজি সুভাষচন্দ্র বসুর নামে নামাঙ্কিত। এটি সরোজিনী নগর সংসদীয় ক্ষেত্রের অধীনস্থ। এটি মূলত সরকারি আধিকারিকদের আবাসিক এলাকা। এই এলাকাটি শান্তি পথের কয়েকটি বিদেশি দূতাবাসের কাছে অবস্থিত। ভারতের প্রধানমন্ত্রীর সরকারি বাসভবন এই অঞ্চল থেকে দুই কিলোমিটার দূরে অবস্থিত। নেতাজিনগরে একটি আর্ট অ্যান্ড কমার্স কলেজ আছে। নিকটবর্তী অঞ্চলগুলির মধ্যে উল্লেখযোগ্য সফদরজং এনক্লেভ, রামকৃষ্ণপুরম সেক্টর ১৩, হায়াট রিজেন্সি হোটেল, ভিখাজি কামা প্লেস পালিকা ভবন। এই অঞ্চলে একটি বেআইনি বস্তি গড়ে উঠেছিল, যেটিকে ২০১০ সালের ১৯ সেপ্টেম্বর ভেঙে দেওয়া হয়। == পাদটীকা == অঞ্চল বসুর নামাঙ্কিত স্মারক
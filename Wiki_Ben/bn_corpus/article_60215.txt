'''তৈরি সফটওয়্যার''' () হল জনসাধারণের জন্য উন্মুক্ত বাজার থেকে কিনে তাৎক্ষণিকভাবে ব্যবহারযোগ্য সফটওয়্যার, অ্যাপ্লিকেশন বা প্রোগ্রামসমষ্টি যা বিভিন্ন ব্যবসার কাজে খাপ খাইয়ে নিয়ে কাজ চালানো সম্ভব। এগুলি সাধারণত বিপুল পরিমাণে উৎপাদিত হয় এবং ফলে এদের প্রাথমিক দামও তুলনামূলকভাবে অনেক কম। এগুলি সাধারণত হয়ে থাকে, ফলে এগুলি সহজেই ব্যবহারযোগ্য। এগুলিকে কম্পিউটার যন্ত্রে অন্তর্স্থাপন (ইনস্টলেশন) করার আগে চাহিদামাফিক পরিবর্তন বা উন্নয়ন করার অবকাশ থাকে না। অন্যদিকে চাহিদামাফিক সফটওয়্যারগুলির দাম অনেক বেশি পড়ে। এগুলি নির্মাতা প্রতিষ্ঠানগুলি সেবাও প্রদান করে থাকে। তাই বিনিয়োগের ঝুঁকি এড়াতে বড় বড় ব্যবসা প্রতিষ্ঠানগুলি সাধারণত তৈরি সফটওয়্যার ক্রয় করে থাকে। তবে তৈরি সফটওয়্যারগুলি ক্রয় করা বা ভাড়া নেবার জন্য বিক্রেতার বা নির্মাতার যে অনুমোদন (লাইসেন্স) লাগে, তার জন্য পরবর্তীতে এটিকে রক্ষণাবেক্ষণের জন্য বারংবার অতিরিক্ত অর্থ বা ফি পরিশোধ করতে হতে পারে, যেগুলি তৈরি সফটওয়্যারের সামগ্রিক খরচ বাড়িয়ে দেয়। তৈরি সফটওয়্যারে কোনও পরিবর্তন সাধন করলে এর মেরামতের নিশ্চয়তা বা ওয়ারেন্টি বাতিল হয়ে যেতে পারে। গ্রাহকের বা ক্রেতার ব্যবসার বিবর্তনের সাথে সাথে তৈরি সফটওয়্যারের পরিবর্তন আনা সম্ভব হয় না। বরং উলটো কোনও তৈরি সফটওয়্যার নির্মাতা তার পণ্যটিতে এমন পরিবর্তন বা "আপগ্রেড" (উন্নততর সংস্করণ) আনতে পারেন, যা হয়ত নির্দিষ্ট গ্রাহকের কাছে অপ্রয়োজনীয়, এবং গ্রাহককে এই নতুন সংস্করণের জন্য অতিরিক্ত ফি দিতে হতে পারে এবং অনেক উপাত্ত স্থানান্তর করতে হতে পারে, যা কষ্টসাধ্য, খরুচে সময়ক্ষেপণকারী। তৈরি সফটওয়্যারগুলি বিভিন্ন ধরনের ব্যবসা প্রতিষ্ঠানের বিভিন্ন ধরনের চাহিদার কথা মাথায় রেখে বানানো হয় বলে এগুলিতে বহু ডজন ফিচার বা বৈশিষ্ট্য থাকে, যেগুলি হয়ত কোনও নির্দিষ্ট ব্যবসা প্রতিষ্ঠানের কোনও কাজেই লাগে না। মার্কিন যুক্তরাষ্ট্রে তৈরি সফটওয়্যার (বা কম্পিউটার সেবা এমনকি হার্ডওয়্যার) ধরনের সামগ্রীগুলিকে "কমার্শিয়াল অফ-দ্য-শেলফ" (Commercial off-the-shelf বা সংক্ষেপে COTS) অর্থাৎ "বাণিজ্যিকভাবে লভ্য তৈরি দ্রব্য" বলা হয় এবং এগুলির উপর কেন্দ্রীয় সরকারের নীতিমালা থাকে। মাইক্রোসফট উইন্ডোজ বা অ্যান্টিভাইরাস সফটওয়্যার হল ধরনের তৈরি সফটওয়্যারের উদাহরণ। যদি কোনও বাণিজ্যিকভাবে লভ্য তৈরি সফটওয়্যারে এর ক্রেতা বা গ্রাহক তার প্রয়োজনমাফিক পরিবর্তন সাধন করিয়ে নেন, তাহলে সেটিকে মার্কিনী ইংরেজি পরিভাষায় "মডিফাইড অফ-দ্য-শেলফ" (Modified off-the-shelf) অর্থাৎ "পরিবর্তিত তৈরি সফটওয়্যার" নামে ডাকা হয়। এক্ষেত্রে সফটওয়্যার রক্ষণাবেক্ষণের দায়িত্ব ক্রেতার উপর বর্তায়। ==তথ্যসূত্র== ==আরও দেখুন== চাহিদামাফিক সফটওয়্যার (ইংরেজি Custom software ''কাস্টম সফটওয়্যার'') মুক্ত সফটওয়্যার (ইংরেজি Free Software ''ফ্রি সফটওয়্যার'') বিনামূল্যের সফটওয়্যার (ইংরেজি Freeware
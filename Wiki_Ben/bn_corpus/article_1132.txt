আফ্রিকার হায়েনা '''হায়েনা''' এক ধরনের বন্য মাংশাষী প্রাণী। এশিয়া এবং আফ্রিকা মহাদেশে এদের দেখা যায়। স্তন্যপায়ী শ্রেণীর শ্বাপদ বর্গের (order Carnivora) হায়েনার পরিবার 'হায়েনিডে-র (Hyaenidae) সদস্যরা দেখতে ক্যানিডে অর্থাৎ কুকুর পরিবারের সদস্যদের (কুকুর, শেয়াল, নেকড়ে) মত হলেও আসলে হল বেজী, নেউল ইত্যাদি সমন্বিত নকুল পরিবারের (হার্পেস্টিডে) নিকটতর। হায়েনাদের মাতৃতান্ত্রিক সমাজ। এক একটা দলে প্রায় ৮০ জন করে হায়েনা থাকে একজন মাদি হায়েনার নেতৃত্বে। শিকারের পরে একসাথে সবাই জড়ো হলে সবাই সবাইকে অভিনন্দন জানায়। দরকারে এরা শিকার করে, মৃত পশুপাখিকে খাদ্য হিসেবে গ্ৰহণ করে, কখনও বা স্বগোত্র ভোজী। এরা অন্যান্য শীর্ষ শিকারিদের‌ও ভয় পায় না, বরঞ্চ তাদের শিকার করা খাবারে ভাগ বসাতে এরা তৈরী। ডোরাকাটা হাওয়েনার আবাসস্থল সবুজ রঙে চিহ্নিত পশু প্রাণী স্তন্যপায়ী প্রাণী
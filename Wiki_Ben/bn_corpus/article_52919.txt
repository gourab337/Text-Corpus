'''এমলুলেকি লুক এনকালা''' (; জন্ম: এপ্রিল, ১৯৮১) বুলাওয়েতে জন্মগ্রহণকারী প্রথিতযশা জিম্বাবুয়ীয় সাবেক আন্তর্জাতিক ক্রিকেটার। জিম্বাবুয়ে ক্রিকেট দলের অন্যতম সদস্য ছিলেন টেস্ট এবং একদিনের আন্তর্জাতিকে অংশগ্রহণের পাশাপাশি অনূর্ধ্ব-১৯ দলের নেতৃত্ব দিয়েছেন তিনি। ঘরোয়া প্রথম-শ্রেণীর ক্রিকেটে সিএফএক্স একাডেমি প্রতিনিধিত্ব করেছেন তিনি। দলে তিনি মূলতঃ অল-রাউন্ডারের ভূমিকায় অবতীর্ণ হয়েছেন। ডানহাতে ব্যাটিং করার পাশাপাশি ডানহাতে ফাস্ট-মিডিয়াম বোলিংয়ে দক্ষতা প্রদর্শন করেছেন ‘সাইকি’ ডাকনামে পরিচিত '''এমলুলেকি এনকালা'''। == প্রারম্ভিক জীবন == এমলুলেকি এনকালা’র তেরো ভাই-বোন রয়েছে। তন্মধ্যে, ভাইয়ের সংখ্যা সাত বোনের সংখ্যা ছয়। এনডেবেলে উপজাতীয় পরিবারের সদস্য তিনি। ১৯৯৯-২০০০ মৌসুমে অনূর্ধ্ব-১৯ দলের পক্ষে তিনটি ওডিআইয়ে অধিনায়কত্ব করেন। দক্ষিণ আফ্রিকায় অনুষ্ঠিত অনূর্ধ্ব-১৯ দলের ক্রিকেট বিশ্বকাপে খেলেন। ১৬ উইকেট নিয়ে ওয়েস্ট ইন্ডিজের রামনরেশ সারওয়ানের সাথে যৌথভাবে শীর্ষ উইকেটশিকারী ছিলেন। == আন্তর্জাতিক ক্রিকেট == এরপর ১৯৯৯ সালে বুলাওয়েতে সফরকারী ভারতের বিপক্ষে অনুষ্ঠিত একদিনের আন্তর্জাতিকে অভিষেক ঘটে এমলুলেকি এনকালা’র। নিজস্ব দ্বিতীয় বলেই শচীন তেন্ডুলকরের উইকেট করায়ত্ত্ব করেছিলেন। খেলার পূর্বে তার বাবা কখনো ক্রিকেট খেলা দেখেননি। ২০০০ সালে ট্রেন্ট ব্রিজে স্বাগতিক ইংল্যান্ডের বিপক্ষে টেস্ট অভিষেক ঘটে তার। ২০০০ সালে হিথ স্ট্রিকের নেতৃত্বাধীন জিম্বাবুয়ে দলের সদস্যরূপে কেনিয়ায় অনুষ্ঠিত আইসিসি চ্যাম্পিয়ন্স ট্রফিতে অংশগ্রহণ করেন। প্রতিযোগিতায় তার দল কোয়ার্টার ফাইনাল পর্যন্ত অগ্রসর হতে পেরেছিল। == অবসর == অস্ট্রেলিয়ান ক্রিকেট একাডেমিতে ডেনিস লিলি’র ছত্রচ্ছায়ায় খেলোয়াড়ী জীবনে প্রশিক্ষণ নেন তিনি। ২০১০ সালের শুরুতে জিম্বাবুয়ে প্রত্যাবর্তন করেন এমলুলেকি এনকালা। পেশাদার ক্রিকেটে বিশেষায়িত দল মিড-ওয়েস্ট রাইনোজে রিকি ওয়েলস, ড্যারেন স্টিভেন্স ব্রেন্ডন টেলরের সাথে একযোগে খেলেন। ক্রিকেট থেকে অবসর নেয়ার পর বর্তমানে অস্ট্রেলিয়ার মেলবোর্নভিত্তিক এডিনবার্গ ক্রিকেট ক্লাবকে প্রশিক্ষণের দায়িত্বে রয়েছেন এমলুলেকি এনকালা। == তথ্যসূত্র == == বহিঃসংযোগ == জন্ম ব্যক্তি কমনওয়েলথ গেমসের ক্রিকেটার একাডেমির ক্রিকেটার ক্রিকেটার একদিনের আন্তর্জাতিক ক্রিকেটার টেস্ট ক্রিকেটার টুয়েন্টি২০ আন্তর্জাতিক ক্রিকেটার অনূর্ধ্ব-১৯ ওডিআই অধিনায়ক ক্রিকেট ধারাভাষ্যকার ক্রিকেটার
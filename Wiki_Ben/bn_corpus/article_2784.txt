জাতীয় গণগ্রন্থাগার ভবন '''সুফিয়া কামাল জাতীয় গণগ্রন্থাগার''' বা '''কেন্দ্রীয় গণগ্রন্থাগার''' বাংলাদেশের সবচেয়ে বড় পাঠাগার। এই গ্রন্থাগারটি ১৯৫৩ খ্রিষ্টাব্দে প্রতিষ্ঠিত হয়। এটি ঢাকার শাহবাগে অবস্থিত। অধিকন্তু এই গ্রন্থাগারটির প্রত্যক্ষ সহযোগিতায় বাংলাদেশের বিভিন্ন স্থানে সরকারি বেসরকারি গ্রন্থাগার পরিচালিত হচ্ছে। ==সংগ্রহ== মার্চ ২০০৭ সালের হিসাব অনুযায়ী এই গ্রন্থাগারে দূর্লভ ঐতিহাসিক মূল্যমানের প্রায় ১১৯,৭৫০ বই রয়েছে। তবে ২০১৭ সালের তথ্য অনুযায়ী তাদের সংগ্রহে প্রায় ২,০৪,৯৭৪ বই আছে। বইগুলোর বেশিরভাগের ভাষা বাংলা কিংবা ইংরেজি, তবে হিন্দি, উর্দু, আরবি ফারসি ভাষারও কিছু বই রয়েছে। দেশের বেশির ভাগ দৈনিক পত্রিকা সাময়িকীর কপি এখানকার সংগ্রহে থাকে। দৈনিকের মধ্যে উল্লেখযোগ্য হল- ইত্তেফাক, জনকন্ঠ, যুগান্তর, প্রথম আলো, সংবাদ, সমকাল, ভোরের কাগজ, আমাদের সময়, কালের কন্ঠ, ডেসটিনি, বাংলাদেশ প্রতিদিন, মানবজমিন, সকালের খবর, যায়যায়দিন, মানবকন্ঠ, আলোকিত বাংলাদেশ, দ্য ডেইলি স্টার, দি ইন্ডিপেন্ডেন্ট ইত্যাদি। এছাড়া সাপ্তাহিক চাকুরীর খবর, রোববার, সাপ্তাহিক ২০০০, সাপ্তাহিক, ক্রীড়ালোক, ক্রীড়া জগৎ, অনন্যা, দেশ, সানন্দা, নবারুণ, শিশু, উত্তরাধিকার, সরগম, নিউজ লেটার, বাংলাদেশের হৃদয় হতে, নান্দীপাঠ, কালি কলম, কম্পিউটার জগৎ, টইটম্বুর সাময়িকী উল্লেখযোগ্য। এখানে অনেক পুরাতন বাঁধাইকৃত পত্রিকাও পাওয়া যায়। অনুমতি সাপেক্ষে সেগুলো দেখা ফটোকপি করা যায়। শিশু-কিশোরদের জন্য এখানে বিশেষ সংগ্রহ আলাদা কক্ষ রয়েছে। সেখানে বসে বই পড়া যায়, আবার সদস্য হয়ে বই নেয়াও যায়। ==সময়সূচি== গ্রন্থাগারটি শুক্রবার সরকারি ছুটির দিন বাদে প্রতিদিনই খোলা থাকে। গ্রন্থাগারের সময়সূচি: সাধারণ পাঠকক্ষ রবিবার থেকে বৃহস্পতিবার সকাল ৮:০০ টা থেকে রাত ৯:০০ টা পর্যন্ত। বিজ্ঞান রেফারেন্স পাঠ কক্ষ শনিবার থেকে বৃহস্পতিবার সকাল ৮:০০ টা থেকে রাত ৯:০০ টা পর্যন্ত। শিশু পাঠকক্ষ রবিবার থেকে বৃহস্পতিবার সকাল ৯:০০ টা থেকে বিকাল ৫:০০ টা পর্যন্ত। ২০০৩ সালের ২৬ জুলাই থেকে দিনরাত ২৪ ঘন্টা খোলা রাখার নিয়ম চালু হলেও তা ২০০৪ সালের ১লা মার্চ বন্ধ হয়ে যায়। ==গ্যালারি== Image:Public Library .A.M.R.jpg|গণ গ্রন্থাগার অধিদপ্তর Image:Public Library .A.M.R.jpg|গণ গ্রন্থাগার ভবনের পিছনে ==তথ্যসূত্র== ==বহিঃসংযোগ== সুফিয়া কামাল জাতীয় গণগ্রন্থাগার সম্পর্কিত তথ্য গ্রন্থাগার
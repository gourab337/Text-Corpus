'''আর্থার ব্রায়ান সেলার্স''' (; জন্ম: মার্চ, ১৯০৭ মৃত্যু: ২০ ফেব্রুয়ারি, ১৯৮১) ইয়র্কশায়ারের কেইলে এলাকায় জন্মগ্রহণকারী বিখ্যাত প্রথম-শ্রেণীর ইংরেজ শৌখিন ক্রিকেট তারকা অধিনায়ক ছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে ইয়র্কশায়ারের প্রতিনিধিত্ব করেছেন তিনি। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, দলের প্রয়োজনে ডানহাতে অফ-ব্রেক বোলিংয়ে পারদর্শীতা দেখিয়েছেন '''ব্রায়ান সেলার্স'''। == কাউন্টি ক্রিকেট == ইয়র্কশায়ারের কেইলে এলাকায় ব্রায়ান সেলার্সের জন্ম। মাঝারিসারির ডানহাতি ব্যাটসম্যান হিসেবে মাঝারিমানের বিনোদনধর্মী ক্রিকেট খেলা প্রদর্শন করতেন তিনি। ১৯৩২ থেকে ১৯৪৮ সাল পর্যন্ত প্রথম-শ্রেণীর ক্রিকেট জীবন চলমান ছিল তার। সময়ে ৩৩৪টি প্রথম-শ্রেণীর খেলায় অংশগ্রহণ করেছিলেন তিনি। দ্বিতীয় বিশ্বযুদ্ধের আগে-পাছের প্রায় পুরোটা সময় ইয়র্কশায়ারের সফলতম অধিনায়করূপে কাটিয়েছেন। ১৯৩২ সাল থেকে কাউন্টি দলটিতে নিয়মিতভাবে খেলতে থাকেন। ১৯৩৬ সালে কেমব্রিজ বিপক্ষে ব্যক্তিগত সর্বোচ্চ ২০৪ রান তুলেছিলেন। এটিই ইয়র্কশায়ারের পক্ষে অংশগ্রহণকারী শৌখিন খেলোয়াড়দের মধ্যে একমাত্র দ্বি-শতরানের ঘটনা ছিল। == অধিনায়কত্ব লাভ == উদ্বোধনী মৌসুম থেকে প্রায়শঃই দলের নিয়মিত অধিনায়ক ফ্রাঙ্ক গ্রীনউডের অনুপস্থিতিতে অধিনায়কত্ব করতেন ব্রায়ান সেলার্স। মৌসুম শেষে গ্রীনউড অধিনায়কত্ব থেকে পদত্যাগ করলে ১৯৩৩ সালে ব্রায়ান সেলার্সকে দলনেতা হিসেবে মনোনীত করা হয়। ১৯৪৮ সালে অবসর গ্রহণের পূর্ব-পর্যন্ত দায়িত্বে নিয়োজিত ছিলেন তিনি। সর্বমোট দশ মৌসুম ইয়র্কশায়ার দলের অধিনায়কের দায়িত্বে ছিলেন। সময়ে ছয়বার ইয়র্কশায়ার দল কাউন্টি শিরোপা বিজয়ে সক্ষমতা দেখায়। এরফলে সর্বকালের সেরা সফলতম ইয়র্কশায়ার অধিনায়কের তালিকায় তিনি অন্তর্ভূক্ত হন। তার তুলনায় কেবলমাত্র প্রতিদ্বন্দ্বী হিসেবে লর্ড হক স্টুয়ার্ট সারিজ এগিয়ে রয়েছেন। তার নেতৃত্বাধীন ইয়র্কশায়ার দলটিতে তখন হার্বার্ট সাটক্লিফ, লিওনার্ড হাটন, হেডলি ভেরিটি, বিল বোস মরিস লেল্যান্ডের ন্যায় বিখ্যাত ইংরেজ ক্রিকেট তারকা খেলোয়াড়দের অংশগ্রহণ ছিল। ১৯৩৯ সাল পর্যন্ত একাধারে তিন বছর ইয়র্কশায়ারের চ্যাম্পিয়নশীপ শিরোপা বিজয়ে নেতৃত্বদানের স্বীকৃতিস্বরূপ ১৯৪০ সালে উইজডেন কর্তৃক অন্যতম বর্ষসেরা ক্রিকেটারের সম্মাননায় ভূষিত হন ব্রায়ান সেলার্স। == খেলার ধরন == খুবই পরিবেশ গড়ে তুলতেন তিনি। সেলক্ষ্যে মাঠে বেশ নজির স্থাপন করতেন। উইকেটের কাছাকাছি এলাকায় ফিল্ডিং করতেন। তবে ব্যাট হাতে মাঝারিমানের খেলা প্রদর্শন করতেন তিনি। ত্রিশোর্ধ্ব খেলায় অংশ নিলেও মাত্র তিনবার এক মৌসুমে সহস্রাধিক রান তুলতে পেরেছিলেন। সমগ্র খেলোয়াড়ী জীবনে মাত্র চারবার শতরানের সন্ধান পেয়েছিলেন তিনি। তবে, দলের প্রয়োজনে ঠিকই রান সংগ্রহের দিকে ধাবিত হতেন। == অবসর == ক্রিকেট খেলা থেকে অবসর গ্রহণের পর ইয়র্কশায়ার ক্লাবের প্রথিতযশা প্রশাসকের ভূমিকায় অবতীর্ণ হয়েছিলেন তিনি। খেলোয়াড়ী জীবনকালসহ অবসর পরবর্তীকালে ব্রায়ান সেলার্স ১৯৩৮ থেকে ১৯৫৫ সাল পর্যন্ত ইংল্যান্ডের টেস্ট দল নির্বাচকমণ্ডলীর দায়িত্ব পালন করেছেন। অবসর গ্রহণের পর ইয়র্কশায়ারের পরিচালনা পরিষদের সদস্য ছিলেন। ১৯৬০ ১৯৭০-এর দশকের শুরুতে সংঘটিত ক্লাবের বিভিন্ন বিতর্কিত বিষয়ের সমাধান সুদক্ষভাবে সম্পন্ন করেন। ২০ ফেব্রুয়ারি, ১৯৮১ তারিখে বিংলের এল্ডউইকে ৭৪ বছর বয়সে ব্রায়ান সেলার্সের দেহাবসান ঘটে। == তথ্যসূত্র == == আরও দেখুন == নরম্যান ইয়ার্ডলি লিয়ারি কনস্ট্যান্টাইন উইজডেন বর্ষসেরা ক্রিকেটার লিচেস্টারশায়ার কাউন্টি ক্রিকেট ক্লাব আনুষ্ঠানিক কাউন্টি চ্যাম্পিয়নশীপ বিজয়ী দলের তালিকা == বহিঃসংযোগ == জন্ম মৃত্যু থেকে ১৯৪৫ সময়কালীন ইংরেজ ক্রিকেটার ক্রিকেটার ক্রিকেট দল নির্বাচক ক্রিকেটার ক্রিকেট অধিনায়ক বর্ষসেরা ক্রিকেটার ডি. জি. লেভেসন গাওয়ার একাদশের ক্রিকেটার ভার্সাস সাউথের ক্রিকেটার
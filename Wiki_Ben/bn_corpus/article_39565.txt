'''স্বয়ংবর''' বা '''স্বয়ম্বর''' প্রাচীন ভারতীয় সমাজের একপ্রকার প্রথা। এই প্রথা মুলত উচ্চবংশীয় রাজার কন্যাকে বিবাহকে ঘিরেই পালিত হত। যখন কোনো রাজকুমারী বিবাহের উপযুক্ত বলে পিতা মাতারা মনে করতেন তখন রাজা স্বয়ংবর সভার আয়োজন করতেন। এই খবর দুর দুরান্তে রাজার নিজস্ব দূত অন্য রাজ্যের রাজার কাছে পৌছে দিয়েন। স্বয়ংবর সভায় বিভিন্ন রাজ্যের রাজারা আসতেন। আসতেন রাজপুত্ররা। তখন রাজকুমারী নিজেই ("স্বয়ং") তার স্বামীকে ("বর") নির্বাচিত করতেন। তবে কখনো কখনো রাজা তার কন্যার সামর্থ্যবান স্বামী লাভের জন্য বিভিন্ন প্রতিযোগিতার আয়োজন করতেন। এই সমস্ত খেলা বা প্রতিযোগিতায় যে রাজকুমার বা রাজা বিজয়ী হত, সেই রাজকন্যাকে বিবাহের জন্য নির্বাচিত হত। রামায়ণ অনুসারে রাজা জনক তার কন্যা জানকী বা সীতার জন্য যে স্বয়ংবর সভার আয়োজন করেছিলেন সেখানে শর্ত ছিল একটি ধনুক যা দেবাদিদেব শিবের, সেই ধনুককে তুলে সেখানে গুণ পরানো। এছাড়াও মহাভারতে দ্রৌপদীর বিবাহের সময়, কুন্তীর বিবাহের সময় স্বয়ংবর অনুষ্ঠিত হয়। ==পাদটীকা== সংস্কৃতি
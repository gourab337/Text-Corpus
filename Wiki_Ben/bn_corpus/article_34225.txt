'''দ্বিতীয় জোইলোস সোতের''' () একজন ইন্দো-গ্রিক রাজা ছিলেন, যিনি আনুমানিক ৫৫ হতে ৩৫ পর্য্যন্ত পূর্ব পাঞ্জাব অঞ্চল শাসন করেন। == মুদ্রা == দ্বিতীয় জোইলোস সোতেরের নামাঙ্কিত দ্বিভাষী রৌপ্য মুদ্রাগুলির এক পিঠে দিয়াদেম পরিহিত নিজের প্রতিকৃতি এবং অপর পিঠে আথেনার চিত্র রয়েছে। তার ব্রোঞ্জ মুদ্রাগুলিতে অ্যাপোলো হাতির চিত্র খোদিত রয়েছে। মুদ্রাগুলির গুণমান খুব একটা ভালো নয় বলে অনুমান করা হয়, সেগুলি ভারতীয় ধাতুশিল্পীদের দ্বারা পূর্ব পাঞ্জাব অঞ্চলে তৈরী করা হয়েছিল, যারা গ্রিক শিল্পীদের মতো মুদ্রা নির্মাণে সমান দক্ষ ছিলেন না। মুদ্রাগুলির এক পিঠে গ্রিক লিপিতে ''বাসিলেওস সোতেরোস জোইলোউ'' () এবং অপর পিঠে খরোষ্ঠী লিপিতে ''মহারাজস ত্রাতারস ঝোইলস'' কথাটি উৎকীর্ণ রয়েছে। তার মুদ্রাগুলি শতদ্রু উপত্যকায়, ঝিলাম নদী উপত্যকার পূর্বদিকে শিয়ালকোট থেকে আবিষ্কৃত হয়েছে। তক্ষশীলার ধর্মরাজিকা স্তূপ এবং পেশোয়ার থেকেও তার মুদ্রা আবিষ্কৃত হয়েছে। == তথ্যসূত্র == শাসক
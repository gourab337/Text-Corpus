'''আমোরেস পেররোস''' (স্প্যানিশ: Amores perros) বাংলা ভাষায় '''ভালোবাসা একটি কুকুর''' আলেহান্দ্রো গোঞ্জালেয ইনিয়াররিতু পরিচালিত ২০০০ সালে মুক্তিপ্রাপ্ত একটি মেক্সিকান চলচ্চিত্র। চলচ্চিত্রটি পুরোপুরি স্প্যানিশ ভাষায়। পরিচালক ইনিয়াররিতুর ''মরণ-ত্রয়ী''র প্রথম চলচ্চিত্র আমোরেস পেররোস, অন্য দু'টি হচ্ছে টুয়েন্টিওয়ান গ্রামস্ আর বাবেল। ছবিটিকে অনেকসময় "মেক্সিকান পাল্প ফিকশন" নামে অভিহিত করা হয়। পুরো ছবিটি ''ওক্তাবিও সুসানা'', ''দানিয়েল বালেরিয়া'' আর ''এল চিবো মারু'' নামের তিনটি আলাদা গল্প নিয়ে গঠিত আর প্রতিটি গল্পই মেক্সিকো সিটিতে সংগঠিত আজব এক গাড়ি দুর্ঘটনার সঙ্গে সংযুক্ত। মানুষ কীরকম অন্ধকারাচ্ছন্ন আর কুৎসিত জীবন নিয়ে বসবাস করতে পারে আর কিভাবে একজন আরেকজনের সাথে ভয়ংকর অমানবিক আচরণ করতে পারে, তিনটি গল্পই তার প্রতিচ্ছবি। মানুষ যে কেবল মানুষের সাথেই কুৎসিত আচরণ করে তা নয়, সৃষ্টির অন্যসব জীবও তার জিঘাংসার শিকার। তবে চলচ্চিত্রটির মূল বক্তব্য হচ্ছে বিশ্বাস আর বিশ্বাসঘাতকতা। সেকারণে মানুষের শ্রেষ্ঠ বান্ধব কুকুরের মাধ্যমে বার বার প্রতিকীভাবে বিষয়টি পুরো চলচ্চিত্রে উঠে এসেছে। তিনটি গল্পেই প্রধান চরিত্রের সাথে কুকুর কোন না কোনভাবে জড়িত। আবার প্রধান চরিত্রগুলো কোন না কোনভাবে বিশ্বাসঘাতকতার শিকার হয় বা বিশ্বাসঘাতকতা করে। ভাই তার ভাইয়ের সঙ্গিনীকে হাত করার মাধ্যমে ভাইয়ের সাথে বিশ্বাসঘাতকতা করে; একজন লোক তার স্ত্রীর বিশ্বাসভঙ্গ করে এক গোপন রক্ষিতা রেখে, সেই একই লোক তার রক্ষিতার কাছ থেকে মুখ ফিরিয়ে নেয় যখন তার রক্ষিতা দুর্ঘটনার কবলে পড়ে তার সৌন্দর্য্য হারায়; আর এক পেশাদার খুনি তার তারুণ্যের আদর্শ থেকে বিচ্যূত হয়, আবার যখন তার মেয়ের সাথে দেখা হয় তখন সে চেষ্টা করে নতুন করে তার হারানো আদর্শ পুনরুদ্ধার করতে। চলচ্চিত্রটি ২০০০ সালে অ্যাকাডেমি অ্যাওয়ার্ডে ''সেরা বিদেশি ভাষার চলচ্চিত্র'' ক্যাটাগরিতে মনোনিত হয়। এছাড়া ছবিটি মোট তিনটি চলচ্চিত্র পুরস্কার জয় করে। == তথ্যসূত্র == == বহিঃসংযোগ == চলচ্চিত্র নাটকীয় চলচ্চিত্র রোমাঞ্চকর চলচ্চিত্র চলচ্চিত্র নাটকীয় চলচ্চিত্র রোমাঞ্চকর চলচ্চিত্র ভাষায় চলচ্চিত্র গোঞ্জালেয ইনিয়াররিতু পরিচালিত চলচ্চিত্র পশু নিষ্ঠুরতা সঙ্কলন চলচ্চিত্র বিজয়ী (চলচ্চিত্র) প্রথম কাজ এরিয়েল পুরস্কার বিজয়ী ছবি এরিয়েল পুরস্কার বিজয়ী সম্পর্কে চলচ্চিত্র চলচ্চিত্র গেট এন্টারটেনমেন্ট চলচ্চিত্র
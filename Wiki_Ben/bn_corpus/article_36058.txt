'''অ্যাডামস অ্যাভনিউ পার্কওয়ে''' হলো যুক্তরাষ্ট্রের ইউটা অঙ্গরাজ্যে অবস্থিত একটি বেসরকারিভাবে নির্মিত রাস্তা। রাস্তাটা দেড়মাইল লম্বা আর এটা পার হওয়ার সময় টোল দিতে হয়। ইউটাহের ওয়াশিংটন টেরেসের কাছাকাছি এটা ইউ.এস রুট ৮৯ আর ইন্টারস্টেট ৮৪ রাস্তা দুটোকে যুক্ত করেছে। ২০০১ সালে রাস্তাটা চলাচলের জন্যে উন্মুক্ত করে দেওয়া হয়। এটার নির্মাণ ব্যয় প্রায় ৮.৯ মিলিয়ন ডলার। স্থানীয় বাসিন্দারা বহু বছর চেষ্টা করে যাচ্ছিলেন তৎকালীন অ্যাডাম অ্যাভিনিউয়ের সাথে আই-৮৪ রাস্তা দুটোকে সংযুক্ত করতে। রাস্তাটা তৈরির ফলে ইউ.এস রুট ৮৯ পুরোটা না ঘুরে ওয়াশিংটন টেরেস দিয়ে সহজেই আই-৮৪ তে যাওয়া যায়। == রাস্তার বর্ণনা == পার্কওয়ের দক্ষিণ প্রান্ত শুরু হয়েছে আই-৮৪ এর এক্সিট ৮৫ থেকে। এটা একটা ডায়মণ্ড আকৃতির জংশন। দক্ষিণ ওয়েবারের ৪৭৫ পূর্ব রাস্তার সাথে আগে থেকেই এটা যুক্ত। আই-৮৪ এর উত্তর দিকের কটনউড ড্রাইভ নামের একটা পার্শ্ববর্তী রাস্তা থেকে শুরু হয়েছে। এখানে রাস্তাটার লেন ৪টা, তবে কোনো ফুটপাত বা পায়ে হাটার রাস্তা নেই। শুরুর পরপরেই রাস্তাটা ওয়েবার নদীর উপরের সেতু আর তারপর এভান্সটন প্রদেশের (ওয়াশিংটন টেরেসের সর্ব দক্ষিণ প্রান্ত) ইউনিয়ন প্যাসিফিক রেললাইন অতিক্রম করেছে। তারপর রাস্তাটা উত্তর-পশ্চিম দিকে বাঁক নিয়ে ওয়েবার নদীর কোল বেয়ে প্রায় পাহাড়ের চূড়ার কাছাকাছি টোল প্লাজায় গিয়ে পৌঁছেছে। ৫৯০০ দক্ষিণ রাস্তার সাথে এটার একটা সংযোগ সড়ক আছে। ওখানে একটা বাণিজ্যিক ভবন আছে যা বর্তমানে টোল কোম্পানীর সদর দপ্তর হিসেবে ব্যবহৃত হয়। তারপরেই রাস্তাটা শহরে প্রবেশ করে আর ৫৮০০ দক্ষিণ রাস্তাটার ঠিক আগে এর সাথে ফুটপাতও সংযুক্ত হয় রাস্তাটা এরপর উত্তর-পূর্ব দিকে পাহাড়ের চুড়ার কাছাকাছি ৫৬০০ দক্ষিণ পর্যন্ত এগিয়ে পুর্বতন অ্যাডামস অ্যাভিনিউ (৫০০ পূর্ব) এর সাথে মিশেছে। অ্যাডামস অ্যাভিনিউ উত্তর দিকে অগডেন রিজিওনাল মেডিকেল সেন্টার পার হয়ে ওয়াশিংটন টেরেস-দক্ষিণ অগডেন সীমানাবর্তী ওয়াশিংটন বুলেভার্ডের (ইউ.এস- ৮৯) সাথে মিশেছে। পরবর্তীতে অ্যাডামস অ্যাভিনিউ দক্ষিণ অগডেনের ভিতর দিয়ে ইউ.এস- ৮৯ এর এক ব্লক পূর্ব দিয়ে একটা ছোট রাস্তা হিসেবে অগডেন-এ প্রবেশ করেছে। ৪৬০০ দক্ষিণের কাছাকাছি রাস্তাটা দূরে সরে গিয়ে অগডেনের শহরতলীর দিকে চলে গেছে। সপ্তাহের যে কোনো কর্মদিবসে এই পার্কওয়ে ধরে প্রায় ১,৪০০ গাড়ি চলাচল করে। == টোল == নগদ অথবা এক্সপ্রেস কার্ড অ্যাকাউণ্টের মাধ্যমে টোল নেওয়া হয়। এটা হলো একটা প্রি পেইড পদ্ধতি। কেউ ১০ ডলার জমা দিলেই দেওয়া হয় বিশেষ ছাড়। দুই অ্যাক্সেলের গাড়ির জন্যে বর্তমান টোল যে কোনো দিকে ডলার। আর প্রতি অ্যাক্সেল বৃদ্ধিতে টোল বাড়বে আধা ডলার করে। আগে জরুরী পরিবহনে (অ্যাম্বুলেন্স) টোল নেওয়া হতো না তবে ২০০৩ এর জুলাই থেকে নির্দিষ্ট ডলার টোল এসব বাহনকেও দিতে হয়। টোল প্লাজা দ্রুত পার হওয়ার জন্যে এসব বাহনগুলো বিশেষ অ্যাকাউন্ট ব্যবহার করে যেখানে পরে টোল শোধ করা যায়। ইউটাহ এর পরিবহন কর্তৃপক্ষ ২০০৩ সালে চার দিন ধরে রাস্তা সংস্কারের প্রাক্কালে এই রাস্তার নিয়মিত যাত্রীদের বিনা টোলে যাতায়াত করতে দিতে সম্মত হয়। == ইতিহাস == পার্কওয়েটা ২০০১ সালে যান চলাচলের জন্যে খুলে দেওয়া হয়। এটা নির্মাণে সময় লেগেছিলো মাত্র এক বছর। তবে রাস্তা নির্মাণের দাবি ছিলো প্রায় দুই যুগের। ডগ এবং ব্রুস স্টিফেন্স এর নেতৃত্বে স্থানীয় বাসিন্দারা রাজ্য সরকারকে ইউ.এস- ৮৯ এড়িয়ে আই-৮৪ আর অ্যাডামস অ্যাভিনিউকে সরাসরি সংযুক্ত করতে অণুরোধ করে আসছিলেন। তখন গভর্নর মাইক লিয়াভিট সরকারি অর্থায়নের বদলে একটা বেসরকারী প্রতিষ্ঠানকে রাস্তা নির্মাণের দায়িত্ব দেওয়ার প্রস্তাব করেন। রাস্তাটা নির্মাণে খরচ হয়েছে ৮.৯ মিলিয়ন ডলার (২০০৩ সালে এর মূল্যমান ১২.৬ মিলিয়ন ডলার)। এর মধ্যে রাজ্য সরকার দিয়েছে মিলিয়ন ডলার (২০০৩ সালে এর মূল্যমান ২.৮ মিলিয়ন ডলার)। অতিরিক্ত অর্থের সংস্থান হয় পার্কওয়ের পার্শ্ববর্তী জমির মালিকদের কাছ থেকে বাধ্যতামূলক কর সংগ্রহের মাধ্যমে। ওয়াশিংটন বুলেভার্ড আর আই-৮৪ এর মধ্যবর্তী পুরো রাস্তাটাই নির্মাণ করেছে অ্যাডামস অ্যাভিনিউ টার্নপাইক এলএলসি। তবে তারা রাস্তার বেশিরভাগটাই স্থানীয় কর্তৃপক্ষের কাছে হস্তান্তর করেছে। শুধুমাত্র ৫৮০০ দক্ষিণ আর আই-৮৪ এর মধ্যবর্তী আধা মাইলটাক রাস্তা নিজেদের দখলে রেখেছে। রাস্তাটা ওয়েবার কাউন্টি অধ্যাদেশ, স্বত্ত্বাধিকার দলিল ৩১ অনুসারে নির্মিত। এর ফলে অ্যাডামস অ্যাভিনিউ টার্নপাইক এলএলসি ৫০ বছরের (শেষ হবে ২০৫১ সালে) জন্যে রাস্তাটার মালিকানা ভোগ করবে। == প্রধান সংযোগ সড়ক == == তথ্যসূত্র == ==আরও জানতে==
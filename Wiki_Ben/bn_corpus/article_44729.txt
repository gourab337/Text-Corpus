'''ট্রাভিস মাইকেল হেড''' (; জন্ম: ২৯ ডিসেম্বর, ১৯৯৩) দক্ষিণ অস্ট্রেলিয়ার অ্যাডিলেডে জন্মগ্রহণকারী প্রথিতযশা অস্ট্রেলীয় ক্রিকেটার। অস্ট্রেলিয়া ক্রিকেট দলের অন্যতম সদস্য তিনি। বর্তমানে দক্ষিণ অস্ট্রেলিয়া অ্যাডিলেড স্ট্রাইকার্সের পক্ষ খেলার জন্য চুক্তিবদ্ধ হয়েছেন। দলে তিনি মূলতঃ মাঝারি সারির ব্যাটসম্যান হিসেবে খেলছেন। বামহাতে ব্যাটিংয়ের পাশাপাশি দলের প্রয়োজনে ডানহাতে অফ ব্রেক বোলিংয়ে পারদর্শিতা দেখিয়েছেন '''ট্রাভিস হেড'''। == প্রারম্ভিক জীবন == অ্যাডিলেডে থাকা অবস্থায় বয়সভিত্তিক পর্যায়ে ক্রেগমোর ক্রিকেট ক্লাবে খেলা শুরু করেন। অনূর্ধ্ব-১৭ অনূর্ধ্ব-১৯ স্তরের ক্রিকেটে দক্ষিণ অস্ট্রেলিয়ার প্রতিনিধিত্ব করেন। ১৭ বছর বয়সে জাতীয় অনূর্ধ্ব-১৭ চ্যাম্পিয়নশীপে তার অভিষেক ঘটে। এরপর অনূর্ধ্ব-১৯ স্তরের একদিনের আন্তর্জাতিক ক্রিকেটে অস্ট্রেলিয়া দলের সদস্যরূপে ১৮ খেলায় অংশ নিয়েছেন। তন্মধ্যে, ২০১২ সালের আইসিসি অনূর্ধ্ব-১৯ বিশ্বকাপে খেলেন। এরফলে সাউথ অস্ট্রেলিয়ান ক্রিকেট অ্যাসোসিয়েশনের (এসএসিএ) সাথে চুক্তিতে স্বাক্ষর করার জন্য আমন্ত্রিত হন। ২০১১-১২ মৌসুমের শেফিল্ড শিল্ড প্রতিযোগিতায় দক্ষিণ অস্ট্রেলিয়ার পক্ষে প্রথম-শ্রেণীর খেলায় প্রথমবারের মতো অংশ নেন। অ্যাডিলেড ওভালে অনুষ্ঠিত খেলায় দলের প্রতিপক্ষ ছিল ভিক্টোরিয়া দল। এরপর শিল্ডের বাদ-বাকী তিন খেলার প্রত্যেকটিতেই অংশ নিয়ে দুইটি অর্ধ-শতক হাঁকান। তন্মধ্যে, তাসমানিয়ার বিপক্ষে সর্বোচ্চ ৯০ রান তোলেন। সময় মাইকেল ক্লিঙ্গারের (২১৯*) সাথে ১৭৭ রানের জুটি গড়েছিলেন। ২০১২-১৩ মৌসুমে নিয়মিত খেলেন সচরাচর মাঝারি সারিতে ব্যাটিংয়ে নামেন। পুণরায় তিনি জাতীয় অনূর্ধ্ব-১৯ চ্যাম্পিয়নশীপে অংশগ্রহণ করেন। উপর্যুপরি দ্বিতীয়বারের চ্যাম্পিয়নশীপ বিজয়ের পাশাপাশি প্লেয়ার অব দ্য টুর্নামেন্ট নির্বাচিত হন। কিরণ পোলার্ডের আঘাতের কারণে বিগ ব্যাশ লীগে অ্যাডিলেড স্ট্রাইকার্সের পক্ষে একটি টুয়েন্টি২০ খেলায় অংশ নেন। তবে, জানুয়ারি, ২০১৩ সালে ভিক্টোরিয়ার বিপক্ষে শিল্ড জয়ের অল্প কিছুদিন পর অ্যাডিলেডের একটি হোটেলের বাইরে একটি গাড়ী তাকে আঘাত করলে মাথা ঘাড়ে চোঁট পান। গ্রেডভিত্তিক ক্রিকেটে টি ট্রি গালি দলের পক্ষে খেলেন। ৩১ ডিসেম্বর, ২০১৫ তারিখে বিগ ব্যাশের একটি খেলায় হেড স্ট্রাইকার্সকে স্মরণীয় জয় এনে দেন। সিডনি সিক্সার্সের বিপক্ষে মাত্র ৫৩ বলে ছক্কা বাউন্ডারি সহযোগে ১০১ রান তুলেছিলেন তিনি। == আন্তর্জাতিক ক্রিকেট == ২৬ জানুয়ারি, ২০১৬ তারিখে ভারতের বিপক্ষে টুয়েন্টি২০ আন্তর্জাতিকে অভিষেক ঘটে। একই বছরের ১৩ জুন তারিখে ত্রি-দেশীয় সিরিজে ওয়েস্ট ইন্ডিজের বিপক্ষে ওডিআই অভিষেক হয় তার। জানুয়ারি, ২০১৭ সালে পাকিস্তানের বিপক্ষে অনুষ্ঠিত ওডিআই সিরিজে প্রথম সেঞ্চুরি হাঁকান। ইনিংসের উদ্বোধনে নেমে ডেভিড ওয়ার্নারের সাথে প্রথম উইকেটে ২৮৪ রান তুলেন। জুটিটি অস্ট্রেলিয়ার পক্ষে যে-কোন উইকেটে সর্বোচ্চ ওডিআইয়ের ইতিহাসে দ্বিতীয় সর্বোচ্চ উদ্বোধনী জুটি। == তথ্যসূত্র == == আরও দেখুন == কিরণ পোলার্ড কেন রিচার্ডসন ইয়র্কশায়ার কাউন্টি ক্রিকেট ক্লাব == বহিঃসংযোগ == জন্ম ব্যক্তি ক্রিকেটার উইকেট-রক্ষক একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার স্ট্রাইকার্সের ক্রিকেটার ক্রিকেটার অস্ট্রেলিয়ার ক্রিকেটার অস্ট্রেলিয়া থেকে আগত ক্রিকেটার চ্যালেঞ্জার্স ব্যাঙ্গালোরের ক্রিকেটার
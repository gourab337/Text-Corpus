থাম্ব '''কবিতা রাউত''' (জন্মঃ মে ১৯৮৫) হলেন ভারতের মহারাষ্ট্রএর নাসিক অঞ্চলের একজন দীর্ঘ দূরত্বের দৌড়বীর। ১০ কিলমিটারের পথ দৌড়ানোয় তার ৩৪ মিনিট ৩২ সেকেন্ডের জাতীয় রেকর্ড আছে। এছাড়া তার বর্তমান অর্ধেক ম্যারাথনেও ঘন্টা ১২ মিনিট ৫০ সেকেন্ডের জাতীয় রেকর্ড আছে। ২০১০ সালের কমনওয়েলথ গেমসে ১০,০০০ মিটার দৌড়ে তিনি ব্রোঞ্জ পদক জিতেছিলেন। কবিতা রাউত প্রথম ভারতীয় মহিলা যিনি কমনওয়েলথ গেমসে স্বতন্ত্র ভাবে পদক জিতেছিলেন। সেই বছর (২০১০ সালে) এশিয়ান গেমসেও ১০,০০০ মিটার দৌড়ে তিনি রৌপ্যপদক জয়ী হয়েছিলেন। == জন্মো প্রাথমিক জীবন == মে ১৯৮৫ সালে কবিতা রাউত মহারাষ্ট্রএর নাসিক-এর হরসুলের কাছে সাওয়ারপদা গ্রামে একটি আদিবাসী পরিবারে জন্মগ্রহণ করেন। বর্তমানে তিনি অয়েল অ্যান্ড ন্যাচারাল গ্যাস কর্পোরেশন (ONGC)-এ কর্মরতা। == কেরিয়ার == ১০ নভেম্বর ২০০৯ সালে চীনের গুয়াংঝাউ তে ১৮তম এশিয়ান অ্যাথলেটিক চ্যাম্পিয়নশিপ ৫০০০মিটার দৌড়ে কবিতা ব্রোঞ্জ পদক জিতে ছিলেন এবং তার ব্যক্তিগত শ্রেষ্ঠ সময় ছিল ১৬:০৫.৯০ মিনিট। ১৮ই মে ২০১০ সালে কোচিতে ৫০ তম ন্যাশনাল ওপেন অ্যাথলেটিক মিট ১০০০০মিটার দৌড়ে কবিতা সবর্ন পদক জয়ী হন। তার সময় ছিল ৩২:৪১.৩১মিনিট, যা ছিল প্রীজা শ্রীধরনের পূর্ববর্তী রেকর্ডের থেকেও কম। ২০১০ সালের ৮ই অক্টোবর দিল্লীতে অনুষ্ঠিত কমনওয়েলথ গেমসে ১০০০০ মিটার দৌড়ে রাউত ব্রোঞ্জ পদক জেতেন এবং তার সময় ছিল ৩৩:০৫.২৮ মিনিট। ১৯৫৮ সালে কার্ডিফ কমনওয়েলথ গেমসে ৪৪০ ইয়ার্ডে মিলখা সিং এর সোনা পাওয়ার পরবর্তী ৫০ বছরেরও বেশি সময় পরে এটাই ছিল কোনো ভারতীয় ক্রীড়াবিদের প্রথম স্বতন্ত্র ভাবে ট্র্যাক পদক জয়। তাছাড়া কমনওয়েলথ গেমসের ইতিহাসেও ভারতীয় মহিলার স্বতন্ত্র ভাবে প্রথমবার পদক অর্জন করা। ২১শে নভেম্বর ২০১০ সালে চীনের গুয়াংঝাউতে অনুষ্ঠিত ২০১০ এশিয়ান গেমসে ১০০০০ মিটার রেসে কবিতা রৌপ্যপদক জিতে ছিলেন এবং তার ব্যাক্তিগত শ্রেষ্ঠ সময় ছিল ৩১:৫১.৪৪মিনিট। এই পদক ভারতের জন্য দ্বৈত জয় ছিল, এই একই ইভেন্টে প্রীজা শ্রীধরন ৩১:৫০.৪৭ মিনিট এর রেকর্ড তৈরী করে সবর্নপদক জিতেছিলেন। রাউত ২০১১ সালে ন্যাশনাল গেমস অফ ইন্ডিয়াতে ৫০০০/১০০০০মিটার ডাবলস দুটি ইভেন্টেই গেমস রেকর্ড তৈরী করে তার পরবর্তী সিজন শুরু করেছিলেন। বর্তমানে ব্যাংগালোরের সানফিস্ট ওয়ার্ল্ড ১০কে(Sunfeast World 10K) তে ১০কিলোমিটার পথদৌড়ে কবিতার ৩৪:৩২মিনিট এর ভারতীয় জাতীয় রেকর্ড আছে। তিনি অর্জুন পুরস্কার প্রাপ্ত হন। == তথ্যসূত্র == == বহিঃসংযোগ == Kavita Raut ফেসবুক পেজ। ব্যক্তি মহিলা দৌড়বীর ক্রীড়াবিদ গ্রীষ্মকালীন অলিম্পিকের দৌড়বীর (ট্র্যাক অ্যান্ড ফিল্ড) অলিম্পিক দৌড়বীর নারী পুরস্কার প্রাপক মহিলা ক্রীড়াবিদ জন্ম
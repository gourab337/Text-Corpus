'''কেয়ার্নস''' (, অস্ট্রেলিয়ার কুইন্সল্যান্ড অঙ্গরাজ্যের কেয়ার্নস অঞ্চলের একটি শহর। শহরটি উত্তরতম কুইন্সল্যান্ড (Far North Queensland) ভৌগলিক অঞ্চলের পূর্ব উপকূলে অবস্থিত। এটি কুইন্সল্যান্ডের ৫ম সর্বোচ্চ জনবহুল শহর এবং অস্ট্রেলিয়ার ১৪তম সর্বোচ্চ জনবহুল শহর। কেয়ার্নস শহরটিকে ১৮৭৬ সালে প্রতিষ্ঠা করা হয়। ১৮৭৫ থেকে ১৮৭৭ সাল পর্যন্ত কুইন্সল্যান্ডের গভর্নর বা রাজ্য প্রশাসক উইলিয়াম ওয়েলিংটন কেয়ার্নসের নামে শহরটির নামকরণ করা হয়। প্রথমে এটিকে হজকিনসন নদীর স্বর্ণখনিতে যাবার পথে একটি খনিশহর হিসেবে গড়ে তোলার কথা থাকলেও পরে এটিকে একটি রেল পরিবহনের কেন্দ্র হিসেবে গড়ে তোলা হয়। চারপাশের উপকূলীয় অঞ্চল অ্যাথার্টন টেবলল্যান্ড অঞ্চল থেকে প্রাপ্ত আখ, স্বর্ণ অন্যান্য ধাতু, খনিজ কৃষিদ্রব্য রপ্তানির একটি অন্যতম কেন্দ্র কেয়ার্নস। ২০১৫ সালের তথ্য অনুযায়ী কেয়ার্নস শহরে প্রায় দেড় লক্ষ লোকের বাস। ক্রান্তীয় জলবায়ু এবং গ্রেট ব্যারিয়ার রিফ নামক বিস্ময়কর প্রবাল প্রাচীরের প্রবেশপথ হিসেবে কেয়ার্নস একটি জনপ্রিয় পর্যটন কেন্দ্র। ==তথ্যসূত্র== শহর
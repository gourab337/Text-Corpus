'''নাহিদা আক্তার''' (জন্ম: মার্চ, ২০০০) বাংলাদেশের উদীয়মান প্রমিলা আন্তর্জাতিক ক্রিকেটার। বাংলাদেশ মহিলা ক্রিকেট দলের অন্যতম সদস্য তিনি। দলে তিনি মূলতঃ বামহাতে ধীরগতিতে অর্থোডক্স বোলিং করে থাকেন। পাশাপাশি ডানহাতি ব্যাটসম্যান হিসেবেও ভূমিকা রাখছেন। ঘরোয়া ক্রিকেটে বাংলাদেশ ক্রীড়া শিক্ষা প্রতিষ্ঠানের পক্ষে খেলেন। == খেলোয়াড়ী জীবন == ৩০ সেপ্টেম্বর, ২০১৫ তারিখে পাকিস্তানের বিপক্ষে করাচীতে অনুষ্ঠিত খেলায় টুয়েন্টি২০ আন্তর্জাতিকে তার অভিষেক ঘটে। মহিলাদের টুয়েন্টি২০ আন্তর্জাতিকে বাংলাদেশের সর্বকনিষ্ঠ মহিলা খেলোয়াড়ের মর্যাদা পান তিনি। এসময় তার বয়স ছিল মাত্র ১৫ বছর ২১২ দিন। প্রথম তিনটি টি২০আইয়ের প্রত্যেকটিতেই তিনি দুইটি করে উইকেট লাভে সক্ষমতা দেখান। এছাড়াও, প্রত্যেকটি খেলাতেই বরাদ্দকৃত সবগুলো ওভার সম্পন্ন করেন। একই দলের বিপক্ষে অক্টোবর, ২০১৫ তারিখে একদিনের আন্তর্জাতিকে অভিষেক ঘটে তার। ডিসেম্বর, ২০১৫ তারিখে ব্যাংককে অনুষ্ঠিত বাছাইপর্বের চূড়ান্ত একটিমাত্র খেলায় অংশ নেন। খেলায় তিনি আয়ারল্যান্ডের বিপক্ষে নির্ধারিত চার ওভারে ২/১৮ লাভ করেন। দল দুই উইকেটের ব্যবধানে পরাজিত হলেও ফাইনাল খেলায় অংশগ্রহণের প্রেক্ষিতে বাংলাদেশ দল ২০১৬ সালের আইসিসি মহিলা বিশ্ব টুয়েন্টি২০ খেলায় অংশগ্রহণের যোগ্যতা লাভ করে। অতঃপর ১০ ফেব্রুয়ারি, ২০১৬ তারিখে ভারতে অনুষ্ঠিতব্য আইসিসি বিশ্ব টুয়েন্টি২০ প্রতিযোগিতায় অংশগ্রহণের লক্ষ্যে বাংলাদেশ ক্রিকেট বোর্ড কর্তৃক ঘোষিত দলে তাকেও অন্যতম সদস্যরূপে অন্তর্ভুক্ত করা হয়। আগস্ট ২০১৯, স্কটল্যান্ডে অনুষ্ঠিত ২০১৯ আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার জন্য বাংলাদেশের দলীয় স্কোয়াড তালিকায় তার নাম ছিল। == তথ্যসূত্র == == আরও দেখুন == সালমা খাতুন বাংলাদেশ জাতীয় মহিলা ক্রিকেট দল ২০১৬ আইসিসি মহিলা বিশ্ব টুয়েন্টি২০ মহিলা ক্রিকেটার জন্ম ব্যক্তি মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার
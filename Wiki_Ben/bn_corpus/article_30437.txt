'''অ্যালেক্স রিচার্ড কুস্যাক''' (; জন্ম: ২৯ অক্টোবর, ১৯৮০) অস্ট্রেলীয় বংশোদ্ভূত আইরিশ ক্রিকেটার। মাঝারী সারির ডানহাতি ব্যাটসম্যান হিসেবে আয়ারল্যান্ড ক্রিকেট দলে খেলছেন। এছাড়াও, '''অ্যালেক্স কুস্যাক''' ডানহাতে মিডিয়াম-ফাস্ট বোলিংয়ে পারদর্শী। ঘরোয়া ক্রিকেটে ক্লোনটার্ফ ক্লাবে খেলে থাকেন। ২০০৭ সালে আন্তর্জাতিক ক্রিকেটে অভিষেক ঘটে তার। ২০০৯ সালে পেশাদারী ক্রিকেট খেলার জন্য দুইজন খেলোয়াড়ের একজন হিসেবে আইরিশ ক্রিকেট ইউনিয়নের সাথে চুক্তিতে আবদ্ধ হন। এরপূর্বে কাঠের ব্যবসার সাথে সম্পৃক্ত ছিলেন। একবছর পর আইরিশ ক্রিকেট ইউনিয়নের সাথে আরও চারজন চুক্তিবদ্ধ হলে তিনিও তাতে অন্তর্ভুক্ত হন। == প্রারম্ভিক জীবন == ২৯ অক্টোবর, ১৯৮০ তারিখে অস্ট্রেলিয়ার ব্রিসবেনে জন্মগ্রহণ করেন। আট বছর বয়সে ক্রিকেট খেলতে শুরু করেন তিনি। স্বভাবজাত খেলোয়াড় কুস্যাক গ্রেড ক্রিকেটে অংশ নেন নিয়মিতভাবে ব্যাটিং অর্ডার পরিবর্তন করে খেলেন। বোলিংয়ের ক্ষেত্রেও একইভাবে চালান। ২২ বছর বয়সে ২০০৩ সালে ক্লাব ক্রিকেট খেলার জন্য আয়ারল্যান্ডে চলে যান। আইরিশ পাসপোর্ট লাভের পর আয়ারল্যান্ড দলে খেলার সুযোগ পান। ডিসেম্বর, ২০০৮ সালে বিয়ে করেন তিনি। == আন্তর্জাতিক ক্রিকেট == ক্যাপবিহীন অবস্থায় জুন, ২০০৭ সালে ভারত দক্ষিণ আফ্রিকার বিপক্ষে অংশ নেয়ার জন্য আয়ারল্যান্ড দলে স্থান পান। ভারতের বিপক্ষে খেলার সুযোগ না পেলেও ২৪ জুন, ২০০৭ তারিখে দক্ষিণ আফ্রিকার বিপক্ষে গ্যারি উইলসনের পরিবর্তে অংশগ্রহণ করেন। এভাবেই তার একদিনের আন্তর্জাতিকে অভিষেক ঘটে। ট্রেন্ট জনস্টন সপ্তম বোলার হিসেবে কুস্যাককে বোলিং করান। আয়ারল্যান্ডের চার উইকেটের মধ্যে তিনটিই তিনি লাভ করেন। মরনে ফন উইককে আউট করে প্রথম উইকেট পান। এরপর জ্যাক ক্যালিস হার্শেল গিবসের উইকেট পান। ৩১ ওভারে ১৭৪ রানের লক্ষ্যমাত্রা অতিক্রম করতে গিয়ে অপরাজিত ৩৬ রান করে কুস্যাক দলের সর্বোচ্চ সংগ্রহকারী হন। কিন্তু ৪২ রানের ব্যবধানে তার দলের ইনিংস থেমে যায়। == ক্লাব ক্রিকেট == ১০ জুন, ২০০৭ তারিখে মিডলসেক্সের বিপক্ষে একদিনের ক্রিকেটে অভিষেক ঘটে তার। ব্যয়বহুল ওভার করলেও ছয় নম্বরে ব্যাটিংয়ে নেমে ২৯ রান করেন। খেলায় আয়ারল্যান্ড দল ১৭৫ রান করলেও ছয় উইকেটে পরাজিত হয় তার দল। দলনায়ক ট্রেন্ট জনস্টন প্রথম খেলায় তার অসহিষ্ণু মনোভাবের কথা তুলে ধরেন। তারপরও আন্তর্জাতিক ক্রিকেট অঙ্গনে কুস্যাকের অভিষেক স্বার্থক হয় ম্যান অব দ্য ম্যাচের পুরস্কার পান। == তথ্যসূত্র == == আরও দেখুন == জন ব্রেসওয়েল ২০১১ ক্রিকেট বিশ্বকাপ দলসমূহ ২০১৪ শ্রীলঙ্কা ক্রিকেট দলের আয়ারল্যান্ড সফর ২০১১-১৩ আইসিসি বিশ্ব ক্রিকেট লীগ চ্যাম্পিয়নশীপ == বহিঃসংযোগ == ক্রিকেটার জন্ম ব্যক্তি একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার টুয়েন্টি২০ আন্তর্জাতিক ক্রিকেটার
(ইংরেজি: Bureaucracy) এমন এক শাসনব্যবস্থা যাতে স্থায়ী সরকারি কর্মকর্তারা দায়িত্ব বিভাজনের মাধ্যমে সরকারের সকল কর্মকাণ্ড পরিচালনা করে থাকে। আমলারা জনপ্রতিনিধি নয় বা ভোটের মাধ্যমে নির্বাচিত নয়। ফলে রাজনৈতিক সরকার পরিবর্তিত হলেও আমলারা পদ হারায় না। এই চারিত্র্যের কারণে আমলাতন্ত্রে সরকার পরিচালনার ধারাবাহিকতা সংরক্ষিত হয়। আমলাতন্ত্রের আভিধানিক সঙ্গার্থ হলো: আমলা হচ্ছেন সরকারের অংশ যারা অনির্বাচিত। আমলাদের নীতিনির্ধারণ তৈরিকারক হিসেবেও আখ্যা দেয়া হয়। ঐতিহাসিকভাবে, আমলারা সরকারের বিভিন্ন প্রতিষ্ঠানের কর্মকাণ্ড নিয়ন্ত্রণ পরিচালনা করেন। যারা জনগণের ভোট দ্বারা নির্বাচিত নন। বর্তমান সময়ে, আমলাদের মাধ্যমে বিভিন্ন দেশের সরকারের বিভিন্ন কর্মকাণ্ডের বড় একটি অংশ পরিচালিত হয়। == ব্যুৎপত্তি == আমলাতন্ত্রের ইংরেজি প্রতিশব্দ বুরোক্রেসির মূল উৎপত্তি ফরাসী শব্দ থেকে। ফরাসী বুরো (bureau') শব্দের অর্থ ডেস্ক বা অফিস। আর গ্রিক শব্দ κράτος ''ক্র্যাটোস'' শাসন বা রাজনৈতিক শক্তি। ১৭শ শতাব্দীর মধ্যবর্ত্তী সময়ে ফরাসী অর্থনীতিবিদ জ্যাকুইস ক্ল্যদে ম্যারি ভিনসেন্ট দ্য গোউর্ন্যে প্রথম এই শব্দের প্রচলন করেন। তিনি স্যাটায়ার শব্দ হিসেবে এই শব্দের প্রচলন শুরু করেন। যদিও তিনি কখনই এই শব্দ লিখেন নি, কিন্তু তার লেখা এক চিঠিতে এই শব্দের ইঙ্গিত পাওয়া যায়। ১৮১৮ সালে প্রথম ইংরেজি ভাষাতে বুরোক্রেসি শব্দের ব্যবহারের প্রমাণ পাওয়া যায়। ==তথ্যসূত্র== প্রতিষ্ঠান তত্ত্ব ওয়েবার
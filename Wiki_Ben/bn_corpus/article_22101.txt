হারূন বাংলাদেশের একজন মঞ্চ টেলিভিশন ব্যাক্তিত্ব। বর্তমানে পাঠশালা সাউথ এশিয়ান মিডিয়া ইনস্টিটিউটে কর্মরত আছেন চলচ্চিত্র টেলিভিশন বিভাগের প্রধান হিসেবে। এসএটিভি’র অনুষ্ঠান উপদেষ্টা। হারূন টেলিফিল্ম, টিভি বিজ্ঞাপন, টিভি নাটক, টিভি ধারাবাহিক এবং তথ্যচিত্র সহ অসংখ্য অনুষ্ঠান নির্মাণ করেছেন। এছাড়াও তার মিডিয়া সম্পর্কিত অনেক লেখা দেশ-বিদেশে প্রকাশিত হয়েছে। জন্ম শিক্ষা: হারূন ২৬ অক্টোবর ১৯৫৩ সালে খুলনায় জন্ম গ্রহণ করেন এবং ঢাকা বিশ্ববিদ্যালয় হতে বিএ (সম্মান) এমএ (১৯৭০-১৯৭৬) এবং ন্যাশনাল স্কুল অব ড্রামা, দিল্লী থেকে স্নাতকোত্তর ডিগ্রি (১৯৭৬-১৯৭৯) অর্জন করেন। এছাড়াও তিনি টেলিভিশন গণমাধ্যমের উপর বিভিন্ন দেশ থেকে উচ্চতর প্রশিক্ষণ গ্রহণের করেছেন। ভারতের ফিল্ম অ্যান্ড টিভি ইন্সটিটিউট, পুনে; ইন্ডিয়ান ইন্সটিটিউট অব ম্যাস কমিউনিকেশন, দিল্লী; ইন্সটিটিউট ফর ব্রডকাস্টিং ডেভেলপমেন্ট, কুয়ালা লামপুর, মালয়শিয়া; কেবিএস ইন্সটিটিউট, সিউল, কোরিয়া; এনএইচকে কমিউনিকেশন ট্রেনিং ইন্সটিটিউট, টোকিও, জাপান; দ্য স্টেট অব রেডিও ফিল্ম অ্যান্ড টিভি, বেইজিং-এ প্রশিক্ষণ নিয়েছেন। তিনি চীন, তুরস্ক, মায়ানমার, থাইল্যান্ড, ডেনমার্ক, সিঙ্গাপুর, শ্রীলঙ্কা, যুক্তরাজ্য, যুক্তরাষ্ট্র, ইতালী সহ বিভিন্ন দেশে টেলিভিশন মিডিয়া বিষয়ক সেমিনার এবং ওয়ার্কশপে অংশ গ্রহণ করেছেন। কর্মজীবন: হারূন কর্মজীবনে অসংখ্য প্রতিষ্ঠানে কাজ করেছেন যেমন, ১৯৮০ হতে ২০১০ পর্যন্ত বাংলাদেশ টেলিভিশনে প্রযোজক, নির্বাহী প্রযোজক, অনুষ্ঠান প্রধান এবং উপ মহাপরিচালক পদে; বাংলাদেশ উন্মুক্ত বিশ্ববিদ্যালয়ে পরিচালক (মিডিয়া) পদে; জাতীয় গণমাধ্যম ইন্সটিটিউটে পরিচালক পদে, আরটিভি'তে অনুষ্ঠান প্রধান নির্বাহী পরিচালক পদে; এসএটিভি'তে উপদেষ্টা পদে। তিনি জাহাঙ্গীরনগর বিশ্ববিদ্যালয়ে নাটক নাট্যতত্ত বিভাগে এবং ঢাকা বিশ্ববিদ্যালয়ে টেলিভিশন চলচ্চিত্র অধ্যয়ন বিভাগে শিক্ষকতা করেছেন। == তথ্যসূত্র == জন্ম ব্যক্তি
'''কুষ্টিয়া''' বাংলাদেশের পশ্চিমাঞ্চলের খুলনা বিভাগের একটি শহর। এটি একইসাথে কুষ্টিয়া জেলা কুষ্টিয়া সদর উপজেলার সদরদপ্তর। এর মোট আয়তন ১৪.৪৯ বর্গ কিলোমিটার এবং জনসংখ্যা প্রায় ১০৮,৪২৩ জন, যা কুষ্টিয়াকে বাংলাদেশের ৪২তম বৃহৎ শহরের মর্যাদা দিয়েছে। কুষ্টিয়া সড়ক রেল নদী পথে বাংলাদেশের অন্যান্য শহরের সাথে যুক্ত। বাংলাদেশের একমাত্র সরকারি ইসলামী বিশ্ববিদ্যালয় এখানে অবস্থিত। == ইতিহাস == ১৮৬৯ সালে কুষ্টিয়ায় একটি পৌরসভা প্রতিষ্ঠিত হয়। হ্যামিলটন'স গেজেট প্রথম কুষ্টিয়া শহরের কথা উল্লেখ করে। সম্রাট শাহজাহানের রাজত্বকালে এখানে একটি নদীবন্দর স্থাপিত হয়। যদিও ব্রিটিশ ইস্ট ইন্ডিয়া কোম্পানি বন্দর বেশি ব্যবহার করত, তবুও নীলচাষী নীলকরদের আগমনের পরেই নগরায়ন শুরু হয়। ১৮৬০ সালে কলকাতার (তৎকালীন ইস্ট ইন্ডিয়া কোম্পানীর রাজধানী)সাথে সরাসরি রেললাইন স্থাপিত হয়। একারণে অঞ্চল শিল্প-কারখানার জন্য আদর্শ স্থান বলে তখন বিবেচিত হয়েছিল। তৎকালীন সময়ে যজ্ঞেশ্বর ইঞ্জিনিয়ারিং ওয়ার্কস(১৮৯৬), রেণউইক, যজ্ঞেশ্বর এণ্ড কোং (১৯০৪) এবং মোহিনী মিলস (১৯১৯) প্রতিষ্ঠিত হয়। == ভূগোল == কুষ্টিয়া রাজধানী ঢাকা থেকে পশ্চিমে, খূলনা থেকে উত্তরে এবং রাজশাহী থেকে দক্ষিণ-পূর্বে, ২৩º৪২΄ উত্তর অক্ষাংশ থেকে ২৩º৫৯΄ উত্তর অক্ষাংশ পর্যন্ত এবং ৮৮º৫৫΄ পূর্ব দ্রাঘিমাংশ থেকে ৮৯º০৪΄ দ্রাঘিমাংশে অবস্থিত। এর মোট আয়তন ১৪.৪৯ বর্গকিলোমিটার। == জনসংখ্যা == ২০১১ সালের আদমশুমারী অনুযায়ী কুষ্টিয়ার মোট জনসংখ্যা ১০৮,৪২৩ জন। যার মধ্যে ৫৫,৫৮৫ জন পুরুষ এবং ৫২,৮৩৮ জন নারী। শহরের জনসংখ্যার ঘনত্ব প্রতি বর্গকিলোমিটারে ৭৪৮৩ জন মানুষ বসবাস করে। নারী পুরুষের লিঙ্গ অনুপাত ১০০ঃ১০৫ এবং শিক্ষার হার ৭৪.৬%(৭ বছরের উর্দ্ধে)। শহরের মোট খানা রয়েছে ২৪৩৯৭টি। == যোগাযোগ == রাজধানী ঢাকা থেকে কুষ্টিয়ার দুরত্ব ১৮০ কিলোমিটার, খুলনা থেকে ১৪৫ কিলোমিটার এবং রাজশাহী থেকে ১৩৭ কিলোমিটার। ==তথ্যসূত্র== শহর
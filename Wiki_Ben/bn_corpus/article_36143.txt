সিওআরআর- পাটের কাজ (দ্য জুট ওয়ার্কস) (২০১২)-এ সিস্টার মেরী লিলিয়ানের সাথে রিচার্ড উইলিয়াম টিম। '''রিচার্ড উইলিয়াম টিম''' (জন্ম: মার্চ, ১৯২৩ মিশিগান সিটি, ইন্ডিয়ানা, যুক্তরাষ্ট্র) একজন শিক্ষাবিদ, প্রাণীবিদ এবং পবিত্র ক্রুশ সংঘের সদস্য। তিনি বাংলাদেশের রাজধানী ঢাকায় অবস্থিত নটর ডেম কলেজের প্রতিষ্ঠাতাদের মধ্যে অন্যতম এবং এই কলেজের ষষ্ঠ অধ্যক্ষ হিসেবে (১৯৭০-১৯৭১) দায়িত্ব পালন করেছেন। যুক্তরাষ্ট্রে জন্মগ্রহণ করলেও মাতা পিতা উভয় দিক থেকেই তার পূর্বপুরুষেরা ছিলেন জার্মান। চার ভাই বোনের মধ্যে ভাই বব ছিলেন সবার বড় যিনি দ্বিতীয় বিশ্বযুদ্ধ চলাকালীন একটি সাবমেরিনে মৃত্যুবরণ করেন, এরপর টিম, ছোট দুই বোন মেরী জো স্কিয়েল এবং জেনেভিভ গান্টার। ==শিক্ষাজীবন== রিচার্ড উইলিয়াম টিম ১৯৪৫ সালে ইউনিভার্সিটি অব নটর ডেম থেকে দর্শন শাস্ত্রে বি.এ. পাশ করেন। ১৯৫১ সালে ক্যাথলিক ইউনিভার্সিটি অফ আমেরিকা থেকে জীববিজ্ঞান বিষয়ে এম.এস পাশ করেন এবং একই বিশ্ববিদ্যালয় থেকে ১৯৫২ সালে পরজীবীবিদ্যায় পিএইচডি লাভ করেন। ==কর্মজীবন== *জীববিজ্ঞানের প্রফেসর; বিজ্ঞান বিভাগীয় প্রধান, নটর ডেম কলেজ, ঢাকা, বাংলাদেশ (১৯৫২-১৯৬৮) *ফুলব্রাইট লেকচারার (পরজীবীবিদ্যা), গভার্নমেন্ট মেডিকেল কলেজ, ঢাকা, বাংলাদেশ এবং গভার্নমেন্ট এক্সপেরিমেন্টাল ফার্ম, তেজগাঁও (১৯৫৩-১৯৫৪) *উদ্ভিদ-পরজীবী নেমাটোড সংক্রান্ত প্রকল্প, খাদ্য কৃষি কাউন্সিল, পাকিস্তান (১৯৫৮-১৯৬৩) *সিয়াটো রিসার্চ ফেলো (থাইল্যান্ড এবং ফিলিপাইন) (১৯৬৩-১৯৬৪) *ভ্রাম্যমান পফেসর (নেমাটোলজি), ইউনিভার্সিটি অফ ক্যালিফোর্নিয়া (১৯৬৮-১৯৭০) *পরিচালক, সাইক্লোন রিহ্যাবিলিটেশন প্রজেক্ট, মনপুরা দ্বীপ (১৯৭১-১৯৭২) *পরিকল্পনা অফিসার, কারিতাস, বাংলাদেশ (১৯৭১-১৯৭২) *কার্যনির্বাহী ব্যবস্থাপক, কমিশন ফর জাস্টিস অ্যান্ড পিস (১৯৭৪-১৯৭৬) *প্রতিষ্ঠাতা, কোঅর্ডিনেটিং কাউন্সিল ফর হিউম্যান রাইটস, বাংলাদেশ; তিন দফা সভাপতি (১৯৮৭-১৯৯৩) সাউথ এশিয়া ফোরাম ফর হিউম্যান রাইটস (১৯৯০-১৯৯৩) ==গবেষণা কার্যক্রম== একজন জীববিদ হিসেবে রিচার্ড উইলিয়াম টিম ‘’নেমাটোডের’’ উপর ব্যাপক গবেষণা করেছেন ২৫০ এর অধিক নতুন প্রজাতি আবিষ্কার করেছেন। তার বৈজ্ঞানিক পর্যবেক্ষণের ব্যাপ্তি ছিল এন্টার্কটিকার পেঙ্গুইন থেকে দক্ষিণ এশিয়ার ম্যানগ্রোভ পর্যন্ত। অধিকাংশ পর্যবেক্ষণ সুন্দরবন দক্ষিণ এশিয়ার অন্যান্য অঞ্চলে সীমাবদ্ধ থাকলেও তিনি আফ্রিকা, ইউরোপ, এন্টার্কটিকা, উত্তর দক্ষিণ আমেরিকায় বৈজ্ঞানিক পর্যবেক্ষণ চালিয়েছিলেন। ===আবিষ্কার === তার অসংখ্য আবিষ্কারের কিছু নিম্নরূপঃ ''Timmia parva'' মেরিন নেমাটোড। ড. মেরী ফ্রাঙ্কলিনের সাথে মেরিন নেমাটোড দুইটি প্রকরণ (ধরন) আবিষ্কার। ''Imponema'', ''Filiponema'' এবং আর্থ নেমাটোডের তিনটি নতুন গণ আবিষ্কার করেন ড. আরমান্ড ম্যাজেন্টির সাথে। কক্সবাজার থেকে প্রাপ্ত মেরিন নেমাটোডের গণ দুইটি প্রকরণ (ধরন) আবিষ্কার। ==শিক্ষা বিস্তারে অবদান== ১৯৫২ সাল থেকে আর রিচার্ড উইলিয়াম টিম বাংলাদেশের শিক্ষাঙ্গনে অবদান রেখে চলেছেন। বিশেষ করে দেশের রাজধানী ঢাকায় অবস্থিত নটর ডেম কলেজে কার্যক্রমের জন্য তিনি বিখ্যাত। ১৯৪৯ সালে প্রতিষ্ঠিত হয়ে প্রতিষ্ঠানটি এখনও এর সুনাম ধরে রেখেছে। ১৯৭০-৭১ সাল পর্যন্ত তিনি এখানে অধ্যক্ষ শিক্ষা পরিচালকের দায়িত্ব পালন করেন। বর্তমানে তিনি কলেজের শিক্ষা কার্যক্রমে সরাসরি অংশ না নিলেও কলেজের সাথে যুক্ত আছেন। তিনিই কলেজটিতে বিজ্ঞান বিভাগ চালু করেন এবং ক্লাব কার্যক্রম শুরু করেন। নটর ডেম ডিবেট ক্লাব নটর সাইন্স ক্লাবেরও প্রতিষ্ঠাতা তিনি যেগুলো যথাক্রমে বাংলাদেশের প্রথম বিতর্ক বিজ্ঞান ক্লাব। দ্য টেক্সটবুক অফ কলেজ বায়োলজি হচ্ছে টিম রচিত একটি বই যা পূর্ব পাকিস্তান বাংলাদেশে অনেক বছর পাঠ্যবইয়ের ভূমিকা পালন করেছে। বইটি ঢাকা গভার্নমেন্ট কলেজের এ. ভুঁইয়ার একটি বইয়ের বর্ধিত রূপ হলেও তাতে মূল বইয়ের সামান্যই বর্তমান ছিল। ''এ ল্যাবরেটরি ম্যানুয়াল ফর কলেজ বায়োলজি'' বইটির পূর্বসূরি হলেও উচ্চমূল্যের কারণে জনপ্রিয়তা পায় নি। ==সামাজিক উন্নয়ন কর্মসূচি== রিচার্ড উইলিয়াম টিমকে বাংলাদেশের এনজিও উন্নয়নের স্বার্থে পরিচালিত বেসরকারি প্রতিষ্ঠান) এর জনক বলা হয়। তার কার্যক্রম অ্যাসোসিয়েশন ফর ডেভেলপমেন্ট এজেন্সিস ইন বাংলাদেশ (এডিএবি), দ্য কোঅর্ডিনেটর কাউন্সিল ফর হিউম্যান রাইটস ইন বাংলাদেশ (সিসিএইচআরবি) এবং সাউথ এশিয়া ফোরাম ফর হিউম্যান রাইটস (এসএএফএইচআর) কে প্রাথমিক গতি দেয়। বর্তমানে তিনি কারিতাস বাংলাদেশের একজন পরামর্শক এবং বেশকিছু কারিতাস প্রকল্প বোর্ডের সদস্য পাশাপাশি অন্যান্য এনজিও এর প্রকল্প বোর্ডেরও সদস্য। ==বাংলাদেশের কার্যক্রম == ===যুদ্ধকালীন কার্যক্রম === রিচার্ড উইলিয়াম টিম তার লেখনীর মাধ্যমে বাংলাদেশের মুক্তিযুদ্ধ সম্পর্কে মতামত দেন এবং সংঘটিত গণহত্যার বিরোধিতা করেন। তিনি নাগরিকদের দুর্দশা এবং মানবাধিকারের লঙ্ঘনের বিষয় জোরালোভাবে প্রচার করেন। ড. রোডের কাছে তার প্রেরিত চিঠি বিশ্বে বিশেষ করে যুক্তরাষ্ট্রে বাংলাদেশের ধ্বংসলীলার বিরুদ্ধে জনমত গড়ে ওঠে। এছাড়া যুদ্ধকালীন সময়ে তিনি দরিদ্রদের জন্য ত্রাণ কার্যক্রম পরিচালনা করেন। ===দেশ পুনর্গঠনে অংশগ্রহণ === বাংলাদেশের মুক্তিযুদ্ধের পর টিম জাতিসংঘ, ইউএসএইড, সিওআরআর (দ্য খ্রিস্টিয়ান অর্গানাইজেশন ফর রিলিফ অ্যান্ড রিহ্যাবিলিটেশন পরবর্তীতে কারিতাস) এবং ক্যাথোলিক রিলিফ সার্ভিসেস-এর সাথে একযোগে সক্রিয়ভাবে নবজাত রাষ্ট্র পুনর্গঠনে অংশ নেন। এই কার্যক্রম মূলত গৃহহীন যুদ্ধে সর্বহারাদের সহায়তা করত। ==দুর্যোগে সাড়াদান== ১৯৭০ সালের ১২ নভেম্বর তৎকালীন পূর্ব পাকিস্তানের উপকূলীয় অঞ্চলে একটি শক্তিশালী সাইক্লোন আঘাত হানে এবং কমপক্ষে ৫০ হাজার মানুষ নিহত হন। নটর ডেম কলেজের শিক্ষার্থী, সিওআরআর (পরবর্তী নাম কারিতাস) এবং হেল্প (HELP -Heartland Emergency Life-Saving Project)-এর সাথে টিম দুর্যোগে ক্ষতিগ্রস্ত অঞ্চলে ত্রাণকার্য পরিচালনা করেন। এই উদ্যোগ বেসরকারি ব্যক্তিবর্গ কর্তৃক গৃহীত উদ্যোগের মধ্যে অন্যতম বৃহত্তম ছিল। ১৯৯৮ এর মহাবন্যা সহ অন্যান্য দুর্যোগে টিম এর অংশগ্রহণ প্রভাবে অনুপ্রাণিত হয়ে নটর ডেম কলেজ কারিতাস ঢাকা শহরের অভ্যন্তরে বাইরে উভয় অঞ্চলেই ত্রাণকার্য পরিচালনা করে। ==প্রকাশনা == রিচার্ড উইলিয়াম টিম অসংখ্য গবেষণা পত্র গ্রন্থ প্রকাশ করেছেন। ===গ্রন্থ=== *“Forty Years in Bangladesh: Memoirs of Father Timm” published by Caritas in 1995. ===গবেষণা গ্রন্থ=== *“The Plant-Parasitic Nematodes of Thailand and The Philippines” published by SEATO in 1965 *The genus Perodira Baylis, 1943 (Nematoda: with description of new species by Timm; Proceedings of the Society of Washington 27 pages 77–80 (1960) *Paraseinura (Nematoda: new genus from east Pakistan by Timm; Nematologica pages 171–174 (1960) *A new species of Leptosomatum (Nematoda) from the Arabian Sea by Timm; Journal of Helminthology 34 pages 217–220 (1960) *The systematic position of Isolaimium Cobb, 1920 (Nematoda), with description of new species by Timm; Journal of the Bombay Natural History Society 58 pages 300–303 (1961) n. gen. (Rhab-ditidae, n. subf.), new soil nematode from East Pakistan by Timm; Proceedings of the Society of Washington 28 pages 115–117 (1961) *Marine nematodes of the family Linhomoeidae from the Arabian Sea at Karachi by Timm; Canadian Journal of Zoology 40 pages 165–178 (1962) *Marine nematodes of the suborder Monhysterina from the Arabian Sea at Karachi by Timm; Proceedings of the Society of Washington 30 pages 34–49 (1963) *Nematodes of the superfamily Dorylaimoidea from East Pakistan by Timm; Proceedings of the Society of Washington 31 pages 144–153 (1964) *The nematode genus Monhystrella (Cobb, 1918), with description of marine species by Timm; Transactions of the American Microscopical Society 83 pages 23–28 (1964) *Scutellonema siamense n. sp. (Tylenchida: Haplolaiminae) from Thailand by Timm; Nematologica 11 pages 370–372 (1965) *Nematode parasites of the coelomic cavity of earthworms. V. Plutellonema, Iponema and Filiponema, new genera by Timm; Maggenti; Proceedings of the Society of Washington 33 pages 177–184 (1966) *Nematode parasites of the coelomic cavity of earthworms. VI. Macramphida and Sucamphida, two new genera with unusual amphids by Timm; Proceedings of the Society of Washington 33 pages 67–71 (1966) new marine nematode genus by Timm; Transactions of the American Microscopical Society 87 pages 157–164 (1968) new genus (Nematoda: Chromadoridae) with description of two new species by Timm; Proceedings of the Society of Washington 36 pages 36–39 (1969) 1970 *Antarctic soil and freshwater nematodes fromthe McMurdo Sound Region by Timm; Proceedings Helminth Soc Washington 38 pages 42–52 (1971) *Citellinema grisei sp. n. from the western grey squirrel, Sciurus griseus by Timm; Proceedings Helminth Soc Washington 38 pages 257–261 (1971) ==পুরস্কার সম্মাননা == ১৯৮৭ সালে টিম ইন্টারন্যাশনাল রামোন ম্যাগসেসে পুরস্কার লাভ করেন। একই বছর তিনি সামাজিক ক্ষেত্রে মানবাধিকার রক্ষায় অবদানের জন্য আবু সায়েদ চৌধুরী পুরস্কার লাভ করেন। তার কর্মকাণ্ডের স্বীকৃতিস্বরূপ তিনটি ভিন্ন রাষ্ট্রের সরকার তাকে নাগরিকত্ব দিয়ে সম্মানিত করেছে। ==আরও দেখুন== *নটর ডেম কলেজ, ঢাকা *রামোন ম্যাগসেসে পুরস্কার == তথ্যসূত্র== ==বহিঃসংযোগ== Ramon Magsaysay Award Citation for Richard Timm Biography of R. W. Timm ব্যক্তি ম্যাগসেসে পুরস্কার বিজয়ী জন্ম
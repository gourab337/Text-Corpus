প্লাইস্টোসিন যুগের ভার্ভ। কানাডার টরোন্টোর ওন্টারিওতে প্রাপ্ত। '''ভার্ভ''' (Varve) হল পলল বা পাললিক শিলার এক ধরনের বার্ষিক স্তর। এটি একটি ইংরেজি শব্দ যা সুয়েডীয় শব্দ varv থেকে এসেছে। সুযেডীয় ভাষায় এর অর্থ হল নিয়মিত পুনরাবৃত্তি। ১৮৬২ সালে সুইডেনের ভূতাত্ত্বিক জরিপের সময়ে তৈরি মানচিত্র সর্বপ্রথম ''Hvarfig lera'' নামক শব্দটি ব্যবহার করা হয় যার অর্থ ভার্ভ হয়ে যাওয়া কাঁদা। প্রথমে এই শব্দটি কেবল তুষারময় হ্রদের পললে প্রাপ্ত বার্ষিক স্তরসমূহের বিভিন্ন পৃথক পৃথক উপাদান বোঝাতে ব্যবহৃত হতো। কিন্তু ১৯১০ সালে সুয়েডীয় ভূবিজ্ঞানী ইয়েরাড্‌ দে গেএর (Gerard De Geer) সুইডেনের জাতীয় ভূবিজ্ঞান সম্মেলনে ভার্ভের একটি প্রমিত সংজ্ঞা প্রস্তাব করেন। তার পর থেকে যেকোন পাললিক স্তরের পুরোটা বোঝাতেই ভার্ভ শব্দটি ব্যবহৃত হয়ে আসছে। আধুনিক কালে ''অ্যানুয়াললি ল্যামিনেটেড'' নামে একটি শব্দ ব্যবহৃত হয় যা ভার্ভের সমার্থক। ভার্ভ আবিষ্কার ভূবিজ্ঞানের ইতিহাসে অন্যতম চাঞ্চল্যকর একটি ঘটনা। কারণ এর মাধ্যমেই প্রথম মানুষ স্বাধীনভাবে সুপ্রাচীন বস্তুসমূহের বয়স এবং তখনকার সময়ের জলবায়ু পরিবর্তন সম্বন্ধে ধারণা লাভে সক্ষম হয়। ভার্ভ ব্যবহার করে প্রায় ১৮,০০০ বছর পূর্ব পর্যন্ত বয়স গণনা করা যায়। == তথ্যসূত্র == বিগিনিংস আইজাক আসিমভ শিলা
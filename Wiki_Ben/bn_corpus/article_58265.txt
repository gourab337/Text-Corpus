'''আফগান জাতীয় সংহতি কর্যক্রম''' (এনএসপি) হল আফগানিস্তান সরকার দ্বারা গৃহীত একটা উদ্যোগ, যে উদ্যোগের লক্ষ্য হচ্ছে প্রায় ৫,০০০ গ্রামকে পুনর্গঠিত এবং উন্নত করা। তিন বছরের ওপর এই কার্যক্রম ৬০ কোটি ডলার (আমেরিকান ডলার) দিয়ে প্রতিষ্ঠা করা হয়েছে এবং আশা করা হচ্ছে যে, স্থানীয় ভিত্তিতে গণতান্ত্রিকভাবে নির্বাচিত প্রতিষ্ঠান, যারা গ্রামগুলো শনাক্তকরণ, পরিকল্পনা এবং ঐসব অঞ্চলের পুনর্গঠনের জন্যে কাজ করবে। প্রাথমিকভাবে এই প্রকল্প প্রথম বছরে লক্ষ্য স্থির করেছিল কীভাবে নানা বিপদের মধ্যেও একটা নিরাপদ মাত্রায় পৌঁছাতে পারে শুধুমাত্র প্রথম বছরেই ৯.২ কোটি ডলার আনুমানিক খরচ ধরা হয়েছিল। == জাতীয় সংহতি কার্যক্রমের পশ্চাৎপট == ২০০১ খ্রিষ্টাব্দে শাসন ক্ষমতায় অধিষ্ঠিত হওয়ার পর, আশরফ গনি ভবিষ্যতের ভাবনায় বিভিন্ন জাতীয় উন্নয়ন প্রকল্প স্থির করেন, যেগুলোর ভিতর দিয়ে প্রশাসনের প্রতি জনগণের আস্থা তৈরি হবে। কার্যক্রমগুলোর মধ্যে উল্লেখযোগ্য হল: সারা দেশে চাকরি দেওয়ার জন্যে ন্যাশনাল এমার্জেন্সি এমপ্লয়মেন্ট প্রোগ্রাম, শিশুদের স্কুলে ফেরানো এবং নাগরিকদের সাধারণ স্বাস্থ্য প্যাকেজের জন্যে একটা জাতীয় স্বাস্থ্য শিক্ষা প্রকল্প, দক্ষিণ এশিয়া উপকূল অঞ্চল এবং আফগানিস্তানের মধ্যে এক মজবুত সড়ক যোগাযোগ ব্যবস্থার জন্যে একটা জাতীয় পরিবহন প্রকল্প, সারা দেশজুড়ে এক মোবাইল ফোনের নেটওয়া্ক তৈরির জন্যে একটা জাতীয় টেলি যোগাযোগ প্রকল্প এবং বেসরকারি বিনিয়োগকে অাহ্বান করার প্রয়োজনে এইসব কর্মকাণ্ডের মধ্যে জাতীয় দায়বদ্ধতা দৃঢ় করতে ভালো অর্থনৈতিক ব্যবস্থাপনা নিশ্চিত করা (গনি লকার্ট, ২০০৮)। এনএসপি কেসামাতান ডেভেলপমেন্ট প্রোগ্রাম দ্বারা উৎসাহিত, ১৯৯০ খ্রিষ্টাব্দের দশকের শেষদিকে বিশ্বব্যাঙ্কের স্কট গুগেনহেইম একটা সমাজভিত্তিক প্রকল্প ইন্দোনেশিয়াতে আরম্ভ করেছিল আফগানিস্তান থেকে তালিবানরা ক্ষমতাচ্যুত হওয়ার পর, সেই সময়ের শাসকরাও এটা অনুভব করে যে, রাষ্ট্রের জনগণের সমর্থন পেতে হলে কিছু কাজ তো করতে হবে; সব থেকে জটিল জাতীয় উন্নন প্রকল্প দেখা যাবে গ্রামাঞ্চলে যেখানে ৮০ শতাংশ মানুষ বাস করে। এইসব মানুষের সঙ্গে যোগাযোগের কারণে, তাদেরকেও উন্নয়নের কাজে নিযুক্ত করতে হবে; অর্থাৎ তাদের নিয়েই দেশ পুর্গঠনের প্রক্রিয়ায় ঝাঁপিয়ে পড়তে হবে এবং সারা আফগানিস্তানে এই সমস্ত যৌথ প্রয়াস পরিচালনা করতে হবে, এই ভাবেই জাতীয় সংহতি কার্যক্রম (এনএসপি) চালু করা হয়েছিল। আফগান সরকারের যে সমস্ত প্রকল্প অগ্রাধিকারের ভিত্তিতে প্রস্তুত হয়েছিল তার মধ্যে একটা ছিল এই জাতীয় সংহতি কার্যক্রম, যেটা জনগণের সামনে এসেছিল বিশ্বের সিডিডি প্রকল্পগুলোর মধ্যে এপর্যন্ত এক সফলতম কার্যক্রম হিসেবে। একটা বড় আকারের গ্রামীণ পুনর্গঠন এবং উন্নয়নের কার্যক্রম হিসেবে এই জাতীয় সংহতি কার্যক্রমের দুটো প্রাথমিক লক্ষ্য ধরা হয়েছে: স্থানীয় প্রশাসনে আইনের শাসন চালু করতে উৎসাহিত করা এবং পুনর্গঠন উন্নয়নে উপ-প্রকল্পের কাজে সামাজিকতার ভিত তৈরি করা। পুনর্গঠন প্রচেষ্টার মধ্যে ছিল গ্রাম্য সমাজকে ঢেলে সাজিয়ে পরিকাঠামো এবং পরিসেবার উন্নতিসাধন করা। ২০০৩ খ্রিষ্টাব্দে চালু হওয়া প্রকল্পের মধ্যে ছিল কর্মসংস্থান সৃষ্টির সম্ভাবনা তৈরি করা এবং খরা দুই দশকের সংঘর্ষে বিধ্বস্ত হয়ে যাওয়া গ্রামীণ পরিকাঠামো এবং পুনর্বাসনকে চাঙ্গা করা। বিশ্ব ব্যাঙ্কের সভাপতির হিসেবে এনএসপি-র অর্থনৈতিক উন্নয়নের হার প্রায় ২০ শতাংশ (জোয়েল্লিক, ২০০৮)। এনএসপি তহবিল সংগৃহীত হয়েছিল বিশ্ব ব্যাঙ্ক এবং আফগানিস্তান রিকনস্ট্রাকশন ট্রাস্ট ফান্ডে ইন্টারন্যাশনাল ডেভেলপমেন্ট অ্যাসোসিয়েশন দ্বারা। এই উদ্যোগ কার্যকর করেছল মনিস্ট্রি অফ রুরাল রিহ্যাবিলিটেশন অ্যান্ড ডেভেলপমন্ট (এমররডি) এবং অর্থবরাদ্দ করেছিল বিশ্ব ব্যাঙ্ক, ইউকে ডিপার্টমেন্ট ফর ইন্টারন্যাশনাল ডেভেলপমেন্ট (ডিএফআইডি), ড্যানিশ ইন্টারন্যশনাল ডেভেলপমন্ট অ্যান্ড অ্যাসিস্ট্যান্স এজেন্সি (ডিএএনআইডিএ), ক্যানাডিয়ান ইন্টারন্যশনাল ডেভেলপমন্ট এজেন্সি (সিআইডিএ) এবং ইউ এস এজেন্সি ফর ইন্টারন্যাশনাল ডেভেলপমেন্ট (ইউএসএআইডি), এনএসপি হল আফগান সরকারের একটা প্রতীকী কার্যক্রম। সর্বোপরি যোগাযোগকারী এবং দায়িত্বশীল হয়ে স্থানীয় কাজের সামর্থ্য মজবুত করা এবং মন্ত্রী পর্যায়ে কার্যক্রম পরিচালনার জন্যে সমন্বয়কারী প্রতিষ্ঠানকে যুক্ত করা জিআইজেড এবং ডিএআই। == তথ্যসূত্র == অর্থনীতি
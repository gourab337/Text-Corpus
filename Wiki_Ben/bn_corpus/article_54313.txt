'''ভারতীয় প্রযুক্তিবিদ্যা প্রতিষ্ঠান পাটনা''' (ইং: ইন্ডিয়ান ইনস্টিটিউট অফ টেকনোলজি পাটনা, সংক্ষেপে: আইআইটি পাটনা বা আইআইটিপি) ভারতের পাটনা শহরের অদূরে অবস্থিত বিজ্ঞান, প্রকৌশল প্রযুক্তি বিষয়ে শিক্ষা গবেষণার একটি স্বশাসিত প্রতিষ্ঠান। এটি ভারত সরকার কর্তৃক জাতীয় গুরুত্ব সম্পন্ন একটি শিক্ষা প্রতিষ্ঠান হিসাবে স্বীকৃত। আইআইটি পাটনা জাতীয় জ্ঞান নেটওয়ার্ক (এনকেএন) এর অংশ, যা ভারতে সকল জ্ঞান সম্পর্কিত প্রতিষ্ঠানগুলির জন্য উচ্চ গতিসম্পন্ন কেন্দ্রীয় নেটওয়ার্কিং ব্যবস্থা করে যা ভারতবর্ষের সমস্ত বৈজ্ঞানিক সম্প্রদায়কে একত্রিত করে। ==প্রতীক সম্পর্কে== প্রতীক হিসাবে ''গিয়ার চাকা''টি প্রযুক্তির প্রতিনিধিত্ব করে, অন্যদিকে পারমাণবিক কক্ষপথ বিজ্ঞানকে বোঝায়। এদের মধ্যে সূর্য দ্বারা বোঝানো হয়েছে যে প্রযুক্তিগত বিষয়গুলির সঙ্গে বিজ্ঞান বিষয়গুলি সমভাবে অধ্যয়ন করা হয়। গাণিতিক প্রতীক পাই (π) এবং শূন্য (০) মহাত্মা গণিতবিদ আর্যভট্টের প্রচেষ্টাকে বোঝায়, যিনি প্রাচীন মগধ সাম্রাজ্যের অধিবাসী। লোগো বা প্রতীকটিকে ঘিরে জাফরান এবং সবুজ পটি ভারতের জাতীয় পতাকার প্রতিনিধিত্ব করে। সংস্কৃত শ্লোক "বিদ্যার্থী লভতে বিদ্যাম" কথার অর্থ হল বিদ্যা তাঁর দ্বারাই প্রাপ্ত হয় যিনি এটি কামনা করেন। == ক্যাম্পাস এবং অবস্থান== আইআইটি পটনা-এর বিহতা ক্যাম্পাস আইআইটি পটনা নিউ ক্যাম্পাস ভবন আইআইটি পাটনা ক্যাম্পাস পাটনা শহর থেকে ৩৫ কিলোমিটার দূরে আমহারা, বিহতা এলাকায় ৫০১ একর (২০৩ হেঃ) জমির ওপর অবস্থিত। আইআইটি পটনার বিহতা ক্যাম্পাস এর ভিত্তি প্রস্তর ২০১১ সালে কপিল সিবাল কর্তৃক স্থাপিত হয়। আইআইটি পাটনার নতুন সেশন (জুলাই ২০১৫ থেকে) বিহতায় অবস্থিত তার স্থায়ী ক্যাম্পাসে শুরু করে। ২৫শে জুলাই ২০১৫ তারিখে প্রধানমন্ত্রী নরেন্দ্র মোদী বিহতা ক্যাম্পাসটির উদ্বোধন করেন। এর আগে, পাটলিপাড়া কলোনি, পাটনার একটি ১০ একর (৪.০ হেক্টর)এর অস্থায়ী কমপ্লেক্সে, যেটি তার আগে নবীন সরকারি পলিটেকনিক ব্যবহার করছিল, এই প্রতিষ্ঠানটি কাজ করছিল। ===বিজ্ঞান ব্লক=== বিজ্ঞান ব্লকে শ্রেণীকক্ষ, ফ্যাকাল্টি কক্ষ এবং পদার্থবিজ্ঞান, রসায়ন গণিতের জন্য ল্যাবরেটরি রয়েছে। এর মধ্যে পদার্থবিদ্যা বিভাগে আছে বস্তুগত গবেষণা এবং অপটিক্স গবেষণার সুবিধা, রসায়ন বিভাগে আছে রসায়ন যন্ত্র এবং রসায়ন বিষয়ক গবেষণার সুবিধা এবং গণিত বিভাগে আছে গণনামূলক গবেষণার সুবিধা। ==ছাত্র জীবন সংস্কৃতি== ===সু্যোগ সুবিধা=== ==== ছাত্রাবাস==== আইআইটি পাটনার ছাত্রদের ক্যাম্পাসের মধ্যেই এ, বি, সি, ডি এই চারটি ব্লক রাখা হয়। ছাত্র আবাসনের মধ্যেই রয়েছে একটি জিমখানা। ছাত্রী দের জন্য রয়েছে একটি আলাদা ছাত্রী আবাস। উভয় আবাসেই সাধারণ কক্ষ রয়েছে এবং মেস ব্যবস্থাও রয়েছে, যেখানে স্বাস্থ্যকর এবং সুস্বাদু খাবার পাওয়া যায়। এখানে ক্রিকেট ফুটবল মাঠের সঙ্গে বাস্কেটবল, ভলিবল, টেনিস এবং ব্যাডমিন্টন খেলার কোর্টও রয়েছে। টেবিল টেনিস, ক্যারম ইত্যাদির মতো ইন্ডোর খেলার সুবিধাও রয়েছে। ==তথ্যসূত্র== ==বহিঃসংযোগ== প্রযুক্তিবিদ্যা প্রতিষ্ঠান
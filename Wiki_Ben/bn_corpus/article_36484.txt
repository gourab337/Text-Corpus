'''স্কট মাইকেল বোল্যান্ড''' (; জন্ম: ১১ এপ্রিল, ১৯৮৯) অস্ট্রেলিয়ার উদীয়মান ক্রিকেটার। অস্ট্রেলিয়ার ঘরোয়া ক্রিকেটে ভিক্টোরিয়ার প্রতিনিধিত্ব করছেন তিনি। এছাড়াও হোবার্ট হারিকেন্স, মেলবোর্ন স্টার্সসহ ভিক্টোরিয়া অনূর্ধ্ব-১৯ দলের পক্ষেও খেলেছেন। দলে তিনি মূলতঃ ডানহাতি ফাস্ট-মিডিয়াম বোলিং করে থাকেন। পাশাপাশি ডানহাতে ব্যাটিংয়ে সক্ষমতা দেখিয়েছেন '''স্কট বোল্যান্ড'''। == খেলোয়াড়ী জীবন == ১১ নভেম্বর, ২০১১ তারিখে মেলবোর্নে পশ্চিম অস্ট্রেলিয়ার বিপক্ষে তার প্রথম-শ্রেণীর ক্রিকেটে অভিষেক ঘটে। কিন্তু চূড়ান্ত সাফল্য পান ২০১৩-১৪ মৌসুমের শেফিল্ড শিল্ডে। মৌসুমে ৩৭.৭৩ গড়ে ১৯ উইকেট সংগ্রহ করেন। এরপর একই মৌসুমে রিওবি কাপে উইকেট দখল করে শীর্ষস্থানীয় পেস বোলারের মর্যাদা পান। ২০১৪-১৫ মৌসুমের শেফিল্ড শিল্ডে ২৫ উইকেট তুলে নেন। ডিসেম্বর, ২০১১ তারিখে কুইন্সল্যান্ডের বিপক্ষে লিস্ট ক্রিকেটে অভিষেক ঘটে তার। ২১ জানুয়ারি, ২০১৪ তারিখে মেলবোর্ন স্টার্সের সদস্য হিসেবে হোবার্ট হারিকেন্সের বিপক্ষে টুয়েন্টি২০ ক্রিকেট খেলেন। ৩১ অক্টোবর, ২০১৪ তারিখে মেলবোর্ন ক্রিকেট গ্রাউন্ডে শেফিল্ড শিল্ডে নিউ সাউথ ওয়েলসের বিপক্ষে খেলার প্রথম দিনেই পাঁচ-উইকেট পান। পশ্চিম অস্ট্রেলিয়ার বিপক্ষে নিজস্ব সেরা ৭/৩১ লাভ করে দলকে শীল্ডের শিরোপা এনে দেন। ঘরোয়া ক্রিকেটে চমকপ্রদ সাফল্যের কারণে ক্রিকেট অস্ট্রেলিয়া কর্তৃপক্ষের মনোযোগ আকর্ষণ করেন অপ্রত্যাশিতভাবে ২০১৫-১৬ মৌসুমে সফরকারী ওয়েস্ট ইন্ডিজ দলের বিপক্ষে হোবার্ট টেস্ট খেলার জন্য সংরক্ষিত খেলোয়াড়রূপে অস্ট্রেলিয়া ক্রিকেট দলে অন্তর্ভুক্ত হন। ওয়াকা গ্রাউন্ডে বিগ ব্যাশ লীগে পার্থ স্কর্চার্সের বিপক্ষে খেলা চলাকালীন ডান কাঁধে চোট পেয়ে নাথান কোল্টার-নিল বাদ পড়ায় তার মনোনয়ন ঘটে। == তথ্যসূত্র == == আরও দেখুন == জেমস মুইরহেড বিগ ব্যাশ লীগ ড্যানিয়েল ক্রিস্টিয়ান ২০১৫-১৬ ওয়েস্ট ইন্ডিজ ক্রিকেট দলের অস্ট্রেলিয়া সফর ক্রিকেটার জন্ম ব্যক্তি স্টার্সের ক্রিকেটার ক্রিকেটার হারিকেন্সের ক্রিকেটার
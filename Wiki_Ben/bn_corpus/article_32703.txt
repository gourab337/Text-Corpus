'''শেখ ফজলুল হক মনি''' (৪ ডিসেম্বর ১৯৩৯ ১৫ আগষ্ট ১৯৭৫) ছিলেন একজন বাংলাদেশী রাজনীতিবিদ এবং সাংবাদিক। তিনি ছিলেন বাংলাদেশের স্থপতি বঙ্গবন্ধু শেখ মুজিবুর রহমানের ভাগ্নে এবং বাংলাদেশ আওয়ামী যুবলীগের প্রতিষ্ঠাতা। বাংলাদেশের স্বাধীনতা যুদ্ধে অন্যতম প্রধান গেরিলা বাহিনী মুজিব বাহিনী তার নির্দেশে প্রত্যক্ষ তত্ত্বাবধানে গঠিত এবং পরিচালিত হয়। == শিক্ষা == ঢাকা নবকুমার স্কুল থেকে ১৯৫৬ সালে এস.এস.সি., ১৯৫৮ সালে জগন্নাথ কলেজ থেকে এইচ.এস.সি., এবং ১৯৬০ সালে বরিশাল ব্রজমোহন কলেজ থেকে বি.এ. এবং ১৯৬২ সালে ঢাকা বিশ্ববিদ্যালয় থেকে বাংলায় এম.এ. এবং আইনে ডিগ্রি লাভ করেন। == রাজনীতি == ছাত্রজীবন থেকেই শেখ মনি রাজনীতির সঙ্গে জড়িত ছিলেন। ১৯৬০-১৯৬৩ সালে তিনি ছাত্রলীগের সাধারণ সম্পাদক ছিলেন। ১৯৬২ সালে হামুদুর রহমান শিক্ষা কমিশন রিপোর্টের বিরুদ্ধে আন্দোলনে নেতৃত্ব দেওয়ার জন্য তিনি গ্রেফতার হন এবং ছয় মাস কারাভোগ করেন। ১৯৬৪ সালের এপ্রিল মাসে ঢাকা সমাবর্তন অনুষ্ঠানে চ্যান্সেলর পূর্ব পাকিস্তানের তৎকালীন গভর্নর আবদুল মোনেম খানের নিকট থেকে সনদপত্র গ্রহণে তিনি অস্বীকৃতি জানান এবং সরকারের গণবিরোধী শিক্ষানীতির প্রতিবাদে সমাবর্তন বর্জন আন্দোলনে নেতৃত্ব দেন। বিশ্ববিদ্যালয় কর্তৃপক্ষ তার ডিগ্রি প্রত্যাহার করে নেয়। পরবর্তী সময়ে তিনি মামলায় জয়লাভ করে ডিগ্রি ফিরে পান। ১৯৬৫ সালে তিনি পাকিস্তান নিরাপত্তা আইনে গ্রেফতার হন এবং দেড় বছর কারাভোগ করেন।১৯৬৬ সালে ছয়দফা আন্দোলনে অগ্রণী ভূমিকা পালনের দায়ে তার বিরুদ্ধে হুলিয়া জারি হয় এবং তিনি কারারুদ্ধ হন। সময় বিভিন্ন অভিযোগে তার বিরুদ্ধে আটটি মামলা দায়ের করা হয়। ১৯৬৯ সালের গণআন্দোলনের সময় তাকে মুক্তি দেয়া হয়। === স্বাধীনতা পরবর্তী === দেশ স্বাধীন হবার পর ১৯৭২ সালের ২১ ফেব্রুয়ারি তার সম্পাদনায় সাপ্তাহিক বাংলার বাণী পত্রিকা দৈনিকে রূপান্তরিত হয়। বঙ্গবন্ধু শেখ মুজিবুর রহমানের নির্দেশে তিনি ১৯৭২ সালের ১১ নভেম্বর আওয়ামী যুবলীগ প্রতিষ্ঠা করেন এবং এর চেয়ারম্যান নির্বাচিত হন। যুগপৎ তিনি তেজগাঁ আঞ্চলিক শ্রমিক লীগের সভাপতির দায়িত্বও পালন করেন। ১৯৭৩ সালের ২৩ আগস্ট তিনি সাপ্তাহিক সিনেমা পত্রিকা প্রকাশ করেন। ১৯৭৪ সালের জুন তার সম্পাদনায় দৈনিক বাংলাদেশ টাইমস প্রকাশিত হয়। ১৯৭৫ সালে বাংলাদেশ কৃষক শ্রমিক আওয়ামী লীগ (বাকশাল) গঠিত হলে তিনি এর সম্পাদকমন্ডলীর সদস্য মনোনীত হন। তার রচিত গল্পের সংকলন বৃত্ত ১৯৬৯ সালে প্রথম প্রকাশিত হয়। ১৯৭৫ সালের ১৫ আগস্ট সামরিক বাহিনীর কতিপয় সদস্যের হাতে তিনি নির্মমভাবে নিহত হন। == মুক্তিযুদ্ধ == ১৯৭১ সালের মুক্তিযুদ্ধে তার উদ্যোগে মুজিব বাহিনী গঠিত হয়। বাহিনীর প্রধান সেনাপতি হিসেবে তিনি ঢাকা, চট্টগ্রাম, কুমিল্লা, নোয়াখালী, সিলেট পার্বত্য চট্টগ্রামে হানাদার পাকবাহিনীর বিরুদ্ধে যুদ্ধ পরিচালনা করেন। ==সমালোচনা== শেখ মনিকে মুজিব সরকারের আমলে সুবিধাবাদী পদমর্যাদা দেওয়া হয়। যখন ভারতের সঙ্গে বেসরকারি বাণিজ্যকে মুদ্রাস্ফীতি হ্রাসের উদ্দেশ্যে নিষিদ্ধ করা হয়, ফজলুল তখন শেখ মুজিবের পৃষ্ঠপোষকতায় সক্রিয়ভাবে উক্ত পেশায় জড়িত ছিলেন। অনেক রাজনৈতিক বিশেষজ্ঞ তাকে শেখ মুজিবের বংশতান্ত্রিক শাসনব্যবস্থা প্রতিষ্ঠার প্রচেষ্টার একটি অংশ বলে মনে করেন। == স্মরণিকা == ২০১৫ সালে ঢাকায় অনুষ্ঠিত 'শহীদ শেখ মনি স্মৃতি আন্তর্জাতিক দাবা প্রতিযোগীতা' তার নামানুসারে নামাঙ্কিত করা হয়। তার নামে গোপালগঞ্জ জেলার পুরাতন স্টেডিয়াম একটি মিলনায়তনের নাম রাখা হয়েছে। জাতীয় শিশু-কিশোর সংগঠন "শাপলা কুঁড়ির আসর" এর প্রতিষ্ঠাতা। == তথ্যসূত্র == == বহি:সংযোগ == শেখ ফজলুল হক মনি বাংলাপিডিয়ায় প্রাপ্ত জীবনী। শেখ ফজলুল হক মনি বাংলাদেশ আওয়ামী যুবলীগের ওয়েব সাইটে প্রাপ্ত জীবনী। জন্ম মৃত্যু হত্যাকান্ডের শিকার বাংলাদেশী রাজনীতিবিদ রাজনীতিবিদ প্রাক্তন শিক্ষার্থী বিষয়শ্রেণী:শেখ পরিবার মুক্তিযুদ্ধে স্বাধীনতা পুরস্কার বিজয়ী আওয়ামী লীগের রাজনীতিবিদ জেলার রাজনীতিবিদ
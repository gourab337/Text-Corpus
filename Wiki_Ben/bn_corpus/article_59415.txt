'''ক্লদ নিউবেরি''' (; জন্ম: ১৮৮৯ মৃত্যু: আগস্ট, ১৯১৬) কেপ উপনিবেশের পোর্ট এলিজাবেথে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯১৩ থেকে ১৯১৪ সময়কালে সংক্ষিপ্ত সময়ের জন্যে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে ট্রান্সভাল দলের প্রতিনিধিত্ব করেছেন তিনি। দলে তিনি মূলতঃ ডানহাতি ফাস্ট কিংবা লেগ-ব্রেক বোলিং করতেন। এছাড়াও, নিচেরসারিতে ডানহাতে ব্যাটিং করতেন ক্লদ নিউবেরি। == শৈশবকাল == ক্লদ নিউবেরি’র জীবন সম্পর্কে খুব কমই জানা গেছে। তার প্রকৃত জন্ম তারিখও অজানা। শিশুকালে বাবা-মা’র কাছ থেকে পরিত্যক্ত হবার পর এস্তার রবার্টস নাম্নী এক মাসীর তত্ত্বাবধানে শৈশবকাল অতিবাহিত করেছিলেন ক্লদ নিউবেরি। == ঘরোয়া ক্রিকেট == পেস বোলার হিসেবে ক্রিকেট খেলায় আবির্ভূত হয়েছিলেন ক্লদ নিউবেরি। নিচেরসারিতে ব্যাটিং করতেন তিনি। ১৯১০-১১ মৌসুম থেকে ১৯১১-১২ মৌসুম পর্যন্ত ট্রান্সভালের পক্ষে বেশ কয়েকটি খেলায় অংশগ্রহণ করেছিলেন তিনি। মার্চ, ১৯১১ তারিখে ইস্টার্ন প্রভিন্সের বিপক্ষে ৬/২৮ বোলিং পরিসংখ্যান গড়ে ৭৭ রানে গুটিয়ে দিতে অসামান্য ভূমিকা পালন করেছিলেন। == টেস্ট ক্রিকেট == সমগ্র খেলোয়াড়ী জীবনে তিনি মাত্র চারটি টেস্টে অংশগ্রহণ করার সুযোগ পেয়েছিলেন। ২৬ ডিসেম্বর, ১৯১৩ তারিখে টেস্ট ক্রিকেটে অভিষেক ঘটে ক্লদ নিউবেরির। ১৯১৩-১৪ মৌসুমে ইংল্যান্ড দল দক্ষিণ আফ্রিকা গমন করে। প্রথম টেস্টে সফরকারী দল ইনিংস ব্যবধানে জয় পায়। সফরের পরবর্তী খেলায় ট্রান্সভালে বিপক্ষে করে এমসিসি দল। ৩/১০৯ বোলিং পরিসংখ্যান গড়ে স্থানীয় দলের পক্ষে সর্বাপেক্ষা সফলতার সাক্ষর রাখেন তিনি। তবে সফরকারী দলটি আবারও ইনিংসের ব্যবধানে বিজয়ী হয়েছিল। দলে চারটি পরিবর্তনের একটি অংশ হিসেবে সিরিজের দ্বিতীয় টেস্টে তাকে দক্ষিণ আফ্রিকা দলে নিয়ে আসা হয়। এরপর থেকে সিরিজের বাদ-বাকি টেস্টে তার অংশগ্রহণ ছিল। ২৪.৩৬ গড়ে ১১ উইকেট লাভ করে দক্ষিণ আফ্রিকার দ্বিতীয় সর্বাধিক সফলতম বোলারে পরিণত হয়েছিলেন ক্লদ নিউবেরি। পুরো সিরিজে ফ্রাঙ্ক ওলিকে চারবার আউট করেছিলেন তিনি। == বিশ্বযুদ্ধে অংশগ্রহণ == প্রথম বিশ্বযুদ্ধ চলাকালে সাউথ আফ্রিকান ইনফ্যান্ট্রিতে তালিকাভুক্ত হন ফ্রান্সে দায়িত্ব পালন করেন। আগস্ট, ১৯১৬ তারিখে ফ্রান্সের সোম এলাকার ডেভিল উডে ২৭ বছর বয়সে ক্লদ নিউবেরি’র জীবনাবসান ঘটে। প্রথম বিশ্বযুদ্ধ চলাকালীন বারোজন টেস্ট ক্রিকেটারের জীবনাবসান ঘটেছিল। তন্মধ্যে, আর্থার অশি, রেজি সোয়ার্জ, গর্ডন হোয়াইট, এরিক বিল লুন্ডি, ক্লদ নিউবেরি, রেজিনাল্ড হ্যান্ডস ফ্রেডরিক কুক সাতজনই দক্ষিণ আফ্রিকান ছিলেন। == তথ্যসূত্র == == আরও দেখুন == বিল লুন্ডি ফ্রেডরিক কুক দক্ষিণ আফ্রিকান টেস্ট ক্রিকেটারদের তালিকা সামরিকবাহিনীতে অবস্থানকালীন নিহত ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার আফ্রিকান ক্রিকেটার আফ্রিকার টেস্ট ক্রিকেটার বিশ্বযুদ্ধে নিহত দক্ষিণ আফ্রিকান সেনা কর্মকর্তা এলিজাবেথের
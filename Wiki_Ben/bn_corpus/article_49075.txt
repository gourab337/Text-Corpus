'''দ্যা ইউবি পোস্ট''' হলো মঙ্গোলিয়ার রাজধানী উলানবাটর হতে প্রকাশিত একটি ইংরেজি ভাষার ত্রৈ-সপ্তাহিক পত্রিকা। এই পত্রিকাটি ১৯৯৬ সালে প্রতিষ্ঠিত হয়। এই পত্রিকাটি বর্তমানে (ইংরেজি ভাষায়) এর ছাপানো সংস্করণে এবং (ইংরেজি ভাষায়, ইটালিয়ান ভাষায় এবং স্প্যানিশ ভাষায়) এর অনলাইন সংস্করণে এই উভয় পদ্ধতিতেই প্রকাশিত হয়। == নামকরণ == যেকোন মঙ্গোলিয়ান পত্রিকার ক্ষেত্রে ''ইউবি'' শব্দটি দ্বারা ''উলানবাটর'' শব্দের সংক্ষিপ্তরূপকে নির্দেশ করা হয়; অর্থ্যাৎ, “দ্যা ইউবি পোস্ট” দ্বারা বুঝানো হয় “দ্যা উলানবাটর পোস্ট” নামক পত্রিকাটিকে যেটি মঙ্গোলিয়ার রাজধানী উলানবাটর হতে প্রকাশিত। == মালিকানা ব্যবস্থাপনা == এই পত্রিকাটির মালিকানা পরিচালনায় রয়েছে মঙ্গোলিয়ার অন্যতম প্রধান গণমাধ্যম সংস্থা “মঙ্গোল নিউজ মিডিয়া গ্রুপ”। মঙ্গোল নিউজ মিডিয়া গ্রুপের সাবেক সভাপতি স্রেনডোর্জ বাল্ডোর্জ (Tserendorj Baldorj) এই পত্রিকাটির প্রতিষ্ঠাতা। এছাড়াও এই পত্রিকাটির প্রকাশনার সাথে বর্তমানে আরো যুক্ত আছেন প্রকাশক সিইও হিসাবে বি. নান্দিনতুসিং (B. Nandintushig) এবং প্রধান সম্পাদক হিসাবে জি. উলজিসাইখান (G. Ulziisaikhan)। == লক্ষ্য উদ্দেশ্য == মঙ্গোল নিউজ গ্রুপের অংশীদার হিসাবে ইউবি পোস্ট সংস্থাটি পরিচালিত আরো অন্যান্য প্রকাশনার ন্যায়ই মঙ্গোলিয়া এবং সেখানকার সামাজিক, অর্থনৈতিক এবং রাজনৈতিক উন্নয়নের বিশদ বিবরণ সম্পর্কিত তথ্য সংবাদ প্রকাশ করে থাকে। == প্রকৃতি ধরন == ইউবি পোস্ট মঙ্গোলিয়ার সর্বাধিক প্রচারিত ইংরেজি ভাষার পত্রিকা হিসাবে পরিচিত যাততে সকল ধরনের সংবাদ প্রচার প্রকাশ হওয়ায় সেটি ''সাধারণ বিষয়াবলী'' পত্রিকার শ্রেণিভূক্ত বলে গণ্য হয়ে থাকে। এছাড়াও, এটি মঙ্গোলিয়া হতে প্রকাশিত দুটি ইংরেজি ভাষার সংবাদপত্রের একটি এবং সরকারি নিয়ন্ত্রনাধীন ব্যতীত পরিচালিত স্বাধীনভাবে প্রকাশিত একমাত্র ইংরেজি ভাষার সংবাদপত্র। == অবয়ব == এই পত্রিকাটি একটি সাধারণ বিষয়াবলী সংক্রান্ত সংবাদপত্র যাতে মঙ্গোলিয়া এবং সেখানকার সামাজিক, অর্থনৈতিক এবং রাজনীতি সম্পর্কিত সংবাদ প্রকাশ করা হয়। এই সংবাদপত্রে আরো যে সকল ক্ষেত্র সম্পর্কিত সংবাদ প্রকাশ করা হয় সেগুলোর মধ্যে রয়েছে খেলাধুলা, চাকুরী, বিনোদন, মতামত এবং ব্যবসায়। এই পত্রিকাটির বিশেষ সংখ্যাগুলোতে মঙ্গোলিয়ার সামাজিক অর্থনৈতিক বিষয়াদী সম্পর্কিত বিষয়াবলী নিয়ে বিস্তারিত আলোচনা থাকে যাতে সংশ্লিষ্ট বিষয়ের বিশেষজ্ঞ মঙ্গোলিয়ার সাধারণ নাগরিকদের চিন্তা-ভাবনার প্রতিফলন ঘটায় সমকালীন মঙ্গোলিয়ান সমাজ সম্পর্কে পাঠক একটি পরিষ্কার ধারণা লাভ করতে সক্ষম হয়। এছাড়াও এখানে আন্তর্জাতিক ক্ষেত্রে মঙ্গোলিয়ার সাথে সম্পর্কিত বিভিন্ন সংবাদ এবং মঙ্গোলিয়ার বৈশিষ্ট্যপূর্ণ সংস্কৃতির বিভিন্ন দিক এর কালানুগ পরিবর্তন মঙ্গোলিয়ার ভবিষ্যৎ বিনির্মাণে জড়িত বিষয়াবলী নিয়েও সংবাদ বিশ্লেষণ প্রকাশিত হয়ে থাকে। অনলাইন প্রকাশনার ক্ষেত্রে এতে মঙ্গোলিয়ার রাষ্ট্রীয় নীতিনির্ধারণী বিষয়ক আলোচনা সংবাদ এবং বহিঃবিশ্বের সাথে মঙ্গোলিয়ার সম্পর্ক এবং এই সংক্রান্ত খবরের পাশাপানি খেলাধুলা বিনোদন সংক্রান্ত খবরকেও প্রাধান্য দেয়া হয়। == আরও দেখুন == মঙ্গোল নিউজ মিডিয়া গ্রুপ। == তথ্যসূত্র == == বহিঃসংযোগ == ইউবি পোস্ট অফিসিয়াল ওয়েব সাইট। ইউবি পোস্ট ফেসবুক'এ। ইউবি পোস্ট টুইটার'এ। ইংরেজী ভাষায় প্রকাশিত সংবাদপত্র প্রতিষ্ঠিত গণমাধ্যম
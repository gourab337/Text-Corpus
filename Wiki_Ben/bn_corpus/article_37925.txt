'''সওগাত''' ছিল একটি সচিত্র মাসিক পত্রিকা। এই পত্রিকা বাংলার মুসলিমদের সাংবাদিকতায় পথিকৃতের ভূমিকা পালন করেছে। ==প্রতিষ্ঠা== ১৯১৮ সালের (১৩২৫ বঙ্গাব্দ, অগ্রহায়নে) মোহাম্মদ নাসিরউদ্দীনের সম্পাদনায় কলকাতা থেকে সওগাত প্রথম প্রকাশিত হয়। ১৯২১ সালের মার্চ-এপ্রিল (১৩২৭ বঙ্গাব্দ) পর্যন্ত পত্রিকা চালু ছিল। এরপর ১৯২৬ সালে (১৩৩৩ বঙ্গাব্দ) সওগাত-নবপর্যায় নামে পুনরায় প্রকাশ হয়। ১৯৩০ সাল (১৩৩৭ বঙ্গাব্দ) পর্যন্ত পত্রিকা নিয়মিতভাবে প্রকাশিত হয়েছিল। ১৯৫০ এর পর থেকে তিন বছর পত্রিকার কোনো সংখ্যা প্রকাশিত হয় নি। এরপর ১৯৫২-এর (অগ্রহায়ণ ১৩৫৯ বঙ্গাব্দ, অগ্রহায়ণে) থেকে ঢাকা থেকে পত্রিকা প্রকাশিত হতে থাকে। ==লক্ষ্য উদ্দেশ্য== ন্যায়বিচার সাম্প্রদায়িক সম্প্রীতির বোধ সম্পন্ন পত্রিকার লক্ষ্য নিয়ে সওগাত প্রকাশিত হয়েছিল। সম্পাদক মোহাম্মদ নাসিরউদ্দীন এই উদ্দেশ্যে প্রথম সংখ্যায় সাতটি নীতি ঘোষণা করেছিলেন। সওগাত নারীশিক্ষার পক্ষে ছিল। পত্রিকায় নারীশিক্ষা বিষয়ক প্রবন্ধ ছাপানো হত। নারী লেখকদের নিয়ে "মহিলা সংখ্যা" নামে ছয়টি বিশেষ সংখ্যা প্রকাশিত হয়েছিল। ==লেখকবৃন্দ== সওগাতে অনেক খ্যাতনামা লেখকরা লেখালেখি করেছেন। কাজী নজরুল ইসলাম করাচিতে সৈনিক হিসেবে কর্মরত থাকার সময় সওগাতে প্রথম লেখা হিসেবে ''বাউন্ডুলের আত্মকাহিনী'' নামে ছোটগল্প পাঠিয়েছিলেন যা ১৩২৬ বঙ্গাব্দের জ্যৈষ্ঠ সংখ্যায় প্রকাশ হয়েছিল। তার লেখা মৃত্যুক্ষুধা উপন্যাস সওগাতে ধারাবাহিকভাবে প্রকাশিত হয়েছিল। এছাড়াও তার ছোটগল্প, প্রবন্ধ, কবিতা, গান, গজল এতে প্রকাশিত হয়। অন্যান্য লেখকদের মধ্যে রয়েছেন রবীন্দ্রনাথ ঠাকুর, বেগম রোকেয়া, কাজী আবদুল ওদুদ, আবুল কালাম শামসুদ্দীন, আবুল মনসুর আহমদ, আবুল ফজল, অবনীন্দ্রনাথ ঠাকুর, সত্যেন্দ্রনাথ ঠাকুর প্রমুখ। ==তথ্যসূত্র== সাহিত্য পত্রিকা সাহিত্যের ইতিহাস মিডিয়া
'''সাজিয়া ইলমি''' হলেন একজন ভারতীয় রাজনীতিবিদ এবং সামাজিক কর্মী। তিনি পূর্বে একটি টেলিভিশন চ্যানেলের সাংবাদিক ছিলেন এবং স্টার নিউজ এর একজন সঞ্চালক ছিলেন। তিনি ২০১১ এবং ২০১২ সালের অান্না হাজারের নেতৃত্বে ভারতের দুর্নীতি বিরোধী আন্দোলনের একজন মুখপাত্র হিসেবে কাজ করেছিলেন। তিনি আম আদমি পার্টি এর একজন জাতীয় নির্বাহী সদস্য হিসেবে দায়িত্ব পালন করছেন। == প্রাথমিক জীবন == সাজিয়া ইলমি ভারতের কানপুর ভিত্তিক একটি মুসলিম সম্ভ্রান্ত পরিবার জন্মগ্রহণ করেন। তাদের পরিবারের সাথে ভারতীয় জাতীয় কংগ্রেস দলের সাথে যোগাযোগ ছিল। তার পিতা কানপুর ভিত্তিক সংবাদপত্র "সিয়াসাত জাদিদ" এর প্রতিষ্ঠাতা এবং সম্পাদক ছিলেন। তার চাচা দুই দশক ধরে উত্তর প্রদেশের বিধানসভা একজন সদস্য এবং সেইসাথে রাষ্ট্র শাসনিক অফিসে অধিষ্ঠিত অন্যতম একজন হিসেবে দায়িত্ব পালন করছেন। তার বোন আরিফ মোহাম্মদ খানকে বিয়ে করেন; যিনি সাবেক ভারতীয় জাতীয় কংগ্রেসের রাজনীতিবিদ ছিলেন এবং বহুজন সমাজ পার্টি দলে যোগ দিয়ে মন্ত্রীর দায়িত্ব পালন করেছেন। ইলমি কানপুরের সেন্ট মেরি স্কুল এবং নৈনিতালে পড়াশোনা করেন। এরপর শিমলার সেন্ট বেডিস কলেজে সংযুুক্ত হন। তারপর তিনি সাংবাদিকতা সম্প্রচার বিষয়ে জামিয়া মিলিয়া ইসলামিয়া এবং ওয়েলস, কার্ডিফ বিশ্ববিদ্যালয় থেকে তিনি তার ডিগ্রী কোর্স সম্পন্ন করেন। এছাড়াও তিনি নিউ ইয়র্ক ফিল্ম একাডেমী এর ১৬এমএম ফিল্ম প্রোডাকশ থেকে ডিপ্লোমা সম্পন্ন করেন। == টেলিভিশন কর্মজীবন == ইলমি টেলিভিশনের খবর এবং তথ্যচিত্র নির্মানসহ বিভিন্ন দিক নিয়ে ১৫ বছর কাটিয়েছেন। তিনি স্টার নিউজ চ্যানেলে একজন সঞ্চালক হিসেবে কাজ করতেন; যেখানে তিনি উপস্থাপক এবং প্রযোজক হিসেবে জনপ্রিয় প্রাইম টাইম নিউজ শো দেশ বিদেশ পরিচালনা করতেন। ইলমি ইন্টারন্যাশনাল এ্যাসোসিয়েশন অব ওমেন ইন রেডিও এন্ড টেলিভিশনের সদস্য নির্বাচিত হয়েছেন। ==আরও দেখুন== আম আদমি পার্টি ভারতীয় জনতা পার্টি ==তথ্যসূত্র== ব্যক্তি সাংবাদিক রাজনীতিবিদ মুসলিম ভারতীয় নারী জনতা পার্টির রাজনীতিবিদ বিষয়শ্রেণী:২১শ শতাব্দীর ভারতীয় লেখিকা
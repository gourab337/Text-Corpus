'''গডফ্রে বার্নার্ড গুফি লরেন্স''' (; জন্ম: ৩১ মার্চ, ১৯৩২) রোডেশিয়ার সলসবারিতে জন্মগ্রহণকারী প্রথিতযশা দক্ষিণ আফ্রিকান সাবেক আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯৬১ থেকে ১৯৬২ সময়কালে সংক্ষিপ্তকালের জন্য দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে রোডেশিয়ার প্রতিনিধিত্ব করেছেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, নিচেরসারিতে ডানহাতে ব্যাটিংয়ে স্বীয় সক্ষমতা প্রদর্শন করেছেন '''গডফ্রে লরেন্স'''। == ঘরোয়া ক্রিকেট == ঘরোয়া প্রথম-শ্রেণীর ক্রিকেটে রোডেশিয়ার পক্ষে ১৯৫২-৫৩ মৌসুম থেকে ১৯৬৫-৫৫ মৌসুম পর্যন্ত খেলেছেন। ১৯৬৫-৬৬ মৌসুমে ওয়েস্টার্ন প্রভিন্সের বিপক্ষে ব্যক্তিগত সেরা প্রথম-শ্রেণীর বোলিং পরিসংখ্যান গড়েন। প্রথম ইনিংসে ৩/৫৬ লাভ করার পর ১০ নম্বরে ব্যাটিংয়ে নেমে অপরাজিত থাকেন ৩২ রানে। এরপর দ্বিতীয় ইনিংসে ৮/৪২ পান। এরপর ১৯৬৬-৬৭ মৌসুমে নাটাল বি দলের পক্ষে দুই খেলায় অংশ নিয়েছিলেন। == আন্তর্জাতিক ক্রিকেট == সমগ্র খেলোয়াড়ী জীবনে দক্ষিণ আফ্রিকার পক্ষে পাঁচটি টেস্টে অংশগ্রহণের সুযোগ পেয়েছেন গডফ্রে লরেন্স। ডিসেম্বর, ১৯৬১ তারিখে নিউজিল্যান্ডের বিপক্ষে টেস্ট ক্রিকেটে অভিষেক ঘটে গডফ্রে লরেন্সের। রোডেশিয়া থেকে আসা দীর্ঘদেহী ডানহাতি ফাস্ট-মিডিয়াম বোলার গডফ্রে লরেন্স নবরূপে গঠিত দক্ষিণ আফ্রিকা দলের অন্যতম সদস্য ছিলেন। ১৯৬১-৬২ মৌসুমে সফরকারী নিউজিল্যান্ডের বিপক্ষে অনুষ্ঠিত সিরিজে প্রথম অংশগ্রহণ করেন। জোহেন্সবার্গে সিরিজের দ্বিতীয় টেস্টে ৮/৫৩ পেয়েছিলেন। সিরিজে তিনি চমৎকার খেলা উপহার দেন। ১৯৬৫-৬৬ মৌসুম পর্যন্ত কারি কাপে সুন্দর ক্রীড়াশৈলী উপহার দিলেও আর কোন টেস্ট সিরিজে অংশ নিতে তাকে দেখা যায়নি। == ব্যক্তিগতজীবন == ব্যক্তিগত জীবনে বিবাহিত গডফ্রে লরেন্সের সন্তান স্টিফেন লরেন্স ১৯৯০-এর দশকে শীর্ষস্থানীয় অস্ট্রেলীয় রুলস ফুটবলার ছিলেন। == তথ্যসূত্র == == বহিঃসংযোগ == জন্ম ব্যক্তি আফ্রিকান ক্রিকেটার আফ্রিকার টেস্ট ক্রিকেটার ক্রিকেটার
'''মেরি আকরামি''' হলেন আফগানিস্তানের নারী দক্ষতা উন্নয়ন কেন্দ্রের পরিচালক। ২০০৭ সালে তিনি তার কর্মকাণ্ডের স্বীকৃতিস্বরূপ লাভ করেছিলেন আন্তর্জাতিক সাহসী নারী পুরস্কার। এছাড়াও ২০১৬ সালে প্রভাবশালী' বিভাগে তিনি ''বিবিসি ১০০ নারী'' তালিকায় স্থান পেয়েছিলেন। ==কর্মজীবন== মেরি আকরামি ২০০১ সালে আফগানিস্তানে তালেবানি শাসনামল শেষ হবার পর জার্মানির বন শহরে আফগানিস্তানের উপর আয়োজিত এক কনফারেন্সের আফগান সুশীল সমাজের প্রতিনিধিত্ব করেছিলেন। ২০০৩ সালে তার নারী দক্ষতা উন্নয়ন কেন্দ্র দেশটির রাজধানী কাবুলে দেশটির প্রথম নারী আশ্রয়কেন্দ্র খোলে। এটি আফগানিস্তানের নারীদের আইনি পরমার্শ, সাক্ষরতা বিষয়ক ক্লাস, মানসিক কাউন্সিলিং নারীদের বিভিন্ন রকম প্রশিক্ষণ প্রদান করে থাকে। মেরি আকরামি দিনের ২৪ ঘণ্টাই মোবাইল ফোনের মাধ্যমে আফগান নারীদের সেবায় নিয়োজিত থাকেন। তার নেতৃত্বের অধীনে নারী দক্ষতা উন্নয়ন কেন্দ্রের সহায়তায় বহু নির্যাতিত আফগান নারী তাদের নির্যাতনকারীদের বিরুদ্ধে প্রকাশ্যে অভিযোগ করেছে এবং নির্যাতনকারীদের বিরুদ্ধে দেশটির আদালতে মামলা দায়ের করেছে, যা রক্ষণশীল আফগান সমাজে পূর্বে শোনা যায় নি। তার প্রগতিশীল কর্মকাণ্ডের জন্য তাকে উগ্রপন্থী গোষ্ঠী হুমকি দেওয়া সত্ত্বেও তিনি থেমে থাকেন নি, তিনি এগিয়ে গিয়েছেন সামনের দিকে। ==সম্মাননা== তার কর্মকাণ্ডের স্বীকৃতিস্বরূপ ২০০৭ সালে তাকে আন্তর্জাতিক সাহসী নারী পুরস্কার প্রদান করে মার্কিন পররাষ্ট্র দফতর। ২০১৬ সালে তিনি প্রভাবশালী' বিভাগে ''বিবিসি ১০০ নারী'' তালিকায় স্থান পান। ==তথ্যসূত্র== সাহসী নারী পুরস্কার প্রাপক পুরস্কার ব্যক্তি
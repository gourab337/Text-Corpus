'''নয়ন রামলাল মোঙ্গিয়া''' (; জন্ম: ১৯ ডিসেম্বর, ১৯৬৯) গুজরাতের বড়োদরায় জন্মগ্রহণকারী প্রথিতযশা সাবেক ভারতীয় আন্তর্জাতিক ক্রিকেটার। ভারত ক্রিকেট দলের অন্যতম সদস্য ছিলেন তিনি। দলে তিনি মূলতঃ উইকেট-রক্ষক ছিলেন। এছাড়াও ডানহাতে ব্যাটিংয়ে পারদর্শিতা দেখিয়েছেন '''নয়ন মোঙ্গিয়া'''। == প্রথম-শ্রেণীর ক্রিকেট == বড়োদরা ক্রিকেট দলের পক্ষে প্রথম-শ্রেণীর ক্রিকেটে ১৮৩ খেলায় অংশ নেন। নভেম্বর, ১৯৮৯ সালে পশ্চিম অঞ্চলের ক্রিকেট দলের পক্ষে অভিষেক ঘটে তার। সময় ৩৫৩ ক্যাচ, ৪৩ স্ট্যাম্পিং সাত সহস্রাধিক রান সংগ্রহ করেন। == খেলোয়াড়ী জীবন == সমগ্র খেলোয়াড়ী জীবনে ৪৪ টেস্টে অংশগ্রহণ করেন। ভারতের উইকেট-রক্ষক হিসেবে টেস্টে সর্বাধিক আট ক্যাচ নিয়েছেন। ১৯৯০ সালে প্রথমবারের মতো ইংল্যান্ড সফরে যান। অ্যালান নট তার ক্রীড়াশৈলীতে মুগ্ধ হয়ে উচ্ছসিত প্রশংসা করেন তাকে সহজাত আখ্যায়িত করেন। কিরণ মোরের পর তিনি দীর্ঘদিন ভারতের দ্বিতীয় পছন্দের উইকেট-রক্ষকের মর্যাদা পান। এরপর ১৯৯০-এর দশকের মাঝামাঝি সময়ে দলের প্রথমসারির উইকেট-রক্ষক হন। ব্যক্তিগত সর্বোচ্চ ১৫২ রান করেন সফরকারী অস্ট্রেলিয়ার বিপক্ষে। ১৯৯৬-৯৭ মৌসুমে দিল্লি টেস্টে তিনি ব্যাটিং উদ্বোধনে নেমে সফলতা পান। মার্চ, ২০০১ সালে মহাকাব্যসম কলকাতা টেস্টের মাধ্যমে তার টেস্ট খেলোয়াড়ী জীবনের সমাপন ঘটে। == অবসর == পাতানো খেলায় সম্পৃক্ততার কারণে তাকে দল থেকে বাদ দেয়া হয়। ডিসেম্বর, ২০০৪ সালে প্রথম-শ্রেণীর ক্রিকেট থেকে অবসর নেন তিনি। ২০০৪ সালে থাইল্যান্ড জাতীয় ক্রিকেট দলের কোচ হিসেবে মনোনীত হন। মালয়েশিয়ায় অনুষ্ঠিত ২০০৪ সালের এসিসি ট্রফি প্রতিযোগিতায়ও কোচের দায়িত্বে ছিলেন। জাতীয় দলের পাশাপাশি থাইল্যান্ডের অনূর্ধ্ব-১৯ দলেরও দায়িত্ব পালন করেন তিনি। == তথ্যসূত্র == == আরও দেখুন == নীলেশ কুলকার্নি একদিনের আন্তর্জাতিক ক্রিকেটে হ্যাট্রিকের তালিকা ভারত জাতীয় ক্রিকেট দলের কোচ হিসেবে কপিল দেব আন্তর্জাতিক ক্রিকেটে প্রথম বলেই উইকেটলাভকারী বোলারদের তালিকা == বহিঃসংযোগ == Interview of Nayan Mogia in Profile of Nayan Mogia জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার পুরস্কার প্রাপক অঞ্চলের ক্রিকেটার ক্রিকেটার ক্রিকেটার উইকেট-রক্ষক টেস্ট ক্রিকেটার একদিনের আন্তর্জাতিক ক্রিকেটার ক্রিকেট কোচ ক্রিকেট ধারাভাষ্যকার জাতীয় ক্রিকেট দলের কোচ
== জন্ম == হযরত মোহাম্মদ সাল্লাল্লাহু আলাইহি ওয়া সাল্লাম বর্তমান সৌদি আরবে অবস্থিত মক্কা নগরীর কুরাইশ গোত্রের বনি হাশিম বংশে জন্মগ্রহণ করেন। তার জন্মের তারিখ ছিল ১২ রবিউল আউয়াল, ইংরেজি সন মোতাবেক ৫৭০ খ্রিষ্টাব্দে। প্রখ্যাত ইতিহাসবেত্তা উইলিয়াম মন্টগোমারি ওয়াট তার পুস্তকে ৫৭০ সনই ব্যবহার করেছেন। তবে নবীর প্রকৃত জন্মতারিখ বের করা বেশ কষ্টসাধ্য। এজন্যই নিয়ে মতবিরোধ রয়েছে। যেমন এক বর্ণনা মতে তার জন্ম ৫৭১ সালের ২০ বা ২২ শে এপ্রিল। সাইয়েদ সোলাইমান নদভী, সালমান মনসুরপুরী এবং মোহাম্মদ পাশা ফালাকির গবেষণায় এই তথ্য বেরিয়ে এসেছে। তবে শেষোক্ত মতই ঐতিহাসিক দৃষ্টিকোণ থেকে বেশী নির্ভরযোগ্য। যাই হোক, নবীর জন্মের বছরেই হস্তী যুদ্ধের ঘটনা ঘটে এবং সে সময় সম্রাট নরশেরওয়ার সিংহাসনে আরোহনের ৪০ বছর পূর্তি ছিল নিয়ে কারো মাঝে দ্বিমত নেই। ইসলামের হাদিস অনুসারে মোহাম্মদের জন্মের পূর্বে তার মাতা আমিনা স্বপ্নযোগে আশ্চর্যজনক বেশ কয়েকটি ঘটনা দেখেন। এছাড়া তার জন্মের সময়ও কিছু অলৌকিক ঘটনার উল্লেখ বিভিন্ন হাদিস সূত্রে পাওয়া যায়। জন্মের পর নবীর দাদা আবদুল মোত্তালেবকে সংবাদ দেয়া হয় এবং তিনি নবজাতককে দেখে যারপরনাই খুশি হন। উল্লেখ্য নবীর জন্মের আগেই তার পিতা আবদুল্লাহ মারা যান। আবদুল মোত্তালেব নবজাতকের নাম রাখেন '''মোহাম্মদ''' যে নাম তত্কালীন আরবে খুব একটা প্রচলিত ছিলনা। আরবীতে এই শব্দের অর্থ '''প্রশংসিত'''। পরবর্তীকালে নবীর আরেকটি নামের উল্লেখ পাওয়া যায় যা তার মাতা রাখেন আর তা হল '''আহমাদ''' এই শব্দের অর্থ আরবের নিয়ম অনুযায়ী জন্মের সপ্তম দিনে মোহাম্মদের (সাঃ) খৎনা করানো হয়। প্রথম কয়েকদিন তিনি তার মায়ের বুকের দুধ পান করেন। এরপর কয়েকদিন তাকে দুধ পান করান আবু লাহাবের দাসী ''সাওবিয়া''। উল্লেখ্য আবু লাহাব সম্পর্কে নবীর চাচা হতেন। সে সময় ছাওবিয়ার কোলেও একটি শিশুসন্তান ছিল যার নাম ছিল ''মাছরুহ''। এই সাওবিয়াই এর আগে হামযা ইবনে আবদুল মোত্তালেব এবং পরে ''আবু সালমা সামা ইবনে আবদুল আছাদ মাখজুমিকে'' দুধ পান করিয়েছিলেন। == বংশধারা == ===মুহাম্মদ থেকে আদনান=== ইসলামী ঐতিহ্য অনুযায়ী; আদনান থেকে শুরু করে মুহাম্মদ পর্যন্ত অবতীর্ণ হয়েছিলেন। যা নিম্নে ২১ প্রজন্ম পর্যন্ত উপস্থাপন করা হল। মুরাহ থেকে নবী মুহাম্মদ এর পূর্বপুরুষ *৫৭০ খ্রিষ্টাব্দ মুহাম্মদ *৫৪৫ খ্রিষ্টাব্দ `আব্দ আল্লাহ *৪৯৭ খ্রিষ্টাব্দ আব্দ আল-মুত্তালিব *৪৬৪ খ্রিষ্টাব্দ হাশিম *৪৩৯ খ্রিষ্টাব্দ আব্দ মানাফ *৪০৬ খ্রিষ্টাব্দ কাসাই *৩৭৩ খ্রিষ্টাব্দ কিলাব *৩৪০ খ্রিষ্টাব্দ মুররাহ *৩০৭ খ্রিষ্টাব্দ কা'য়াব *২৭৪ খ্রিষ্টাব্দ লু'আহ *২৪১ খ্রিষ্টাব্দ গালিব *২০৮ খ্রিষ্টাব্দ ফিহর *১৭৫ খ্রিষ্টাব্দ মালিক *১৪২খ্রিষ্টাব্দ আন-নাদর *১০৯ খ্রিষ্টাব্দ– কিনানাহ ৭৬ খ্রিষ্টাব্দ খুজাইমাহ ৪৩ খ্রিষ্টাব্দ মুদরিকাহ ১০ খ্রিষ্টাব্দ ইলিয়াস ২৩ খ্রিস্টপূর্ব মুদার ৫৬ খ্রিস্টপূর্ব নিজার ৮৯ খ্রিস্টপূর্ব মাদ *১২২ খ্রিস্টপূর্ব আদনান ==আরও দেখুন== আহল আল-বায়াত কুরাইশ বংশ ফাতেমীয় খিলাফত == তথ্যসূত্র ==
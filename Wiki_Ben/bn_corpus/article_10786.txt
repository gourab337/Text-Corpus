'''উয়েফা কাপ উইনার্স কাপ''' ('''ইউরোপীয়ান কাপ উইনার্স কাপ''' বা '''সি২''' নামেও পরিচিত) একটি পেশাদার দলভিত্তিক ফুটবল প্রতিযোগিতা। এতে সর্বসাম্প্রতিক সময়ে অনুষ্ঠিত ইউরোপের বিভিন্ন ঘরোয়া কাপ বিজয়ীরা অংশগ্রহণ করে। এটি উয়েফা আয়োজিত অনেক আন্ত-ইউরোপীয় ক্লাব প্রতিযোগিতার একটি। এই প্রতিযোগিতা প্রথম শুরু হয় ১৯৬০-৬১ মৌসুমে এবং শেষ হয় ১৯৯৮-৯৯ মৌসুমে। প্রতিযোগিতাটিকে এরপর বাদ দিয়ে উয়েফা চ্যাম্পিয়নস লীগকে আরো বড় পরিসরে আনা হয়। বর্তমানে বিভিন্ন ঘরোয়া কাপ বিজয়ীরা উয়েফা কাপে অংশগ্রহণের সুযোগ পায়। যখন এই প্রতিযোগিতার অস্তিত্ত্ব ছিল, তখন এটি ইউরোপের তিনটি প্রধান পেশাদার ক্লাবের প্রতিযোগিতার মধ্যে দ্বিতীয় সম্মানজনক প্রতিযোগিতা হিসেবে চিহ্নিত ছিল। বাকী দুটি প্রতিযোগিতার মধ্যে এটির আগে ছিল ইউরোপীয়ান কাপ/উয়েফা চ্যাম্পিয়নস লীগ এবং পিছনে ছিল উয়েফা কাপ। অবশ্য অনেক ধারাভাষ্যকার মনে করতেন তিনটি প্রতিযোগিতার মধ্যে কাপ উইনার্স কাপ জেতা সবচেয়ে সহজ। ১৯৭২ সাল থেকে এই প্রতিযোগিতার বিজয়ী দল ইউরোপীয়ান কাপের (পরবর্তীকালে উয়েফা চ্যাম্পিয়নস লীগ) বিজয়ী দলের সাথে ইউরোপীয়ান সুপার কাপ প্রতিযোগিতায় খেলত। ১৯৯০ দশকের শেষের দিকে চ্যাম্পিয়নস লীগের কলেবর বাড়িয়ে কাপ উইনার্স কাপলে বন্ধ করে দেয়া হয়। উইরোপীয়ান সুপার কাপে কাপ উইনার্স কাপ বিজয়ীর স্থানটি দখল করে উয়েফা কাপ বিজয়ী দল। শুরু থেকে ১৯৯৪ সাল পর্যন্ত এটি 'ইউরোপীয়ান কাপ উইনার্স কাপ' নামে পরিচিত ছিল। ১৯৯৪-৯৫ মৌসুম থেকে নাম পরিবর্তন করে 'উয়েফা কাপ উইনার্স কাপ' রাখা হয়। == আরো দেখুন == উয়েফা কাপ উইনার্স কাপ রেকর্ড উয়েফা চ্যাম্পিয়নস লীগ উয়েফা কাপ ক্রীড়া অনুষ্ঠানের তালিকা == বহিঃসংযোগ == উয়েফা কাপ উইনার্স কাপ কাপ উইনার্স কাপ
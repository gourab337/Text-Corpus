চাষী নজরুল ইসলাম পরিচালিত ১৯৮৪ সালের নাট্য চলচ্চিত্র। শরৎচন্দ্র চট্টোপাধ্যায় রচিত একই নামের উপন্যাস অবলম্বনে চলচ্চিত্রটির চিত্রনাট্য লিখেছেন কেশব চট্টোপাধ্যায়। এতে নাম ভূমিকায় (চন্দ্রনাথ) অভিনয় করেছেন রাজ্জাক এবং সরযূর ভূমিকায় অভিনয় করেছেন দোয়েল। এছাড়া অন্যান্য ভূমিকায় অভিনয় করেছেন সুচন্দা, গোলাম মুস্তাফা, সিরাজুল ইসলাম, সাইফুদ্দিন প্রমুখ। চলচ্চিত্রটি ৯ম জাতীয় চলচ্চিত্র পুরস্কারে শ্রেষ্ঠ অভিনেতা, শ্রেষ্ঠ পার্শ্বচরিত্রে অভিনেতা, শ্রেষ্ঠ সঙ্গীত পরিচালক, শ্রেষ্ঠ গীতিকার শ্রেষ্ঠ নারী কণ্ঠশিল্পী বিভাগে পুরস্কার লাভ করে। ==কাহিনী সংক্ষেপ== চন্দ্রনাথ একজন উচ্চ বংশীয় ব্রাহ্মণ। সম্প্রতি তার পিতা গত হয়েছে। সে কাশীতে তার পিতার এক পুরনো ভৃত্যের বাড়িতে উঠে। সেখানে তার সরযূর সাথে দেখা হয়। সরযূর মা সুলোচনা সেই ভৃত্যের বাড়িতে কাজ করে। চন্দ্রনাথ সরযূকে পছন্দ করে এবং বিয়ে করে। কিন্তু তার কাকাকে না জানানোয় তিনি রাগান্বিত হন। তার চাচাত বোন নির্মলা বউদি দেখতে তার বাড়িতে আসে এবং নতুন বউদিকে তার খুব পছন্দ হয়। এদিকে হরিদয়াল ঘোষাল নামে এক লম্পট তার কাকা মনিশংকর মুখার্জির কাছে সুলোচনা সম্পর্কিত একটি চিঠি পাঠায়। সুলোচনার নিম্ন বর্ণের কথা জানতে পেরে চন্দ্রনাথ তার গর্ভবতী স্ত্রীকে রেখে চলে যায়। সরযূ মনি খুড়োর বাড়িতে আশ্রয় নেয়। সেখানে তার একটি ছেলে সন্তান হয়। মনিশংকর কাকা তার ভুল বুঝতে পেরে চন্দ্রনাথকে সরযূকে ফিরিয়ে আনতে পাঠায়। কাশী গিয়ে সে জানতে পারে সরযূ মনি খুড়োর বাড়িতে আছে। সেখানে গিয়ে চন্দ্রনাথের তার স্ত্রী আর ছেলের সাথে দেখা হয়। অন্যদিকে মনি খুড়ো তাদের সম্ভাব্য বিরহে অনমনে হয়ে যায় এবং মৃত্যুমুখে পতিত হয়। ==কুশীলব== রাজ্জাক চন্দ্রনাথ দোয়েল সরযূ সুচন্দা সুলোচনা, সরযূর মা গোলাম মুস্তাফা মনিশংকর মুখার্জি, চন্দ্রনাথের কাকা সিরাজুল ইসলাম মনি খুড়ো ইনাম আহমেদ হরিদয়াল ঘোষাল জাহানারা আহমেদ মনিশংকর মুখার্জির স্ত্রী তন্দ্রা ইসলাম জালাল উদ্দিন রুমী সাইফুদ্দিন বজ্রকিশোর রানী সরকার বজ্রকিশোরের স্ত্রী দারাশিকো কালিপদ সেন হাবিবুর রহমান মধু ==সঙ্গীত== ''চন্দ্রনাথ'' চলচ্চিত্রের সঙ্গীত পরিচালনা করেছেন খন্দকার নুরুল আলম। গীত রচনা করেছেন মোহাম্মদ রফিকুজ্জামান। গানে কণ্ঠ দিয়েছেন সাবিনা ইয়াসমিন, সুবীর নন্দী, প্রবাল চৌধুরী। ==পুরস্কার== '''৯ম জাতীয় চলচ্চিত্র পুরস্কার''' পুরস্কারের বিভাগ গ্রহীতা ফলাফল শ্রেষ্ঠ অভিনেতা রাজ্জাক শ্রেষ্ঠ পার্শ্বচরিত্রে অভিনেতা সিরাজুল ইসলাম শ্রেষ্ঠ সঙ্গীত পরিচালক খন্দকার নুরুল আলম শ্রেষ্ঠ গীতিকার মোহাম্মদ রফিকুজ্জামান শ্রেষ্ঠ নারী কণ্ঠশিল্পী সাবিনা ইয়াসমিন ==তথ্যসূত্র== ==বহিঃসংযোগ== চলচ্চিত্র দশকের নাট্য চলচ্চিত্র চলচ্চিত্র নাট্য চলচ্চিত্র ভাষার চলচ্চিত্র নজরুল ইসলাম পরিচালিত চলচ্চিত্র চট্টোপাধ্যায়ের কাজ অবলম্বনে চলচ্চিত্র চট্টোপাধ্যায়ের চিত্রনাট্য পিকচার্সের চলচ্চিত্র
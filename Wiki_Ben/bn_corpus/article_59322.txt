'''হৈচৈ''' হলো এসভিএফ এন্টারটেইনমেন্ট প্রাইভেট লিমিটেডের মালিকাধীনে একটি অন-ডিমান্ড ভিডিও স্ট্রিমিং প্ল্যাটফর্ম, যা ২০শে সেপ্টেম্বর, ২০১৭ নাগাদ চালু হয়। বর্তমানে হৈচৈ অ্যানড্রয়েড, আইওএস, অ্যাপল টিভি অ্যামাজন ফায়ার টিভিতে লভ্য। এটি বাংলার প্রথম ওভার দ্য টপ প্ল্যাটফর্ম যা বিশ্বব্যাপী বাংলা ভাষার বিষয়বস্তুর উপর দৃষ্টি নিবদ্ধ করে। ''হৈচৈ'' এই পরিচিতিমুলক নামটি সর্বপ্রথম Rediffusion Y&R দ্বারা সুপারিশ করা হয়। ==বিষয়বস্তু== হৈচৈ মূলত বাংলা ভাষার চলচ্চিত্র এবং বিনোদন বিষয়বস্তুর উপর দৃষ্টি নিবদ্ধ করলেও, সমস্ত বাংলা চলচ্চিত্রগুলিতে ইংরেজি সাবটাইটেল প্রদান করে। বর্তমানে হৈচৈ প্ল্যাটফর্মে ৫০০ এর চেয়েও বেশি চলচ্চিত্র রয়েছে, যার মধ্যে ১০০ টিরও বেশি এসভিএফ প্রযোজিত চলচ্চিত্র এবং প্রায় ৪০০ টি অন্যান্য চলচ্চিত্র রয়েছে। এছাড়াও, হৈচৈতে ১০০০ টিরও বেশি বাংলা গান বিশ্বব্যাপী স্ট্রিমিঙের জন্য লভ্য। হৈচৈতে বিভিন্ন বাচ্চাদের বিষয়বস্তু রয়েছে এবং রোমাঞ্চক, নাটকীয়, ভয়ের, রোম্যান্স, কমেডি এর মতো বিভিন্ন জনর (প্রকারের) জুড়ে অরিজিনাল চলচ্চিত্র, ওয়েব সিরিজ এবং ছোট ছবিও লভ্য। ১৯শে সেপ্টেম্বর ২০১৮ হৈচৈ-এর প্রথম বার্ষিকী উপলক্ষে তারা "হৈচৈ সিজন ২" বলে একটি অনুষ্ঠান আয়োজিত করে যেখানে তারা তাদের আগামীদিনের পরিকল্পনাগুলি সম্পর্কে কিছুটা আলোকপাত করে জানায় যে শীঘ্রই তারা টপ-আপ কার্ডের রূপে অফলাইন পেমেন্ট দ্বারা তাদের পরিষেবায় সাবস্ক্রিপশনের জন্য ব্যবস্থা চালু করবেন। ২০১৭ জুড়ে ভালোরকমের সফলতা প্রাপ্তির পর হৈচৈ এখন স্থানীয় পেমেন্টস এর মারফত বাংলাদেশ মধ্যপ্রাচ্যের বাজারেও প্রবেশ করার পরিকল্পনা করছে। ==অংশীদারিত্ব== ===প্রযুক্তিগত অংশীদার=== এসভিএফ কর্তৃক নির্বাচিত এবং সহ-প্রতিষ্ঠাতা বিষ্ণু মোহ্তা দ্বারা সুপারিশ করা ''ভিউলিফট'' কোম্পানী হলো হৈচৈ-এর প্রযুক্তিগত অংশীদার, যারা প্ল্যাটফর্মটির ওটিটি স্থান নিয়ন্ত্রণ করে, তাছাড়াও সামলায় মিডিয়া বিনোদন বিতরণ, খরচ এবং নগদীকরণ। হৈচৈ এর অফিসিয়াল ওয়েবসাইট এবং অ্যাপ বানানো পরিচালনা করার দায়িত্ব এসভিএফ ২০১৬ সালের অক্টোবর মাসে ''ভিউলিফট'' কে দেয়। সংস্থা=== Rediffusion Y&R হলো হৈচৈ এর সৃষ্টিসংক্রান্ত সংস্থা। সৃজনশীলতার দায়িত্ব পালন হিসেবে Rediffusion Y&R হৈচৈ এর ভিজুয়াল পরিচয় সহ বিজ্ঞাপন প্রচারগুলি সামলায়। ==দর্শকদের সংখ্যা== হৈচৈ এর লক্ষ্য হলো বিশ্বব্যাপী ২৫০ লক্ষ বাঙালি দর্শকদের কাছে পৌঁছানো। ==আরো দেখুন== শ্রী ভেঙ্কটেশ ফিল্মস এসকে মুভিজ ==তথ্যসূত্র== ==বহিঃসংযোগ== অফিসিয়াল ওয়েবসাইট ভিডিও সেবা
'''ইস্তানবুল বিমানবন্দর''' () তুরস্কের ইস্তানবুল শহরের ইউরোপীয় অংশের আরনভুতকয়ে অবস্থিত একটি আন্তর্জাতিক বিমানবন্দর। বিমানবন্দরকে বিশ্বের বৃহত্তম বিমানবন্দর হিসেবে তৈরির পরিকল্পনা করা হয়েছিল, বর্তমানে এতে বৎসরে ১৫ কোটি যাত্রী পরিবহন ক্ষমতা রয়েছে এবং ভবিষ্যতে বাৎসরিক ২০ কোটি যাত্রী পরিবহনের ক্ষমতা সম্পন্ন হবে। এটি সাবিহা গোকচেন বিমানবন্দর আতাতুর্ক বিমানবন্দরের পর ইস্তানবুলের তৃতীয় বিমানবন্দর এবং এটিকে ইস্তাম্বুলের প্রধান আন্তর্জাতিক বিমানবন্দর হিসেবে গড়ার পরিকল্পনা করা হয়েছিল। এই বিমানবন্দরে যাত্রীবাহী বিমান চলাচল পুরোপুরিভাবে চালু হলে ইস্তানবুল আতাতুর্ক বিমানবন্দর বন্ধ করে দেওয়া হবে এবং আতাতুর্ক বিমানবন্দরের আইএটিএ কো‌ড '''আইএসটি''' (IST) নতুন বিমানবন্দরে সরিয়ে আনা হবে। ২০১৮ সালের ২৯ অক্টোবর তুরস্কের ৯৫তম প্রজাতন্ত্র দিবসে তুরস্কের রাষ্ট্রপতি রিসেপ তায়িপ এরদোয়ান ১৭ জন আমন্ত্রিত রাষ্ট্র সরকার প্রধানদের নিয়ে এই বিমানবন্দরটি উদ্বোধন করেন। ২০১৮ সালের ৩১ অক্টোবর রাজধানী আঙ্কারার উদ্দেশ্যে টার্কিশ এয়ারলাইনসের একটি বিমান ''টিকে২১২৪'' উড়ানের মাধ্যমে এই বিমানবন্দর হতে সর্বপ্রথম বিমান উড়ান দেয়। ১লা নভেম্বর ২০১৮ থেকে প্রতিদিন ৫টি রুটে বিমান চলাচল শুরু করে; রুট ৫টি হলো আঙ্কারা, আন্তালিয়া, বাকু, এরকান ইজমির। তার মধ্যে ৩টি অভ্যন্তরীণ আর বাকি ২টি আন্তর্জাতিক রুটে তুর্কি সাইপ্রাসের এরকান বিমানবন্দর এবং আজারবাইজানের বাকু হায়দার আলিয়েভ আন্তর্জাতিক বিমানবন্দরে বিমান চলাচল করে। ৫টি বিমান রুটের উড়ানই টার্কিশ এয়ারলাইনস পরিচালনা করে। ৩১ ডিসেম্বর ২০১৮ পর্যন্ত ও-৭ মোটরওয়ে ব্যবহার করে আতাতুর্ক বিমানবন্দর থেকে সব সরঞ্জাম নতুন বিমানবন্দরে সরিয়ে আনা হবে। == ইতিহাস == === পটভূমি === ইয়েসিলকয় এলাকায় অবস্থিত আতাতুর্ক বিমানবন্দর ইস্তাম্বুলের বর্তমান প্রধান বিমানবন্দর। এর চারপাশসহ পার্শ্ববর্তী বাকিরকয় জেলা শহরে হওয়ায় এয়ারট্রাফিক সমস্যা দিন দিন ব্যাপকহারে বৃদ্ধি পাচ্ছে। আতাতুর্ক বিমানবন্দর ইউরোপের ব্যস্ততম বিমানবন্দরগুলোর মধ্যে একটি। ২০১৩ সাল থেকে যাত্রী পরিবহন ট্রাফিকে এটি ইউরোপের ৫ম ব্যস্ততম বিমানবন্দর। আতাতুর্ক বিমানবন্দরের চারদিকে অতিরিক্ত রানওয়ে নির্মাণের কোন জায়গা নেই। == বিমান গন্তব্যস্থল == টার্কিশ এয়ারলাইনস ইস্তানবুল বিমানবন্দর থেকে প্রথম উড়ান ৩১ অক্টোবর ২০১৮ তারিখ হতে আঙ্কারা, আনাতোলিয়া, ইজমির রুটে এবং আন্তর্জাতিক রুট বাকু, এরকান বিমানবন্দরে শুরু করে এবং আতাতুর্ক বিমানবন্দর থেকে সকল যাত্রী পরিসেবা এখানে সরিয়ে আনার পূর্ব পর্যন্ত এই কয়টি রুটই পরিচালিত হবে। ১লা জানুয়ারি ২০১৯ থেকে বৈরুত-ইস্তানবুল রুটে উড়ানের মাধ্যমে মধ্যপ্রাচ্যের সাথে বিমান পরিসেবা শুরু হবে। ==তথ্যসূত্র== ==বহিঃসংযোগ== প্রাতিষ্ঠানিক ওয়েবসাইট অপারেটরের ওয়েবসাইট প্রকল্প পরিকল্পনা বিমানবন্দর
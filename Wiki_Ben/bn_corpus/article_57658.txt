'''ইরাক অঙ্গীকার পদক ''' হচ্ছে ইরাক সরকার কর্তৃক ২০১১ সালের ১১ই জুন শুরু করা একটি সামরিক প্রচারনা পদক। মার্কিন যুক্তরাষ্ট্রের প্রতিরক্ষা মন্ত্রণালয়ের সেক্রেটারিকে এক চিঠির মাধ্যমে ইরাকের সাদৌন আল-দলামি ইরাক যুদ্ধে অবদান রাখা সৈন্যদের এই পদক প্রদান করেন। আজ পর্যন্ত মার্কিন যুক্তরাষ্ট্র ইরাক যুদ্ধে অংশগ্রহণকারী সৈন্যরা এই পদক পরিধান করার অনুমতি পাননি। ২০১৩ সালে অবশ্য মার্কিন যুক্তরাষ্ট্র থেকে জানানো হয় যে, তারা এখনো ইরাকের সরকার থেকে সৈন্যদের দেয়ার জন্য পদক হাতে পায়নি। শুধুমাত্র ২০১১ সালের ১ই ডিসেম্বর ততকালীন সহকারী রাষ্ট্রপতি জো বাইডেনকে একমাত্র পদক উপহার দেয়া হয়েছিল। ==যোগ্যতা== পদক প্রাপ্তির জন্য একজন ব্যক্তিকে ১৯শে মার্চ ২০০৩ থেকে ৩১শে ডিসেম্বর ২০১১ সময়কালে অন্তত ৩০ দিন একটানা অথবা সর্বমোট ৬০ দিন ইরাকের সীমানার মাঝে সেবা প্রদান করতে হবে। ইরাকে, জল, স্থল এবং আকাশসীমা; যেকোনো সীমার মাঝে দায়িত্বপালন এক্ষেত্রে গ্রহণযোগ্য হয়। বিমানচালক বিমানকর্মীদের জন্য, ইরাকের আকাশ সীমায় বিভিন্ন মিশনে অংশগ্রহণ করে তাদের প্রতিটি দিনের অভিযানের জন্য মাত্র একদিন গণনা করা হবে। এছাড়াও যেসকল সদস্য ইরাকে যুদ্ধকালীন সময়ে দায়িত্বপালনের সময় আহত বা ক্ষতিগ্রস্থ হয়েছিলেন, তাদের ক্ষেত্রে উপরোক্ত সময় গণনা গ্রাহ্য হবে না। == আবির্ভাব == সালে জো বাইডেনকে ইরাকের সরকারী অঙ্গীকার দিবসে পদক তুলে দেয়া হয়। অঙ্গীকার পদকটি (''প্রতিশ্রুতি পদক'') হচ্ছে সোনালী বর্ণের এবং এনামেলসহ এর ব্যাস ১৯/১৬। সম্মুখভাগে ইরাকের যেসব অঞ্চলে অপারেশন চালানো হয়েছিল এতে তার প্রতিকায়ন করা হয়েছে। দুইটি লাইন দ্বারা টাইগ্রিস ইউফ্রেতিস নদীকে বোঝানো হয়, যা দ্বারা "''দুই নদীর দেশ''" বোঝানো হয়েছে; যা ইরাকের অন্য অনেক পরিচিতির মাঝে অন্যতম। দুইটি হাতের মাধ্যমে ইরাক এবং তার বন্ধু রাষ্ট্রদের বন্ধন ফুটিয়ে তোলা হয়েছে। একদম শীর্ষে থাকা একটি তারকা দ্বারা ইরাকের সাত সম্প্রদায়ের (সুন্নী, শিয়া, কুর্দ, তুর্ক, আসিরীয়, ইয়াজিদি, আরমেনীয়) মানুষের মধ্যকার একতা, উজ্জ্বল, উন্নত মুক্ত ভবিষ্যতের আশাবাদ ব্যক্ত করা হয়েছে। পদকটিতে একই সাথে আরবি ইংরেজি ভাষায় বৃত্তাকারে একটি লেখা উল্লেখ করা হয়েছে, যেন তা ইরাক তার বন্ধু সম্প্রদায়ের মধ্যকার ঘনিষ্ঠ সম্পর্ককে ফুটিয়ে তোলে। পদকের অপরদিকে ইরাকের উজ্জ্বল আশাব্যঞ্জক ভবিষ্যতের প্রতীকরূপে একটি সূর্য খচিত রয়েছে। আড়াআড়িভাবে থাকা দুইটি তলোয়ার দ্বারা যৌথ বাহিনী ইরাকের নিরাপত্তা বাহিনীর যৌথ প্রচেষ্টায় ইরাকে গণতন্ত্র পুনঃপ্রতিষ্ঠার প্রচেষ্টাকে ফুটিয়ে তোলা হয়েছে। স্বর্ণ সম্মান উচ্চ পর্যায়ের অর্জনের প্রতীক। যৌথ প্রতিজ্ঞা (''Joint Commitment'') ইংরেজি আরবি দুই ভাষাতেই লেখা রয়েছে, যেটি দ্বারা ইরাক তার বন্ধু রাষ্ট্রের একতা বোঝানো হয়েছে। পদকে খচিত তাল গাছের পাতা দ্বারা অভিযানে যৌথ বাহিনীর সদস্যদের আত্মত্যাগকে রূপক আকারে উপস্থাপন করা হয়েছে। পদকের সবুজ রং ইসলাম, লাল রং স্বাধীনতার জন্য লড়াইয়ের সাহসিকতার প্রতি শ্রদ্ধাকে প্রকাশ করে। সাদা বর্ণ মহত্ত্ব এবং কালো বর্ণ ইসলামের সাফল্যকে বোঝায়। বাদামী রঙ দিয়ে মেসোপটেমিয়ার বালুকাবেলা উপস্থাপন করা হয়েছে। == তথ্যসূত্র == প্রতিষ্ঠিত পুরষ্কার
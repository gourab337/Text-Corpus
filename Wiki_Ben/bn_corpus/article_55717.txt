'''রবার্ট আর্চিবাড শ''' (; জন্ম: আগস্ট ১৯২৭ ২৮ আগস্ট ১৯৭৮) ছিলেন একজন ইংরেজ অভিনেতা, ঔপন্যাসিক নাট্যকার। তিনি ''আ ম্যান ফর অল সিজনস্‌'' (১৯৬৬) চলচ্চিত্রে ইংল্যান্ডের অষ্টম হেনরি চরিত্রে অভিনয়ের জন্য শ্রেষ্ঠ পার্শ্ব অভিনেতা বিভাগে একাডেমি পুরস্কার এবং গোল্ডেন গ্লোব পুরস্কারের মনোনয়ন লাভ করেন। শ'য়ের অন্যান্য উল্লেখযোগ্য চলচ্চিত্রসমূহ হল ''ফ্রম রাশিয়া উইথ লাভ'' (১৯৬৩), ''দ্য রয়্যাল হান্ট অব দ্য সান'' (১৯৬৯), ''ইয়ং উইনস্টন'' (১৯৭২), ''দ্য স্টিং'' (১৯৭৩), ''জস'' (১৯৭৫), ''রবিন অ্যান্ড ম্যারিয়ান'' (১৯৭৬) এবং ''ব্ল্যাক সানডে'' (১৯৭৭)। অভিনয়ের পাশাপাশি তিনি সাহিত্য রচনা করতেন। তার রচিত প্রথম উপন্যাস ''দ্য হাইডিং প্লেস'' (১৯৬০)। তার দ্বিতীয় উপন্যাস ''দ্য সান ডক্টর'' (১৯৬২)-এর জন্য তিনি হথোর্নডেন পুরস্কার লাভ করেন। এছাড়া তার ত্রয়ী উপন্যাস ''দ্য ফ্ল্যাগ'' (১৯৬৫), ''দ্য ম্যান ইন দ্য গ্লাস বুথ'' (১৯৬৭) ''আ কার্ড ফ্রম মরক্কো'' (১৯৬৯) বিশেষভাবে সমাদৃত হয়। ==প্রারম্ভিক জীবন== রবার্ট আর্চিবাড ১৯২৭ সালের ৯ই আগস্ট ওয়েস্টাগটনের ৫১ কিং স্ট্রিটে জন্মগ্রহণ করেন। তার মাতা ডোরিন নোরা (অ্যাভারি) ছিলেন পিগস পিকে জন্মগ্রহণকারী সেবিকা এবং পিতা টমাস আর্চিবাড ছিলেন স্কটিশ বংশোদ্ভূত ডাক্তার। তারা চার ভাইবোন, বোনেরা হলেন এলিজাবেথ, জোঅ্যানা ওয়েন্ডি এবং ভাই আলেকজান্ডার। তার যখন সাত বছর বয়স, তখন তারা সপরিবারে স্কটল্যান্ডে চলে যান এবং ওর্কনির স্ট্রোমনেসে বসবাস শুরু করেন। তার যখন ১২ বছর বয়স, তখন তার মদ্যপ পিতা আত্মহত্যা করেন। পরে তার সপরিবারে কর্নওয়ালে চলে যান, এবং সেখানে স্বাধীন ট্রুরো স্কুলে পড়াশোনা করেন। অল্প সময়ের জন্য তিনি নর্থ রাইডিং অব ইয়র্কশায়ারের গ্লেনহাউ প্রিপারটরি স্কুলের শিক্ষক ছিলেন। পরে তিনি রয়্যাল একাডেমি অব ড্রামাটিক আর্টে ভর্তি হন। তিনি কিছুদিন রয়্যাল এয়ার ফোর্সেও কর্মরত ছিলেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর ইংরেজ অভিনেতা বিষয়শ্রেণী:২০শ শতাব্দীর ইংরেজ ঔপন্যাসিক বিষয়শ্রেণী:২০শ শতাব্দীর ইংরেজ লেখক চলচ্চিত্র অভিনেতা টেলিভিশন অভিনেতা মঞ্চ অভিনেতা নাট্যকার ঔপন্যাসিক বংশোদ্ভূত ব্রিটিশ ব্যক্তি ইংরেজ প্রবাসী যুক্তরাষ্ট্রে ইংরেজ প্রবাসী একাডেমি অব ড্রামাটিক আর্টের প্রাক্তন শিক্ষার্থী
'''মাদারিপুর পৌরসভা''' বাংলাদেশের মধ্যাঞ্চলের মাদারিপুর জেলার সদর উপজেলার অন্তর্গত একটি প্রথম শ্রেণীর পৌরসভা। == আয়তন == মাদারিপুর পৌরসভা আয়তন ৩,৪৭১.৮১৩৩ একর (১৪.০৫ বর্গ কিলোমিটার)। == জনসংখ্যা == ২০১১ সালের পরিসংখ্যান অনুযায়ী মাদারিপুর পৌরসভায় ২৭১১৮ টি পরিবারে সর্বমোট ১৫০,০০০ (পুরুষ- ৭৭,৭০০, মহিলা- ৭২,৩০০) পৌর নাগরিক পৌর এলাকায় বসবাস করেন। == অবস্থান সীমানা == মাদারিপুর জেলার কেন্দ্রে মাদারিপুর পৌরসভার অবস্থান। ঢাকা বিভাগ থেকে পৌরসভার দূরত্ব ৮৯ কিলোমিটার। পৌরসভার উত্তরে রাস্তি পাঁচখোলা, দক্ষিণে ঝাউদি ঘটমাঝি, পূর্বে ঝাউদি খোয়াজপুর এবং পশ্চিমে পেয়ারপুর ইউনিয়ন অবস্থিত। ভৌগলিক অবস্থানঃ ২৩.০০’ থেকে ২০.৩০’ উত্তর অক্ষাংশ এবং ৮৯.৫৬’ থেকে ৯০.২১’ পূর্ব দ্রাঘিমাংশ। == প্রতিষ্ঠাকাল == ১৮৭৫ খ্রিষ্টাব্দের এপ্রিল মাসে কলিকাতা নিয়ন্ত্রণাধীন মাদারিপুর মিউনিসিপ্যাল কমিটি স্থাপিত হয়। যা পরবর্তীতে মাদারিপুর পৌরসভা নামে আখ্যায়িত করা হয়। তৎকালিন মাদারিপুর মহকুমা প্রশাসক জে.বি. স্টুয়ার্ড এর সভাপতিত্বে ১৮৭৫ খ্রিষ্টাব্দের ২৬শে জুন প্রথম সভা অনুষ্ঠিত হয়। == নামকরণ == প্রখ্যাত সুফি সাধক কুতুব-ই-জাহান হযরত বদিউদ্দীন আহমেদ জিন্দা শাহ মাদার (রঃ) এর নাম অনুসারে মাদারিপুর জেলার নামকরণ করা হয়। শাহ মাদার (র) ইসলাম ধর্ম প্রচারের উদ্দেশ্যে সিরিয়া হতে সুলতান ফিরোজ শাহ তুঘলকের শাসনকালে ভারতে পরে বঙ্গের নানা স্থানে ভ্ররণ করেন। মাদার্শা, মাদারবাড়ী, মাদারি খাল, মাদারিপুর, মাদারঠেক, শামান্দারের ঘাট তার শুভাগমনের স্থানীয় স্মৃতি রক্ষা করছে। ভারতবর্ষে মুসলিম শাসন প্রতিষ্ঠার পরে যে সকল সুফী সাধারন্যে অসাধারন প্রভাব বিস্তার করেন তাদের মধ্যে শাহ মাদার অন্যতম। চতুর্দশ শতাব্দীর কোনো এক সময়ে বঙ্গের বিভিন্ন স্থান ভ্রমনের এক পর্যায়ে তৎকালিন চন্দ্রদ্বীপের উত্তর সিমান্তে গভীর অরন্যের যে স্থানটিতে তিনি ক্ষণিকের অতিথি হয়ে সহযাত্রীদের নিয়ে যাত্রা বিরতি বা বিশ্রাম গ্রহণ করেছিলেন সে স্থানটিতে তার নামানুসারে হযরত শাহ মাদার (র) এর দরগাহ শরীফ নামকরণ করে স্মৃতি স্তম্ভ নির্মীত হয়েছে। সপ্তদশ শতাব্দীর মাঝামাঝি সময়ে বিক্রমপুরের জমিদার ভূমিহীন প্রজাদের পূনর্বাসনের লক্ষে চন্দ্রদ্বীপের স্মৃতিবিজড়িত স্থানটিকে কেন্দ্র করে সরকার মাদারণ বা মাদারণ অঞ্চল নামে আখ্যায়িত করে ফসলি জমি আবাসন গড়ে তুলেন। যা পরবর্তীতে নগরায়নে রুপ নিতে থাকে, নাম হয় মাদারণ গ্রাম-উনিয়ন। পর্যায়ক্রমে নগর সভ্যতার বিবর্তনের ফলে মাদারণ নাম থেকে মাদারিপুর থানা-সাব ডিভিশন এবং আজকের মাদারিপুর জেলা। == প্রশাসনিক এলাকা == মাদারিপুর পৌরসভার প্রশাসনিক কার্যক্রম মাদারিপুর সদর উপজেলার আওতাধীন। এটি জাতীয় সংসদের ২১৯নং নির্বাচনী এলাকা মাদারীপুর-২ এর অংশ। পৌরসভায় ৯টি ওয়ার্ড, ৩৪টি মহল্লা রয়েছে। পৌরসভার আওতাধীন গ্রাম/এলাকাসমূহ হল: হরি কুমারিয়া, *কুকরাইল, *শকুনী, *তরমগুরিয়া, *লক্ষ্মীগঞ্জ, *মাদারিপুর, *চর মদনরায়, *পানিছত্র, *সৈদারবালী, *কুলপদ্দী, মোবারকদি, *পাকদী, *থানতলী, চরমুগুরিয়া, *চর খাকদী, *পেয়ারপুর, *রুপরিয়া, *গৈদী, *ঘটমাঝি, *খাকদী, *কুমারখালী। == শিক্ষা ব্যবস্থা == মাদারিপুর পৌরসভার সাক্ষরতার হার ৭১.৪০%। পৌরসভায় ৩টি কলেজ, ১টি আলিম মাদ্রাসাসহ ৪টি মাদ্রাসা, ২টি কারিগরি স্কুল এন্ড কলেজ, ৭টি মাধ্যমিক বিদ্যালয়, ২টি কওমী মাদ্রাসা, ২৭টি প্রাথমিক বিদ্যালয়, ১টি এবতেদায়ী মাদ্রাসা, ৩টি কিন্ডারগার্টেন ৩টি নূরানী কিন্ডারগার্টেন রয়েছে। == যোগাযোগ ব্যবস্থা == মাদারিপুর পৌরসভায় যোগাযোগের প্রধান সড়ক ঢাকা-মাদারিপুর মহাসড়ক। যে কোন যানবাহনে যোগাযোগ করা যায়। এছাড়া মোট রাস্তা কাঁচা ২১.৯২ কি.মি., ডব্লিউবিএম ৫.১৫ কি.মি., সিসি/আরসিসি ২৫.৫০ কি.মি., সলিং ২৮.২০ কি.মি., এইচ বি বি ৮.২৫কি.মি. এবং কার্পেটিং ৬৮.৮০ কি.মি.। ব্রীজ ১৭টি এবং কালভার্ট ১০৪টি। মাদারিপুর লঞ্চ ঘাট থেকে নৌ পথে ভ্রমণ পিয়াসুদের জন্য ঢাকা মহানগরীতে নির্বিঘ্নে খুব সহজে আসা-যাওয়া করা যায়। == স্বাস্থ্য == মাদারিপুর পৌরসভায় ১৮৭৬ সাল হতে ডিসপেনসারী আকারে তৈরী হয়ে বর্তমানে ১০০ শয্যা বিশিষ্ট সরকারি হাসপাতাল হিসেবে পরিচালিত হচ্ছে। ইতিমধ্যে এই হাসপাতাল ২৫০ শয্যায় উন্নীত করনের কাজ শুরু হয়েছে। ১০টি বেসরকারি হাসপাতাল এবং ১৩টি স্বাস্থ্য পরিবার পরিকল্পনা কেন্দ্র, ১টি ডায়াবেটিক হাসপাতাল, ১টি যক্ষ্মা হাসপাতাল রয়েছে। == ধর্মীয় উপাসনালয় == মাদারিপুর পৌরসভায় ১১০টি মসজিদ, ৫টি ঈদগাহ, ২৭টি মন্দির রয়েছে। == খাল নদী == আড়িয়াল খাঁ নদী == হাট-বাজার == কুলপদ্দি বাজার, পানিছত্র চৌরাস্তা বাজার, মাদারিপুর (পুরান) বাজার, পৌর নতুন বাজার, কুকরাইল বাজার, চরমুগুরিয়া বাজার। মাদারিপুর শকুনি দীঘি == চিত্তাকর্ষক স্থান == শাহ মাদার (রঃ) দরগাহ শরীফ, আড়িয়াল খাঁ নদী মাদারিপুর শকুনি দীঘি, চরমুগরিয়া ইকো পার্ক প্রাচীন বন্দর বানরের অভয়ারন্য) নারায়ণ মন্দির- পানিছত্র, কুলপদ্দি জমিদার বাড়ি আবহাওয়া অফিস == পত্র-পত্রিকা সাময়িকী == দৈনিক: সুবর্ণগ্রাম (১৯৯৮), প্রান্ত (২০০১), মাদারীপুর নিউজ (২০০৬), বিশ্লেষণ (২০০৯); সাপ্তাহিক: সুপ্রভাত (১৯৯১), শাহ মাদার (১৯৯৩), শরীয়তউল্লাহ (১৯৯৬), আজকাল (১৯৯৯), গণসচেতনতা (২০০৬), সুবার্তা (২০০৭); মাসিক: যুগচেতনা (১৯৯১), পোস্টার (১৯৯১), শান্তি সাময়িকী (১৯৯২), জাবল-ই-নূর (২০০৫); সাহিত্য পত্রিকা: কথন, সন্দীপন, কিশলয়, বৈশাখী, ঊষা, ক্যানভাস, বর্ণমালা, নবপ্রভাত; অবলুপ্ত: দৈনিক দিগন্ত (১৯৬০), সাপ্তাহিক জননী বাংলা (১৯৭২), সাপ্তাহিক মাদারীপুর বার্তা (১৯৮৬), সাপ্তাহিক আড়িয়াল খাঁ (১৯৮৯), পাক্ষিক বালারঞ্জিকা (১৮৬৩)। == কৃতী ব্যক্তিত্ব == আলিমুদ্দিন আহম্মদ, খান সাহেব (১৮৯০ -১৯৫৭খ্রি.) মোক্তার বিশিষ্ট রাজনীতিবিদ; মুন্সী মোজাহারুল হক রাজনীতিবিদ মাদারিপুরের প্রথম লঞ্চ ব্যাবসায়ী; এসকান্দার আলী খান (১৯০১-৮৩খ্রি.) বিশিষ্ট আইনজীবি রাজনীতিবিদ; এমএলএ; দ্বারকানাথ বারুরী (১৯০৬ -৮৫খ্রি.) যুক্ত বঙ্গের পূর্ব পাকিস্তান মন্ত্রী, পাকিস্তান কন্সটিটিউশন কমিশনের সদস্য(১৯৬০); ডাঃ গোলাম মওলা (১৯২০ -৬৭খ্রি.) ভাষা সৈনিক, এমএলএ, এমএনএ, একুশে পদক(২০১০) প্রাপ্ত; বিশিষ্ট চিকিৎসক; আভা আলম (১৯৪৭-৭৬খ্রি.) সঙ্গীত শিল্পী; মরনোত্তর একুশে পদক(১৯৭৮) স্বর্ণপদক প্রাপ্ত; বাসুদেব দাশগুপ্ত (১৯৩৮-২০০৫) হাংরি আন্দোলন এর বিশিষ্ট ঔপন্যাসিক; আবদুল মান্নান শিকদার ভাষা সৈনিক; প্রাক্তন এমপি প্রতিমন্ত্রী; অসীম সাহা (১৯৪৯-) কবি ঔপন্যাসিক; বাংলা একাডেমি সাহিত্য পুরস্কার (২০১২) প্রাপ্ত; একুশে পদক (২০১৯) প্রাপ্ত; এ.টি.এম. কামালুজ্জামান সাংস্কৃতিক সংগঠক; বাশার মাহমুদ (১৯৫২- কবি, সাহিত্যিক, নাট্যকার, সাংবাদিক, গবেষক; শাজাহান খান (১৯৫২- রাজনীতিবিদ; এমপি; প্রাক্তন মন্ত্রী; আ. ফ. ম. বাহাউদ্দিন নাছিম (১৯৬১) রাজনীতিবিদ কৃষিবিদ; প্রাক্তন এমপি; মোহাম্মদ নিজামউদ্দিন আহমেদ (১৯৬০- এডমিরাল, বাংলাদেশ নৌবাহিনীর প্রধান (২০১৫-২০১৯); লিখন মাহমুদ স্বেচ্ছাসেবী সংগঠক, গবেষক; মহিত খান সঙ্গীত শিল্পী; *রুহুল আমীন ইউএনও; জনপ্রশাসন পদক (২০১৯) প্রাপ্ত। == আরও দেখুন == মাদারীপুর সদর উপজেলা মাদারিপুর জেলা == তথ্যসূত্র == == বহিঃসংযোগ == পৌরসভা বিভাগের পৌরসভা জেলার পৌরসভা
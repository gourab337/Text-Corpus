'''মাতা খিভি''' () (১৫০৬–১৫৮২) হলেন মধ্যযুগের এক শিখ নারী, যিনি শিখসমাজে লঙ্গর প্রথা (বিনামূল্যে খাবার প্রদান) প্রচলনের জন্য অবদান রেখেছেন। তিনি খিভি, বিবি খিভি নামেও পরিচিত। ==প্রারম্ভিক জীবন== মাতা খিভি ১৫০৬ সালে পাঞ্জাব প্রদেশের খাদুর সাহিবের নিকটবর্তী সাঙ্গার কোট গ্রামে এক মারোয়াহা খাত্রি পরিবারে জন্মেছিলেন। তার বাবার নাম দেবী চাঁদ এবং মায়ের নাম করণ দেবী। তার বাবা ছিলেন একজন ব্যবসায়ী, যিনি জনসাধারণকে টাকা ধার দিতেন। মাতা খিভি ১৫০৯ সালে ১৩ বছর বয়সে খাদুর সাহিবের লেহনার সাথে বিবাহবন্ধনে আবদ্ধ হন, যিনি পরবর্তীকালে দ্বিতীয় শিখ গুরু হয়েছিলেন। লেহনার নাম পরবর্তীতে হয়েছিল গুরু অঙ্গাদ দেব। তাদের চারজন সন্তান ছিল, দুই ছেলে দুই মেয়ে। ছেলেদের নাম ছিল দাতু দাসু এবং মেয়েদের নাম ছিল আনোখি বিবি আমরো। কিন্তু, কিছু সূত্র আবার তাদের তিনজন সন্তান ছিল বলে বর্ণনা করেছে (আনোখির নাম উল্লেখ করে নি)। ==লঙ্গর ব্যবস্থাপনা== গুরু নানকের মৃত্যুর পর মাতা খিভি লঙ্গর প্রথা চালু রাখেন। তার নিজের তত্ত্বাবধায়নে লঙ্গর পরিচালিত হত। এটি ''মাতা খিভি জি দা লঙ্গর'' (মাতা খিভি জির লঙ্গর) নামে লোকমুখে পরিচিতি পায়। তিনি শিখসমাজে লঙ্গরকে অন্তর্ভুক্ত করতে ভূমিকা পালন করেছেন। তিনি শিখসমাজে সেবা প্রথা প্রচলন করতেও রেখেছেন ভূমিকা। ==মৃত্যু== মাতা খিভি ১৫৫২ সালে তার স্বামীর মৃত্যুর পর আরো ত্রিশ বছর বেঁচে ছিলেন। তিনি ১৫৮২ সালে মৃত্যুবরণ করেন। ==তথ্যসূত্র== জন্ম মৃত্যু ব্যক্তি
'''দ্যা পার্ক নয়া দিল্লি''' হচ্ছে ভারতের নয়া দিল্লিতে অবস্থিত একটি পাঁচ তারকা হোটেল৷ এটি দ্যা পার্ক হোটেল গ্রুপের একটি সম্পত্তি৷ ভারতের রাজধানী অন্যতম ব্যস্ত শহর দিল্লিতে অবস্থিত অন্যান্য পাঁচ তারকা হোটেলের পাশাপাশি হোটেলটিও একটি সুপরিচিত হোটেল৷ ==অবস্থান== হোটেলটি ভারতের নয়া দিল্লির ১৫ নং পার্লামেন্ট স্ট্রিট অবস্থিত৷ এটি ইন্দিরা গান্ধী ইন্টারন্যাশনাল এয়ারপোর্ট হতে প্রায় ১৬ কিলোমিটার এবং রেলওয়ে স্টেশন হতে প্রায় কিলোমিটার দূরে অবস্থিত৷ ==ইতিহাস== দ্যা পার্ক নয়া দিল্লি হোটেল এর কার্যক্রম শুরু হয় ১৯৮৭ সালে৷ এর অভিভাবক কোম্পানি হচ্ছে দ্যা পার্ক হোটেলস লিমিটেড৷ দ্যা পার্ক হোটেলস গ্রুপ প্রতিষ্ঠিত হয় ১৯৬৭ সালের নভেম্বর৷ হোটেল গ্রুপটির প্রধান কার্যালয় ভারতের পশ্চিমবঙ্গ রাজ্যের কলকাতা শহরে অবস্থিত৷ এর প্রতিষ্ঠাতা হলেন পরলোকগত সুরেন্দ্র পাল৷ সুরেন্দ্র পাল এর মৃত্যুর পর ১৯৯০ সালে তার কন্যা প্রিয়া পাল পারিবারিক হোটেল ব্যবসার দায়িত্ব গ্রহণ করেন৷ ==হোটেল নির্মানশৈলী== ১১ তলা বিশিষ্ট হোটেলটিতে ২২০ টি কক্ষ রয়েছে৷ হোটেলটির বর্তমান চেয়ারপার্সন প্রিয়া পাল ডিজাইন কিংবদন্তী স্যার টেরেন্স কনরনের সহযোগিতায় আধুনিক প্রাচীন ঐতিহ্যের সংমিশ্রনে হোটেলটির ডিজাইন করেন৷ হোটেলের বাইরের আকৃতি কিছুটা বক্রাকৃতি৷ হোটেলটির বাইরের ডিজাইন এবং ইন্টেরিয়র ডিজাইন এর ক্ষেত্রে মাটি, পানি, বায়ু, অগ্নি এবং শূন্য পাঁচটি উপাদানের ধারণা প্রয়োগ করা হয়েছে৷ হোটেলটির বিভিন্ন স্থানে স্বচ্ছ কাঁচের আবরণ ব্যবহার করা হয়েছে৷ ==পুরস্কার স্বীকৃতি== হোটেলটি এর রেস্টুরেন্ট এর জন্য পরপর বছর “দ্যা বেস্ট ইন্ডিয়ান রেস্টুরেন্ট” এর পুরস্কার লাভ করে৷ হোটেলটি “ইন্ডিয়া’স বেস্ট বিজনেস হোটেল বাই ট্রাভেল+লেইসার, ইন্ডিয়া এন্ড সাউথ এশিয়া” পুরস্কারও লাভ করেছে৷ ==উল্লেখ== হোটেল
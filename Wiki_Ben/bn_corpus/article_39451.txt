'''ফকির মসজিদ''' সুলতানী আমলে নির্মিত বাংলাদেশের চট্টগ্রাম জেলার হাটহাজারী উপজেলায় অবস্থিত একটি প্রাচীন মসজিদ।অষ্টাদশ শতাব্দীর চট্টগ্রামী ঐতিহাসিক মৌলবী হামিদ উল্লা খান তাঁর গ্রন্থে মসজিদটির উল্লেখ করেছেন। ডক্টর আবদুল করিম মসজিদের বিবরণ শিলালিপির পাঠ প্রকাশ করেন। এটাকে চট্টগ্রাম জেলার এখনও বর্তমান মসজিদগুলোর মাঝে সবচাইত প্রাচীন মসজিদ হিসেবে চিহ্নিত করা হয়। == অবস্থান == এই প্রাচীন মসজিদটি বাংলাদেশের চট্টগ্রাম জেলার হাটহাজারী উপজেলায় অবস্থিত। == ইতিহাস == মসজিদ সংলগ্ন একটি ভাঙা শিলালিপি থেকে অনুমান করা হয় যে, মসজিদটি বারবক শাহ এর পুত্র সুলতান শামসুদ্দীন ইউসুফ শাহ এর শাসনামলে (১৪৭৪-১৪৮১ খ্রি.) নির্মিত।। == বিবরণ == মসজিদটির বাইরের আয়তন ১৪.৬৩ মি ১০.৬৬ মি এবং ভেতরের দিকে ১১.৬৫ মিটার ৭.৫৪ মিটার। মসজিদের চারকোণে রয়েছে চারটি সংলগ্ন বুরুজ। এর সঙ্গে সঙ্গতি রেখে নির্মিত হয়েছে মসজিদের কেন্দ্রীয় মিহরাবটি। মিহরাবটিও নির্মিত হয়েছে একটি আধা উঁচু সংলগ্ন বুরুজবৎ প্রকোষ্ঠে। মসজিদের সকল বুরুজ বা মিনার অষ্টকোণাকৃতি, যা ঊর্ধমুখী ছাদ-পাঁচিল পেরিয়ে উপরে উঠে গেছে শীর্ষদেশ আবৃত করে আছে একটি করে ছোট গম্বুজ। পূর্ব দেওয়ালে খুব নিচু সূঁচালো বহির্মুখী তিনটি খিলান রয়েছে। নামাজের হলঘরটি দুটি স্তম্ভসারি দ্বারা তিনটি চত্বরে বিভক্ত। কেন্দ্রীয় মিহরাবটি অন্য দুপার্শ্বর মিহরাব দুটির তুলনায় বড়। এর কুলুঙ্গিটি শিকল ঘন্টার মোটিফ দ্বারা অলঙ্কৃত। == চিত্রশালা == == আরও দেখুন == বাংলাদেশে সুলতানী আমলে নির্মিত মসজিদের তালিকা == তথ্যসূত্র == == বহিঃসংযোগ == বাংলাপেডিয়া মসজিদ হাটহাজারী তথ্য বাতায়ন মসজিদ জেলার মসজিদ
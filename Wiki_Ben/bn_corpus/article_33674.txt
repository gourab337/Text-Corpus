'''তালহা জুবায়ের''' (জন্ম: ১০ ডিসেম্বর, ১৯৮৫) ফরিদপুরে জন্মগ্রহণকারী বাংলাদেশের আন্তর্জাতিক ক্রিকেটার। ২০০২ থেকে ২০০৪ সাল পর্যন্ত সময়কালে বাংলাদেশ ক্রিকেট দলের অন্যতম সদস্য ছিলেন তিনি। ডানহাতে ব্যাটিংয়ের পাশাপাশি ডানহাতি মিডিয়াম বোলিংয়ে পারদর্শী তিনি। ঘরোয়া প্রথম-শ্রেণীর ক্রিকেটে মধ্যাঞ্চল ঢাকা মেট্রোপলিসের সদস্য ছিলেন তিনি। == খেলোয়াড়ী জীবন == সমগ্র খেলোয়াড়ী জীবনে টেস্টে অংশগ্রহণের সুযোগ পেয়েছেন। ২১ জুলাই, ২০০২ তারিখে কলম্বোয় শ্রীলঙ্কার বিপক্ষে তার টেস্ট অভিষেক ঘটে। ১৬ বছর ২২৩ দিন বয়সে নতুন বল নিয়ে বাংলাদেশের বোলিং আক্রমণে নেতৃত্ব দেন জুবায়ের। প্রথম স্পেলেই তিনি মারভান আতাপাত্তু মাহেলা জয়াবর্ধনেকে আউট করেন। তা স্বত্ত্বেও বাংলাদেশ দল খেলায় প্রভাববিস্তার করতে পারেনি। এছাড়াও ৬টি একদিনের আন্তর্জাতিকে বাংলাদেশ দলের প্রতিনিধিত্ব করেন। ২৩ সেপ্টেম্বর, ২০০২ তারিখে কলম্বোয় নিউজিল্যান্ডের বিপক্ষে তার একদিনের আন্তর্জাতিকে অভিষেক হয়। নিজস্ব দ্বিতীয় একদিনের আন্তর্জাতিকে দক্ষিণ আফ্রিকার বিপক্ষে উইকেট সংগ্রহ করেন। তখন থেকেই তাকে বাংলাদেশের উদীয়মান ফাস্ট-বোলার হিসেবে বিবেচনা করা হচ্ছিল। কিন্তু, নিয়মিতভাবে তালহা’র আঘাতপ্রাপ্তি তার নিত্যসঙ্গী ছিল। এমনকি ২০০৩ সালের ক্রিকেট বিশ্বকাপ থেকেও তাকে দেশে ফিরে আসতে হয়েছে। দক্ষিণ আফ্রিকায় অনুষ্ঠিত বিশ্বকাপের দুই বছর পর ডিসেম্বর, ২০০৪ সালে ভারতের বিপক্ষে খেলার জন্য দলে পুণরায় অন্তর্ভুক্ত হন। কিন্তু ইনিংসে কোন উইকেট লাভে ব্যর্থ হওয়ায় তাকে দ্রুত দল থেকে বাদ দেয়া হয়। বাংলাদেশ দলের তৎকালীন ওয়েস্ট ইন্ডিয়ান বোলিং কোচ অ্যান্ডি রবার্টস মাশরাফি মর্তুজা’র পাশাপাশি তাকেও প্রতিশ্রুতিশীল ফাস্ট-বোলার হিসেবে চিহ্নিত করেছিলেন। কিন্তু তিনি ধারা অব্যাহত রাখতে পারেননি। দীর্ঘদিন ধরে জাতীয় দল থেকে বাদ পরা স্বত্ত্বেও ঘরোয়া ক্রিকেটে নিজেকে মেলে ধরতে সক্ষমতা দেখিয়েছেন। == তথ্যসূত্র == == আরও দেখুন == আল শাহরিয়ার বাংলাদেশ জাতীয় ক্রিকেট দল আন্তর্জাতিক ক্রিকেটে প্রথম বলেই উইকেটলাভকারী বোলারদের তালিকা ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার বিভাগের ক্রিকেটার সিক্সার্সের ক্রিকেটার অনূর্ধ্ব-১৯ দলের ক্রিকেটার
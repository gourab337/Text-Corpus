'''মিনামোতো শীযুকা'''(源 静香みなもと しずかমিনামোতো শীযুকা) হল ডোরেমন সিরিজের প্রধান মেয়ে চরিত্র(জন্ম: ৮ই মে)। ভবিষ্যতে নবিতাকে বিবাহ করার পর, সে "শীযুকা নবি বা মিসেস নবি" নামে পরিচিত হয়। বাবা "ইয়োশিও মিনামোতো", মায়ের নাম "মিসেস মিনামোতো" (সিরিজে অনুক্ত) শীযুকার সাক্ষ রং হচ্ছে গোলাপি এবং প্রায়ই এই রঙে সে অভিনিত হয়। ==কন্ঠাভিনেতা== কাকাজু ইয়ুমি (জাপানি) পারুল ভাহ্তনাগার (হিন্দি) শিওয়ারফা রেউঅ্যানেক (থাই) সোনিয়া টরেচিলা (স্প্যানিশ) ফ্যানিমা কাসাডো (স্প্যানিশ ২০০৩-২০০৬) ফেডেরিকা ভেলেন্টি (ইতালীয়) মায়া বারান (ফরাসি) ওলগা সুপারভিয়া (কাতালান) বিঅ্যাটা ওয়ারাবকেউইজ (পোলিস্) বারবারা লোয়ারেনকো (ইউরোপীয়, পর্তুগিজ) অনিকা হোসেন (বাংলা, বেশিরভাগ পর্বে) মাফিয়া চৌধুরী (বাংলা) ক্রিসটিনা হারনানডেজ (লাতি) অ্যালা খাদের (আরবি) == বাহ্যিক বৈশিষ্ট্য == বিগত বছরগুলোয় শীযুকার চেহারা ডোরেমন সিরিজের সাথে সাথে পরিবর্তিত হয়েছে। সে পাতলা গড়নযুক্ত, শরীরের রং হালকা, কালো চোখ এবং চুলের রং সাধারনত ঘনকালো এবং ছোট বেনী পাকানো থাকে। ১৯৭৩ এনিমে সংস্করণে শীযুকা দেখতে খাট, ঘন বাদামী চুল আছে এবং ধারাবাহিকে তাকে ছোট স্কার্ট, গোলাপি জামা, সাদা মোজা এবং লাল মোড়কের জুতো পরতে দেখা যায়। পরবর্তীতে ১৯৭৯ এনিমে সংস্করণে শীযুকাকে উপবৃত্তাকার চোখবিশিষ্ট আরো উন্নত চেহারায় দেখা যায় শীযুকার বাদামী চুল ১৯৭৯ সংস্করণে অব্যাহত থাকে(যদিও ২০০৫ সংস্করণে এই রং হালকা বাদামীতে পরিনত করা হয়, অন্যন্য চরিত্রগুলোর মতো তার চুলের রং কালো করা হয়।) এবং তার চেহারা আগের মতো প্রায় একই থাকে শুধু তার উচ্চতা সামান্য বেশি হওয়া অবস্থায় তার খোপায় বাধা চুল ছিল) এবং কিছু পর্বে তাকে বিভিন্ন রঙের জুতো পরা অবস্থায় দেখা যায়। ২০০৫ এর এনিমে সংস্করণে শীযুকার উচ্চতা কমানো হয়েছে এবং তার চুল ম্যাংগা আর্টওয়ার্কের সাথে মিল করার জন্য কালোতে পরিবর্তিত হয় এবং প্রায়ই একটি গোলাপি জামা গাঢ় নীল স্কির্ট, কিছু পর্বে একটি ড্রেস পরিধানরত অবস্থায় দেখা যায়, শীযুকার চোখ বাদামী করা হয়। এককথায়, শীযুকার চেহারা বেশিরভাগ কিছুবছর ধরে একই আছে, কিছু ছোটখাট কখনো কখনো অলক্ষণীয় পরিবর্তনের সাথে। == ব্যক্তিত্ব == শীযুকা বুদ্ধিমান এবং দয়ালু স্বভাবের এক প্রতিবেশী মেয়ে। সে নবিতার বিপরীত, প্রত্যুতপন্নমতী এবং অধ্যয়নশীল। শীযুকা স্নান করতে ভালোবাসে এবং দিনে একাধিকবার সানন্দে স্নান করে। নবিতা, সুনিও আর জিয়ানের মতো সে ভিজিওগেমের ভক্ত নয়, কিন্ত পিংক বাবলস্" এবং "ডাইনো ওয়ার্ল্ড" ভালোবাসে। শীযুকা দুর্বল মানুষ, অবহেলিত পশুপাখি পুতুলের প্রতি যত্নশীল। সে বড় হয়ে একজন সেবিকা অথবা বিমানসেবিকা হওয়ার স্বপ্ন দেখে। উভয় স্বপ্নই তার সদয় বৈশিষ্ট্যকে প্রতিফলিত করে। শীযুকা তার পুতুলগুলোকে খুব ভালোবাসে সত্যি বলতে তার নিজ বন্ধুদের থেকেও! শীযুকা পিয়ানো ক্লাসের জন্যও পরিচিত যা দ্বারা সে নবিতার সাথে খেলা প্রত্যাখান করে থাকে, যা সে অপছন্দ করে কারণ সে বেহালা বেশি পছন্দ করে। তার সত্যিকার আসক্তির বিষয় হচ্ছে মিষ্টি আলু এবং বেহালা, যেখানে তার বেহালা বাজানো জিয়ানের গানের মতোই নিকৃষ্ট। মাঝে মাঝে তার বেহালা চর্চায় প্রতিবেশীরা বিরক্ত হয়, যেকারনে মা তার উপর ক্রোধান্বিত হন। শীযুকার চিত্তভ্রংশ ব্যক্তিত্ব আছে যা প্রায়ই দেখানো হয়েছে ১৯৭৩ সিরিজ ১৯৭৯ এর প্রথম কিছু পর্বে। সেখানে কিছু দৃশ্য আছে যেমন- একই সময় ঘুমানো আর খাওয়া, খেলার জন্য মায়ের লিপস্টিক চুরি করা ইত্যাদি। পরবর্তীতে তার মেয়েসুলভ দৃষ্টিভঙ্গি ফুটিয়ে তোলা হয়। তার সুন্দর ব্যক্তিত্ব থাকার সত্ত্বেও সে মাঝেমধ্যে রূঢ় হয়ে উঠতে পারে। সে জিয়ান সুনিওর নবিতার প্রতি গুজবে সায়ও দিয়ে থাকে, যদিও জিয়ান সুনিওর স্বভাব সম্পর্কে সে জ্ঞাত। == সম্পর্ক == ;নোবিতা নবি শীযুকা নবিতাকে তার অন্যন্য বন্ধুদের থেকে বেশি ভালোবাসে। যাহোক, সে মাঝেমাঝে রাগান্বিত হয় নবিতার অশিষ্ট আচরণ এবং অকস্মাৎ বা ইচ্ছাপূর্বক নবিতার স্নানকক্ষে প্রবেশের জন্য। তার সত্ত্বেও সে প্রায়ই তা মিটমাট করে নেয়। অনেক পর্বে যা দেখা গেছে সে সত্যই নবিতার প্রতি যত্নশীল এবং সাহায্য করে যখন নবিতা জটিল অবস্থার মধ্যে পড়ে যেমন জিয়ান সুনিওর দ্বারা পীড়িত হয়, অথবা অন্য কিছুর জন্য দুঃখ পায়। সে তাকে পড়াশোনায়ও সাহায্য করে এবং নবিতাকে তার বানানো কেক এবং কুকি চেখে দেখার দাওয়াত দেয়। নবিতার বেশি কোন দক্ষতা না থাকলেও কাজে বিশৃঙ্খলা সৃষ্টি করলেও, শীযুকা তার প্রসংশা করে এবং তার সদয় মনোভাব পছন্দ করে। সে শেষপর্যন্ত ভবিষ্যতে নবিতাকে বিয়ে করবে এবং "নবিসুকে নবি" নামের একজন ছেলের মা হবে। ;ডোরেমন ডোরেমন শীযুকাকে পছন্দ করে এবং তার সঙ্গ দেয়। শীযুকা প্রায়ই ডোরেমন এবং নবিতাকে নিজের বানানো কেক এবং কুকি খাওয়ার জন্য নিমন্ত্রণ করে থাকে। মাঝেমধ্যে সে ডোরেমনকে তার গ্যাজেট ধার দিতে অনুরোধ করে, যেখানে ডোরেমন খুশির সাথেই রাজি হয় যেহেতু সে একজন দায়িত্বশীল মেয়ে। ;সুনিও হোনেকাওয়া সুনিও এবং শীযুকা ভাল বন্ধু। সুনিও জিয়ান, শীযুকা, নবিতা মাঝেমধ্যে ডোরেমনকে তার বাসায় আমন্ত্রণ জানায় এবং তার সাথে কোন জায়গা ভ্রমণের জন্য জিজ্ঞেস করতে চেষ্টা করে(যেখানে নবিতা কদাচিৎ তাদের সাথে আসতে সুযোগ পায়।)। যেমন কিছু পর্বে দেখা যায়, শীযুকা স্পষ্টতই সুনিওর আকার প্রতিভাকে প্রশংসা করে। মাঝেমাঝে সে সুনিওর উপর রেগে যায় তার স্বার্থপরতা অন্যের উপর ঔদ্ধত্যের জন্য, বিশেষ করে নবিতার উপর। যখন সুনিও ইচ্ছা করে নবিতার মন খারাপ করার জন্য নবিতাকে তার কোন সৌখিন ভ্রমণে আমন্ত্রণ জানায় না, শীযুকা তাকে দেওয়া আমন্ত্রণ প্রত্যাখ্যান করে। শীযুকাকে সুনিওর নিদ্রাস্বপ্নেও দেখা যায়, যেখানে সুনিও শীযুকাকে উদ্ধার করে। ;তাকেশী গৌডা (জিয়ান) শীযুকা এবং জিয়ান বন্ধু, কিন্তু শীযুকা উদ্বিগ্ন হয়ে পড়ে যখন জিয়ান তাকে তার অন্য বন্ধুদের তার গানের কনসার্টে একাকী আমন্ত্রণ জানায়। জিয়ানের নবিতার প্রতি আচরণ শীযুকার একদম পছন্দ নয়। কিছু পর্বে যেমন দেখা গেছে, তার রূঢ় আচরণ থাকলেও শীযুকা জিয়ানের প্রতি যত্নশীল। ;হিদেতোশী ডেকিসুগী ডেকিসুগী শীযুকার খুব ভালো বন্ধু। ডেকিসুগী শীযুকাকে পড়াশোনায় সাহায্য করার জন্য পরিচিত। সে মাঝেমধ্যে নবিতার সাথে সাথে ডেকিসুগীকেও বাসায় বানানো কেক চেখে দেখার জন্য আমন্ত্রণ জানায়। সে তার সাথে মাঝে মাঝে লাইব্রেরীতেও যায়। ;পিকো পিকো হল শীযুকার পোষা এক হলদে পাখি, যা বহুসংখ্যকবার খাচা হতে উড়ে যায় এবং নবিতা আর শীযুকার শহরে দৌড়ে দৌড়ে খোজার কারণ হয়। ;পেরো পেরো একটি কুকুর, যেটিকে শীযুকা তার বাল্যকাল হতে রেখেছিল এবং যে নবিতা এবং ডোরেমনের জন্য মরণাপন্ন রোগ থেকে বেঁচে গিয়েছিল। চরিত্র
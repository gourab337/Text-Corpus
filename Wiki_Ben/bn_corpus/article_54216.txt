'''কাজান''' (; রাশিয়ার অন্তর্গত তাতারস্তান প্রজাতন্ত্রের রাজধানী বৃহত্তম শহর। এটি রাশিয়ার ৬ষ্ঠ সর্বাধিক জনবহুল শহর; এর জনসংখ্যা প্রায় ১১ লক্ষ ৪৩ হাজার। কাজান শহরটি ভোলগা নদী এবং কাজানকা নদীর সঙ্গমস্থলে রাশিয়ার ইউরোপীয় অংশে অবস্থিত। কাজানের নগরদুর্গ বা ক্রেমলিনটি একটি বিশ্ব ঐতিহ্যবাহী স্থান। ২০০৯ সালে কাজানকে রাশিয়ার "৩য় রাজধানী" মার্কাটি ব্যবহার করার অনুমতি দেওয়া হয়। একই বছর এটিকে রাশিয়ার "ক্রীড়া রাজধানী" উপাধি দেওয়া হয়। এবং আজও নগরটিকে এই উপাধি দিয়ে উল্লেখ করা হয়। কাজানে ২০১৫ সালে ২১ লক্ষ পর্যটক বেড়াতে আসেন। কাজান নগরদুর্গ এবং শহরের হোটেল-বিনোদন ভবন স্থাপনাসংগ্রহ (যার ডাকনাম "কাজান তটভূমি") পর্যটকদের প্রধান দুই আকর্ষণস্থল। কাজান শহর ২০১৩ সালের আন্তর্জাতিক গ্রীষ্মকালীন বিশ্ববিদ্যালয় ক্রীড়া প্রতিযোগিতা, ২০১৪ সালের বিশ্ব অসিক্রীড়া শিরোপা প্রতিযোগিতা ২০১৫ সালের বিশ্ব জলক্রীড়া প্রতিযোগিতা আয়োজন করে। এটি ২০১৭ ফিফা কনফেডারেশনস কাপের আয়োজক ছিল এবং ২০১৮ ফিফা বিশ্বকাপ ফুটবল প্রতিযোগিতার অন্যতম আয়োজক শহর। ==তথ্যসূত্র== ==বহিঃসংযোগ== Official website of Kazan Official website of Kazan Kazan bird's-eye Kazan weekend guide Virtual Guide around Kazan The Kazan Times: Business and political news from Kazan, Tatarstan, Russia and all over the World Kazan city tourist portal Kazan millennium Universiade Kazan 2013 শহর
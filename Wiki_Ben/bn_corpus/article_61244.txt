'''হরিশ চন্দ্র ভার্মা''' ভারতের এক্সপেরিমেন্টাল পদর্থবিদদের মধ্যে অন্যতম। তিনি আই আই টি কানপুরের অবসরপ্রাপ্ত অধ্যাপক। নিউক্লিয়ার ফিজিক্স তার গবেষণার ক্ষেত্র। তিনি স্কুল স্তরের, স্নাতক স্নাতকোত্তর স্তরের বিভিন্ন বই লিখেছেন। তার বইগুলির মধ্যে কনসেপ্ট অফ ফিজিক্স বইটি অধিক সমাদৃত। তিনি আই আই টি কানপুরের সংলগ্ন অঞ্চলের গরীব পড়ুয়াদের জন্য শিক্ষা সোপান নামে একটি সংস্থা প্রতিষ্ঠা করেছেন। তিনি তার ওয়েবসাইটে জানিয়েছেন যে তিনি এখন স্নাতক স্তরের জন্য ইলেক্টরস্ট্যাট নিয়ে বই লেখার কাজ করছেন। == ছাত্র জীবন == তিনি তার ছাত্র জীবন পাটনাতে কাটিয়েছেন এবং তা তার বইয়ের বিভিন্ন লেখা থেকে প্রতিফলিত হয়। তিনি তার গণিতের প্ৰথমিক পাঠ তার পিতা গণেশ প্রসাদ ভার্মার কাছ থেকে পান। তিনি নিজেও একজন শিক্ষক ছিলেন। তার শিক্ষা জীবনের প্রাক্কাল খানিকটা অম্ল মধুর ছিল। সেই সময় পরীক্ষায় উত্তীর্ণ হওয়ার জন্য তাকে কষ্ট করতে হতো, যদিও পরবর্তীতে স্নাতক স্তরে পাটনা মহাবিদ্যালয়ে ভর্তি হওয়ার পর খুবই মসৃন ছিল। সেখানে তিনি বেশ কিছু ভালো ভালো অধ্যাপকদের সান্নিধ্যে এসেছিলেন। == অধ্যাপক জীবন == ===পাটনা কলেজ=== ১৯৮০ সালে তিনি অধ্যাপক হিসাবে পাটনা কলেজে যোগ দেন। সেখানে তিনি দীর্ঘ ১৫ বছর অধ্যাপনা করেন। এর পর তিনি আই আই টি কানপুর অধ্যাপক হিসাবে যুক্ত হন। ===আই আই টি কানপুর=== ভার্মা ১৯৯৪ সালে আই আই টি কানপুরে যোগ দেন। এছাড়াও তিনি আরো অনেক মহাবিদ্যালয়ে অধ্যাপনা করেছেন। তিনি কানপুরে স্নাতকোত্তর পিএইচ ডি শিক্ষাথীদের গাইড করেন।এখানে থাকা কালীন তিনি অধ্যাপনা ছাড়াও আরো নানা সামাজিক কাজে যুক্ত ছিলেন। সেখানে তিনি ছোট ছোট বাচ্চাদের পড়াতেন। তার বিভিন্ন উদ্যোগের মধ্যে স্কুল ফিজিক্স প্রজেক্ট, শিক্ষা সোপান, উৎসাহী ফিজিক্স টিচার বেশ উল্লেখযোগ্য। ২০১৭ সালের ৩০ জুন তিনি অবসর গ্রহণ করেন। ==প্রকাশনা== তার সর্বমোট ১৩৯ টি গবেষণা পত্র বিভিন্ন পত্রিকায় প্রকাশ পেয়েছে। এছাড়া তিনি স্নাতক স্নাতকোত্তর স্তরের বেশ কিছু বই লেখেন। ==তথ্যসূত্র== ব্যক্তি জন্ম
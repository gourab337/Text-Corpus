'''''মেবল অ্যাট দ্য হুইল''''' (ইংরেজি: Mabel at the Wheel) হল মেবল নরম্যান্ড ম্যাক সিনেট পরিচালিত ১৯১৪ সালের মার্কিন নির্বাক চলচ্চিত্র। কিস্টোন স্টুডিওজের ব্যানারে এটি প্রযোজনা করেন ম্যাক সিনেট। এতে প্রধান চরিত্রে অভিনয় করেছেন চার্লি চ্যাপলিন মেবল নরম্যান্ড। ==কাহিনী সংক্ষেপ== মেবল তার প্রেমিকের রেসিং কারে না চড়ে চার্লির দুই সিটওয়ালা মোটর সাইকেলে চড়ার আগ্রহ পোষণ করে। দুর্ভাগ্যবশত সে গর্তে কাদায় পড়ে যায়, আর চার্লি তা খেয়াল না করে সাইকেল চালিয়ে চলে যায়। মেবলের প্রেমিক তাদের পিছনে গাড়ি চালিয়ে আসছিল। সে কর্দমাক্ত মেবলকে তার গাড়িতে তোলে নেয় এবং তাকে গাড়ি চালাতে দেয়। চার্লি যখন দেখে মেবল সাইকেলে নেই, সে সাইকেল থেকে পড়ে যায়। অপর এক ব্যক্তি তাকে তোলে এবং সাইকেলে ধাক্কা দিয়ে চালাতে সাহায্য করে। চার্লি মেবল তার প্রেমিককে গাড়ির পাশে দাঁড়িয়ে থাকতে দেখে সেখানে যায়। তাদের মধ্যে বাদানুবাদ হয়। তারা গাড়ি থেকে দূরে গেল চার্লি পিন দিয়ে তাদের গাড়ির চাকা ফুটো করে দেয়। তারা ফিরে এসে চাকার বেহাল অবস্থা দেখে বুঝতে পারে এটা চার্লির কাজ। তাদের মধ্যে পাথর ছুড়াছুড়ি হয়। মেবলের প্রেমিকের বন্ধু এসে তাদের এই অবস্থা দেখে বিহ্বল হয়ে পড়ে। চার্লি এবার একটি গাড়ি দৌড় প্রতিযোগিতায় গিয়ে পিন দিয়ে একটি গাড়ির চাকা ফুটো করে দেয়। পরের আবার তা করতে গিয়ে সে ধরা পড়ে এবং গাড়ি চালক তাকে সেখান থেকে তাড়িয়ে দেয়। গ্যালারিতে যাত্রা পথে ভিড় দেখে সে বাইরে দাঁড়িয়ে সিগারেটের ধোঁয়া ছাড়ে এবং পিন দিয়ে একজনের পিছনে গুঁতো দিয়ে ভিতরের ঢোকার রাস্তা পরিষ্কার করে। ভিতরে ঢোকে তার মেবলের প্রেমিকের বন্ধুর সাথে দেখা হয় এবং সে আবার তার পিন ব্যবহার করে। মেবলের সাথে দেখা হলে সে তাকে নিয়ে যেতে চাইলে মেবল তাকে থাপ্পড় দিয়ে তার প্রেমিকের বন্ধুর পাশে গিয়ে বসে। চার্লি সেখানে গিয়ে পিন দিয়ে তাকে উত্ত্যক্ত করতে থাকে। এই সময়ে মেবলের প্রেমিক আসলে তাকে পিন দিয়ে গুঁতো দিয়ে চলে যায়। মেবলের প্রেমিক প্রতিযোগিতায় যাওয়ার পূর্বে চার্লি শিষ বাজায় এবং দুজন গুন্ডা এসে তাকে ধরে আটকে রাখে। মেবল তার প্রেমিক হেরে যাবে এই দেখে সিদ্ধান্ত নেয় রেসিংয়ের পোশাক পরে সে নিজেই গাড়ি চালাবে। দেরীতে শুরু করেও মেবল তার সহযোগী চালককে নিয়ে তিন পাক দিয়ে ফেলে। চার্লি তার দুই অনুচরকে নিয়ে রাস্তায় তেল ঢেলে বোমা মেরে প্রতিযোগিতায় বানচাল করার চেষ্টা করে। তেলের কারণে মেবলের গাড়ি পিছনের দিকে চলতে শুরু করে। তেলের কার্যক্ষমতা চলা পর্যন্ত এক ধাপ পিছিয়ে পড়ে এবং আবার ঠিকভাবে চলতে শুরু করে। গাড়িটি একটি বাঁকে নিচের দিকে যেতে থাকলে একদল লোক আবার ধাক্কা দিয়ে উপরে তোলে। ইতিমধ্যে মেবলের প্রেমিক দড়ি থেকে মুক্ত হয়ে দেখে মেবল তার স্থলে গাড়ি চালাচ্ছে। সে শেষ প্রান্ত অতিক্রম করলে দর্শক দাঁড়িয়ে যায়। মেবলের প্রেমিক তার বন্ধু তাকে অভিনন্দন জানাতে ছুটে যায়। অন্যদিকে চার্লি তার দুই অনুচরকে নিয়ে বোমা মারতে গিয়ে নিজেদেরই উড়িয়ে দেয়। ==কুশীলব== চলচ্চিত্রের একটি স্থিরচিত্রে নরম্যান্ড চ্যাপলিন। ''মেবল অ্যাট দ্য হুইল'' চার্লি চ্যাপলিন খলনায়ক মেবল নরম্যান্ড মেবল হ্যারি ম্যাককয় মেবলের প্রেমিক ম্যাক সিনেট প্রতিবেদক অ্যাল সেন্ট জন অনুচর জো বোরদেয়া সন্দেহবাতিক ম্যাক সোয়াইন দর্শক উইলিয়াম হবার মেবলের সহযোগী চালক ড্যান আলবার্ট উৎফুল্ল দর্শক (অনুল্লেখ্য) চার্লস অ্যাভারি দর্শক (অনুল্লেখ্য) চার্লি চেজ প্রতিযোগিতার দর্শক (অনুল্লেখ্য) অ্যালিস ডেভেনপোর্ট দর্শক (অনুল্লেখ্য) মিন্টা ডার্ফি দর্শক (অনুল্লেখ্য) এডগার কেনেডি দর্শক (অনুল্লেখ্য) চার্লস লেকিন উৎফুল্ল দর্শক (অনুল্লেখ্য) গ্রোভার লিজন অনুচর (অনুল্লেখ্য) ফ্রেড মেস সন্দেহবাতিক (অনুল্লেখ্য) এডওয়ার্ড নোলান দর্শক (অনুল্লেখ্য) ফ্রেড ওয়েগনার দর্শক (অনুল্লেখ্য) ==আরও দেখুন== চার্লি চ্যাপলিনের চলচ্চিত্র তালিকা ==তথ্যসূত্র== ==বহিঃসংযোগ== চলচ্চিত্র দশকের স্বল্পদৈর্ঘ্য চলচ্চিত্র দশকের হাস্যরসাত্মক চলচ্চিত্র চলচ্চিত্র হাস্যরসাত্মক চলচ্চিত্র নির্বাক স্বল্পদৈর্ঘ্য চলচ্চিত্র সাদাকালো চলচ্চিত্র স্টুডিওজের চলচ্চিত্র সিনেট প্রযোজিত চলচ্চিত্র সিনেট পরিচালিত চলচ্চিত্র নরম্যান্ড পরিচালিত চলচ্চিত্র
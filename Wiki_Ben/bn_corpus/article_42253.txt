''' খাতুন সাপনারা ''' (জন্ম: এপ্রিল ২৯, ১৯৬৮) একজন বাংলাদেশী বংশোদ্ভূত ব্রিটিশ বিচারক। ২০০৬ সালে ক্রাউন কোর্টে তিনি রেকর্ডার হিসেবে নিয়োগ পান, প্রথম বাংলাদেশী বংশোদ্ভূত হিসেবে জ্যেষ্ঠ বিচারিক অবস্থানে নিযুক্ত হন। ২০১৪ সালে ক্রাউন এবং পারিবারিক আদালতে মামলার শুনানির জন্য বিচারক হিসেবে নিযুক্ত হন। ==প্রাথমিক জীবন== সাপনারা সিলেট বিভাগের সিলেট জেলায় জন্মগ্রহণ করেন এবং শিশু বয়সেই তিনি যুক্তরাজ্যে চলে আসেন। বাংলাদেশের স্বাধীনতা যুদ্ধে অসামান্য অবদান রাখার জন্য বাংলাদেশ সরকার তার পিতাকে, প্রয়াত মিম্বর আলী, সম্মাননা প্রদান করে। সাপনারা চাদওয়েল হেলথ স্কুলে (বর্তমানে চাদওয়েল হেলথ একাডেমী) পড়ালেখা শুরু করেন। ১৯৮৮ সালে তিনি লন্ডন স্কুর অব ইকোনমিক্ম এন্ড পলিটিক্যাল সাইন্স থেকে ব্যাচলর অব স্নাতক ডিগ্রী অর্জন করেন। ==কর্মজীবন== ১৯৯০ সালে মিডল টেম্পলের বারে (উকিলসভা) নিযুক্ত হন। তিনি লন্ডনের কোরাম ব্যারিস্টার চেম্বারে অনুশীলন করতে থাকেন এবং পারিবারিক আইনে বিশেষজ্ঞ হয়ে উঠেন। ২০০৩ সালে তিনি জাতিগত সংখ্যালঘু ব্যক্তি হিসেবে ফ্যামিলি বার অ্যাসোসিয়েশন কমিটির সদস্য হিসেবে মনোনীত হন। ২০০৪ সালে লর্ড চ্যান্সেলর ব্যারন চার্লস ফাল্কুনের অব থোরোটন কর্তুক ফ্যামিলি জাস্টিস কাউন্সিলে, একদল বিশেষজ্ঞ যারা সরকারকে পরিবার বিচার ব্যবস্থার সাথে সর্ম্পকিত সকল প্রকারের কাজে পরামর্শ দিয়ে থাকে, নিযুক্ত হন। ==স্বীকৃতি== ২০১৫ সালের জানুয়ারীতে ক্ষমতাবান প্রেরণাদায়ক ১০০ ব্রিটিশ বাংলাদেশি বর্ষসেরা ব্যক্তিত্ব হিসেবে মনোনীত হন।তিনি তার অসামান্য কৃতিত্বের জন্য প্রথম বাংলাদেশী বংশোদ্ভূত হিসেবে জ্যেষ্ঠ বিচারিক হিসেবে নিযুক্ত হন। ==ব্যক্তিগত জীবন== সাপনারা ইসলাম ধর্মের অনুসারী। তিনি বিবাহিত এবং তার দু্ইটি সন্তান রয়েছে। ==আরো দেখুন== *ব্রিটিশ বাংলাদেশী ব্রিটিশ বাংলাদেশীদের তালিকা ==তথ্যসূত্র== ==বহিঃসংযোগ== Khatun Sapnara on Khatun Sapnara on The Legal 500 Khatun Sapnara on Black Letter Law Khatun Sapnara on Coram Chambers Khatun Sapnara on Legal Experts Directory Khatun Sapnara on Trusted Lawyers Khatun Sapnara on JustCite Khatun Sapnara on ''British Bangladeshi Who's Who'' জন্ম ব্যক্তি
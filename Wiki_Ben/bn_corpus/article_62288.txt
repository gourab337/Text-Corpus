'''সন্ধ্যা একনেলিগোদা''' হলেন শ্রীলঙ্কার একজন মানবাধিকার কর্মী। তিনি দেশটিতে নিখোঁজ হওয়া হাজারো মানুষের খোঁজ জানতে কাজ করে চলেছেন। ২০১৭ সালে তার কর্মকাণ্ডের স্বীকৃতিস্বরূপ তাকে আন্তর্জাতিক সাহসী নারী পুরস্কার প্রদান করেছিল মার্কিন পররাষ্ট্র দফতর ==জীবনী== তিনি শ্রীলঙ্কার প্রগিথ একনেলিগোদার সাথে বিবাহবন্ধনে আবদ্ধ হয়েছিলেন, যিনি পেশায় ছিলেন একজন সাংবাদিকের। প্রগিথ একনেলিগোদা দেশটির দুর্নীতি বিষয়ক প্রতিবেদনের সাথে যুক্ত ছিলেন। একদা তিনি সন্ধ্যা একনেলিগোদাকে বলেছিলেন যে, তিনি হুমকি পেয়েছেন এবং তাকে কলম বন্ধ করতে বলা হয়েছে। এরপর ২০০৯ সালে প্রগিথ একনেলিগোদা অপহৃত হন এবং ২০০৯ সালে তিনি বাড়ি ফিরে আসেন। তিনি ২০১০ সালে শ্রীলঙ্কায় গৃহযুদ্ধ চলাকালীন সময়ে দেশটির তামিল বিদ্রোহীদের বিরুদ্ধে দেশটির সামরিক বাহিনীর রাসায়নিক অস্ত্র প্রয়োগ বিষয়ক প্রতিবেদনের সাথে যুক্ত থাকাকালীন সময়ে নিখোঁজ হন এবং আর বাড়ি ফিরে আসেন নি। এরপর থেকে সন্ধ্যা একনেলিগোদা নিখোঁজ হওয়া মানুষদের খোঁজ জানতে কাজ শুরু করেন। তার কর্মকাণ্ড শ্রীলঙ্কায় নিখোঁজ হওয়া বহু মানুষের গল্প গণমাধ্যমের সামনে তুলে ধরেছে। তিনি নব্বই বারেরও বেশি সংখ্যক বার আদালতে উপস্থিত হয়েছেন তার স্বামীর খোঁজ জানার জন্য কিন্তু, তার স্বামীর ভাগ্যে কী ঘটেছে তিনি আজও জানতে পারেন নি। ==সম্মাননা== তার কর্মকাণ্ডের স্বীকৃতিস্বরূপ ২০১৭ সালে তাকে আন্তর্জাতিক সাহসী নারী পুরস্কার প্রদান করা হয়। ==তথ্যসূত্র== ব্যক্তি সাহসী নারী পুরস্কার প্রাপক পুরস্কার
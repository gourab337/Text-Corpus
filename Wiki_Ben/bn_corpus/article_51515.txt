'''এসানে স্টুডিওজ''' বা '''দ্য এসানে ফিল্ম কোম্পানি''' ছিল একটি মার্কিন চলচ্চিত্র স্টুডিও। এটি ১৯০৭ সালে শিকাগোতে প্রতিষ্ঠিত হয় এবং পরবর্তীতে নাইলসেও একটি শাখা স্থাপিত হয়। স্টুডিওটি ১৯১৫ সালে চার্লি চ্যাপলিনের নির্মিত হাস্যরসাত্মক চলচ্চিত্রের জন্য প্রসিদ্ধি লাভ করে। ১৯২০ এর দশকে এটি অন্যান্য স্টুডিওর সাথে অন্তর্ভুক্ত হতে থাকে এবং সর্বশেষ ওয়ার্নার ব্রাদার্সের সাথে পূর্ণাঙ্গভাবে যুক্ত হয়। ==প্রতিষ্ঠা== জর্জ কে. স্পুর গিলবার্ট এম. অ্যান্ডারসন ১৯০৭ সালে পিয়ারলেস ফিল্ম কোম্পানি নামে এই স্টুডিওটি প্রতিষ্ঠা করে। ১৯০৭ সালের ১০ই আগস্ট নামটি পরিবর্তন করে এসানে ("এস অ্যান্ড এ") রাখা হয়। প্রতিষ্ঠাকালে স্টুডিওটি ৪৯৬ ওয়েলস স্ট্রিটে অবস্থিত ছিল, যা বর্তমানে ১৩০০ এন. ওয়েলস। এসানে থেকে নির্মিত প্রথম চলচ্চিত্র হল ''অ্যান অফুল স্কেট, অর দ্য হোবো অন রোলারস''। ১৯০৭ সালের জুলাই মাসে মুক্তি পাওয়া এই চলচ্চিত্রে অভিনয় করেন বেন টার্পিন। এই চলচ্চিত্রের নির্মাণ ব্যয় ছিল মাত্র দুশ মার্কিন ডলার এবং মুক্তির পর কয়েক হাজার মার্কিন ডলার আয় করে। স্টুডিওটি উন্নতি করতে থাকে এবং ১৯০৮ সালে শিকাগোর আপটাউনের ১৩৩৩-৪৫ ডব্লিউ. আর্গাইল স্টিটে নতুন শাখা চালু করে। ==প্রধান শিল্পী কলাকুশলীগণ== এসানে স্টুডিও থেকে নির্মিত নির্বাক চলচ্চিত্রের তারকারা হলেন জর্জ পেরিওলাট, বেন টার্পিন, ওয়ালেস বিরি, থমাস মেইঘান, কলিন মুর, ফ্রান্সিস এক্স. বুশম্যান, গ্লোরিয়া সোয়ানসন, অ্যান লিটল, হেলেন ডানবার, লেস্টার কুনেও, ফ্লোরেন্স ওবের্লি, লুইস স্টোন, ভার্জিনিয়া ভাল্লি, এডওয়ার্ড আরনল্ড, এডমন্ড কব, রড লা রক। এই প্রতিষ্ঠানের প্রধান কলাকুশলী ছিলেন সহ-মালিক গিলবার্ট এম. অ্যান্ডারসন এবং অভিনেতা পরিচালক চার্লি চ্যাপলিন। এসানে স্টুডিওজ অ্যালান ডোয়ানকে চিত্রনাট্যকার হিসেবে নিয়োগ দেয় এবং তিনি পরিবরতিতে হলিউডের বিখ্যাত পরিচালক হয়ে ওঠেন। লুয়েলা পারসন্সকেও চিত্রনাট্যকার হিসেবে নিয়োগ দেওয়া হয় এবং তিনি পরবর্তীতে হলিউডের গসিপ কলামিস্ট হয়ে ওঠেন। দুই প্রতিষ্ঠাতা জর্জ কে. স্পুর গিলবার্ট এম. অ্যান্ডারসন যথাক্রমে ১৯৪৮ ১৯৫৮ সালে এসানের অগ্রদূত হিসেবে একাডেমি সম্মানসূচক পুরস্কার লাভ করেন। ==শেষ বছরগুলো== জর্জ কে. স্পুর চলচ্চিত্র শিল্পে কাজ চালিয়ে যান এবং ১৯২৩ সালে থ্রিমাত্রিক ব্যবস্থা চালু করেন, কিন্তু তা সফলতার মুখ দেখে নি। পরবর্তীরে ১৯৩০ সালে তিনি ৬৫ মিমি বৃহৎপর্দা ফরম্যাটে স্পুর-বার্গ্রেন ন্যাচারাল ভিশন চালু করেন। তিনি ১৯৫৩ সালে মৃত্যুবরণ করেন। অ্যান্ডারসন স্বাধীন প্রযোজক হিসেবে স্ট্যান লরেল পরিচালিত কয়েকটি নির্বাক হাস্যরসাত্মক চলচ্চিত্রে অর্থায়ন করেন। অ্যান্ডারসন ১৯৭১ সালে লস অ্যাঞ্জেলেসে মৃত্যুবরণ করেন। শিকাগোতে নির্মিত এসানের বিল্ডিং পরবর্তীতে স্বাধীন প্রযোজক নরম্যান ওয়াইল্ডিং নিয়ে নেয়। ওয়াইল্ডিং এসানের চেয়ে দীর্ঘদিন এর মালিকানা ধরে রাখে। ১৯৭০ এর দশকের শুরুর দিকে শিকাগোর কলাম্বিয়া কলেজকে এই স্টুডিওর একাংশ গ্রহণের প্রস্তাব দেওয়া হয়, কিন্তু নিলামে না ওঠার কারণে তা বাতিল হয়ে যায়। পরে একটি অমুনাফাভোগী টেলিভিশন করপোরেশনকে এই স্টুডিও দেওয়া হয়, যারা এটি বিক্রি করে দেয়। বর্তমানে এসানে স্টুডিওটি সেন্ট অগাস্টিন্‌স কলেজ এবং এর সম্মেলন কক্ষের নাম রাখা হয় "চার্লি চ্যাপলিন অডিটরিয়াম"। ==তথ্যসূত্র== ==বহিঃসংযোগ== প্রাতিষ্ঠানিক '''এসানে স্টুডিওজ''' ল্যান্ডমার্ক ওয়েবসাইট নাইলস এসানে নির্বাক চলচ্চিত্র জাদুঘর প্রতিষ্ঠিত মিডিয়া কোম্পানি স্টুডিওজের চলচ্চিত্র চলচ্চিত্র স্টুডিও অগ্রদূত যুক্তরাষ্ট্রের চলচ্চিত্র প্রযোজনা কোম্পানি যুক্তরাষ্ট্রের চলচ্চিত্র পরিবেশক
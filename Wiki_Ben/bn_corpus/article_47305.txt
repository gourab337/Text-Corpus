'''বিভাবতী বসু''' একজন গান্ধীবাদী সমাজকর্মী ভারতের স্বাধীনতা আন্দোলনের অন্যতম সহায়ককারী মহিলা কর্মী ছিলেন। তিনি দেশনেতা ব্যারিস্টার শরৎচন্দ্র বসুর সহধর্মিণী। == কৃতিত্ব == বিভাবতী বসু গান্ধীবাদী আন্দোলনে যুক্ত ছিলেন। ১৯২১ খৃষ্টাব্দে গান্ধীজির বিদেশী দ্রব্য বর্জন আন্দোলনে সক্রিয় ছিলেন। চরকা কেটে, খদ্দরের কাপড় তৈরি করে বাড়ি বাড়ি বিক্রি করতেন। তার স্বামী শরৎ বসু দেবর নেতাজী সুভাষচন্দ্র বসুর বহু গুরুত্বপূর্ণ গোপনীয় রাজনৈতিক কাজের সাথী ছিলেন তিনি। বাড়ির পুরুষদের অনুপস্থিতিতে পুলিশ তাদের উডবার্ন রোডের বাড়ি তল্লাশি কর‍তে এলে পরিস্থিতির মোকাবিলা করেন। ১৯৩৩ সালে অসুস্থ সুভাষচন্দ্রকে সরকার বিদেশে পাঠাবার ব্যবস্থা করলে তিনিই সমস্ত ব্যবস্থাপনার দায়িত্বে ছিলেন। ১৯৪১ সালে নেতাজী অন্তর্ধানে যাওয়ার ব্যাপারেও যুক্ত ছিলেন তিনি। সুভাষচন্দ্র তাকে মেজোবৌদি বলে সম্বোধন করতেন। বিদেশ থেকে বিভাবতী দেবীকে একাধিক পত্র লেখেন সুভাষ। ১৯৫০ সালে স্বামী শরৎচন্দ্রের মৃত্যুর পর প্রত্যক্ষ রাজনীতিতে জড়িত হন। == মৃত্যু == ২৩ জুন, ১৯৫৪ সালে মারা যান বিভাবতী বসু। তার স্মৃতিতে কলকাতার উডবার্ন পার্কের নতুন নামকরণ করা হয় বিভাবতী সরণি। == তথ্যসূত্র == মৃত্যু বিপ্লবী বিপ্লবী
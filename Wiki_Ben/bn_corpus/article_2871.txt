'''শিবাজী ভারতের একজন বিখ্যাত গায়ক এবং সংগীত পরিচালক। তিনি কলকাতায় জন্মগ্রহণ করেন। ‘চলেই যাবে জানতেই যদি’ কিংবা ‘পাখীরা চায় আকাশের নীল’ তার বিখ্যাত গান। == জন্ম == একজন প্রখ্যাত ভারতীয় বাঙালি গায়ক হিসেবে ‘‘‘শিবাজী জন্ম ৩রা জানুয়ারী কোলকাতার মোহনবাগান লেনে। তার পরিবার সংস্কৃতিমনষ্ক পরিবার হিসেবে পরিচিত স্বীকৃত ছিল। শিবাজী’র পিতা ছিলেন একজন আইনজীবি। মধ্যমগ্রাম কলেজ থেকে কৃতিত্বের সাথে বি.এসসি পাশ করেন তিনি। সুশীল মুখোপাধ্যায় এবং প্রবোধ ভট্টাচার্যের কাছ থেকে সঙ্গীতে তালিম নেন। == সঙ্গীতে পদার্পণ == সঙ্গীত জগতের শুরুতে মূলতঃ হেমন্ত মুখোপাধ্যায়ের গানকে অনুকরণ করতেন শিবাজী। তারপরেই তিনি বেতার এবং দূরদর্শনে গান করার সুযোগ পান। তার প্রথম রেকর্ড গাঁথানী রেকর্ড-এর ব্যানারে ১৯৮২ সালে বের হয়। শিবাজীকে সঙ্গীত পরিচালক অজয় দাস বিচার ছবিতে গান করাসহ অনেক সুযোগ-সুবিধা প্রদান করেন। শিবাজী তারই নির্দেশনায় অনেক গান গেয়েছিলেন। পরে তিনি এইচএমভি’র ব্যানারে বাংলা আধুনিক রবীন্দ্রসঙ্গীত রেকর্ড হিসেবে বের করেন। হেমন্ত মুখোপাধ্যায়, শ্যামল মিত্র, সলিল চৌধুরী, মৃণাল নিতা সেন, অসিমা মুখোপাধ্যায়-সহ বাপ্পী লাহিড়ী’র সঙ্গীত নির্দেশনায় সুরারোপে অনেক গান গান। == ভারতীয় চলচ্চিত্রে শিবাজী == শিবাজী চট্টোপাধ্যায় তিন শতাধিক গানে কণ্ঠ দেন। সঙ্গীত জগতের অন্যতম বিরল প্রতিভাবান পরিচালক আর.ডি. বর্মণের সুরে তিনি ‘নাইনটিন ফোরটি টু: লাভ স্টোরী’ (১৯৯৪) ছবির ‘ইয়ে সফর হেয়’ গানটি গান। এছাড়াও, তিনি হিন্দি চলচ্চিত্র গুদগুদি (১৯৯৭)’তে গান। বাংলা চলচ্চিত্র ‘সমাপ্তি’, মমতা’, শাপমুক্তি’তেও গান গান। ‘ভালোবাসা ভালোবাসা’ ছবির একটি চমকপ্রদ গান হিসেবে ‘খোঁপার ওই গোলাপ’ গানটি গান ১৯৮৫ সালে। ছবিটির পরিচালক ছিলেন তরুণ মজুমদার। তার অন্যান্য মন কাড়ানো গানের ছবিগুলো হচ্ছে পথ ভোলা, আগমন, সজনী গো সজনী, শ্রীমতি হংস রাজ ইত্যাদি। দ্বৈত সঙ্গীতের গান হিসেবে অঞ্জলী ছবিতে হেমন্ত, মান্না দে, আশা ভোঁসলে’র সাথে গান গেয়েছেন। আলো, ভালোবাসার অনেক নাম, চাঁদের বাড়ী (২০০৭) ছবির গানেও শিবাজী চট্টোপাধ্যায় অংশ নেন। == জীবন সংসার == সঙ্গীত জগতের পরিচিত ব্যক্তিত্ব হিসেবে শিবাজী চট্টোপাধ্যায় ১৯৮৭ সালে ভারতীয় সঙ্গীত জগতের আরেক জনপ্রিয় কণ্ঠশিল্পী অরুন্ধতী হোম চৌধুরী’র সাথে পরিণয় সূত্রে আবদ্ধ হন। == সংগীত পরিচালনায় শিবাজী == সঙ্গীত পরিচালক হিসেবে শিবাজী চট্টোপাধ্যায় চাঁদের বাড়ী (২০০৭) ছবির গান পরিচালনা করেন। == সলিল চৌধুরী’র সান্নিধ্য == যদিও শিবাজী চট্টোপাধ্যায় তার সঙ্গীত জীবন শুরু করেছিলেন হেমন্ত কুমারকে অনুকরণ করে, তবুও তিনি একজন উত্তম গায়ক হিসেবে নিজস্ব স্বকীয়তা বজায় রেখেছেন সুগভীর গম্ভীর, উষ্ণ দরাজ কণ্ঠস্বরকে কেন্দ্র করে। তিনি রবীন্দ্র সঙ্গীত শিল্পী হিসেবে সঙ্গীত মহলে ব্যাপক জনপ্রিয়তা অর্জন করেন এবং বাংলার কয়েকজন প্রথিতযশা জনপ্রিয় গীতিকারের সান্নিধ্যে গান রেকর্ড করেন। বাংলা সঙ্গীতের অন্যতম প্রবাদ পুরুষ স্বার্থক ব্যক্তিত্ব গীতিকার সলিল চৌধুরী তাকে মহাভারতী ছবিতে গান গাওয়ান এবং কিছু একক সঙ্গীতসহ তার সহধর্মির্ণী অরুন্ধতী হোম চৌধুরী’র সাথে দ্বৈত সঙ্গীতে অংশগ্রহণ করান। একক এ্যালবাম হিসেবে ‘যখন অসহ্য হই’ (১৯৯০) এবং দ্বৈত সঙ্গীতের অমর এ্যালবাম ‘আর কি বলবো, বলবার কথা শেষ হয়ে গেল’ (১৯৯০) বাজারে বের হয়। এছাড়াও, দূরদর্শনে প্রচারিত তাদের গানকে কেন্দ্র করে হিন্দী ভার্সনে ‘ওরে সুজন মাঝি’ (১৯৯০) এ্যালবাম বের হয়। সুন্দর এই গানগুলোর গীতিকার ছিলেন যোগেশ। == সংগীত পরিচালিত চলচ্চিত্র == === গায়ক === ''চাঁদের বাড়ি'' (২০০৭) ''আলো'' (২০০৩) ''জীবন সন্ধান'' (১৯৯৭) ''পৃথিবীর শেষ স্টেশন'' (১৯৯৩) ''পেন্নাম কলকাতা'' (১৯৯২) ''সজনী গো সজনী'' (১৯৯১) ''নীলিমায় নীল'' (১৯৯১) ''মহাপীঠ তারাপীঠ'' (১৯৮৯) ''আগমন'' (১৯৮৮) ''অঞ্জলি'' (১৯৮৯) ''আবীর'' (১৯৮৭) ''ভালোবাসা ভালোবাসা'' (১৯৮৫) ''সামাপাতি'' (১৯৮৩) === গীতিকার === ''আলো'' (২০০৩) ''ভালোবাসার অনেক নাম'' (২০০৬) ''চাঁদের বাড়ি'' (২০০৭) ==পুরস্কার== বছর পুরস্কার চলচ্চিত্র বিভাগ ১৯৮৬ ''বিএফযেএ পুরস্কার'' ''ভালোবাসা ভালোবাসা'' ''সেরা প্লেব্যাক কন্ঠশিল্পী (পুরুষ)'' ১৯৮৯ ''বিএফযেএ পুরস্কার'' ''শুধু তোমারি'' ''সেরা প্লেব্যাক কন্ঠশিল্পী (পুরুষ)'' == তথ্যসূত্র == == বহিঃসংযোগ == শিবাজী চট্টোপাধ্যায় গোমোলো সাল অজানা ব্যক্তি পরিচালক সঙ্গীত পরিচালক কণ্ঠশিল্পী সঙ্গীতশিল্পী ব্যক্তি হিন্দু হিন্দু
ডরোথি '''ফে ডানাওয়ে''' (; জন্ম ১৪ জানুয়ারি ১৯৪১) হলেন একজন মার্কিন অভিনেত্রী। অভিনয় জীবনে তিনি একটি একাডেমি পুরস্কার, তিনটি গোল্ডেন গ্লোব পুরস্কার, একটি বাফটা পুরস্কার, একটি এমি পুরস্কার অর্জন করেছেন এবং তিনি লিওপার্ড ক্লাব পুরস্কারের প্রথম বিজেতা। ২০১১ সালে ফ্রান্স সরকার তাকে অর্দ্র দে আর্ত দে লেত্রের অফিসার উপাধি প্রদান করে। ১৯৬০-এর দশকে ব্রডওয়ে মঞ্চে অভিনয় দিয়ে তার কর্মজীবন শুরু হয়। তার চলচ্চিত্রে অভিষেক হয় ''দ্য হ্যাপেনিং'' (১৯৬৭) দিয়ে। তিনি ''বনি অ্যান্ড ক্লাইড'' চলচ্চিত্রে বনি পার্কার চরিত্রে অভিনয় করে খ্যাতি অর্জন করেন এবং এই কাজের জন্য শ্রেষ্ঠ অভিনেত্রী বিভাগে তার প্রথম একাডেমি পুরস্কারের মনোনয়ন লাভ করেন। নব্য-নোয়া রহস্যমূলক ''চায়নাটাউন'' (১৯৭৪) চলচ্চিত্রে অভিনয় করে অপর একটি একাডেমি পুরস্কারের মনোনয়ন লাভ করেন এবং ব্যঙ্গধর্মী ''নেটওয়ার্ক'' চলচ্চিত্রে অভিনয় করে শ্রেষ্ঠ অভিনেত্রী বিভাগে একাডেমি পুরস্কার অর্জন করেন। তার অভিনীত উল্লেখযোগ্য চলচ্চিত্রগুলো হল ''দ্য টমাস ক্রাউন অ্যাফেয়ার'' (১৯৬৮), নাট্যধর্মী ''দি (১৯৬৯), পশ্চিমা ধাঁচের ''লিটল বিগ ম্যান'' (১৯৭০), আলেকসান্দ্র দুমার ধ্রুপদী উপন্যাস অবলম্বনে নির্মিত ''দ্য থ্রি (১৯৭৩), ''দ্য টাওয়ারিং ইনফার্নো'' (১৯৭৪), রাজনৈতিক থ্রিলার ''থ্রি ডেজ অব দ্য কন্ডর'' (১৯৭৫) এবং থ্রিলার ''আইজ অব লরা মার্স'' (১৯৭৮)। ==প্রারম্ভিক জীবন== ডানাওয়ে ১৯৪১ সালের ১৪ই জানুয়ারি ফ্লোরিডা অঙ্গরাজ্যের ব্যাসকমে জন্মগ্রহণ করেন। তার পিতা জন ম্যাকডাওয়েল ডানাওয়ে জুনিয়র (১৯২০-১৯৮৪) ছিলেন মার্কিন যুক্তরাষ্ট্রের সেনাবাহিনীর নন-কমিশনড অফিসার এবং মাতা গ্রেস এপ্রিল (জন্ম স্মিথ, ১৯২২-২০০৪) ছিলেন একজন গৃহিণী। তিনি স্কট-আইরিশ, ইংরেজ জার্মান বংশোদ্ভূত। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী
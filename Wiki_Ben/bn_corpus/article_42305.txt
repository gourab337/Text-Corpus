লুইস ক্লার্কের অভিযানের পথ '''লুইস ক্লার্কের অভিযান''' যা কর্পস অফ ডিসকভারি অভিযান নামেও পরিচিত, ছিলো মার্কিন যুক্তরাষ্ট্রের মধ্যবর্তী অঞ্চলে পরিচালিত একটি অভিযান যা প্রথমবারের মতো বর্তমান মার্কিন যুক্তরাষ্ট্রের পশ্চিমাঞ্চল পাড়ি দিতে সমর্থ হয়েছিলো। সেইন্ট লুইস থেকে শুরু হয়ে এটি পশ্চিম দিকে যাত্রা শুরু করে যা পরবর্তীতে মহাদেশীয় ভাগ পার হয়ে প্রশান্ত মহাসাগরীয় উপকূলে পৌঁছতে সমর্থ হয়। ফ্রান্সের কাছ থেকে ১৮০৩ সালে লুইজিয়ানা পারচেজের ক্রয়ের পর মার্কিন রাষ্ট্রপতি থমাস জেফারসন এই অভিযান শুরুর নির্দেশ দেন। মার্কিন সেনাবাহিনীর একটি দলের স্বেচ্ছাসেবকদের এই অভিযানের জন্য নির্ধারণ করা হয়। রাষ্ট্রপতি জেফারসন ক্যাপ্টেন মেরিওয়েদার লুইস তার বন্ধু সেকেন্ড লেফট্যানেন্ট উইলিয়াম ক্লার্ককে এই অভিযানের নেতৃত্ব প্রদান করেন। ১৮০৪ সালের মে মাসে এই অভিযান শুরু হয়ে ১৮০৬ সালের সেপ্টেম্বর মাসে শেষ হয়। অভিযানের মূল উদ্দেশ্যে ছিলো নতুন যোগ হওয়া এই বিশাল অঞ্চলের মানচিত্র তৈরি করা এবং আমেরিকা মহাদেশের পশ্চিমাঞ্চলে ভ্রমণ করার জন্য একটি কার্যকর পথ খুঁজে বের করা। এছাড়াও ব্রিটিশ ইউরোপীয়দের আগেই আমেরিকার এই দুর্গম অঞ্চলে মার্কিনীদের উপস্থিতির মাধ্যমে এই অঞ্চলের ওপর নিজেদের কর্তৃত্ব স্থাপন করাও ছিলো এই অভিযানের একটি অন্যতম উদ্দেশ্য। অভিযানটির অপেক্ষাকৃত কম গুরুত্বপূর্ণ লক্ষ্য ছিলো বৈজ্ঞানিক অর্থনৈতিক, যার মধ্যে ছিলো এই অঞ্চলের প্রাণী, উদ্ভিদ, ভৌগলিক বৈচিত্রের ওপর তথ্য সংগ্রহ এবং আদিবাসী নেটিভ আমেরিকানদের বিভিন্ন গোত্রের সাথে বাণিজ্যিক সম্পর্ক স্থাপন করা। অভিযান শেষে বিভিন্ন মানচিত্র, নকশা, দিনলিপির রেকর্ড নিয়ে অভিযাত্রীরা সেইন্ট লুইসে ফিরে আসেন এবং প্রাপ্ত সকল উপাত্ত প্রতিবেদন আকারে রাষ্ট্রপতি জেফারসনের কাছে উপস্থাপন করেন। == তথসূত্র == ==বহিঃসংযোগ== Full text of the Lewis and Clark journals online edited by Gary E. Moulton, University of Lewis and Clark Expedition, National Park Service ''Discover Our Shared Heritage'' Travel Itinerary "History of the Expedition Under the Command of Captains Lewis and Clark: To the Sources of the Missouri, thence Across the Rocky Mountains and down the River Columbia to the Pacific Ocean" published in 1814; from the World Digital Library Lewis Clark Fort Mandan Foundation: Discovering Lewis Clark ক্লার্কের অভিযান যুক্তরাষ্ট্রের সম্প্রসারণের ইতিহাস যুক্তরাষ্ট্রের সামরিক ইতিহাস
== অবস্থান == পাগলা মসজিদ এর অবস্থান কিশোরগঞ্জ সদর উপজেলার হারুয়ায়। শহরের পশ্চিমে নরসুন্দা নদীর তীরে মসজিদটি অবস্থিত। শহরের যেকোনো স্থান থেকে রিক্সাযোগে মসজিদে যাওয়া যায়। == নামকরণ == পাগলবেশী এক আধ্যাত্মিক পুরুষ খরস্রোতা নরসুন্দা নদীর মধ্যস্থলে মাদুর পেতে ভেসে এসে বর্তমান মসজিদের কাছে স্থিতু হন এবং তাকে ঘিরে আশেপাশে অনেক ভক্তকূল সমবেত হন। ওই পাগলের মৃত্যুর পর তার সমাধির পাশে পরবর্তীতে এই মসজিদটি গড়ে উঠে। ফলে কালক্রমে মসজিদটি ‘পাগলা মসজিদ’ নামে পরিচিত পায়। == সংক্ষিপ্ত ইতিহাস == মসজিদটির সঠিক ইতিহাস কারোর জানা নেই। কিশোরগঞ্জ জেলা শহরের পশ্চিমে নরসুন্দা নদীর তীরে হারুয়ায় এই তিনতলা বিশিষ্ট মসজিদটি অবস্থিত। পাঁচতলা বিল্ডিংয়ের সমান উঁচু একটি মিনার রয়েছে। মসজিদের ব্যয়ে ২০০২ সালে মসজিদের পাশেই একটি হাফেজিয়া মাদরাসা প্রতিষ্ঠিত হয়। জনশ্রুতি আছে এই মসজিদে যে কেউ পবিত্র নিয়তে কিছু দান-খয়রাত করলে বা নফল নামাজ আদায় করার পর "মানত" করলে মনের আশা পূরণ হয়। এজন্য শত শত মানুষ প্রতিদিন এই মসজিদে আসে। ফলে সাধারণ মানুষ এমন বিশ্বাসের আলোকে পাগলা মসজিদে গরু-খাসি এবং প্রচুর স্বর্ণ অলংকার সহ প্রচুর টাকা দান-খয়রাত করে থাকেন। প্রতিদিন মসজিদের আয় দুই লক্ষ টাকার বেশি। == জমির পরিমাণ == হয়বতনগর সাহেববাড়ির ওয়াকফকৃত ভূমির পরিমাণ ছিল ১০ শতাংশ। বর্তমানে এর পরিমাণ একর ৮৮ শতাংশ। == তথ্যসূত্র == প্রথম আলো সরকারি ওয়েব সাইট বাংলা নিউজ ২৪
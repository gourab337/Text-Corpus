(ইংরেজি: ''Icehenge'') হল মার্কিন লেখক কিম স্ট্যানলি রবিনসনের লেখা একটি কল্পবিজ্ঞান উপন্যাস। বইটি ১৯৮৪ সালে প্রকাশিত হয়। রবিনসনের ''মার্স'' ত্রয়ীর প্রায় দশ বছর আগে প্রকাশিত এবং ভবিষ্যতের ভিন্ন ভিন্ন প্রেক্ষাপটে উপস্থাপিত হলেও ''আইসহেঞ্জ'' উপন্যাসের কিছু কিছু উপাদান ''মার্স'' ধারাবাহিকেও পাওয়া যায়। এগুলির মধ্যে রয়েছে মানুষের সুদীর্ঘ জীবনকাল, মঙ্গল গ্রহের রাজনৈতিক বিপ্লব, ঐতিহাসিক সংশোধনবাদ প্রধান চরিত্রগুলির পরিবর্তন। ''আইসহেঞ্জ'' উপন্যাসটি তিনটি স্বতন্ত্র সময়কালের প্রেক্ষাপটে লেখা এবং তিন পৃথক চরিত্রের দৃষ্টিভঙ্গিতে কথিত। প্রথম কাহিনিটি হল ২২৪৮ সালে মঙ্গল গ্রহের একটি রাজনৈতিক বিপ্লবের মধ্যে আটকে পড়া এক মহিলা ইঞ্জিনিয়ারের ডায়রি। সেই গ্রহের বিদ্রোহীদের একটি মহাকাশযানে কার্যকরীভাবে অপহৃত হওয়ার পর তিনি সেই বিদ্রোহীদের আন্তঃনক্ষত্র ভ্রমণের ব্যাপারে সহায়তা করেন। কিন্তু শেষ পর্যন্ত তাদের সঙ্গে না গিয়ে মঙ্গলের ভাগ্যনির্দিষ্ট বিপ্লবের মধ্যেই ফিরে যাওয়ার সিদ্ধান্ত নেন। দ্বিতীয় কাহিনি তিন শতাব্দী পরের এক দৃষ্টিভঙ্গিতে লেখা। তিনি ব্যর্থ বিপ্লবটির উপর একটি তদন্ত প্রকল্পের সঙ্গে যুক্ত। সেই সময় একটি শহরের ধ্বংসাবশেষের কাছে মাটির তলা থেকে ইঞ্জিনিয়ারের ডায়রিটি পান। একই সময়ে প্লুটোর উত্তর মেরুতে একটি রহস্যময় স্মারক আবিষ্কৃত হয়। যে স্মারকটি একটি সংক্ষিপ্ত উল্লেখ সেই ইঞ্জিনিয়ারের ডায়রিতে পাওয়া যায়। শেষ কাহিনিতে দেখা যায়, সেই প্রপৌত্র প্লুটোর সেই স্মারকটি দেখতে গিয়েছেন। এই স্মারকটি হল স্টোনহেঞ্জের নির্দিষ্ট অনুপাতে বরফে খোদাই করা একটি প্রতিরূপ। তিনি তদন্ত করে দেখেন, সেই ডায়রি স্মারকটি শনি গ্রহের কক্ষপথে একাকী বাস করা এক ধনী ব্যবসায়ী নারীর দ্বারা স্থাপিত কিনা। ==ক্রমবিকাশের ইতিহাস== এই উপন্যাসের প্রথম অংশটি আগে ''দ্য ম্যাগাজিন অফ ফ্যান্টাসি অ্যান্ড সায়েন্স ফিকশন'' পত্রিকার নভেম্বর ১৯৮২ সংখ্যায় ''টু লিভ মার্ক'' নামে একটি স্বতন্ত্র উপন্যাসিকার আকারে প্রকাশিত হয়েছিল। তৃতীয় অংশটি তারও আগে ১৯৮০ সালে ড্যামন নাইট সম্পাদিত ''অরবিট'' ১৮ সংকলনে ''অন দ্য নর্থ পোল অফ প্লুটো'' নামে একটি উপন্যাসিকার আকারে প্রকাশিত হয়। রবিনসন উপন্যাসিকাটির খসড়া আরসালা কে. লি গাইনকে পড়তে দেন এবং ১৯৭৭ সালের বসন্তে সানডিয়েগোর ক্যালিফোর্নিয়া বিশ্ববিদ্যালয়ে গাইন পরিচালিত লেখালিখির একটি কর্মশালায় ভর্তি হয়ে সেটি সম্পাদনা করেন। উপন্যাসের তৃতীয় অংশে কথক স্পেস স্টেশন থেকে শনি গ্রহের যে দৃশ্য বর্ণনা করেছেন, সেটি ১৯৮০-৮১ সালে ভয়েজার মহাকাশযানগুলি থেকে গৃহীত চিত্রগুলি থেকে অনুপ্রাণিত হয়ে লিখিত হয়। ===প্রকাশনার ইতিহাস=== ১৯৮৪, মার্কিন যুক্তরাষ্ট্র, এইস বুকস প্রকাশনার তারিখ: ১৯৮৪, পেপারব্যাক ১৯৮৫, যুক্তরাজ্য, ফিউটুরা অরবিট প্রকাশনার তারিখ: ডিসেম্বর ১৯৮৫, পেপারব্যাক ১৯৮৬, যুক্তরাজ্য, ম্যাকডোনাল্ড প্রকাশনার তারিখ: সেপ্টেম্বর ১৯৮৬, হার্ডব্যাক ১৯৮৬, ফ্রান্স, ডেনোল (ফরাসি: Denoël) প্রকাশনার তারিখ: সেপ্টেম্বর ১৯৮৬, পেপারব্যাক ১৯৮৬, ইতালি, এদিত্রিশ নর্দ প্রকাশনার তারিখ: ১৯৮৬, পেপারব্যাক ১৯৮৭, পশ্চিম জার্মানি, বাস্টি-লুব্বে (জার্মান: Bastei-Lübbe) প্রকাশনার তারিখ: ১৯৮৭, পেপারব্যাক ১৯৯০, মার্কিন যুক্তরাষ্ট্র, টর বুকস প্রকাশনার তারিখ: সেপ্টেম্বর ১৯৯০, পেপারব্যাক ১৯৯৭, যুক্তরাজ্য, ভয়জার প্রকাশনার তারিখ: ১৫ সেপ্টেম্বর ১৯৯৭, পেপারব্যাক ১৯৯৭, ক্রোয়েশিয়া, জ্যাগরব্যাকা নাক্লডা (Zagrebačka naklada) প্রকাশনার তারিখ: ১৯৯৭, পেপারব্যাক ১৯৯৭, বুলগেরিয়া, Лира Принт প্রকাশনার তারিখ: ১৯৯৭, পেপারব্যাক ১৯৯৮, মার্কিন যুক্তরাষ্ট্র, টর ওর্ব প্রকাশনার তারিখ: জুলাই ১৯৯৮, পেপারব্যাক ২০০১, গণপ্রজাতন্ত্রী চীন, 漓江出版社 প্রকাশনার তারিখ: ২০০১, পেপারব্যাক ২০০৩, ফ্রান্স, গিলিমার্ড (ফরাসি: Gallimard) প্রকাশনার তারিখ: ডিসেম্বর ২০০৩, পেপারব্যাক ২০০৪, স্পেন, মিনোটোরো (স্প্যানিশ: Minotauro) প্রকাশনার তারিখ: মার্চ ২০০৪, পেপারব্যাক ২০০৯, যুক্তরাজ্য, ভয়েজার প্রকাশনার তারিখ: অগস্ট ২০০৯, পেপারব্যাক ==তথ্যসূত্র== ==বহিঃসংযোগ== দ্য ওয়ার্ক অফ নেভার এন্ডস: কিম স্ট্যানলি রবিনসন’স আইসহেঞ্জ (ইংরেজি) জো ওয়ালটন লিখিত মার্কিন উপন্যাস বিষয়শ্রেণী:কিম স্ট্যানলি রবিনসনের উপন্যাস প্লুটো শনি গ্রহ
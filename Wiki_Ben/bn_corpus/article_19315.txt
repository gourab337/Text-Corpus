'''লিওনিদ ব্রেজনেভ''' (রুশ ভাষায়ঃ Леони́д Ильи́ч Бре́жнев​; ইউক্রেনীয় ভাষায়ঃ Леоні́д Іллі́ч Бре́жнєв; জন্মঃ ১৯ ডিসেম্বর, ১৯০৬ মৃত্যুঃ ১০ নভেম্বর, ১৯৮২) সোভিয়েত ইউনিয়ন কমিউনিস্ট পার্টির মহাসচিব ছিলেন। ১৯৬৪ সাল থেকে একাধারে মৃত্যুর পূর্ব পর্যন্ত দেশ পরিচালনা করেন। জোসেফ স্টালিনের পর মহাসচিব হিসেবে সর্বাধিক আঠার বছর ক্ষমতায় ছিলেন। তার পুরো নাম ''লিওনিদ ইলিচ ব্রেজনেভ''। তার শাসনামলে সোভিয়েত ইউনিয়নের বৈশ্বিক প্রভাব বিস্তার নাটকীয়ভাবে বৃদ্ধি পায়। বহিঃবিশ্বে সোভিয়েত সামরিক বাহিনী প্রেরণই এর মূল কারণ। কিন্তু দেশে অর্থনৈতিক দূরবস্থা চিহ্নিত না করা, তীব্র অর্থনৈতিক সমস্যাকে গ্রাহ্য না করার প্রেক্ষাপটে ১৯৯১ সালে সোভিয়েত ইউনিয়ন ভেঙ্গে পড়ার জন্য সমালোচিত হয়েছেন। ব্রেজনেভ সম্মানীয় ব্যক্তিত্ব হিসেবে পরিগণিত ছিলেন। কিন্তু, স্ট্যালিনের ন্যায় ততোটা নন। মিখাইল গর্বাচেভ ১৯৮৫ থেকে ১৯৯১ সাল পর্যন্ত সোভিয়েত ইউনিয়ন শাসনকালীন সময়ে প্রকাশ্যে তার আমলের কথা নিন্দাজ্ঞাপনের সাথে তুলে ধরেন এবং সোভিয়েত ইউনিয়নকে উদারনীতির সাহায্যে পরিচালনা করেন। == প্রারম্ভিক জীবন == কামেনস্কোতে (বর্তমান ইউক্রেন) রুশ শ্রমজীবি পরিবারে ১৯ ডিসেম্বর, ১৯০৬ সালে তার জন্ম। খনিশ্রমিক ইলিয়া ইয়াকোভলেভিচ ব্রেজনেভ এবং নাতালিয়া দেনিসোভানা দম্পতির সন্তান তিনি। জীবনে তিনি ইউক্রেনিয় অথবা রুশ কোনটিরই নির্দিষ্ট পরিচয় না দেয়ায় কমিউনিস্ট পার্টির প্রভাববিহীন অবস্থায় বড় হন। ১৯১৭ সালে রুশ আন্দোলনের পরের বছর অন্যান্য অনেক তরুণের ন্যায় কারিগরী শিক্ষা কার্যক্রমে ভূমি ব্যবস্থাপনায় ভূমি জরীপকারক এবং পরবর্তীতে ধাতব বিদ্যায় পড়াশোনা করেন। দিপ্রোজারঝিনস্ক মেটালারজিক্যাল টেকনিকাম থেকে ১৯৩৫ সালে স্নাতক ডিগ্রী অর্জন শেষে ''ধাতব প্রকৌশলী'' হিসেবে ইউক্রেনের পূর্বাঞ্চলে লৌহ ইস্পাত কারখানায় যোগ দেন। ১৯২৩ সালে কমিউনিস্ট পার্টির যুব সংগঠন কসমোলে যোগ দেন। কমিউনিস্ট পার্টির সদস্যতা লাভ করেন ১৯২৯ সালে। দলীয় কার্যক্রমে তিনি সক্রিয় ভূমিকা রাখেন। ২য় বিশ্বযুদ্ধকালীন সময়ে জরুরীভাবে সামরিক বাহিনীতে প্রেরিত হন। ১৯৪৬ সালে মেজর জেনারেল পদবী নিয়ে সামরিক বাহিনী থেকে অবসর নেন। ১৯৩৫ থেকে ১৯৩৬ সালের মধ্যে সামরিক বাহিনীতে বাধ্যতামূলকভাবে নিযুক্ত হন এবং ট্যাঙ্ক স্কুলে প্রশিক্ষণ গ্রহণ করেন তিনি। রাজনৈতিক কমিশার হিসেবে ট্যাঙ্ক কারখানায় দায়িত্বপ্রাপ্ত হন। ১৯৩৬ সালের শেষদিকে মেটালারজিক্যাল টেকনিকাম বা কারিগরী মহাবিদ্যালয়ের পরিচালক পদে আসীন হন। == রাজনৈতিক জীবন == ১৯৫২ সালে কেন্দ্রীয় কমিটির সদস্য হন এবং ১৯৬৪ সালে ব্রেজনেভ প্রথম সচিব হিসেবে নিকিতা ক্রুশ্চেভের স্থলাভিষিক্ত হন। নেতা হিসেবে যে কোন সিদ্ধান্ত নেবার পূর্বে সহকর্মীদের সাথে আলোচনা করতেন। কিন্তু দেশের অর্থনীতিতে ১৯৭০-এর দশকের মাঝামাঝি সময়ে সৃষ্ট অর্থনৈতিক সঙ্কট পুণর্গঠনে ভূমিকা রাখতে পারেননি তিনি যা ''স্থবির অর্থনীতির যুগ'' নামে পরিচিত লাভ করে। সামরিক খাতে ব্যয়ের পরিমাণ উল্লেখযোগ্য হারে বৃদ্ধি করেন, যা দেশের মোট জাতীয় উৎপাদনের প্রায় ৫০%। তার সর্বশেষ প্রধান সিদ্ধান্ত ছিল আফগানিস্তানে সোভিয়েত সৈন্য প্রেরণ। উদ্দেশ্য ছিল মুজাহেদিনদের কবল থেকে নিম্ন আয়ের দেশ আফগানিস্তানকে রক্ষার চেষ্টা করা। == তথ্যসূত্র == == গ্রন্থপঞ্জী == == বহিঃসংযোগ == Annotated Bibliography for Leonid Brezhnev from the Alsos Digital Library for Nuclear Issues ''Our Course: Peace and Socialism'' Collection of Brezhnev's 1973 speeches CCCP TV Videoprograms with L. Brezhnev on Soviet TV portal (in Russian) রাজনীতিবিদ জন্ম মৃত্যু সংশোধনবাদী কমিউনিস্ট নেতা
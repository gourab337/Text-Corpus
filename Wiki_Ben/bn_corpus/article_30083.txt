'''অ্যাডাম ফ্রেজার মিলেন''' (; জন্ম: ১৩ এপ্রিল, ১৯৯২) পালমারস্টোন নর্থে জন্মগ্রহণকারী নিউজিল্যান্ডের আন্তর্জাতিক ক্রিকেটার। নিউজিল্যান্ড ক্রিকেট দলের অন্যতম সদস্য '''অ্যাডাম মিলেন''' ডানহাতে ফাস্ট-মিডিয়াম বোলিং করেন। এছাড়াও তিনি নীচের সারির ডানহাতি ব্যাটসম্যান হিসেবেও দলে ভূমিকা রাখছেন। ঘরোয়া ক্রিকেটে সেন্ট্রাল ডিস্ট্রিক্টস দলে খেলছেন। == প্রারম্ভিক জীবন == ২০০৯-১০ মৌসুমে ১৮ বছর বয়সে প্রথম-শ্রেণীর ক্রিকেটে অভিষেক ঘটে মিলেনের। উদ্বোধনী খেলার দ্বিতীয় বলেই উইকেট পান তিনি। খেলায় ক্যান্টারবারি দলের বিপক্ষে তার বোলিং পরিসংখ্যান ছিল ৪/৫২। ২০১০ সালের চ্যাম্পিয়ন্স লীগে সেন্ট্রাল ডিস্ট্রিক্টসের টুয়েন্টি২০ দলে তিনিও অন্তর্ভুক্ত হন। ঘরোয়া এইচআরভি কাপে তিনি কোন খেলায় অংশ নেননি। প্রতিযোগিতায় তিনি দুই খেলায় অংশ নিয়ে পেস বোলিংয়ে সকলকে আশ্চর্য্যান্বিত করেন। == খেলোয়াড়ী জীবন == ডিসেম্বর, ২০১০ সালে নিউজিল্যান্ডের টুয়েন্টি২০ ক্রিকেট দলে অভিষেক ঘটে তার। পাকিস্তানের বিপক্ষে তিনি শুধুমাত্র রানই দিয়ে যান। কিন্তু তার পেস বোলিংয়ের রান দেয়ার হার বেশি থাকায় ব্যাপক সমালোচিত হয়। আঘাতের কারণে প্রথম-শ্রেণীর ক্রিকেটে বাঁধাগ্রস্ত হয়। তারপরও জাতীয় দলে খেলার জন্য দৃঢ়চেতা মনোভাব ছিল তার। তিনি ঘন্টা প্রতি ১৫০ কিলোমিটারেরও অধিক গতিবেগে বোলিংয়ে পারদর্শী। অতঃপর ২০১২ সালে শ্রীলঙ্কায় অনুষ্ঠিত আইসিসি বিশ্ব টুয়েন্টি২০ প্রতিযোগিতায় নিউজিল্যান্ড দলে ঠাঁই হয়। ২০১৫ মৌসুমে ইংল্যান্ড সফরে নিউজিল্যান্ডের ওডিআই টুয়েন্টি২০ আন্তর্জাতিকে দলের অন্যতম সদস্য মনোনীত হন। কিন্তু আঘাতের কারণে তার পরিবর্তে মিচেল স্যান্টনার স্থলাভিষিক্ত হন। == ক্রিকেট বিশ্বকাপ == ২০১৫ সালের ক্রিকেট বিশ্বকাপে নিউজিল্যান্ড ক্রিকেট কর্তৃক ৩০-সদস্যের প্রাথমিক তালিকায় তিনিও অন্তর্ভুক্ত হন। পরবর্তীতে জানুয়ারি, ২০১৫ তারিখে নিউজিল্যান্ড ক্রিকেট কর্তৃপক্ষ তাদের নিয়ন্ত্রণাধীন নিউজিল্যান্ড ক্রিকেট দলের ১৫-সদস্যের চূড়ান্ত তালিকা প্রকাশ করে। তালিকায় তিনিও অন্তর্ভুক্ত হন। কিন্তু, ২২ মার্চ হাঁটুর গোড়ালিতে আঘাতাপ্রাপ্তির ফলে অ্যাডাম মিলেন দল থেকে বাদ পড়েন। তার পরিবর্তে উদীয়মান ফাস্ট বোলার ম্যাট হেনরিকে অন্তর্ভুক্ত করা হয়। '''২০১৫ বিশ্বকাপে মিলেনের অর্জনসমূহ''' বোলিং/রান প্রতিপক্ষ স্থান তারিখ ফলাফল ২/৫৬ ক্রাইস্টচার্চ ১৪ ফেব্রুয়ারি জয় ০/৩২, ১* ডুনেডিন ১৭ ফেব্রুয়ারি জয় ১/২৫ ওয়েলিংটন ২০ ফেব্রুয়ারি জয় ০/৬, অকল্যাণ্ড ২৮ ফেব্রুয়ারি জয় ১/৩৮ নেপিয়ার মার্চ জয় ১/৪২ ওয়েলিংটন ২১ মার্চ জয় == তথ্যসূত্র == == আরও দেখুন == ডেভিড মিলেন্স ব্রেন্ডন ম্যাককুলাম ২০১৬ আইসিসি বিশ্ব টুয়েন্টি২০ নিউজিল্যান্ড জাতীয় ক্রিকেট দল == বহিঃসংযোগ == রয়্যাল চ্যালেঞ্জার্স ব্যাঙ্গালোরে অ্যাডাম মিলেন ব্ল্যাকক্যাপসে অ্যাডাম মিলেন জন্ম ক্রিকেট বিশ্বকাপের ক্রিকেটার ক্রিকেটার ব্যক্তি ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার চ্যালেঞ্জার্স ব্যাঙ্গালোরের ক্রিকেটার ডিস্ট্রিক্টসের ক্রিকেটার
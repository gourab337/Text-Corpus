'''ক্লোদ অঁরি জঁ শাব্রল''' (ফরাসি ভাষায়: Claude Henri Jean Chabrol, আ-ধ্ব-ব: klod ʃabʁɔl; ২৪ জুন ১৯৩০ ১২ সেপ্টেম্বর ২০১০) ছিলেন একজন ফরাসি চলচ্চিত্র পরিচালক। ১৯৫০-এর দশকের শেষের দিকে "ফরাসি নবকল্লোল" (''nouvelle vague'') নামের যে চলচ্চিত্র পরিচালকের দলটি গুরুত্বপূর্ণ হয়ে ওঠেন, তাদের মধ্যে একজন ছিলেন শাব্রল। তার অন্যান্য সমসাময়িক পরিচালক জঁ-লুক গদার, ফ্রঁসোয়া ত্রুফো, এরিক রোমের এবং জাক রিভেতের মত শাব্রলও প্রভাবশালী চলচ্চিত্র ম্যাগাজিন ''কাইয়ে দ্যু সিনেমা''তে (''Cahier du Cinéma'') চলচ্চিত্র সমালোচক হিসেবে লিখতেন এবং পরে চলচ্চিত্র নির্মাতা হিসেবে নতুন কর্মজীবন শুরু করেন। শাব্রলের পরিচালিত প্রথম চলচ্চিত্রটি ছিল ''ল্য বো সের্জ'' (''Le Beau Serge'', ১৯৫৮), যার পেছনে মার্কিন পরিচালক আলফ্রেড হিচকক নির্মিত ''শ্যাডো অফ ডাউট'' (১৯৪৩) ছবিটি অনুপ্রেরণা হিসেবে কাজ করেছিল। শাব্রলের চলচ্চিত্রগুলির ধরন মূলত থ্রিলার ধাঁচের, যাতে একধরনের দূরস্থিত নিরপেক্ষতার আভাস পাওয়া যায়। এই বিশেষত্বটি খুব বেশি দেখতে পাওয়া যায় শাব্রলের ''লে বিশ'' (''Les Biches'', ১৯৬৮), ''লা ফাম আঁফিদেল'' (''La Femme infidèle'', ১৯৬৯) এবং ''ল্য বুশে'' (''Le Boucher'', ১৯৭০) এই এই সব ছবিতেই শাব্রলের সেসময়কার স্ত্রী স্তেফান ওদ্রঁ অভিনয় করেন। শাব্রলকে কখনও কখনও "মূলধারার" নবকল্লোল পরিচালক হিসেবে বর্ণনা করা হয়। অর্ধশতাব্দীর কর্মজীবনের পুরোটা জুড়েই শাব্রল সৃষ্টিশীল জনপ্রিয় ছিলেন। ১৯৭৮ সালে তিনি ''ভিওলেত নোজিয়ের'' (''Violette Nozière'') নামের ছবিতে অভিনেত্রী ইজাবেল উপের-কে (Isabelle Huppert) প্রধান চরিত্রে অভিনয়ের সুযোগ দেন। এরই সূত্র ধরে এই জুটি আরও অনেকগুলি ছবি করেন যাদের মধ্যে মাদাম বোভারি (''Madame Bovary'', ১৯৯১) এবং ''লা সেরেমোনি'' (''La Cérémonie'', ১৯৯৬) বেশ সফল হয়। চলচ্চিত্র সমালোচক জন রাসেল টেইলর বলেছেন "খুব অল্পসংখ্যক চলচ্চিত্র পরিচালক আছেন, যাদের ছবি ব্যাখ্যা করা বা যাদের ছবির বিষয়ে কাগজে লেখা শাব্রলের ছবির চেয়ে বেশী দুরূহ, এর কারণ শাব্রল তাঁর শিল্পমাধ্যমকে তারিয়ে তারিয়ে আস্বাদন করতে পছন্দ করেন...তাঁর কিছু ছবি অনেকটা ব্যক্তিগত ঠাট্টা-তামাশাতে পরিণত হয়েছে, যার মাধ্যমে শাব্রল নিজেকেই আনন্দ দিতে চেয়েছেন।" ("There are few directors whose films are more difficult to explain or evoke on paper, if only because so much of the overall effect turns on Chabrol's sheer hedonistic relish for the medium...Some of his films become almost private jokes, made to amuse himself.") জেমস মোনাকো শাব্রলকে এইভাবে বর্ণনা করেছেন "শাব্রল ছিলেন নবকল্লোল ধারার চিত্রনির্মাণের শ্রেষ্ঠ কারিগর; নির্দিষ্ট কিছু বিষয়ের মধ্যে লুকিয়ে থাকা বৈচিত্র্য নিয়ে তিনি যেভাবে কাজ করেছেন, তা আমাদেরকে চলচ্চিত্রে ভাষার সুনির্দিষ্ট ব্যবহার সম্পর্কে ধারণা দেয়; এই ব্যাপারটা আমরা ত্রুফো বা গদারের চলচ্চিত্রগুলিতে পাই না, যেখানে পরিচালকেরা বিষয়বস্তু নিয়ে অনেক বেশি বিচিত্র পরীক্ষা চালিয়েছেন।" ("the craftsman par excellence of the New Wave, and his variations upon theme give us an understanding of the explicitness and precision of the language of the film that we don't get from the more varied experiments in genre of Truffaut or Godard.") ==টীকা== ==তথ্যসূত্র== জন্ম মৃত্যু চলচ্চিত্র পরিচালক ভাষার চলচ্চিত্র পরিচালক ভাষার চলচ্চিত্র পরিচালক
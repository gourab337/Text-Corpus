'''খন্দকার আনোয়ারুল ইসলাম''' একজন বাংলাদেশি সরকারি কর্মকর্তা যিনি ২৮ অক্টোবর ২০১৯ তারিখ হতে মন্ত্রিপরিষদ বিভাগের বর্তমান মন্ত্রিপরিষদ সচিব হিসেবে দায়িত্ব পালন করছেন। এর আগে তিনি সড়ক পরিবহন সেতু মন্ত্রণালয়ের অধীন সেতু বিভাগের সচিব হিসেবে দায়িত্ব পালন করেন। এছাড়াও, তিনি পদাধিকার বলে বাংলাদেশ সেতু কর্তৃপক্ষের নির্বাহী পরিচালকের দায়িত্বও পালন করেছেন। ==কর্মজীবন== আনোয়ারুল ঢাকা সমাজকল্যাণ বিভাগ থেকে স্নাতক স্নাতকোত্তর ডিগ্রি অর্জনের পর ১৯৮৩ সালে প্রশাসন ক্যাডারে উপজেলা ম্যাজিস্ট্রেট হিসেবে বাংলাদেশ সিভিল সার্ভিসে যোগদান করেন। কর্মজীবনের শুরুতে তিনি উপজেলা নির্বাহী অফিসার, অতিরিক্ত জেলা প্রশাসক, ভারপ্রাপ্ত জেলা প্রশাসক হিসেবে দায়িত্ব পালনের পর জাতীয় ক্রীড়া পরিষদের পরিচালক, জাতীয় সংসদ সচিবালয়ের সিনিয়র সহকারী সচিব এবং উপসচিব, ত্রাণ পুনর্বাসন অধিদপ্তরের পরিচালক, জাতীয় ক্রীড়া পরিষদের সচিব হিসেবেও দায়িত্ব পালন করেন। এছাড়াও তিনি আন্তর্জাতিক দাতা সংস্থা পরিচালিত বিভিন্ন সরকারি প্রকল্পেও পরিচালনার দায়িত্ব পালন করেন। ২০১১ সালের ১৩ নভেম্বর তিনি প্রথমে ভারপ্রাপ্ত সচিব হিসেবে সেতু বিভাগে যোগদান করেন। পরবর্তীতে ২০১৩ সালের ৩১ জানুয়ারি সচিব ২০১৭ সালের ১৩ জুলাই জ্যেষ্ঠ সচিব পদে পদোন্নতি পান। ২০১৯ সালে বাংলাদেশের সংবাদপত্রে অর্থমন্ত্রী মোস্তফা কামালের বরাতে তাকে বাংলাদেশের ২২তম মন্ত্রিপরিষদ সচিব হিসেবে সংবাদ প্রকাশিত হয়। ==ব্যক্তিগত জীবন== আনোয়ারুল ব্যক্তিগত জীবনে বেগম কামরুন নাহারের সাথে বিবাহ বন্ধনে আবদ্ধ হন। কামরুন নাহার বর্তমানে মহিলা শিশু বিষয়ক মন্ত্রণালয়ের সচিব হিসেবে দায়িত্ব পালন করছেন। এই দম্পতির দুই পুত্র সন্তান রয়েছে। ==তথ্যসূত্র== সচিব ব্যক্তি
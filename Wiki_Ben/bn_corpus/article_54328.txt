২০১৮ ফিফা বিশ্বকাপ ফুটবল প্রতিযোগিতার সৌভাগ্যবাহী প্রাণীচরিত্র বা মাস্কট, নেকড়ে জাবিভাকা '''জাবিভাকা''' () রাশিয়ায় অনুষ্ঠিত ২০১৮ ফিফা বিশ্বকাপের আনুষ্ঠানিক সৌভাগ্যবাহী প্রাণীচরিত্র বা "মাস্কট"। ২১শে অক্টোবর ২০১৬ তারিখে এই চরিত্রটিকে উন্মোচন করা হয়। জাবিভাকা বাদামী সাদা পশমের টি-শার্ট পরিহিত একটি মনুষ্যরূপী নেকড়ে, যার টি-শার্টে লেখা রয়েছে "রাশিয়া ২০১৮", যার চোখে কমলা রঙের খেলাধুলার চশমা। সাদা, নীল এবং লাল টি- শার্ট এবং শর্টস সমন্বয় রুশ দলের জাতীয় রং। রুশ ভাষায় "জাবিভাকা" শব্দের অর্থ হচ্ছে "যিনি গোল করেন"। ফুটবলের নিয়ন্ত্রক সংস্থা ফিফার ওয়েবসাইটে এই চরিত্রটিকে আকর্ষণীয়, আত্মবিশ্বাসী সামাজিক হিসেবে বর্ণনা করা হয়েছে। চরিত্রটির মাধ্যমে ক্ষুদ্র এক ফুটবলারকে ফুটিয়ে তোলা হয়েছে যে কিনা একজন তারকা ফুটবলার হয়ে উঠতে চেষ্টা করে। রুশ ছাত্রী একাতেরিনা বোচারোভা জাবিভাকা চরিত্রটির নকশা করেছেন। মাস্কটটিকে ইন্টারনেটে ভোটের মাধ্যমে নির্বাচিত করা হয়েছিল। == নির্বাচন == বিশ্বকাপের প্রাণীচরিত্র বেছে নিতে ফিফা একটি অনলাইন জরিপের আয়োজন করেছিল। চ্যানেল ওয়ান রাশিয়ার ''ইভেনিং আরজেন্ট''-এ ২২শে অক্টোবর ২০১৬ তারিখে নির্বাচনের ফলাফল ঘোষণা করা হয়। রাশিয়া বিশ্বকাপ প্রাণীচরিত্র নির্বাচিত হতে শেষ তিনে লড়েছে বাঘ, বিড়াল, নেকড়ে।১০ লাখেরও বেশি ফুটবলভক্তের মধ্যে ৫৩ শতাংশ বেছে নিয়েছেন নেকড়েরূপী ‘জাবিভাকা’কে। বাঘ পেয়েছে ২৭ শতাংশ ভোট, বিড়ালের ভোট ২০ শতাংশ। যেটি ২০১৬ সালের সেপ্টেম্বরে ফিফা প্লাটফর্মের সাথে এবং চ্যানেল ওয়ানে সরাসরি সম্প্রচারের সময় অনুষ্ঠিত হয়, সেখানে সৃজনশীল প্রতিযোগিতারও ফলাফল ঘোষিত হয়। ==আরো দেখুন== ফিফা বিশ্বকাপ মাস্কট ==তথ্যসূত্র== ==বহিঃসংযোগ== FIFA's official webpage on Zabivaka ফিফা বিশ্বকাপ নেকড়ে বিশ্বকাপ মাস্কট
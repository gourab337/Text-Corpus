'''সুই সম্রাট গং''' (隋恭帝) (৬০৫ ১৪ সেপ্টেম্বর, ৬১৯) ছিলেন চীনের সুই সাম্রাজ্যের তৃতীয় শাসক। তার পারিবারিক নাম ইয়াং ইউ। প্রকৃতপক্ষে তাকে সুই সাম্রাজ্যের শেষ সম্রাট ধরা হয় কারণ তিনি নিয়মসিদ্ধভাবে তাং সাম্রাজ্যের প্রতিষ্ঠাতা সম্রাট গাওজুকে (লি ইউয়ান) সিংহাসন অর্পণ করেন, যদিও তার ভাই ইয়াং তং সিংহাসনে আরোহণ করেন এবং ৬১৯ সাল পর্যন্ত রাজত্ব করেন। লি ইউয়ান ৬১৭ সালে ইয়াং ইউর পিতামহ সুই সম্রাট ইয়াংয়ের বিরুদ্ধে বিদ্রোহ করেন এবং রাজধানী চাং'আন দখল করেন। তিনি ইয়াং ইউকে বন্দী করেন এবং নিজেকে সম্রাট হিসেবে ঘোষণা দেন। শুধুমাত্র তার অধীনস্ত সেনাদপ্তরসমূহ তাকে সম্রাট হিসেবে জানত কিন্তু বাকি সেনাদপ্তরসমূহ ইয়াংকে সম্রাট মেনে তাদের কাজ পরিচালনা করতে থাকে। ৬১৮ সালে সম্রাট ইয়াং তার সেনাপ্রধান ইয়ুওয়েন হুয়াজিকে হত্যা করেছে জানার পর লি ইউয়ান সম্রাট ইউকে তার কাছে সিংহাসন অর্পণ করতে বাধ্য করেন। == সম্রাট ইয়াংয়ের রাজত্বকাল == ইয়াং ইউ ৬০৫ সালে জন্মগ্রহণ করেন। তার পিতা ইয়াং ঝাও ছিলেন সুই সম্রাট ইয়াংয়ের রাজদরবার যুবরাজ মাতা ওয়েই ছিলেন রাজদরবার যুবরাজ্ঞী। তিনি সম্ভবত ইয়াং ঝাওয়ের তিন পুত্রের মধ্যে সবচেয়ে ছোট। তিনি স্পষ্টত ইয়াং তানের (জন্ম ৬০৩) ছোট এবং সম্ভবত ইয়াং তংয়ের ছোট, যার জন্ম তারিখ জানা যায় নি। কনফুসীয় ধর্ম রীতি অনুসারে তিনি ইয়াং ঝাওয়ের যোগ্য উত্তরসূরী কারণ তার মাতা ছিলেন ইয়াং ঝাওয়ের পত্নী, অন্যদিকে ইয়াং তান ইয়াং তংয়ের মাতারা ছিলেন তার উপপত্নী। ইয়াং ঝাও ৬০৬ সালে লুওইয়াংয়ে ভ্রমণকালে মারা যান। সম্রাট ইয়াং ইয়াং ইউ বা তার অন্য ভাইদের ইয়াং ঝাওয়ের স্থলে রাজদরবার যুবরাজ না করায় কে পরবর্তীকালে সিংহাসনে আরোহণ করবে নিয়ে অস্পষ্টতা থেকে যায়। সেক্ষেত্রে ইয়াং ঝাওয়ের ছোট ভাই সুই যুবরাজ ইয়াং জিয়ান পরবর্তী ক্ষমতার অধিকারী হওয়ার সম্ভাবনা দেখা দেয়। সম্রাট ইয়াং ইয়াং ঝাওয়ের তিন পুত্রকেই সামন্ততান্ত্রিক যুবরাজ করে এবং ইয়াং ইউ ডাইয়ের যুবরাজ উপাধি লাভ করেন। সম্রাট ইয়াং রাজধানী চাং'আনে না থাকায় আট বছর বয়সী ইয়াং ইউকে চাং'আনের দায়িত্ব প্রদান করেন কিন্তু মূল দায়িত্ব অর্পণ করেন রাজকর্মকর্তা ওয়েই ওয়েনশেংকে। পরের বছর সেনাপ্রধান ইয়াং সুয়াংআন বিদ্রোহ করলে পূর্ব রাজধানী লুওইয়াংয়ে আক্রমণ করলে ওয়েই লুওইয়াং প্রতিরক্ষার জন্য চাং'আন থেকে সৈন্য নিয়ে যান। ৬১৭ সালে সম্রাট ইয়াংয়ের ভয়ে ভীত হয়ে লি ইউয়ান তার দপ্তর তাইউয়ানে (বর্তমান তাইউয়ান, শানসি) বিদ্রোহ শুরু করেন কারণ সম্রাট ইয়াং তুজুয়ের আক্রমণ প্রতিহত করতে না পারায় তার উপর রুষ্ট ছিল এবং লি নামের কেউ পরবর্তী সম্রাট হবে এই দৈববাণীর কারণে তাকে সন্দেহ করেন। লি ইউয়ান সম্রাট ইয়াং থেকে দূরে থাকতে চান এবং সুই সৈন্যদের কাছে ঘোষণা করেন যে তিনি সুই সম্রাটের অনুগত তার প্রধান লক্ষ্য হল ইয়াং ইউকে সম্রাট হিসেবে পূর্ণ সমর্থন প্রদান করা। লি দ্রুত চাং'আনের দিকে অগ্রসর হন এবং লির আক্রমণের সময় ওয়েই মারা যান। ওয়েইয়ের লেফটেন্যান্ট য়িন শিশি গু য়িকে শহর ইয়াং ইউয়ের অভিভাবকত্ব প্রদান করা হয়। ৬১৭ সালের শীতে লি ইউয়ানের সৈন্যরা চাং'আনের প্রতিরক্ষা ভেঙ্গে শহরে ঢুকে যায়। লি ইয়াং ইউকে সম্রাট গং হিসেবে ঘোষণা করেন, এবং সম্রাট ইয়াংকে ''তাইশাং হুয়াং'' (অবসরপ্রাপ্ত সম্রাট) উপাধি দেন, কিন্তু শুধুমাত্র লির অধীনস্ত অঞ্চলে ইয়াং ইউকে সম্রাট হিসেবে মান্য করা হয়। == রাজত্বকাল == সম্রাট গং সিংহাসনে আরোহণ করলে প্রকৃত ক্ষমতার অধিকারী হল লি ইউয়ান। লি সম্রাট গংকে দিয়ে নিজেকে তাং যুবরাজ করান। অল্প সময়ের মধ্যে তার আশেপাশের সেনাদপ্তরগুলো, বর্তমান শাআনসি, সিচুয়ান, চংকিং লির কাছে আত্মসমর্পণ করে। বিদ্রোহী নেতা লি মি লুওইয়াং আক্রমণ করলে, ৬১৮ সালে বসন্তে লি ইউয়ান তার দুই পুত্র লি জিয়ানচেং লি শিমিনকে প্রধান করে প্রতিরক্ষায় সাহায্য করার নাম করে সৈন্য প্রেরন করেন। সুই সৈন্যরা লির কর্তৃত্ব প্রত্যাখান করে এবং লি জিয়ানচেং লি শিমিনের সৈন্যদের সাথে কোনো যোগসূত্র স্থাপন না করলে তাদের সৈন্যরা লি মির সৈন্যদের সাথে কিছু দিন যুদ্ধ করে যুদ্ধ ত্যাগ করে। ৬১৮ সালের গ্রীষ্মে সম্রাট গং রাজ উপাধি লাভের মাত্র ছয় মাস পরে লি ইউয়ান সম্রাট গংকে তার কাছে সিংহাসন অর্পণ করতে বাধ্য করেন এবং তিনি সম্রাট গাওজু উপাধি নিয়ে তাং রাজবংশ প্রতিষ্ঠা করেন। == রাজত্ব পরবর্তী সময় == নতুন সম্রাট গাওজু প্রাক্তন সম্রাট গংকে সিয়ের ডিউক উপাধি দেন। ডিউক ৬১৯ সালের শরতে মারা যান, যদিও ইতিহাসবেত্তারা মনে করেন তাং সম্রাট গাওজুর আদেশে তাকে হত্যা করা হয়েছিল। তার কোন সন্তান না থাকায় তার এক দূরসম্পর্কের বোনের পুত্র ইয়াং সিংজি তার ডিউক উপাধি লাভ করেন। == ব্যক্তিগত তথ্য == পিতামহ ** সুই সম্রাট ইয়াং, দ্বিতীয় সুই সম্রাট পিতা ** ইয়াং ঝাও, রাজদরবার যুবরাজ ইউয়ানডে মাতা ** ওয়েই, রাজদরবার যুবরাজ্ঞী, ইয়াং ঝাওয়ের পত্নী == পূর্বপুরুষ == == তথ্যসূত্র == == বহিঃসংযোগ == বিষয়শ্রেণী:সুই সম্রাট জন্ম মৃত্যু বিষয়শ্রেণী:৭ম শতাব্দীর চীনা শাসক বিষয়শ্রেণী:তাং সাম্রাজ্যের ব্যক্তিত্ব
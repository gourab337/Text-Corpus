'''শহীদ বরকত স্টেডিয়াম''', বাংলাদেশের একটি জেলা পর্যায়ের স্টেডিয়াম। স্টেডিয়ামটি গাজীপুর জেলার গাজীপুর সিটি কর্পোরেশনের অন্তর্গত জয়দেবপুরে রথখোলা সদর হাসপাতাল সড়কে অবস্থিত। এই স্টেডিয়ামে বাংলাদেশের জাতীয় দিবস সমূহে কুচকাওয়াচ কর্মসূচী, কনসার্ট; জেলার বিভিন্ন ক্রীড়া বিশেষ করে ক্রিকেট, ফুটবল, খেলোয়াড় বাছাই অনুষ্ঠিত হয়। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। '''গাজীপুর জেলা স্টেডিয়াম''' নামে নির্মিত হলেও পরবর্তীতে ভাষা শহীদ আবুল বরকতের নামে এই স্টেডিয়ামের নামকরণ করা হয়। এই ভেন্যুটি ২০১৪ সালে বাংলাদেশ প্রিমিয়ার লীগ(ফুটবল)-এর খেলা অনুষ্ঠানের জন্য সংরক্ষিত ভেন্যু হিসেবে শহীদ মিরাজ-তপন স্টেডিয়ামের সাথে বাংলাদেশ ফুটবল ফেডারেশনের তালিকাভূক্ত ছিল। == ইতিহাস == বাংলাদেশের স্বাধীনতা সংগ্রামের সাথে এই স্টেডিয়ামের স্থানটির সম্পর্ক আছে। মার্চ, ১৯৭১ সালে এই স্টেডিয়ামের পশ্চিম পাশের বটতলায় সর্বদলীয় সংগ্রাম পরিষদের উদ্যোগে আয়োজিত সমাবেশে পাকিস্তানের পতাকা পোড়ানো হয়েছিল। ১৯৯৫-১৯৯৬ সালে কোটি টাকা ব্যয়ে স্টেডিয়ামের প্রাথমিক নির্মাণ কাজ সম্পন্ন হয়। == আয়োজন == === নিয়মিত আয়োজন === স্টেডিয়ামটিতে প্রতিবছর বাংলাদেশের স্বাধীনতা বিজয় দিবসে কুচকাওয়াজ, শিশু সমাবেশ এবং মুক্তিযোদ্ধা শহীদ মুক্তিযোদ্ধা পরিবারকে সংবর্ধনা অনুষ্ঠান আয়োজিত হয়। ১৯ মার্চ, ১৯৭১-এ মুক্তিযুদ্ধের প্রথম সশস্ত্র প্রতিরোধ জয়দেবপুরে হয়। উপলক্ষে এই স্টেডিয়ামে বীর শহীদ তাদের পরিবারকে সংবর্ধনা অনুষ্ঠান হয়ে থাকে। === উল্লেখযোগ্য আয়োজন === ==== ফুটবল প্রতিযোগিতা ==== *'''আগস্ট, ২০০৮ঃ''' বাংলাদেশ ফুটবল ফেডারেশন কাপ-এর দ্বিতীয় পর্বের খেলা এই ভেন্যুতে আয়োজিত হয়েছিল। *'''জুলাই, ২০০৯ঃ''' দ্বিতীয় অনুর্ধ-১২ নেশন্স কাপের''' গাজীপুর জোনের খেলা এই ভেন্যুতে আয়োজিত হয়েছিল। *'''২০ এপ্রিল, ২০১২ঃ''' জাতীয় স্কুল ফুটবল টুর্নামেন্টের ঢাকা বিভাগীয় পর্যায়ের খেলা এই ভেন্যুতে অনুষ্ঠিত হয়েছিল। *'''২৫ এপ্রিল, ২০১৮ঃ''' বাংলদেশ ফুটবল ফেডারেশনের উদ্যোগে ''''জেএফএ অনূর্ধ্ব-১৪ মহিলা জাতীয় ফুটবল গাজীপুর জোনের প্রতিযোগিতা এই ভেন্যুতে অনুষ্ঠিত হয়। ==== কনসার্ট ==== '''৪ মার্চ, ২০১৯ঃ''' এই ভেন্যুতে ‘হিরো স্বাধীন বাংলা’ নামক একটি কনসার্ট আয়োজিত হয়। কনসার্টে তাসবিয়া বিনতে শহীদ মিলা মূল শিল্পী ছিলেন। == সংস্কার == ১৬ সেপ্টেম্বর, ২০১৪ সালে জাতীয় ক্রীড়া পরিষদ এই স্টেডিয়াম সংস্কার তথা- দর্শক গ্যালারি সীমানাপ্রাচীর নির্মাণ এবং মাটি ভরাটের করার জন্য তিন কোটি টাকা বরাদ্দ করে। এই সংস্কার কাজের জন্য সিয়াম কর্পোরেশনকে সাধারণ ঠিকাদার হিসেবে নিয়োগ দেয়া হয়। সংস্কার কাজ এখনো চলমান রয়েছে। == অন্যান্য ব্যবহার == এই স্টেডিয়ামটি গুরুত্বপূর্ণ ব্যক্তিদের বহনকারী হেলিকপ্টার অবতরণের জন্য ব্যবহৃত হয়েছে। == আরো দেখুন == বাংলাদেশের স্টেডিয়ামের তালিকা শহীদ আহসান উল্লাহ মাস্টার স্টেডিয়াম == তথ্যসুত্র == == বহিঃসুত্র == ভাষা শহীদ আবুল বরকত সমন্ধে বাংলাপিডিয়ার নিবন্ধ গাজীপুর জেলার খেলাধুলা বিনোদন স্টেডিয়াম জেলা সিটি কর্পোরেশন
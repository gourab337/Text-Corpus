'''বিঞ্জ ইটিং''' (Binge eating) হচ্ছে একধরনের বিশৃঙ্ক্ষল খাদ্যাভাস যেখানে অনিয়ন্ত্রিত খাদ্যগ্রহণের পর্ব উপস্থিত থাকে। কখনও কখনও এটি বিঞ্জ ইটিং ডিজর্ডার বা কম্পারলসিভ ওভারইটিং ডিজর্ডারের লক্ষণ। এরকম বিঞ্জ এর ফলে একজন খুব দ্রুত প্রচুর পরিমাণে খাদ্য গ্রহণ করে ফেলেন। বিঞ্জ ইটিং এর রোগনির্ণয় নিয়ন্ত্রণ হারানোর অনুভূতির সাথে সম্পর্কিত। == শব্দের ব্যুৎপত্তি == ইংরেজি ''বিঞ্জ ইটিং (Binge eating)'' শব্দটি এসেছে ইংরেজি ''বিঞ্জ (Binge)'' থেকে। এর অর্থ হচ্ছে: অতিরিক্ত খাদ্য গ্রহণের একটি সংক্ষিপ্ত পর্যায়, বিশেষ করে অতিরিক্ত মদ্যপানের সংক্ষিপ্ত পর্যায়। (ইটিং ডিজর্ডার) দ্রুত এবং অতিরিক্ত খাদ্যগ্রহণ। == আচরণ == এক্ষেত্রে ব্যক্তি খুব দ্রুত খাদ্য গ্রহণ করেন এবং তিনি আবেগজনিতভাবে খাওয়া থেকে বিরত থাকতে অক্ষমতা অনুভব করেন। বেশিরভাগ ব্যক্তি, যারা বিঞ্জ ইটিং করেন তারা অন্যদের থেকে এই আচরণ লুকিয়ে রাখেন, এবং ওজন বৃদ্ধি নিয়ে লজ্জিত বিষণ্ন বোধ করেন। যদিও যাদের কোন ইটিং ডিজর্ডার নেই তারাও প্রায়ই অতিরিক্ত খাদ্যগ্রহণ পর্বের অভিজ্ঞতা থাকতে দেখা যায়, পৌনঃপুনিক বিঞ্জ ইটিং একটি ইটিং ডিজর্ডারের লক্ষণ। বিঞ্জ ইটিং ডিজর্ডার দ্বারা অনিয়ন্ত্রিত, অতিরিক্ত খাদ্যগ্রহণ নির্দেশ করে, যার সাথে লজ্জা অপরাধবোধ জড়িত। বুলিমিয়া নামক ইটিং ডিজর্ডারের ক্ষেত্রে অতিরিক্ত খাদ্যগ্রহণ বা বিঞ্জ ইটিং এর পর বমি বা ল্যাক্সেটিভ ব্যবহারের মাধ্যমে বা অনশন এবং অতিরিক্ত শরীরচর্চার মাধ্যমে তার ক্ষতিপূরণের প্রবণতা দেখা যায়, কিন্তু বিঞ্জ ইটিং ডিজর্ডারের ক্ষেত্রে এরকম ক্ষতিপূরণের ইচ্ছা দেখা যায় না। অধিকন্তু বিঞ্জ ইটিং ডিজর্ডারের ব্যক্তির মাঝে অধিক খাদ্যগ্রহণের প্রবণতা দেখা যায়, নিজেদেরকে ওজন নিয়ন্ত্রণ কর্মসূচীতে যোগ দিতে দেখা যায়, এবং এদের পারিবারিক ইতিহাসে অতিস্থুলতা বা ওবিসিটির উপস্থিতি দেখা যায়। যাইহোক, অনেক বুলিমিয়া থাকা ব্যক্তির মাঝেও বিঞ্জ ইটিং ডিজর্ডার থাকতে দেখা যায়। == আরও দেখুন == বিঞ্জ ড্রিংকিং অতিস্থুলতা অতিরিক্ত খাদ্যগ্রহণ পলিফ্যাগিয়া প্র্যাডার-উইলি সিনড্রম বুমিমিয়া বিঞ্জ ইটিং ডিজর্ডার == তথ্যসূত্র ==
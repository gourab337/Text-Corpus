টুইড, বোররে ভেড়ার পশম থেকে তৈরি পণ্য। '''বোররে''' একটি ভেড়ার জাত যার উৎপত্তি স্কটল্যান্ডের পশ্চিম তীরের বাইরে সেন্ট কিল্ডা দ্বীপপুঞ্জে এবং বন্য প্রাণী ‎হিসেবে বোররে নামক একটি দ্বীপে টিকে আছে। এই প্রজাতিটি বোররে ব্লাকফেইস বা হেব্রিডিয়ান ব্লাকফেইস নামেও পরিচিত, এটি একসময় মাংস এবং পশম ‎উৎপাদনের জন্য পালা হত কিন্তু এখন প্রধানত সংরক্ষণের জন্য ব্যবহার করা হয়। বোররে উত্তর ইউরোপীয় শর্ট-‎টেইল ভেড়ার গ্রুপের অন্তর্ভুক্ত প্রজাতি সমূহের মধ্যকার একটি প্রজাতি। এটি যুক্তরাজ্যে বিরলতম ভেড়ার প্রজাতি। এটা একমাত্র প্রজাতি যেটি রেয়ার ব্রীড সারভাইভাল ট্রাস্ট কর্তৃক ‎‎“কেটাগরী ২: এনডেঞ্জার্ড” শ্রেণীভুক্ত করা হয়েছে কারণ জানামতে এরা ৩০০-৫০০ এরও কম সংখ্যায় টিকে আছে। == ইতিহাস == আঠার শতকের শেষভাগ অবধি স্কটিশ উচ্চ ভূমি দ্বীপ সমূহ জুড়ে স্কটিশ ডানফেইস বা ওল্ড স্কটিশ শর্টউল নামে ‎এক ধরণের গৃহপালিত ভেড়া পালন করা হত যা সম্ভবত লৌহ যুগের আগ পর্যন্ত পুরো উত্তর এবং পশ্চিম ইউরোপ ‎জুড়ে পালনকৃত ভেড়ার অনুরূপ ছিল। ডানফেইসের একটি স্থানীয় প্রজাতি সেন্ট কিল্ডার দুটি প্রধান দ্বীপ- বোররে এবং ‎হিরটার ছোট খামারীরা পালন করত যারা সেন্ট কিল্ডা দ্বীপ পুঞ্জের বৃহত্তম দ্বীপ হিরটায় বাস করত। আঠার শতকের মাঝামাঝি খামারীদের ভেড়াগুলোকে “সবচেয়ে ক্ষুদ্রাকৃতির” হিসাবে বর্ণনা করা হত যেগুলোর ‎খাটো, মোটা পশম এবং সবগুলো ছিল শিং বিশিষ্ট- সাধারণত পুরুষের কিন্তু প্রায়শই পুরুষ-স্ত্রী উভয়েরই। সে সময় ‎এই ভেড়াগুলোর প্রায় ১,০০০ টি ছিল হিরটাতে এবং প্রায় ৪০০ টি বোররেতে ছিল। উনিশ শতকের শেষের দিকে খামারীদের ভেড়াগুলোকে স্কটিশ ব্লাকফেইসের সাথে সঙ্করায়ণ করা হয় যেগুলো তখন ‎থেকে স্কটল্যান্ডের পুরো মূল ভূ-খন্ড জুড়ে ডানফেইসকে প্রতিস্থাপিত করে। ডানফেইস থেকে নেমে আসা অন্যান্য ‎প্রজাতি গুলোর মধ্যে রয়েছে নর্থ রোনাল্ডসে এবং শীটল্যান্ড। সেন্ট কিল্ডার অধিবাসীদেরকে স্থানান্তর করার আগ পর্যন্ত এই ভেড়া গুলো পালন করা হত। যাহোক, ১৯৩০ সালে ‎যখন সেন্ট কিল্ডার মানব বসতিকে স্থানান্তর করা হয় তখন হিরটার ভেড়া গুলোকেও সরিয়ে ফেলা হয় এবং ১৯৩২ ‎সালে সোয়ে দের দ্বারা প্রতিস্থাপন করা হয়, যেগুলো এখন পর্যন্ত সেখানে বাস করছে এবং সোয়ে দ্বীপেও আছে। ‎ইতোমধ্যে বোররের বাকী পরিত্যক্ত ভেড়া গুলো বন্য হয়ে যায়; এগুলোই খামারীদের একমাত্র টিকে থাকা ভেড়া এবং ‎ডানফেইসের টিকে থাকা অল্প কিছু উত্তসুরীদের মধ্যে একটি। এর মানে তারাই আসল এবং অপরিবর্তীত ভেড়া ‎যেগুলো দ্বীপটিতে পালন করা হত। ১৯৭০ এর দশকে মূল ভূখণ্ডের প্রজননের জন্য ভিত্তি দল তৈরি করার জন্য এদের মধ্য থেকে আধা ডজন ‎ভেড়াকে রপ্তানী করা হয় কিন্তু বেশির ভাগ বোররে গুলো দ্বীপেই থেকে যায়। == বৈশিষ্টসমূহ == দুটি বোররে ভেড়ী, একটি গাঢ় রংয়ের যা সাধারণত দেখা যায় না বোররে ভেড়াকে সোয়ে ভেড়ার সাথে যেগুলোও সেন্ট কিল্ডা দ্বীপ পুঞ্জ থেকে আগত, গুলিয়ে ফেলা উচিত হবেনা ‎আবার হেব্রিডিয়ান ভেড়ার সাথেও মিলানো যাবে না, যেগুলোকে আগে সেন্ট কিল্ডা নামেই ডাকা হত যদিও তারা ‎সম্ভবত প্রকৃতপক্ষে সেন্ট কিল্ড ভেড়া থেকে উদ্ভূত নয়। সোয়ে ভেড়া গুলো বোররে ভেড়া থেকে ছোট এবং ‎এগুলোর ভেড়ীদের ওজন ২০ থেকে ২৩ কেজির মধ্যে। তাদের পশম সাধারনত কালো অপর দিকে বোররে ভেড়া ‎সাদা বা তামাটে। বোররে ভেড়া গুলো বোররে ব্লাকফেইস এবং হেব্রিডিয়ান ব্লাকফেইস নামেও পরিচিত। লম্বা লেজ বিশিষ্ট প্রজাতি (স্কটিশ ব্লাকফেইস) থেকে আংশিক উদ্ভূত হলেও তাদের দৃশ্যমান বৈশিষ্ট্যের কারণে ‎বোররে ভেড়াকে উত্তর ইউরোপীয় শর্ট-টেইল ভেড়ার দলে ফেলা হয়। এরা বৃটিশ দ্বীপ পুঞ্জের মধ্যে ক্ষুদ্রাকৃতি ভেড়ার ‎অন্তর্ভুক্ত, প্র্রাপ্ত বয়স্ক ভেড়ীর ওজন ২৮ কেজি (৬২ পাউন্ড) এবং উচ্চতা কুঁজ পর্যন্ত ৫৫ সেমি (২২ ইঞ্চি)। তাদের প্রাকৃতিক ভাবেই খাটো লেজ ফলে কাটার প্রয়োজন হয় না। তারা প্রাকৃতিক ভাবে তাদের পশম পরিবর্তন ‎করতে পারে ফলে প্রতি বছর পশম কাটতে হয়না যদিও বয়স্করা এত সহজে পশম পরিবর্তন করে না তাই কিছু পশম ‎কাটারও প্রয়োজন পড়ে। শরীরের পশমের রং বাদামি বা ক্রীম সাদা যদিও সোয়ে ভেড়ার মত গাঢ় রংয়ের হয়ে ‎থাকে। খসখসে মানের, এই পশম প্রধানত পশমী কাপড় বা গালিচার সুতা তৈরিতে ব্যবহৃত হয়। পশমী কাপড় ‎‎(টুইড) এক ধরনের খসখসে মোটা কাপড়, বিশেষত স্কটল্যান্ডে তৈরি হয়। এটার রং মিশ্র ফুটফুটে। এদের মাথা এবং ‎পা পশম বিহীন এবং একেক প্রাণীতে একেক পরিমানের সাদা এবং কালর সমন্বয়ে চিত্রিত। পুরুষ এবং স্ত্রী উভয় প্রকার বোররে ভেড়াতে শিং দেখা যায়। ভেড়ীর শিং ভেড়ার চেয়ে কম পুরু এবং যখন বাঁকে ‎তখন ৩৬০ ডিগ্রীর বেশি পেঁচানো হয় না। বয়ঃপ্রাপ্ত ভেড়ার শিং বিশেষ ভাবে বড় এবং পেঁচানো হয় যা কারুশিল্প ‎যেমন মেষপালকদের ক্রুক তৈরিতে ব্যবহৃত হয়। এই প্রজাতির ভেড়াগুলোর শিংকে একজন কৃষক “আকর্ষণীয় ‎এবং গৌরবের” বলে অভিহিত করে থাকেন। === জনসংখ্যা === ১৯৯৯ সালের গণনা অনুযায়ী ৭৪ টি ভেড়ী সহ ৮৪ টির কম। ২০০২ সালে ৯২ থেকে ১০০ টির ভিতরে যার মধ্যে ৯২ টি ‎ভেড়ী এবং পুরুষ ভেড়ার সংখ্যা গণনা অনুযায়ী টির কম। ২০১২ সালে ২০৪ টি ভেড়ী খামার বইয়ে নথিভুক্ত করা ‎হয়। রেয়ার ব্রীড সারভাইভাল ট্রাস্টের মতে যুক্তরাজ্যে এরা ৩০০-৫০০ টির কম সংখ্যায় আছে, তাই এরা “ক্যাটাগরী ‎২:এনডেঞ্জার্ড” তালিকা ভুক্ত। এই ক্যাটাগরীতে এগুলোই একমাত্র প্রজাতি এবং সেজন্যই এরা যুক্তরাজ্যের বিরলতম ‎ভেড়ার প্রজাতি। === খামারে ব্যবহার === প্রাথমিক ভাবে এদেরকে মাংস এবং পশমের জন্য পালন করা হত কিন্তু এদের দুষ্প্রাপ্যতার কারণে এখন প্রধানত ‎সংরক্ষণের উদ্দেশ্যে পালন করা হয়, পালন করা হয় কারণ যেহেতু এদের অধিকাংশই এখন বন্য বলে ধারণা করা হয়। উৎপত্তির স্থানীয় অবস্থার কারণে বোররে ভেড়া চারণ সংরক্ষণের জন্য খুবই উপযুক্ত, এটি হচ্ছে সেই চারণ যেখানে ‎কোন নির্দিষ্ট এলাকায় জীব-বৈচিত্র এবং প্রকৃতি যাহোক রেয়ার ব্রীড ‎সারভাইভাল ট্রাস্ট বিশ্বাস করে যে, প্রজাতিটিকে যদি আরো উন্নত করা হয় তবে এটি আরো কাজে লাগানো যাবে। === সাহিত্যে === এলান টিচমার্শ তাঁর বই The complete countryman বলেন যে, ‘একটি বৃহৎ সংখ্যক জনগোষ্ঠী বিরল প্রজাতি ‎গুলো যেমন, সোয়ে এবং বোররে পোষা প্রাণী হিসেবে পালন করে থাকে।’ এটা নির্দেশ করে যে প্রজাতি গুলো মূল ‎স্রোতে গ্রহন যোগ্যতা অর্জন করছে। == তথ্যসূত্র == == বহিঃসংযোগ == Borerays, British Coloured Sheep Breeders Association The Sheep of St. Kilda The Rare Breeds Survival Trust প্রজাতি
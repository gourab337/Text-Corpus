রাজ্য''' মধ্য এশিয়ার একটি প্রাচীন রাজ্য, যা ২৫৫ থেকে ১২৫ পর্য্যন্ত ব্যাক্ট্রিয়া সোগদিয়ানা পর্য্যন্ত বিস্তৃত ছিল। এই রাজ্যের শাসকদের একটি ধারা আনুমানিক ২০০ পূর্বদিকে পারোপামিসাদাই, আরাখোশিয়া পাঞ্জাব অঞ্চল অধিকার করে ইন্দো-গ্রিক রাজ্য প্রতিষ্ঠা করে। == প্রতিষ্ঠা দিওদোতোস বংশের শাসন== সেলেউকিদ সম্রাট দ্বিতীয় আন্তিওখোস থেওসের মৃত্যুর পর এই সাম্রাজ্যের অধীনস্থ ব্যাক্ট্রিয়া অঞ্চলের সত্রপ প্রথম দিওদোতোস সোতের আনুমানিক ২৫৫ নিজেকে স্বাধীন রাজা ঘোষণা করেন। দ্বিতীয় আন্তিওখোস থেওস তাঁর পত্নী প্রথম লাওদিসের কন্যাকে প্রথম দিওদোতোস সোতের বিবাহ করেন। এই নতুন রাজ্য নগরকেন্দ্রিক এবং প্রাচ্যের অন্যতম ধনী রাজ্য হিসেবে গণ্য হত। এই নবগঠিত শক্তিশালী রাজ্যটি পূর্ব পশ্চিম উভয়দিকেই বিস্তার শুরু করে। পার্নাই জনজাতির প্রধান প্রথম আর্সাসিজ পার্থিয়ার স্বঘোষিত শাসক প্রাক্তন সেলেউকিদ সত্রপ আন্দ্রাগোরাস্কে হত্যা করে পার্থিয়া সাম্রাজ্য প্রতিষ্ঠা করেন। এর ফলে মূল গ্রিক সভ্যতা থেকে রাজ্য বিচ্ছিন্ন হয়ে পড়ে। ২৩৯ সেলেউকিদ সম্রাট দ্বিতীয় সেলেউকোস কাল্লিনিকোস তাঁর সাম্রাজ্যের পূর্ব দিকে বিদ্রোহ দমন করতে গেলে, সম্ভবতঃ পার্থিয়া সাম্রাজ্যের বিরুদ্ধে প্রথম দিওদোতোস সোতেরের সঙ্গে তিনি মিত্রতা স্থাপন করেন। ২৩৯ পিতা প্রথম দিওদোতোস সোতেরের মৃত্যুর পর দ্বিতীয় দিওদোতোস সিংহাসন লাভ করেন। দ্বিতীয় সেলেউকোস কাল্লিনিকোসের পার্থিয়া ব্যাক্ট্রিয়া আক্রমণ রুখতে তিনি পার্থিয়া সাম্রাজ্যের প্রতিষ্ঠাতা প্রথম আর্সাসিজের সঙ্গে মিত্রতা সূত্রে আবদ্ধ হন। ২৩০ অথবা ২২৩ তাঁর শ্যালক তথা সোগদিয়ানা অঞ্চলের সত্রপ প্রথম ইউথুদেমোস তাঁকে হত্যা করে সিংহাসন অধিকার করেন। == ইউথুদেমোস বংশের শাসন == ২০৮ সেলেউকিদ সম্রাট তৃতীয় আন্তিওখোস প্রথম ইউথুদেমোসকে আরিয়ুস নদীর তীরে যুদ্ধে পরাজিত করেন। ইউথুদেমোস এরপর বাক্ত্রার শহরে তিন বছর ধরে তৃতীয় আন্তিওখোসের সেনাবাহিনীর অবরোধের বিরুদ্ধে সফল ভাবে প্রতিরক্ষা করার পর আনুমানিক ২০৬ তৃতীয় আন্তিওখোস তাঁকে নতুন শাসক হিসেবে স্বীকৃতি প্রদান করে নিজ কন্যার সাথে তাঁর পুত্র প্রথম দেমেত্রিওসের বিবাহ দেন। এই দীর্ঘ যুদ্ধের পর তাঁর রাজ্যে দ্রুত শান্তি ফিরে আসে। কুলিয়াব অঞ্চলে আবিষ্কৃত একটি শিলালিপিতে প্রথম ইউথুদেমোস প্রথম দেমেত্রিওসের যুদ্ধজয়ের কথা বর্ণনা করা হয়েছে। মৌর্য্য সাম্রাজ্যের পতন ঘটলে এই সাম্রাজ্যের উত্তর-পশ্চিমের অধিকৃত পারোপামিসাদাই আরাখোশিয়া অঞ্চল প্রথম দেমেত্রিওস অধিকার করে ইন্দো-গ্রিক রাজ্যের পত্তন করেন। যুগ পুরাণ অনুসারে, ১৮০ শুঙ্গ সম্রাট পুষ্যমিত্র শুঙ্গের শাসনকালে প্রথম দেমেত্রিওসের নেতৃত্বে যবন সেনা মগধ আক্রমণ করে পাঞ্চাল অঞ্চল, সাকেত মথুরা নগরী অবশেষে পাটলীপুত্র নগরী অধিকার করে নেন। হাথিগুম্ফা শিলালিপি থেকে জানা যায় যে, কলিঙ্গ রাজ খারবেল তাঁর রাজত্বের অষ্টম বছরে রাজগৃহ আক্রমণ করলে যবন রাজ দিমিত (=প্রথম দেমেত্রিওস) অবরুদ্ধ সেনা পরিত্যাগ করে মথুরায় পশ্চাৎ অপসারণ করেন। স্ত্রাবোন তাঁর জেওগ্রাফিকা গ্রন্থে প্রথম দেমেত্রিওসকে মহান আলেকজান্ডার অপেক্ষাও সফল সমরাধিনায়ক হিসেবে বর্ণনা করেছেন। প্রথম দেমেত্রিওসের পরে দ্বিতীয় ইউথুদেমোস, আগাথোক্লেস দিকাইওস প্রথম আন্তিমাখোস থেওস এই রাজ্যের সিংহাসনে আরোহণ করেন, কিন্তু তাঁদের রাজত্বকাল সম্বন্ধে বিশেষ কিছু জানা যায় না। == ইউক্রাতিদেস বংশের শাসন রাজ্যের পতন == উইলিয়াম উডথর্প টার্নের মতে, প্রথম ইউক্রাতিদেস সেলেউকিদ সম্রাট প্রথম আন্তিমাখোস এপিফানেসের আত্মীয় ছিলেন। যিনি আনুমানিক ১৭০ প্রথম আন্তিমাখোস থেওসকে পরাজিত করে সিংহাসনচ্যুত করেন। ব্যাক্ট্রিয়ার শাসনক্ষমতা লাভ করে প্রথম ইউক্রাতিদেস ইন্দো-গ্রিক রাজ্যের অধিকার করেন, কিন্তু ইন্দো-গ্রিক শাসক প্রথম মেনান্দ্রোস সোতের তাঁকে রাজ্য থেকে হঠিয়ে দিতে সক্ষম হন। অপর দিকে প্রথম মিথ্রিদাতেস ব্যাক্ট্রিয়ার পশ্চিমাঞ্চল আক্রমণ করে ১৬৭ আরিয়ুস নদীর পশ্চিম তট পর্য্যন্ত বিস্তীর্ণ এলাকা অধিকার করে নেন। ভারত থেকে ফেরার সময় প্রথম ইউক্রাতিদেস তাঁর নিজের পুত্রের হাতে নিহত হন। পিতার প্রতি তাঁর ঘৃণা এতটাই বেশি ছিল, যে তাঁর পুত্র তাঁর মৃতদেহটিকে রথের সাথে বেঁধে টেনে নিয়ে যান এবং সৎকার না করেই ফেলে রাখার আদেশ দেন। যদিও এই পুত্রের নাম পাওয়া যায় না, তবে মনে করা হয় তিনি দ্বিতীয় ইউক্রাতিদেস বা প্রথম হেলিওক্লেসের মধ্যে একজন ছিলেন। প্রথম ইউক্রাতিদেসের হত্যার পর রাজ্যের শাসনক্ষমতার অধিকার নিয়ে রাজপরিবারের সদস্যদের মধ্যে গৃহযুদ্ধ শুরু হয়, যার ফলে এই রাজ্য ধীরে ধীরে দুর্বল হয়ে পড়ে। ১৩০ ইউয়েঝি জনজাতি ব্যাক্ট্রিয়া আক্রমণ করলে প্রথম হেলিওক্লেস পরাজিত হন এবং রাজ্যের পতন ঘটে। == পাদটীকা == == তথ্যসূত্র == == আরো পড়ুন == Boardman, John (1994). ''The Diffusion of Classical Art in Antiquity.'' Princeton University Press. Boardman, John, Jasper Griffin, and Oswyn Murray (2001). ''The Oxford Illustrated History of Greece and the Hellenistic World''. Oxford University Press. Bopearachchi, Osmund (1991). ''Monnaies et Indo-Grecques, Catalogue Raisonné.'' Bibliothèque Nationale de France, Bopearachchi, Osmund and Christine Sachs (2003). ''De l'Indus l'Oxus, Archéologie de l'Asie Centrale: catalogue de l'exposition.'' McEvilley, Thomas (2002).''The Shape of Ancient Thought. Comparative studies in Greek and Indian Philosophies.'' Allworth Press and the School of Visual Arts. Puri, B. N. (2000). ''Buddhism in Central Asia.'' Motilal Banarsidass, Delhi. Tarn, W. W. (1966) ''The Greeks in Bactria and India.'' 2nd Edition. Cambridge University Press. Watson, Burton, trans. (1993). ''Records of the Great Historian. Han dynasty II,'' by Sima Qian. Columbia University Press. ইতিহাস
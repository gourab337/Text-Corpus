'''রাষ্ট্রীয় সমাজবাদী কংগ্রেস''' (আরএসসি) ছিল ভারতের পশ্চিমবঙ্গ রাজ্যের একটি রাজনৈতিক দল। ১৯৮৬ থেকে ১৯৮৯ সাল পর্যন্ত এই দলটির অস্তিত্ব ছিল। কংগ্রেস নেতা তথা ভারতের বর্তমান রাষ্ট্রপতি প্রণব মুখোপাধ্যায় ইন্দিরা গান্ধীর মৃত্যুর পর ভারতীয় জাতীয় কংগ্রেস নেতৃত্বের সঙ্গে মতবিরোধের পরিপ্রেক্ষিতে এই দল প্রতিষ্ঠা করেছিলেন। প্রণব মুখোপাধ্যায় রাজীব গান্ধীকে ভারতের প্রধানমন্ত্রী পদে নিয়োগের বিরোধী ছিলেন। দলের প্রবীণ নেতা হিসেবে তিনি নিজে ওই পদের দাবিদার ছিলেন এবং উক্ত পদটিতে নিয়োগের ক্ষেত্রে পারিবারিক ঐতিহ্য বজায় রাখার বিরোধিতা করেছিলেন। ভারতের রাষ্ট্রপতি প্রণব মুখোপাধ্যায় (সেই সময় ভারতের অর্থমন্ত্রী) ইনস্টিউট অফ চ্যাটার্ড অফ ইন্ডিয়ার একটি আঞ্চলিক সভায়। প্রধান রাজনৈতিক ব্যক্তিত্বদের দলে আনতে না পেরে এবং নির্বাচনী সাফল্য অর্জন করতে না পেরে আরএসসি ১৯৮৯ সালে ভারতীয় জাতীয় কংগ্রেসের সঙ্গে মিশে যায়। এর প্রধান কারণ ছিলেন প্রণব মুখোপাধ্যায় জননেতা ছিলেন না এবং সেই সময় কোনো নির্বাচনে অংশগ্রহণ করেননি। কংগ্রেসে ফিরে আসার পরে দলে তাকে আবার স্বাগত জানানো হয় এবং তিনি দলের শীর্ষ নেতা হিসেবেই গণ্য হন। তারপর থেকে তিনি নেহেরু-গান্ধী পরিবারের অনুগত নেতা হিসেবে নিজের ভাবমূর্তি গড়ে তোলেন। ==আরও দেখুন== ভারতীয় জাতীয় কংগ্রেস ভেঙে গঠিত রাজনৈতিক দল ==তথ্যসূত্র== অবলুপ্ত রাজনৈতিক দল সমাজতান্ত্রিক দল
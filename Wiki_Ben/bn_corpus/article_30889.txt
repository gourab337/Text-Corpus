সানের সিআরটি মনিটরসহ স্পার্কষ্টেশন ১০ একটি হল একটি বিশেষ কম্পিউটার যা নকশা করা হয়েছে কারিগরি অথবা বৈজ্ঞানিক ব্যবহারিক কাজে প্রয়োগের জন্য। প্রাথমিকভাবে একক সময়ে একজন ব্যবহারকারীর জন্য তৈরি করা হয়েছিল, সাধারনভাবে এগুলো লোকাল এরিয়া নেটওয়ার্ক দিয়ে সংযুক্ত থাকে এবং বহু-ব্যবহারকারী অপারেটিং সিস্টেম চালানো হয়। ওয়ার্কস্টেশন কথাটি দিয়ে আংশিকভাবে মেইনফ্রেম কম্পিউটার টার্মিনাল থেকে শুরু করে একটি পিসি নেটওয়ার্কে যুক্ত আছে এমন সবকিছুকে। এছাড়া বেশি ব্যবহৃত হয় বিভিন্ন কোম্পানির (বর্তমান এবং বিলুপ্ত হওয়া) হার্ডওয়্যার পণ্য সমষ্টি বোঝাতে যেমন সান মাইক্রোসিস্টেম, সিলিকন গ্রাফিক্স, এ্যাপোলো কম্পিউটার, ডিইসি, এইচপি এবং আইবিএম ইত্যাদি যারা ১৯৯০ দশকে তৃতীয় মাত্রার গ্রাফিক্সের নতুন দ্বার উত্থান করেছিল। ব্যক্তিগত কম্পিউটার থেকে ওয়ার্কস্টেশন উচ্চ ক্ষমতার হয়, বিশেষত সিপিইউ গ্রাফিক্স, মেমোরি ধারণক্ষমতা এবং একই সঙ্গে বহু কাজ করার সুবিধার দিক দিয়ে। এটি বিভিন্ন ধরনের জটিল ডাটা যেমন থ্রীডি গ্রাফিক্স নকশা, ইঞ্জিনিয়ারিং অনুকরণ, এ্যানিমেশন, ছবি তৈরি, গাণিতিক ক্ষেত্র ইত্যাদি এবং কম্পিউটার গ্রাফিক্স সম্পর্কিত কাজের জন্য উপযোগী। ডেস্কটপ কম্পিউটারের মতই এটিতে উচ্চ রেজুলেশনের প্রদর্শনী, একটি কিবোর্ড, একটি মাউস আছে কখনো কখনো একের অধিক প্রদর্শনী থাকতে পারে, গ্রাফিক্স ট্যাবলেট, থ্রীডি মাইস (থ্রীডি অবজেক্ট তৈরী এবং দৃশ্যে দিক নির্দেশনার কাজে ব্যবহৃত যন্ত্র) ইত্যাদিও থাকতে পারে। কম্পিউটার শিল্পে ওয়ার্কস্টেশনই হল প্রথম শ্রেণীর কম্পিউটার যাতে উন্নত ধরনের আনুষঙ্গিক যন্ত্র এবং সহযোগীতামূলক যন্ত্রপাতি উপস্থাপন করা হয়। মূলধারার পিসির বর্ধমান কার্যক্ষমতা সক্ষমতার ফলে ১৯৯০ দশকের শেষের দিকে ওয়ার্কস্টেশনের সাথে পার্থক্য কমে আসে। পূর্বে স্বত্তাধিকারী পিসি থেকে ওয়ার্কষ্টেশকে আলাদা করত যেমন আইবিএম তাদের ওয়ার্কস্টেশনের জন্য সিপিইউ এবং পিসির জন্য ইন্টেল এক্স৮৬ সিপিইউ ব্যবহার করত ১৯৯০ এবং ২০০০ দশকে। কিন্তু ২০০০ দশকের শেষের দিকে এই পার্থক্য মুছে যায়। কারণ ব্যপকহারে বিভিন্ন পিসি প্রস্তুতকারকদের যেমন ডেল, এইচপি এবং ফুজিৎসু হার্ডওয়্যার ব্যবহার করা শুরু করে। এসময় এগুলোতে এক্স৮৬/৬৪ বিট নকশার মাইক্রোসফট উইন্ডোজ বা গনু/লিনাক্স সিস্টেম ব্যবহৃত হত উদাহরণসরূপ ইন্টেল এক্সইয়ন বা এএমডি অপটেরন সিপিইউসমূহ। উদ্ভাবন ওয়ার্কষ্টেশন শ্রেণী
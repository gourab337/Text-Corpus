'''চেনারান''' (পার্শী: چناران; রোমান প্রতিলিপি: Chenārān) হল উত্তর-পূর্ব ইরানের একটি শহর। রাজাভি খোরাসান প্রদেশে অবস্থিত এই শহরটি নিজ নামাঙ্কিত চেনারান কাউন্টির প্রশাসনিক কেন্দ্রও বটে। ২০০৬'এর জনগণনা অনুযায়ী এই শহরের অধিবাসী সংখ্যা ৪১,৭৩৫ জন। এই শহরে বসবাসকারী পরিবারের সংখ্যা ১০,১৭৯। প্রাদেশিক রাজধানী মাশহাদ শহর থেকে পশ্চিম দিকে এর দূরত্ব ৪৫ কিলোমিটার। কাশাফ নদীর তীরে সমুদ্রপৃষ্ঠ থেকে ১৪৮০ মিটার বা ৪৮৫০ ফুট উচ্চতায় অবস্থিত এই শহরটি আসলে একটি বিখ্যাত পর্যটনকেন্দ্র। এই শহর সংলগ্ন শাইনি সেতু এই শহরের সবচেয়ে বড় পর্যটক আকর্ষণ। এই সেতু থেকে শহরের দৃশ্য অতি মনোরম। তাছাড়া এখানকার পাহাড়ি ভূমিরূপ, আবহাওয়া বন্যপ্রাণীর প্রাচূর্যও এখানে পর্যটন শিল্পের বিকাশের পিছনে বড় একটি কারণ। ==তথ্যসূত্র== বিষয়শ্রেণী:শহর প্রদেশ শহর ভূগোল
'''খোজা খিজির উৎসব''' বা '''বেরা ভাসান উৎসব''' হল পশ্চিমবঙ্গের মুর্শিদাবাদে অনুষ্ঠিত নবাবী আমলের একটি উৎসব। এটি মূলত জলদেবতা 'খোজা খিজির'-এর স্মরণোৎসব, যা মোগল আমলে নবাবদের পোষকতায় চালু হয়েছিল। অতীতের বাঙালী হিন্দু সদাগরদের বাণিজ্যযাত্রার সময়ের নানারকম উৎসব-অনুষ্ঠানের রীতিনীতিও এতে মিশেছিল। ==বিবরণ== প্রতিবছর ভাদ্রমাসে ভাগীরথী গঙ্গায় বহুবর্ণের দীপালোকে সাজানো বেরার ভেলা জলযান ভাসিয়ে এই উৎসব পালিত হয়। হাজারদুয়ারী প্রাসাদের সামনে তোপখানা থেকে কামানদাগা হলে ভেলার দড়ির বাঁধন কেটে দেওয়া হয়। জলযানগুলি মন্থর গতিতে চলতে থাকে এবং তার তালে-তালে বাজনা বাজতে থাকে। বাঁশ কলাগাছ দিয়ে এগুলি নির্মিত হয়। মুর্শিদাবাদের জাফরগঞ্জ এই জলযানের একটি বড় নির্মাণকেন্দ্র। ==নবাবী আমলের উদযাপন== নবাবী আমলে কলাগাছ জলে ভাসিয়ে তার উপর দিয়ে মিনার, তোরণ, গম্বুজ, নিশান, দুর্গ ইত্যাদির কাঠামো তৈরী করে ভাসানো হত৷ অভ্রের পাত দিয়ে তৈরী আলোতে কোরানের বাণী, মসজিদ, গাছপালা নানারকম মূর্তি চিত্রিত করার প্রথা ছিল। রূপালী আচ্ছাদনে আবৃত কৃত্রিম ঝাড়লন্ঠন জলযানে ঝুলিয়ে দেওয়া হত৷ মুর্শিদাবাদের লালবাগ থেকে মহীনগর পর্যন্ত গঙ্গাতীর আলোকময় হয়ে উঠত। নানাবিধ নাচগানের ব্যবস্থা থাকত। নবাবরা তাদের সভাসদ সহ প্রজাদের নিয়ে আতসবাজির প্রদর্শনী উপভোগ করতেন। ==তথ্যসূত্র== সংস্কৃতি উৎসব জেলার উৎসব
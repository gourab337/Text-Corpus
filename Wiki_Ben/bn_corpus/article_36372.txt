'''কে-২২''' যুক্তরাষ্ট্রের ক্যান্সাসে অবস্থিত একটি রাজ্য মহাসড়ক। ৩.০৮৭ মাইল (৪.৯৬৮ কি.মি.) লম্বা সড়কটি ওয়াশিংটন কাউন্টিতে অবস্থিত। রাস্তাটি ইউএস রুট ৩৬ (ইউএস-৩৬) উত্তর হতে হ্যাডাম শহর পর্যন্ত বিস্তৃত। এই রাস্তাটি মূলত উইচিকা থেকে টোপিকা এর সংযোগ সড়ক হিসেবে ১৯৩০ সালে পরিকল্পনা করা হয়েছিল। যদিও শেষ পর্যন্ত এটি আলোর মুখ দেখেনি। অবশেষে ১৯৪০ সালে এই বর্তমান কে-২২ রাস্তাটি করা হয়। ==রাস্তার বিবরণ== কে-২২ রাস্তাটি ১৭তম রাস্তা বলে পরিচিত, ইউএস-৩৬ থেকে আরম্ভ হয়। রাস্তাটি দক্ষিণ দিক বরাবর ডিয়ার রোড নামধারন করে ভাইনিং বরাবর চলতে থাকে। অপরদিকে কে-২২ উত্তর দিকে ডিয়ার রোড ধরে তৃণভূমি পেরিয়ে চলে, ১৮তম রাস্তাকে অতিক্রম করে। তারপর রাস্তাটি মুলবেরি ক্রিক পাড়ি দিয়ে হ্যাডাম বরাবর চলতে থাকে। অবশেষে কে-২২ মিল ক্রিক পাড়ি দিয়ে উত্তর প্রান্তবিন্দু হ্যাডাম শহরের প্রান্তে মেইন স্ট্রিটে মিলিত হয়ে সমাপ্ত হয়। কিন্তু ডিয়ার রোড উত্তর দিকে নেব্রাস্কা স্টেট লাইন বরাবর চলতেই থাকে, যদিও লাইনটি অতিক্রম করে না। ক্যান্সাসের অন্যান্য মহাসড়কগুলোর মতোই এই রাস্তাটিরও দেখাশুনার দায়িত্বে রয়েছে ক্যান্সাস ডিপার্টমেন্ট অব (কেডিওটি রক্ষণাবেক্ষণের অংশ হিসেবে কেডিওটি নিয়মিত রাস্তাটি ব্যবহারকারী যানবাহনের পারিসংখ্যান প্রকাশ করে থাকে। রাস্তাটি দিয়ে দৈনিক গড়ে কতটি যানবাহন চলাচল করলো তা হিসেবে বছর শেষে তথ্য পাওয়া যায়। কেডিওটির ২০১০ সালের তথ্য মতে, রাস্তাটি দিয়ে ৪৫ টি ট্রাক সহ দৈনিক গড়ে ২০৫ টি যানবাহন চলাচল করে। রাস্তাটির কোন অংশই জাতীয় মহাসড়ক ব্যবস্থার অংশ নয়, যেটি কিনা একটি দেশের অর্থনীতি, প্রতিরক্ষা এবং চলাফেরার জন্য সবচেয়ে গুরুত্বপূর্ণ বলে বিবেচিত। ==ইতিহাস== ১৯২৭ সালে প্রথম কে-২২ কে নামকরণ করা হয়েছিল, তখন রাস্তাটি লিবারেলের ইউএস-৫৪ থেকে হালফোর্ডের ইউ্এস-৩৬ পর্যন্ত বিস্তৃত ছিল। সেই সময় পুরো রাস্তাটি কাচা সড়ক হিসেবে বিদ্যমান ছিল, যদিও গার্ডেন সিটির সামান্য অংশ বাঁধানো ছিল। তবে ১৯৩২ সালে এই রাস্তাটিকে পরিত্যাক্ত ঘোষণা করা হয়। ১৯৩৩ সাল নাগাদ নতুন আরেকটি নতুন রাস্তা তৈরী করা হয়, যেটি উইচিটা থেকে পূর্বদিকে ইউএস-৫৪ ধরে ইম্পোরিয়া শহরের উত্তরে অবস্থিত উইরেকা পর্যন্ত বিস্তৃত ছিল। ইম্পোরিয়া থেকে রাস্তাটি উত্তর-পূর্ব দিকে স্কারটন এবং টোপিকার উত্তর বরাবর চলতে থাকে। তবে এই রাস্তাটিকেও ১৯৩৮ সালের জানুয়ারি থেকে জুলাইয়ের মধ্যে পরিত্যাক্ত ঘোষণা করা হয়। অবশেষে বর্তমান কে-২২ কে ১৯৪১ সালে তৈরী করা হয়। তখন থেকে রাস্তাটির উল্লেখযোগ্য কোন পরিবর্তন সাধিত হয়নি। ==মূখ্য অংশবিশেষ== ==তথ্যসূত্র== ==বহিঃসংযোগ== পরিবহণ ব্যবস্থা
'''নিউ ইয়র্ক স্টেট রুট ৩৬১ (এনওয়াই ৩৬১)''' ছিলো যুক্তরাষ্ট্রের নিউ ইয়র্কের ডাচেস কাউন্টিতে অবস্থিত একটি আন্তঃরাজ্য মহাসড়ক। রাস্তাটার দক্ষিণ প্রান্ত শুরু হয়েছে কানেকটিকাট রাজ্য সড়ক থেকে। সেখান থেকে এটি রুট ৩৬১ হিসেবে কানেকটিকাটের শ্যারনের দিকে এগিয়ে গেছে। তারপর উত্তর দিকে মিলারটনের ইউ. এস. রুট ৪৪ (ইউএস ৪৪) গিয়ে শেষ হয়েছে। রাস্তাটা নির্মিত হয় ১৯৩০ এর দশকের মধ্যভাগে। তখন নাম দেয়া হয় এনওয়াই ৩৬১। কিন্তু ১৯৮০ সালে নিউ ইয়র্ক স্টেট ডিপার্টমেন্ট অফ ট্রান্সপোর্টেশন আর ডাচেস কাউন্টি হাইওয়ে ডিপার্টমেন্ট এর মধ্যে রাস্তা রক্ষণাবেক্ষণ অদল বদলের পর এটা এখন কাউন্টি রুট ৬২ (সিআর ৬২) এর একটা অংশ হয়ে গিয়েছে। == পথের বর্ণনা == ইউএস ৪৪ এনওয়াই ৩৬১ এর উত্তর প্রান্তের বর্তমান দৃশ্য নর্থ ইস্ট শহরের ইন্ডিয়ান লেক এর ঠিক কাছেই ‘কানেকটিকাট রুট ৩৬১’ এর অংশ হিসেবে এনওয়াই ৩৬১ রাস্তাটা শুরু হয়। এরপর রাস্তাটা মিলারটনগামী ওয়েবাটুক ক্রীক (ছোট নদী) এর পাশাপাশি এগিয়ে উত্তর দিকে শ্যারন এর দিকে চলে গেছে। মিলারটনে পৌছার পর রাস্তাটার নাম হয়ে যায় সাউথ ম্যাপল অ্যাভিনিউ। এরপর ইউএস ৪৪ এর একটা সংযোগ সড়ক হিসেবে রাস্তাটা শেষ হয়। এনওয়াই ৩৬১ এখানে শেষ হলেও, বাকি রাস্তা নর্থ ম্যাপল অ্যাভিনিউ হিসেবে উত্তর দিকে এগিয়ে মাউন্ট রিগা’র একটা ছোট্ট গ্রামে এনওয়াই ২২ এর সাথে গিয়ে মিলিত হয়েছে। গ্রাম পার হওয়ার পর রাস্তাটার নাম হয় রুড পণ্ড রোড। মিলারটন আর টাকোনিক স্টেট পার্কের রুড পন্ড এলাকাকে রাস্তাটা যুক্ত করেছে। == ইতিহাস == ১৯৩৬ সালে এনওয়াই ৩৬১ যখন প্রথম তৈরি করা হয় তখন এটা ছিলো মিলারটনের ইউএস ৪৪ আর কানেকটিকাট রাজ্য সড়কের রুট (পরবর্তীতে রুট ৩৬১) এর মধ্যে সংযোগকারী উত্তর- দক্ষিণ অভিমুখী একটা ছোট মহাসড়ক। ১৯৮০ সালের এপ্রিল পর্যন্ত রাস্তাটা এমনটা-ই ছিলো। কিন্তু এরপরে রাস্তা রক্ষণাবেক্ষণ অদল বদলের অংশ হিসেবে এটার মালিকানা চলে যায় ডাচেস কাউন্টি হাইওয়ে ডিপার্টমেন্ট এর অধীনে। অদল বদলের অংশ হিসেবে ডাচেস কাউন্টি হাইওয়ে ডিপার্টমেন্ট পায় এনওয়াই ৩৬১, এনওয়াই ৮২এ এর আমেনিয়া থেকে পাইন প্লেন পর্যন্ত অংশটুকু, এনওয়াই ৪০২, আর ব্যারিটাউন (রেড হুকের কাছে অবস্থিত), পাইন প্লেন আর ইস্ট পার্কের (হাইড পার্কের কাছে অবস্থিত) ভিতর দিয়ে যাওয়া কয়েকটা নামবিহীন ছোট রাস্তা। আর এর বদলে নিউ ইয়র্ক স্টেট ডিপার্টমেন্ট অফ ট্রান্সপোর্টেশন পায় এনওয়াই ১৯৯ আর কলম্বিয়া কাউন্টি সড়কের মধ্যবর্তী এনওয়াই ৮২ এর অংশটুকু। সাথে মিলব্রুককে এড়িয়ে উত্তর-পশ্চিমে যাওয়ার একটা রাস্তা (প্রথমে নাম দেয়া হয় এনওয়াই ৪৪এ, পরে সেটাই হয়ে যায় ইউএস ৪৪), পোকিপসি’র স্মিথ স্ট্রীটের উত্তরে দিকের সল্ট পয়েন্ট টার্নপাইকের অংশবিশেষ (এনওয়াই ১১৫) আর ইউএস ৪৪ এবং এনওয়াই ৩৭৬ এর মধ্যবর্তী স্পাকেনকিল রোড। পূর্ববর্তী এনওয়াই ৩৬১ তাই এখন সিআর ৬২ এর অংশ। সিআর ৬২ রাস্তাটা ইউএস ৪৪ এর উত্তরে মাউন্ট রিগা’র কাছে এনওয়াই ২২ গিয়ে শেষ হয়েছে। == প্রধান সংযোগ সড়ক == == আরও দেখুন == *List of county routes in Dutchess County, New York == তথ্যসূত্র == == বহিঃসংযোগ ==
বাংলাদেশে পর্নোগ্রাফিক সামগ্রী উৎপাদন বা দেখা বা প্রক্রিয়াজাত করা সম্পুর্ন বেআইনি। == প্রকাশনার ধরন == === প্রিন্ট === যৌন উপন্যাস, যা কখনও কখনও পর্নোগ্রাফিক ছবিযুক্ত থাকে, বাংলাদেশে '''চটি''' নামে বিখ্যাত, সাধারণত রাস্তার পাশের বইয়ের দোকানে বিক্রি হয়। === ইন্টারনেট === ২০০৯ সালের একটি প্রতিবেদনে পাওয়া গেছে, বাংলাদেশে শিশু পর্নোগ্রাফির হার বেড়েছে। ২০১৩ সালে একটি গবেষণায় দেখা যায় যে, প্রতি মাসে ঢাকার সাইবার ক্যাফে থেকে প্রায় ৩০ মিলিয়ন টাকা মূল্যের পর্নোগ্রাফি ডাউনলোড করা হয়। গবেষণায় আরো দেখা যায় যে পর্নোগ্রাফিতে আসক্ত ব্যাক্তিদের ৭৭ শতাংশের বয়স একদম কম। ২০১৫ সালে বাংলাদেশের উচ্চ আদালত সামাজিক মিডিয়ায় অশ্লীল উপাদান প্রচার বন্ধের জন্য সরকারকে জিজ্ঞাসা করে। ২০১৬ সালে বাংলাদেশ সরকারের মন্ত্রী তারানা হালিম পর্নোগ্রাফি ধারনকারী ওয়েবসাইট বন্ধ করে দেওয়ার পরিকল্পনা ঘোষণা করেন। বাংলাদেশের একাদশ সংসদের ডাক টেলিযোগাযোগ মন্ত্রী মোস্তফা জব্বার ২০১৮-এর নভেম্বর থেকে ২০১৯-এর ফেব্রুয়ারি পর্যন্ত প্রায় ২০ হাজার পর্নোগ্রাফিক ওয়েবসাইটে বাংলাদেশ থেকে প্রবেশাধিকার বন্ধ করে দেন। এছাড়া ইন্টারনেটে কোন ওয়েবসাইটে পর্নোগ্রাফিক সামগ্রী পাওয়া গেলে বাংলাদেশ টেলিযোগাযোগ নিয়ন্ত্রণ কমিশন (বিটিআরসি)র শর্টকোড নম্বর ২৮৭২ এবং ই-মেইল ঠিকানায় 'পর্নোগ্রাফি সাইটের ঠিকানা বা লিংক পাঠানো হলে তা বন্ধ করে দেওয়ার আশ্বাস দিয়েছে সরকার। == বৈধতা == পর্নোগ্রাফি নিয়ন্ত্রণ আইন ২০১২ অনুযায়ী পর্নোগ্রাফিকে অপরাধ হিসেবে চিহ্নিত করা হয়েছে। পর্নোগ্রাফি দেখা, বণ্টন করা, উৎপাদন, ব্যবহার করা ইত্যাদিকে অবৈধ ঘোষণা করা হয়েছে। বর্তমান আইন অনুযায়ী এর সর্বোচ্চ শাস্তি ১০ বছরের জেল এবং/অথবা ৫,০০,০০০ (পাঁচ লক্ষ) টাকা জরিমানা। == দৃষ্টিভঙ্গি == পর্নোগ্রাফির জন্য শাস্তি ঘোষণা করায় বাক-স্বাধীনতা এবং গোপনীয়তা বিষয়ক প্রশ্ন উঠেছে। গণপ্রজাতন্ত্রী বাংলাদেশ সরকারের প্রেস সচিব আবুল কালাম আজাদ বলেন, "পর্নোগ্রাফি একটি রোগের মত সারা দেশে ছড়িয়ে পড়েছে।" বাংলাদেশে পর্নোগ্রাফিকে সামাজিকভাবে নেতিবাচক হিসেবে দেখা হয় এবং শিশুদের মানসিকতাকে বিকৃত করার অভিযোগে অভিযুক্ত করা হয়।। == আরও দেখুন == ইন্টারনেট সেন্সরশিপ বাংলাদেশ পতিতাবৃত্তি বাংলাদেশ == তথ্যসূত্র == আইন সমাজ
'''১ম আফোনসো''' (ইউরোপীয় পর্তুগিজঃ ɐˈfõsu; ১১০৬/ ২৫ শে জুলাই ১১০৯/ আগস্ট ১১০৯/ ১১১১ ডিসেম্বর ১১৮৫) পর্তুগালের প্রথম রাজা। তিনি ১১৩৯ সালে লিওনের রাজার অধীনে থাকা গ্যালিসিয়া রাজ্যের দক্ষিণভাগের স্বাধীনতা লাভ করেন যা তখন পর্তুগাল বিভাগ ছিল এবং রিকনকোয়েস্টা আমলে এর আয়তন বাড়ানোর জন্য ৪৬ বছর, ১১৮৫ সালে তার মৃত্যুর আগ পর্যন্ত মুরদের সাথে যুদ্ধ করেন। পর্তুগিজদের কাছে তিনি '''বিজেতা''' (পর্তুগিজঃ ''O '''স্থপতি''' ''(O Fundador)'' বা '''খ্যাতিমান''' (''O Grande'') এবং মুরদের কাছে আরবিঃ البرتقالي ("পর্তুগিজ") এবং ''ইবনে আররিংক'' বা ''ইবনে আররিক'' আরবিঃ ابن الرَّنك বা ابن الرَنْق ("হেনরির পুত্র" বা "হেনরিকসের পুত্র") নামে পরিচিত ছিলেন। == যৌবনকাল == আফোনসোর বাবা হেনরি অব বারগ্যান্ডি এবং মা টেরেসা, লিওন এবং ক্যাস্টিল এর ৬ষ্ঠ আফোনসোর অবৈধ মেয়ে। আফোনসোর জন্মসাল এবং জন্মস্থান নিয়ে মতবিরোধ রয়েছে। ফারনাও লোপেসের ''ক্রনিকা দে পর্তুগাল দে ১৪১৯'' মতে এই ভবিষ্যত পর্তুগিজ রাজা গ্যিমারায়েসে জন্মগ্রহণ করেন যা তার বাবা মায়ের আমলের সবচেয়ে গুরুত্বপূর্ণ রাজনৈতিক কেন্দ্র ছিল। অধিকাংশ পর্তুগিজ পণ্ডিত এই মতে বিশ্বাসী ছিলেন। ১৯৯০ সালে টরকোয়াটো দে সোসা সুয়ারেস প্রস্তাব করেন সে সময়ে কইম্ব্রা সবচেয়ে গুরুত্বপূর্ণ শহর ছিল বিধায় আফোনসো এই শহরেই জন্মগ্রহণ করেন। পরবর্তীতে আলমেইডা ফার্নান্দেস প্রস্তাব করেন জন্মস্থান ভিস্যেও এবং জন্মসাল ১১০৯ যা হোসে মাত্তোসর মতকে সমর্থন করে। অ্যাবেল অ্যাস্তেফানিওর গবেষণা মতে জন্মসাল ১১০৬ এবং জন্মস্থান তিয়েরা দে ক্যাম্পোস অথবা স্যাগোন যেহেতু এই স্থানগুলোতে হেনরি এবং তেরেসার ভ্রমন ছিল। অ্যাস্টরগার অবরোধ চলাকালীন ১১২২ সালের ২২ মে হেনরি মারা যাওয়ার পূর্ব পর্যন্ত হেনরি এবং তেরেসা একসাথে কাউণ্ট এবং কাউণ্টেস হিসেবে পর্তুগাল অঞ্চল শাসন করেন। এরপর তেরেসা একাই শাসনকার্য চালিয়ে যান। কিন্তু তেরেসার সৎবোন উরাকা অব লিওন তাকে বন্দী এবং জোরপূর্বক নতি স্বীকার করানোর ফলে তিনি নিজেকে রাণী দাবি করতে পারেননি। আফোনসোর শিক্ষক কে ছিল সে সম্পর্কে নিশ্চিত হওয়া যায় নি। ''ক্রনিকা দে পর্তুগাল দে ১৪১৯'' ধারণা করা হয় এগাস মনোস দে রিবাডোওরো, যেহেতু জনশ্রুতি আছে যে রিবাডোওরো পরিবার আফোনসোদের পারিবারিক শিক্ষক ছিল। আবার সমসাময়িক নথিপত্র অনুযায়ী এগাস মনোস এর বড় ভাই এরমিগিও মনিজ ছিলেন আফোনসর কাউণ্ট হওয়ার প্রথম দিকের পারিবারিক ব্যাবস্থাপক, এবং সেক্ষেত্রে তিনিও আফোনসোর শিক্ষক হতে পারেন। লিওনের একটা বড় অংশ দখলের জন্য তার মা তেরেসা গ্যালিসিয়ার সবচেয়ে ক্ষমতাধর কাউণ্ট ফার্নান্দো পেরেজ দ্যা ট্রাভার সাথে মিত্রতা স্থাপন করেন। পর্তুগাল এবং গ্যালিসিয়ার এই মিত্রতা পর্তুগিজ অভিজাতরা মেনে নিতে পারেন নি এবং তারা আফোনসোর অধীনে জমায়েত হন। এছাড়া পর্তুগালের আর্চবিশপও ধনীদের উপর প্রভাব বিস্তার এবং ক্ষমতা অর্জনের প্রতিযোগি হিসেবে গ্যালিসিয়ার আর্চবিশপকে নিয়ে উদ্বিগ্ন ছিলেন। ১১১২ খ্রিষ্টাব্দে ১৪ বছর বয়সে দ্বাদশ শতাব্দীর নিয়ম অনুযায়ী তিনি প্রাপ্তবয়স্ক হন। তার চাচাত ভাইয়ের সাথে প্রতিসাম্য রক্ষার্থে ১১২৫ খ্রিষ্টাব্দে যামোরার প্রধান গির্জায় তার মায়ের অনুমতি সাপেক্ষে তিনি নিজেকে নাইট ঘোষণা করেন। ১১২৭ সালে তেরেসার বিরুদ্ধে সপ্তম আফোনসোর করা সামরিক অভিযানের পর আফোনসো তার মায়ের বিরুদ্ধে বিদ্রোহ ঘোষণা করেন এবং পর্তুগালের ক্ষমতা দখল করেন।
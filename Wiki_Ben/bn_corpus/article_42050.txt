'''চুক্তিবদ্ধ রাষ্ট্র''' ''''; ছিল পারস্য উপসাগরের দক্ষিণপূর্বে অবস্থিত আমিরাতের সমষ্টি। পূর্বে তা ব্রিটিশদের কাছে জলদস্যু উপকূল নামে পরিচিত ছিল। ব্রিটিশ সরকারের সাথে তাদের চুক্তি ছিল বিধায় তাদের এরূপ নামকরণ করা হয়েছে। চুক্তির ফলে তারা ব্রিটেনের প্রটেক্টরেটে পরিণত হয়। ১৮২০ সাল থেকে ১৯৭১ সালের ডিসেম্বর পর্যন্ত তারা ব্রিটিশ প্রটেক্টরেট ছিল। এরপর এসব আমিরাত স্বাধীন হয়। তন্মধ্যে দুবাই, আবুধাবি, শারজাহ, আজমান, উম্মুল কুয়াইন ফুজাইরাহ এই ছয়টি যুক্ত হয়ে সংযুক্ত আরব আমিরাত গঠন করে। পরবর্তী বছর ১৯৭২ সালের ১০ ফেব্রুয়ারি ফেডারেশনে যোগ দেয়। ==১৮২০ সালের চুক্তি== পারস্য উপসাগরের দক্ষিণপূর্ব অঞ্চল ব্রিটিশদের কাছে ''জলদস্যু উপকূল'' নামে পরিচিত ছিল। ব্রিটিশদের দাবি ছিল যে স্থানীয় কাওয়াসিমিরা ব্রিটিশ জাহাজে আক্রমণ করত। তারা বর্তমানে আল-কাসিমি নামে পরিচিত এবং শারজাহ রাস আল-খাইমাহ আমিরাতের বর্তমান রাজপরিবার। ১৭৯৭ সালে প্রথম আল কাসিমিদের সাথে ব্রিটিশদের দীর্ঘ লড়াই সংঘটিত হয়। উপকূলজুড়ে দীর্ঘদিন উত্তেজনাপূর্ণ অবস্থা বিরাজ করছিল। ১৮২৩ সালে শেখ সুলতান বিন সদর আল কাসিমি সব জয়াসমি বন্দরের উপর নিজের সার্বভৌমত্ব দাবি করেন। ব্রিটিশরা এই দাবি মেনে নেয়। ব্রিটিশরা রাস আল-খাইমাহর নিকটে ব্রিটিশ ভারতীয় বাণিজ্য সুবিধা রক্ষার জন্য উপকূলে অভিযান চালায়। ১৮০৯ সালে মূলত এই কর্মকাণ্ড শুরু হলেও পুনরায় ১৮১৯ সালে শুরু হয়। ১৮২০ সালে শান্তিচুক্তি স্বাক্ষরিত হয়। এখানকার সব শেখরা তা মেনে নিয়েছিলেন। এতে সুলতান বিন সদর আল কাসিমি, হাসান বিন রাহমাহ আল কাসিমি, কাদিব বিন আহমেদসহ অন্যান্যরা স্বাক্ষর করেন। রামসের শেখ জনসাধারনের মধ্যে তার সমর্থন হারিয়ে ফেলেছিলেন। তিনি এবং জাজিরাহ আল হামরার শেখকে ক্ষমতাচ্যুত করা হয় এবং তাদের এলাকা রাস আল খাইমাহর অধীনে চলে যায়। চুক্তি হিসেবে এটি সফল হয়নি। ১৮৩৫ সাল পর্যন্ত সংঘর্ষ চলতে থাকে। এসময় শারজাহ, দুবাই, আজমান আবুধাবি অনাক্রমণ নিয়ে নতুন চুক্তি সম্পাদন করে। ১৮৫৩ সালে নতুন চুক্তি সম্পাদিত হয়। ব্রিটিশ রাজনৈতিক প্রতিনিধি ক্যাপ্টেন এবি কেম্বেল এই প্রক্রিয়া তদারক করেছেন। ==১৮৯২ সালের চুক্তি== ১৮৯২ সালে যুক্তরাজ্যের সাথে চুক্তিভুক্ত রাষ্ট্রসমূহের মধ্যে সম্পর্ক নিকটতর করার জন্য নতুন চুক্তি সম্পাদিত হয়। যুক্তরাজ্যের সম্মতি ছাড়া কনো বিদেশি সরকারের সাথে সম্পর্ক করা হবে না মর্মে রাষ্ট্রসমূহ প্রতিশ্রুতু দেয়। বিনিময়ে ব্রিটিশরা বিদেশি হামলা থেকে তাদের রক্ষার প্রতিশ্রুতি দেয়। আবুধাবি, দুবাই, শারজাহ, আজমান, রাস আল খাইমাহ উম্মুল কুয়াইনের শাসকরা ১৮৯২ সালের মার্চে এতে স্বাক্ষর করেন। ভারতের ভাইসরয় এবং লন্ডনের ব্রিটিশ সরকার তা অনুমোদন করে। ==বিলুপ্তি== ১৯৬৮ সালে যুক্তরাজ্য তাদের এসকল প্রটেক্টরেট বিলুপ্তির ঘোষণা করে। আবুধাবির শাসক জায়েদ বিন সুলতান আল নাহিয়ান দুবাইয়ের শেখ রশিদের মধ্যে ১৯৬৮ সালের ১৮ ফেব্রুয়ারি ইউনিয়ন নিয়ে সমঝোতা হয়। তারা কাতার বাহরাইনসহ অন্যান্য আমিরাতসমূহকেও ইউনিয়নে আনার ব্যাপারে সম্মত হন। পরের দুই বছর আলোচনা চলেছিল। বাহরাইন কাতার শেষপর্যন্ত আলোচনা ত্যাগ করে। ১৯৭১ সালের ১৮ জুলাই ছয়টি আমিরাত ইউনিয়ন গঠনের ব্যাপারে সম্মত হয়। ১৯৭১ সালের ডিসেম্বর দুবাই, আবুধাবি, শারজাহ, আজমান, উম্মুল কুয়াইন ফুজাইরা যুক্ত হয়ে সংযুক্ত আরব আমিরাত গঠন করে। ১৯৭২ সালের ১০ ফেব্রুয়ারি রাস আল-খাইমাহ এতে যোগ দেয়। ==আরও দেখুন== *সংযুক্ত আরব আমিরাত ==তথ্যসূত্র== ==বহিঃসংযোগ== Qatar Digital Library an online portal providing access to British Library archive materials relating to Gulf history and Arabic science রাষ্ট্র সাবেক রাষ্ট্র ভারতের বিভাগ আরব আমিরাতের ইতিহাস সাবেক ব্রিটিশ উপনিবেশ প্রটেক্টরেট
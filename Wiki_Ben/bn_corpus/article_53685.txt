'''ক্যারোলিন সু জোন্স''' (ইংরেজি: Carolyn Sue Jones; ২৮শে এপ্রিল ১৯৩০ ৩রা আগস্ট ১৯৮৩) ছিলেন একজন মার্কিন অভিনেত্রী। তিনি ১৯৫০-এর দশকের শুরুর দিকে তার কর্মজীবন শুরু করেন এবং এই দশকের শেষের দিকে ''দ্য ব্যাচেলর পার্টি'' (১৯৫৭) চলচ্চিত্র দিয়ে প্রশংসিত হন এবং শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন ''মারজরি মর্নিংস্টার'' (১৯৫৭) চলচ্চিত্রে অভিনয়ের জন্য বর্ষসেরা উদীয়মান তারকা অভিনেত্রী বিভাগে গোল্ডেন গ্লোব পুরস্কার লাভ করেন। এছাড়া তিনি ''বার্কস ল'' (১৯৬৩) টেলিভিশন ধারাবাহিকে অভিনয়ের জন্য শ্রেষ্ঠ টিভি তারকা বিভাগে গোল্ডেন গ্লোবে মনোনীত হন। ১৯৬৪ থেকে ১৯৬৬ সাল পর্যন্ত তিনি ''দ্য অ্যাডামস ফ্যামিলি'' টেলিভিশন ধারাবাহিকে মর্টিসিয়া অ্যাডামস চরিত্রে অভিনয় করেন। ==প্রারম্ভিক জীবন== জোন্স ১৯৩০ সালের ২৮শে এপ্রিল টেক্সাসের আমারিল্লোতে জন্মগ্রহণ করেন। তার পিতা জুলিয়াস আলফ্রেড জোন্স ছিলেন একজন নাপিত এবং মাতা ক্লোই জিনেট সাউদার্থ ছিলেন গৃহিণী। ১৯৩৪ সালে তার পিতা তাদের পরিবার ত্যাগ করে চলে গেলে ক্যারোলিন তার ছোট বোন বেটি রিয়া জোন্স তাদের মায়ের সাথে তার নানার বাড়িতে চলে যান। জোন্স শৈশবে হাপানি রোগে আক্রান্ত ছিলেন, সেজন্য তাকে সেসময়ে অনেক কর্মকাণ্ড থেকে বিরত থাকতে হত। তার এই অবস্থার কারণে তিনি প্রেক্ষাগৃহে যেতে না পারলে তিনি ঘরে বসে হলিউডের ফ্যান ম্যাগাজিনগুলো পড়তেন এবং তার মধ্যে অভিনেত্রী হওয়ার আকাঙ্ক্ষা জন্মে। তিনি সতের বছর বয়সে পাসাডেনা প্লেহাউজে ভর্তি হন। তার নানা চার্লস ডব্লিউ বেকার তার পড়াশোনার খরচ চালাতেন। ==পুরস্কার মনোনয়ন== বছর পুরস্কার বিভাগ কাজের শিরোনাম ফলাফল একাডেমি পুরস্কার ১৯৫৭ শ্রেষ্ঠ পার্শ্ব অভিনেত্রী ''দ্য ব্যাচেলর পার্টি'' গোল্ডেন গ্লোব পুরস্কার বর্ষসেরা উদীয়মান তারকা অভিনেত্রী ''মারজরি মর্নিংস্টার'' ১৯৬৩ শ্রেষ্ঠ টিভি তারকা নারী ''বার্কস ল'' ==তথ্যসূত্র== ==গ্রন্থপঞ্জি== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী অরেঞ্জ কাউন্টিতে সমাহিত ক্যান্সারে মৃত্যু অভিনেত্রী ইহুদি অভিনেত্রী চলচ্চিত্র অভিনেত্রী টেলিভিশন অভিনেত্রী সোপ অপেরা অভিনেত্রী গ্লোব পুরস্কার (বর্ষসেরা নবীন তারকা অভিনেত্রী) বিজয়ী
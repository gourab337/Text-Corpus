'''সীতাকুণ্ড''' বাংলাদেশের চট্টগ্রাম জেলার অন্তর্গত একটি উপজেলা। == আয়তন == সীতাকুণ্ড উপজেলার আয়তন ২৭৩.৪৭ বর্গ কিলোমিটার। == জনসংখ্যার উপাত্ত == ২০১১ সালের পরিসংখ্যান অনুযায়ী সীতাকুণ্ড উপজেলার জনসংখ্যা ৩,৩৫,১৭৮ জন। এর মধ্যে পুরুষ ১,৮২,২২৩ জন এবং মহিলা ১,৫২,৯৫৫ জন। উপজেলার ৮৬% লোক মুসলিম, ১৩% হিন্দু ১% অন্যান্য ধর্মাবলম্বী রয়েছে। == অবস্থান সীমানা == চট্টগ্রাম মহানগরীর ৩৭ কিলোমিটার উত্তরে ২২°২২´ থেকে ২২°৪২´ উত্তর অক্ষাংশ এবং ৯১°৩৪´ থেকে ৯১°৪৮´ পূর্ব দ্রাঘিমাংশ জুড়ে উপজেলার অবস্থান। এর উত্তরে মীরসরাই উপজেলা; পূর্বে ফটিকছড়ি উপজেলা, হাটহাজারী উপজেলা চট্টগ্রাম সিটি কর্পোরেশনের বায়েজিদ বোস্তামী থানা; দক্ষিণে চট্টগ্রাম সিটি কর্পোরেশনের আকবর শাহ থানা পাহাড়তলী থানা এবং পশ্চিমে সন্দ্বীপ চ্যানেল সন্দ্বীপ উপজেলা অবস্থিত। == প্রশাসনিক এলাকা == সীতাকুণ্ড উপজেলার মানচিত্র সীতাকুণ্ড থানা গঠিত হয় ১৯৭৯ সালে এবং থানাকে উপজেলায় রূপান্তর করা হয় ১৯৮৩ সালে। সীতাকুণ্ড উপজেলায় বর্তমানে ১টি পৌরসভা ৯টি ইউনিয়ন রয়েছে। ;পৌরসভা: সীতাকুণ্ড ;ইউনিয়নসমূহ: ১নং সৈয়দপুর ২নং বারৈয়াঢালা ৩নং সীতাকুণ্ড (৩নং সীতাকুণ্ড ইউনিয়ন সম্পূর্ণ সীতাকুণ্ড পৌরসভার অন্তর্ভুক্ত হওয়ায় ইউনিয়ন পরিষদ কার্যক্রম বর্তমানে বিলুপ্ত) ৪নং মুরাদপুর ৫নং বাড়বকুণ্ড ৬নং বাঁশবাড়িয়া ৭নং কুমিরা ৮নং সোনাইছড়ি ৯নং ভাটিয়ারী ১০নং সলিমপুর উপজেলার সলিমপুর ইউনিয়নের কিছু অংশ চট্টগ্রাম সিটি কর্পোরেশনের আকবর শাহ থানার আওতাধীন। সলিমপুর ইউনিয়নের বাকি অংশ সীতাকুণ্ড পৌরসভাসহ উপজেলার অন্যান্য সকল ইউনিয়ন সীতাকুণ্ড মডেল থানার আওতাধীন। == নামকরণ == প্রাচীন ধর্মগ্রন্থ ইতিহাস ঘাঁটলে জানা যায়, প্রাচীন কালে এখানে মহামুণি ভার্গব বসবাস করতেন। অযোদ্ধার রাজা দশরথের পুত্র রামচন্দ্র তার বনবাসের সময় এখানে এসেছিলেন। মহামুণি ভার্গব তারা আসবেন জানতে পেরে তাদের স্নানের জন্য তিনটি কুণ্ড সৃষ্টি করেন এবং রামচন্দ্রের এখানে ভ্রমণ কালে তার স্ত্রী সীতা এই কুণ্ডে স্নান করেন। এই কারণেই এখানকার নাম 'সীতাকুণ্ড' বলে অনেকের ধারণা। == ইতিহাস == প্রাচীন নব্যপ্রস্তর যুগে সীতাকুণ্ডে মানুষের বসবাস শুরু হয় বলে ধারণা করা হয়। এখান থেকে আবিষ্কৃত প্রস্তর যুগের আসামিয় জনগোষ্ঠীর হাতিয়ার গুলো তারই স্বাক্ষর বহন করে। ইতিহাস থেকে যতটুকু জানা যায়, ৬ষ্ঠ ৭ম শতাব্দীতে সম্পূর্ণ চট্টগ্রাম অঞ্চল আরাকান রাজ্যের অধীনে ছিল। এর পরের শতাব্দীতে এই অঞ্চলের শাসনভার চলে যায় পাল সম্রাট ধর্মপাল এর হাতে (৭৭০-৮১০ খ্রিষ্টাব্দ)। সোনারগাঁও এর সুলতান ফখরুদ্দীন মুবারক শাহ্ (১৩৩৮-১৩৪৯ খ্রিষ্টাব্দ) ১৩৪০ খ্রিষ্টাব্দে অঞ্চল অধিগ্রহণ করেন। পরবর্তীতে ১৫৩৮ খ্রিষ্টাব্দে সুর বংশের শের শাহ্ সুরির নিকট বাংলার সুলতানি বংশের শেষ সুলতান গিয়াস উদ্দীন মুহাম্মদ শাহ্ পরাজিত হলে এই এলাকা আরাকান রাজ্যের হাতে চলে যায় এবং আরাকানীদের বংশধররা এই অঞ্চল শাসন করতে থাকেন। পরবর্তীতে পর্তুগীজরাও আরাকানীদের শাসনকাজে ভাগ বসায় এবং ১৫৩৮ থেকে ১৬৬৬ খ্রিষ্টাব্দ পর্যন্ত এই অঞ্চল পর্তুগীজ আরাকানী বংশধররা একসাথে শাসন করে। প্রায় ১২৮ বছরের রাজত্ব শেষে ১৬৬৬ খ্রিষ্টাব্দে মোগল সেনাপতি বুজর্গ উম্মেদ খান আরাকানীদের এবং পর্তুগীজদের হটিয়ে এই অঞ্চল দখল করে নেন। পলাশীর প্রান্তরে নবাব সিরাজউদ্দৌলার পরাজয়ের পর এই এলাকাটিও ইংরেজদের দখলে চলে যায়। পরবর্তীতে ১৯০৮ সালে স্বদেশী আন্দোলনের সময় এই অঞ্চলের কর্তৃত্ব স্বদেশীদের হাতে আসে। ১৯৭১ সালে বাংলাদেশের স্বাধীনতা যুদ্ধের সময় এই এলাকাটি নম্বর সেক্টরের অন্তর্ভুক্ত ছিল। == শিক্ষা == সীতাকুণ্ড উপজেলার সাক্ষরতার হার ৫৪.৬০%। উপজেলায় ১টি বেসরকারি বিশ্ববিদ্যালয়, ৬টি কলেজ, ১৫টি মাদ্রাসা, ৩০টি মাধ্যমিক বিদ্যালয়, ৮২টি প্রাথমিক বিদ্যালয়, ১০টি স্যাটেলাইট স্কুল, ৮টি কমিউনিটি বিদ্যালয় ২১টি কিন্ডারগার্টেন রয়েছে। ;শিক্ষা প্রতিষ্ঠান == যোগাযোগ ব্যবস্থা == সীতাকুণ্ড উপজেলায় যোগাযোগের প্রধান সড়ক ঢাকা-চট্টগ্রাম মহাসড়ক। এছাড়া রয়েছে ঢাকা-চট্টগ্রাম রেলপথ। উপজেলায় সর্বমোট ১১২ কিলোমিটার পাকারাস্তা, ২৫৬ কিলোমিটার কাঁচারাস্তা, ৩৭ কিলোমিটার রেলপথ ৬টি রেলস্টেশন রয়েছে। সব ধরনের যানবাহনে যোগাযোগ করা যায়। == ভূগোল জলবায়ু == সড়ক চিহ্নে সীতাকুণ্ড ইকো পার্ক ''সহস্রধারা'' প্রপাত সীতাকুণ্ড উপজেলা ২৮৩.৭৪ বর্গ কিলোমিটার বা ১০৫.৫৯ বর্গ মাইল এলাকা জুড়ে বিস্তৃত, যার মধ্যে বনাঞ্চল রয়েছে ৬১.৬১ বর্গ কিলোমিটার বা ২৩.৭৯ বর্গ মাইল। সীতাকুণ্ড উপজেলার পশ্চিমাংশ জুড়ে বঙ্গোপসাগর। উপজেলায় বহমান কোন নদী নেই। == পত্র-পত্রিকা সাময়িকী == সাপ্তাহিক: চলমান সীতাকুণ্ড মাসিক: অরণ্য, সৃষ্টি, সীতাকুণ্ড সংবাদ == দর্শনীয় স্থান == উপকূলীয় বনাঞ্চল গুলিয়াখালী সমুদ্র সৈকত চন্দ্রনাথ পাহাড় চন্দ্রনাথ মন্দির বার আউলিয়া দরগাহ শরীফ (সোনাইছড়ি) বিস্তীর্ণ সমুদ্র সৈকত বোটানিক্যাল গার্ডেন ইকো-পার্ক, সীতাকুণ্ড ব্যাসকুণ্ড (সীতাকুণ্ড সদর) সহস্রধারা ঝর্ণা সুপ্তধারা ঝর্ণা হাম্মাদিয়ার মসজিদ == কৃতী ব্যক্তিত্ব == অমলেন্দু বিশ্বাস –– যাত্রা অভিনেতা পরিচালক। আবু তাহের মোহাম্মদ সালাহউদ্দীন –– বীর প্রতীক খেতাব প্রাপ্ত বীর মুক্তিযোদ্ধা। এবিএম আবুল কাসেম –– রাজনীতিবিদ। এল কে সিদ্দিকী –– রাজনীতিবিদ। কুমার বিশ্বজিৎ –– সংগীত শিল্পী। দিদারুল আলম –– রাজনীতিবিদ। বোরহান সিদ্দিকী –– সাবেক আই জি পি, বাংলাদেশ পুলিশ। মোস্তাফিজুর রহমান সিদ্দিকী –– রাজনীতিবিদ দেশের প্রথম বাণিজ্যমন্ত্রী। == সংসদীয় আসন == সংসদীয় আসন জাতীয় নির্বাচনী এলাকা সংসদ সদস্য রাজনৈতিক দল ২৮১ চট্টগ্রাম-৪ সীতাকুণ্ড উপজেলা এবং চট্টগ্রাম সিটি কর্পোরেশনের ৯নং উত্তর পাহাড়তলী ১০নং উত্তর কাট্টলী ওয়ার্ড দিদারুল আলম বাংলাদেশ আওয়ামী লীগ ;সংসদ সদস্যগণের তালিকা ক্রম নং নির্বাচন সন নির্বাচিত সংসদ সদস্য রাজনৈতিক দল ১ম ১৯৭৩ মোস্তাফিজুর রহমান সিদ্দিকী বাংলাদেশ জাতীয় পরিষদের প্রথম নির্বাচিত সংসদ সদস্য ২য় ১৯৭৯ এল কে সিদ্দিকী বাংলাদেশ জাতীয়তাবাদী দল ৩য় ১৯৮৬ মোহাম্মদ আইনুল কামাল জাতীয় পার্টি ৪র্থ ১৯৮৮ মোহাম্মদ আইনুল কামাল জাতীয় পার্টি ৫ম ১৯৯১ এল কে সিদ্দিকী বাংলাদেশ জাতীয়তাবাদী দল ৬ষ্ঠ ১৯৯৬ (ফেব্রুয়ারি) এল কে সিদ্দিকী বাংলাদেশ জাতীয়তাবাদী দল ৭ম ১৯৯৬ (জুন) এবিএম আবুল কাশেম বাংলাদেশ আওয়ামী লীগ ৮ম ২০০১ এল কে সিদ্দিকী বাংলাদেশ জাতীয়তাবাদী দল ৯ম ২০০৮ এবিএম আবুল কাশেম বাংলাদেশ আওয়ামী লীগ ১০ম ২০১৪ দিদারুল আলম বাংলাদেশ আওয়ামী লীগ ১১শ ২০১৮ দিদারুল আলম বাংলাদেশ আওয়ামী লীগ == উপজেলা পরিষদ প্রশাসন == ক্রম নং. পদবী নাম ০১ উপজেলা চেয়ারম্যান এস এম আল মামুন ০২ ভাইস চেয়ারম্যান মোহাম্মদ আলাউদ্দীন সাবেরী ০৩ মহিলা ভাইস চেয়ারম্যান নাজমুন্নাহার চৌধুরী নেলী ০৪ উপজেলা নির্বাহী কর্মকর্তা নাজমুল ইসলাম ভূঁইয়া ;উপজেলা চেয়ারম্যানগণের তালিকা ক্রম নং উপজেলা চেয়ারম্যানের নাম সময়কাল ০১ আইনুল কামাল ১৯৮৫-১৯৮৬ ০২ শফিকুল ইসলাম বাচ্চু ১৯৮৬-১৯৯১ ০৩ ইমতিয়াজ ইকরাম ১৯৯১-২০০০ ০৪ আব্দুল্লাহ আল বাকের ভূঁইয়া ২০০৯-২০১৪ ০৫ এস এম আল মামুন ২০১৪-বর্তমান == আরও দেখুন == চট্টগ্রাম জেলা বাংলাদেশের উপজেলা সীতাকুন্ড জাহাজ ভাঙ্গা এলাকা সীতাকুন্ড গণহত্যা == তথ্যসূত্র == == বহিঃসংযোগ == জেলার উপজেলা উপজেলা
'''সিমি গারেওয়াল''' (জন্ম: ১৯৪৪) একজন ভারতীয় চলচ্চিত্র অভিনেত্রী। ভারতের একটি গারেওয়াল পরিবারে তার জন্ম। তার বাবা ছিলেন ভারত সেনাবাহিনীর ব্রিগেডিয়ার। সে সূত্রে ইংল্যান্ডে অনেকদিন থেকেছেন। ইংরেজি এ্যাকসেন্টে বিশেষ দক্ষ হওয়ার কারণে তিনি ১৯৬২ সালে ফিরোজ খানের বিপরীতে "টারজান গোস টু ইন্ডিয়া" নামক ইংরেজি চলচ্চিত্রে অভিনয় করার সুযোগ পান। বাংলা চলচ্চিত্রের প্রখ্যাত পরিচালক সত্যজিৎ রায় তার অরণ্যের দিনরাত্রি চলচ্চিত্রে সিমিকে দিয়ে এক আদিবাসী মেয়ের চরিত্রে অভিনয় করিয়েছিলেন। ==পূর্ব জীবন== সিমি ১৯৪৪ সালের ১৭ অক্টোবর পাঞ্জাবের মুক্তছার এলাকায় জন্মগ্রহণ করেন। তার বাবার নাম ছিলো জে এস গারেওয়াল যিনি একজন ব্রিগেডিয়ার ছিলেন। সিমি'র মাতার নাম ছিলো দর্শী যিনি পরিচালক যশ চোপড়ার স্ত্রী পামেলার পিতা মোহিন্দার সিংয়ের বোন ছিলেন। সিমি ইংল্যান্ডে বড় হন, এবং ওখানে তার বোন অমৃতার সঙ্গে নিউল্যান্ড হাউজ স্কুলে পড়েন। ==কর্মজীবন== চিত্র:১৯৭০ সালের চলচ্চিত্র 'মেরা নাম জোকার' সিমি সালের চলচ্চিত্র 'মেরা নাম জোকার' সিমি উঠতি বয়সে সিমি ইংল্যান্ড থেকে ভারতে চলে আসেন। তিনি টারজান গোস টু ইন্ডিয়া নামের একটি চলচ্চিত্রে কামারা চরিত্রে অভিনয় করার সুযোগ পেয়ে যান যেটি ১৯৬২ সালে মুক্তি পায়, চলচ্চিত্রটিতে ফিরোজ খান ছিলেন। তার ভালো অভিনয়ের কারণে তিনি আরো অনেক সিনেমায় কাজ করার প্রস্তাব পেয়ে যান। ষাট এবং সত্তরের দশকে তিনি মেহবুব খানের 'সন অব ইন্ডিয়া' (১৯৬২), রাজ খোসলার 'দো বাদান' (১৯৬৬), রাজ কাপুরের 'মেরা নাম জোকার' (১৯৭০), সত্যজিৎ রায়ের 'অরণ্যের দিনরাত্রি' (১৯৭০), মৃণাল সেনের 'পদাতিক' (১৯৭৩) চলচ্চিত্রে অভিনয় করে প্রশংসা কুড়ান। ১৯৭৩ সালে তার শশী কাপুর এর সঙ্গে অভিনীত 'সিদ্ধার্থ' চলচ্চিত্র মুক্তি পায়, যেটিতে তিনি তার 'কমলা' নামক চরিত্রের জন্য নগ্ন হয়েছিলেন, ভারতের সেন্সর বোর্ড নগ্ন দৃশ্য কেটে দিয়ে চলচ্চিত্রটিকে মুক্তি দিয়েছিলো। তার দুলাভাই যশ চোপড়া তাকে অমিতাভ বচ্চন, রাখী, শশী কাপুর, ঋষি কাপুর, ওয়াহিদা রেহমান এবং নীতু সিং অভিনীত চলচ্চিত্র 'কাভি কাভি' (১৯৭৬ সালে মুক্তিপ্রাপ্ত) তে শোভা কাপুর নামে একটি ছোটো চরিত্রে নেন, তার মামাতো বোন পামেলা ওটির গল্পও লিখেছিলেন, এছাড়া বছরই 'চলতে চলতে' নামের তার অভিনীত আরেকটি চলচ্চিত্র মুক্তি পায় যেটিতে তিনি এক প্রেমিক হারানো মানসিক রোগী গীতার চরিত্রে অভিনয় করেন। ==প্রেম এবং যৌনতা== ১৭ বছর বয়সে সিমি প্রথম এক ছেলের সাথে দৈহিক মিলন করেন এরপর বহু পুরুষের সঙ্গে তার প্রেম এবং যৌন-সম্পর্ক হয়েছে। আশির দশকের শুরু দিকে তিনি সালমান তাসীর নামের এক পাকিস্তানি শিল্পপতির ছেলের সাথে প্রেম এবং যৌন-সম্পর্ক গড়ে তোলেন। ১৯৮৬ সালে সিমি রবি মোহন নামের এক ব্যবসায়ী প্রেম করে বিয়ে করেন, কিন্তু তা অল্প দিনের মধ্যেই ভেঙে যায়। ==তথ্যসূত্র== == বহিঃসংযোগ == সিমি গারেওয়াল: দ্য আইকন অব স্টাইল চলচ্চিত্র অভিনেত্রী চলচ্চিত্র পরিচালক জন্ম
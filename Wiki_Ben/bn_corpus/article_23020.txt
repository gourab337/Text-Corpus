'''সালতোরো পর্বতশ্রেণী''' বা '''সালতোরো মুজতাঘ''' কারাকোরাম পর্বতশ্রেণীর এক উপপর্বতশ্রেণী বিশেষ। == অবস্থান == সালতোরো পর্বতশ্রেণী কারাকোরাম পর্বতশ্রেণীর মধ্যভাগে সিয়াচেন হিমবাহের দক্ষিণ পশ্চিম দিকে অবস্থিত। এই পর্বতশ্রেণীর পশ্চিম দিকে সালতোরো উপত্যকা অবস্থিত। এই পর্বতশ্রেণীর দক্ষিণ পশ্চিম দিকের খাড়া ঢালের পরে কোন্ডুস ডানসাম নদী উপত্যকা অবস্থিত। এই দুই নদী শ্যোক নদীর উপনদী সালতোরো নদীতে মিলিত হয়েছে। উত্তর পূর্ব দিকে কোন্ডুস হিমবাহ এই পর্বতশ্রেণীকে মাশেরব্রুম পর্বতশ্রেণী থেকে আলাদা করেছে। দক্ষিণ পূর্ব দিকে গ্যোং গিরিবর্ত্ম, গ্যোং হিমবাহ নদী উত্তর সালতোরো পর্বতশ্রেণীকে দক্ষিণ সালতোরো পর্বতশ্রেণী থেকে আলাদা করে রেখেছে। == অধিকার == ভারত সালতোরো পর্বতশ্রেণীকে জম্মু কাশ্মীর রাজ্যের অংশ হিসেবে দাবী করে, অপরদিকে পাকিস্তান একে গিলগিট বালটিস্তানের অংশ বলে দাবী জানায়। ১৯৬৭ খ্রিষ্টাব্দে দ্য ইউনাইটেড স্টেটস ডিফেন্স ম্যাপিং এজেন্সী কোন রকম তথ্যসূত্র ছাড়াই তাদের কৌশলগত অগ্রণী মানচিত্রে সমগ্র সিয়াচেন হিমবাহ সালতোরো পর্বতশ্রেণী পাকিস্তানের অন্তর্ভুক্ত বলে দেখানো হয়। সিয়াচেন হিমবাহ অঞ্চলের সীমান্ত সম্বন্ধে সিমলা চুক্তিতে অস্পষ্ট ভাবে উল্লেখ করা হয় যে সীমান্ত এনজে ৯৮৪২ থেকে উত্তরদিকে হিমবাহের দিকে এটি বিস্তৃত থাকবে। এনজে ৯৮৪২ এর স্থানাঙ্কের পার্শ্ববর্তী এলাকায় অসম্পূর্ণ ভাবে সংজ্ঞায়িত মানচিত্রের ওপর মালিকানার দাবীর কারণে ভারত পাকিস্তান এই দুই দেশের মধ্যে দ্বন্দ্ব শুরু হয়। বিতর্কের ফলস্বরূপ ১৯৮৪ খ্রিষ্টাব্দে সিয়াচেন দ্বন্দ্ব শুরু হয় এবং ভারতীয় সেনাবাহিনী অপারেশন মেঘদূত সামরিক অভিযানের মাধ্যমে এই পর্বতশ্রেণীর অধিকাংশ ভারতের অধিকারে আসে। == পর্বতশৃঙ্গ == শৃঙ্গ উচ্চতা (মিটার) উচ্চতা (ফুট) স্থানাঙ্ক প্রথম আরোহণ আরোহণ সালতোরো কাংরি ৭,৭৪২ ২৫,৪০০ ১৯৬২ (১) কে১২ ৭,৪২৮ ২৪,৩৭০ ১৯৭৪ (২) ঘেন্ট কাংরি ৭,৪০১ ২৪,২৮১ ১৯৬১ (০) শেরপি কাংরি ৭,৩৮০ ২৪,২১৩ ১৯৭৬ (১) == তথ্যসূত্র == Jerzy Wala, ''Orographical Sketch Map of the Karakoram'', Swiss Foundation for Alpine Research, Zurich, 1990. পর্বত সীমা কাশ্মীর পর্বতমালা
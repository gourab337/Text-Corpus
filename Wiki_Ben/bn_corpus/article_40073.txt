'''কীর্তিধর''' বা '''সিংহতুঙ্গ''' বা '''ছেংথুম ফা''' ত্রিপুরা রাজ্যের রাজা ছিলেন। == রাজত্ব == রাজমালা অনুসারে, ইখতিয়ার উদ্দিন মুহম্মদ বিন বখতিয়ার খলজী যখন লক্ষ্মণসেনকে পরাজিত করে গৌড় অধিকার করেন, সিংহতুঙ্গ সেই সমসাময়িক কালে ত্রিপুরার সিংহাসন লাভ করেন। সিংহতুঙ্গের রাজত্বকালে মেহেরকুলের জমিদার হীরাবন্ত খাঁ গৌড়ের নবাবকে ত্রিপুরা হতে সংগৃহীত মহামূল্যবান রত্নসামগ্রী উপহারস্বরূপ নৌকা বোঝাই করে পাঠানোর ব্যবস্থা করেন। সেই সংবাদ পেয়ে সিংহতুঙ্গের আদেশে ত্রিপুর সৈন্য মেহেরকুল আক্রমণ করে হীরাবন্তের উপহারসামগ্রী লুঠ করে নেয়। ফলে হীরাবন্তের পরামর্শে গৌড়ের নবাবের আদেশে দুই থেকে তিন লক্ষ সেনা ত্রিপুরা আক্রমণ করলে সিংহতুঙ্গ সন্ধির প্রস্তাব পাঠান। কিন্তু সন্ধি প্রস্তাবে অখুশি তাঁর রাণী নিজে ত্রিপুর সৈন্যবাহিনীকে উৎসাহিত করে যুদ্ধক্ষেত্রে অবতীর্ণ হয়ে নেতৃত্ব প্রদান করেন এবং গৌড় সৈন্যকে পরাজিত করেন। ফলে মেহেরকুল অঞ্চল ত্রিপুরা রাজ্যের অন্তর্গত হয়। == আধুনিক ধারণা == বর্তমান ঐতিহাসিক মতে ছেংথুম ফার রাজত্বকাল ছিল ১৪০০-১৪৩১ খ্রিস্টাব্দ, এবং তিনিই প্রথম মাণিক্য উপাধি নেন মহামাণিক্য নামে। বাংলার রাজা গণেশের রাজত্বের প্রথম দিকে ইনি চট্টগ্রাম শ্রীহট্টের মধ্যবর্তী অঞ্চলে রাজ্য স্থাপন করেন এবং বাংলার মুসলমান শক্তিকে প্রতিহত করে স্বরাজ্য রক্ষা করার পর মাণিক্য উপাধি গ্রহণ করেন। সেক্ষেত্রে এঁর পুত্র পরবর্তী রাজা ডাঙ্গর ফা, এবং এই ডাঙ্গর শব্দের সংস্কৃতীকৃত রূপ ছিল ধর্ম, ফলে রাজা ধর্মমাণিক্যকেই ধরা যেতে পারে ডাঙ্গর ফা। রাজমালায় প্রথম মাণিক্য উপাধিধারী রত্নমাণিক্য ছিলেন মহামাণিক্যের পিতামহ এবং মহামাণিক্য ছিলেন ধন্যমাণিক্যের পিতামহ; কিন্তু মুদ্রা তাম্রশাসনের সাক্ষ্য অনুযায়ী ধর্মমাণিক্যের পরবর্তী রাজা রত্নমাণিক্য, এবং ধন্যমাণিক্যের রাজত্বকাল আরও পরে। '''রাজমালা অনুযায়ী রাজাদের ক্রম''': ছেংথুম ফা আচং ফা খিচুং ফা ডাঙ্গর ফা রাজা ফা তাঁর ভাই রত্ন ফা (প্রথম রত্নমাণিক্য, ১২৭৯-১৩২৩ খ্রিঃ, মাণিক্য উপাধি লাভ ১২৮০ খ্রিঃ) রত্নমাণিক্যের দুই ছেলে প্রথম প্রতাপমাণিক্য মুকুটমাণিক্য মহামাণিক্য (মুকুটমাণিক্যের পুত্র, ১৪০০-১৪৩১ খ্রিঃ) ধর্মমাণিক্য (১৪৩১-১৪৬২ খ্রিঃ, ১৩৮০ শকাব্দ তথা ১৪৫৮ খ্রিঃ-এর তাম্রশাসন আছে, যা দিয়ে কুমিল্লার ধর্মসাগর দীঘি উৎসর্গিত হয়) দুই ছেলে দ্বিতীয় প্রতাপমাণিক্য ধন্যমাণিক্য (১৪৬৪-১৫১১ খ্রিঃ, ১৪২৩ শকাব্দে বা ১৫০১ খ্রিস্টাব্দে উদয়পুরে ত্রিপুরাসুন্দরী মন্দির প্রতিষ্ঠা) '''মুদ্রা তাম্রশাসন ভিত্তিক ঐতিহাসিক মত''': ছেংথুম ফা বা মহামাণিক্য (মহামাণিক্যের রাজমালা-উক্ত রাজত্বকাল) ডাঙ্গর ফা বা ধর্মমাণিক্য (ধর্মমাণিক্যের রাজমালা-উক্ত রাজত্বকাল, রাজমালা-উক্ত তাম্রশাসনটি না দেখলেও মেনে নেওয়া হয়েছে) প্রথম রত্নমাণিক্য (১৪৬৪-১৪৮৯ খ্রিঃ, ১৩৮৬-১৩৮৯ শকাব্দের মুদ্রা পাওয়া গেছে) প্রথম বিজয়মাণিক্য (১৪৮৯ খ্রিঃ, ১৪১০ শকাব্দের তাম্রশাসন পাওয়া গেছে, এই রাজার জায়গায় রাজমালায় প্রতাপমাণিক্য লেখা হয়েছে) মুকুটমাণিক্য (১৪৮৯-১৪৯০ খ্রিঃ, ১৪১১ শকাব্দের মুদ্রা পাওয়া গেছে) ধন্যমাণিক্য (১৪৯০-১৫১৫ খ্রিঃ, সর্বপ্রথম মুদ্রা ১৪১২ শকাব্দের, সর্বশেষ মুদ্রা ১৪৩৫ শকাব্দের, যাতে তিনি বলে বর্ণিত, পরবর্তী রাজা ধ্বজমাণিক্যের মুদ্রা পাওয়া যায় নি, তৎপরবর্তী দেবমাণিক্যের ১৪৪২ শকাব্দের মুদ্রা পাওয়া গেছে) ফলে রাজমালায় যে সময়ে ধন্যমাণিক্যের রাজত্বকাল দেখানো আছে, সেই সময়ে আধুনিক মতে রত্নমাণিক্যের রাজত্বকাল এবং প্রথম মাণিক্য উপাধি নেন ছেংথুম ফা। == তথ্যসূত্র == রাজবংশ
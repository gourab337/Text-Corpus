ওয়েব অ্যাপ্লিকেশনকে ডেস্কটপ অ্যাপ্লিকেশনে রূপ দেয়ার অভিপ্রায় থেকে '''এজ্যাক্স''' (Ajax)-এর জন্ম। ওয়েব ব্যবহারকারীদের এখনো বোতাম ক্লিক করা, নতুন পাতা আসার আগ পর্যন্ত অপেক্ষা করা, তারপর আরেকটি বোতাম ক্লিক করা --- এসবের জন্য অপেক্ষা করতে হয়। এজ্যাক্স-এর প্রয়োগে এর সমাধান করা সম্ভব। অ্যাসিংক্রোনাস জাভাস্ক্রিপ্ট আর এক্সএমএল (XML) এর মিলিত রূপ এই এজ্যাক্স এটিকে অ্যাসিংক্রোনাস (asynchronous) বা অসমলকৃত বলা হয় কারণ এতে ওয়েব সার্ভারের কাছে ওয়েব ব্রাউজার থেকে অনুরোধ পাঠানো হয় পর্দার আড়ালে, এই অনুরোধ করা সার্ভার থেকে তথ্য প্রাপ্তির মধ্যবর্তী সময়ে ব্যবহারকারী বর্তমান পাতায় তার স্বাভাবিক কার্যক্রম চালিয়ে যেতে পারেন। ব্রাউজারে চলে এমন কোন স্ক্রিপ্টিং ভাষা যেমন, জাভাস্ক্রিপ্টের ''এক্সএমএল এইচটিটিপি রিকোয়েস্ট'' অবজেক্ট ব্যবহার করে ব্রাউজার থেকে সার্ভারে অনুরোধ বা তথ্য পাঠানো হয়। সার্ভার থেকে প্রাপ্ত তথ্য (যা এক্সএমএল বা অন্য কোন ফরম্যাটে হতে পারে) ব্যবহার করে জাভাস্ক্রিপ্ট বর্তমান পাতাটিকে হালনাগাদ করতে পারে। অর্থাৎ এই প্রক্রিয়ায় সার্ভারের সাথে যোগাযোগের জন্য ব্যবহারকারীর কোন তথ্য পোস্ট করা পর্যন্ত অপেক্ষা করতে হয় না, বরং বর্তমান পাতাটি ব্যবহারকারী কর্তৃক পর্যবেক্ষণ বা কোন ফর্ম পূরণের সময়ই পটভূমিতে সার্ভারের সাথে তথ্য আদান-প্রদান চালু থাকে। == ইতিহাস == ৯০ এর দশকের শুরুর দিকে, বেশিরভাগ ওয়েবসাইট শুধুমাত্র এইচটিএমএল দ্বারা তৈরি করা হত। ব্য়বহারকারীর প্রতিটি কার্যকলাপ একটা নতুন ওয়েব পেজের জন্য় সার্ভারের কাছে একটা রিকুয়েস্ট পাঠানো হত। প্রত্য়েকটা নতুন পরিবর্তন এর জন্য় একটা নতুন পেজ লোড করতে হত। ২০০৫ সালে প্রথম এজাক্স পরিভাষাটি প্রথম ব্য়বহার করা হয়। == বহিঃসংযোগ == Ajax: New Approach to Web Applications Article that coined the term and Q&A. Ajax Tutorial with get, post, text and XML examples. ভাষা
'''দাহর লোচন''' (বৈজ্ঞানিক নাম: ''Creon প্রজাতির ছোট আকারের প্রজাপতি। এদের বাইরের ডানা ঘিয়ে ধূসর বর্নের এবং ভিতরের ডানা ধাতব নীল আভা দেখা যায়। এরা ‘লাইসিনিডি’ গোত্রের এবং 'থেকালিনি' উপগোত্রের সদস্য। == আকার == দাহর লোচন এর প্রসারিত অবস্থায় ডানার আকার ২৭-৩৮ মিলিমিটার দৈর্ঘের হয়। == উপপ্রজাতি == ভারতে প্রাপ্ত দাহর লোচন এর উপপ্রজাতিসমূহ হল- ''Creon cleobis cleobis'' Godart, 1824 Bengal Broad-tail Royal == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- পিছনের ডানায় দুটি লেজ আছে; এদের মধ্যে ভিতরের লেজটি চওড়া। স্ত্রী-পুরুষ উভয় লিঙ্গে ডানার নিম্নপৃষ্ঠ ক্রিম রং মিশ্রিত বাদামী বর্ণের। সামনের ডানার নিম্নতলে ডিসকাল অংশের বাইরের দিকে একটি রেখা সোজা ভাবে কোস্টা অবধি উঠে গেছে যার নীচের অংশটি সেল এর কাছাকাছি বেঁকে গেছে। পুরুষ নমুনার ডানাগুলি অপেক্ষাকৃত সুগঠিত। ডানার উপরিতল আকাশী নীল বর্নের। সামনের ডানার উপরিতলের শীর্ষভাগ খুব চওড়া কালো এবং টর্নাস সুতোর মত সরু সীমারেখা রয়েছে। পিছনের ডানার নিম্নতলে দুটি কমলা সীমাযুক্ত কালো ছোপ লক্ষ্য করা যায়। সামনের ডানার নিম্নতলে দুটি টিকি (tuft) এর মত দাগ দেখা যায়। স্ত্রী নমুনায় ডানার উপরিতল পুরুষ অপেক্ষা ফ্যাকাশে; সামনের ডানার উপরিপৃষ্ঠে কালো এপিকাল অংশ অপেক্ষাকৃত কম চওড়া। == আচরণ == এরা খুব দ্রুত ওড়ে। ফুলের মধুর প্রতি আসক্তি দেখা যায়। দীর্ঘক্ষণ ধরে একই জায়গায় মধু পান করতে দেখা যায়। পাহাড়ের পাদদেশে জলা জায়গার আশেপাশের জংগলে এদের দেখা যায়। এদের কখনও সখনও ভিজে মাটি থেকে রস আহরণ করতেও দেখা যায়। == চিত্রশালা == == তথ্যসূত্র == প্রজাপতি প্রাপ্ত লাইসিনিডি গোত্রের প্রজাপতি
'''এভিন লু্‌ইস''' (; জন্ম: ২৭ ডিসেম্বর, ১৯৯১) ত্রিনিদাদে জন্মগ্রহণকারী বিশিষ্ট ওয়েস্ট ইন্ডিয়ান ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য তিনি। ওয়েস্ট ইন্ডিজের ঘরোয়া ক্রিকেটে ত্রিনিদাদ টোবাগো জাতীয় ক্রিকেট দলের প্রতিনিধিত্ব করছেন। দলে তিনি মূলতঃ বামহাতি উদ্বোধনী ব্যাটসম্যান হিসেবে খেলে থাকেন। == খেলোয়াড়ী জীবন == ২০১০ সালে নিউজিল্যান্ডে অনুষ্ঠিত আইসিসি অনূর্ধ্ব-১৯ ক্রিকেট বিশ্বকাপে ওয়েস্ট ইন্ডিজ দলের প্রতিনিধিত্ব করেন। প্রতিযোগিতায় তিনি তিনটি খেলায় অংশ নেন। এরপূর্বে ২০০৯-১০ মৌসুমের ঘরোয়া সীমিত ওভারের প্রতিযোগিতা ডব্লিউআইসিবি প্রেসিডেন্টস কাপে দলের প্রতিনিধি ছিলেন। মার্চ, ২০১২ সালে আঞ্চলিক চারদিনের প্রতিযোগিতায় ত্রিনিদাদ টোবাগো দলের পক্ষে প্রথম-শ্রেণীর ক্রিকেটে অভিষেক ঘটে লুইসের। বছরের শেষদিকে দক্ষিণ আফ্রিকায় অনুষ্ঠিত ২০১২ সালের চ্যাম্পিয়ন্স লীগ টুয়েন্টি২০ প্রতিযোগিতায় শ্রীলঙ্কার ইউভা নেক্সট দলের বিপক্ষে একটিমাত্র খেলায় অংশ নেন। == আন্তর্জাতিক ক্রিকেট == মার্চ, ২০১৬ সালে আইসিসি বিশ্ব টুয়েন্টি২০ প্রতিযোগিতায় অংশগ্রহণের লক্ষ্যে লেন্ডল সিমন্সের পরিবর্তে তাকে দলে অন্তর্ভূক্ত করা হয়। ২৭ মার্চ, ২০১৬ তারিখে নাগপুরে অনুষ্ঠিত খেলায় আফগানিস্তানের বিপক্ষে তার টুয়েন্টি২০ আন্তর্জাতিকে অভিষেক ঘটে। == তথ্যসূত্র == == আরও দেখুন == অ্যাশলে নার্স কার্লোস ব্রাদওয়েট ২০১৬ আইসিসি বিশ্ব টুয়েন্টি২০ ফাইনাল == বহিঃসংযোগ == ইন্ডিয়ান ক্রিকেটার জন্ম ব্যক্তি ইন্ডিজের টুয়েন্টি২০ আন্তর্জাতিক ক্রিকেটার বুলসের ক্রিকেটার কিটস নেভিস প্যাট্রিয়টসের ক্রিকেটার টোবাগোর ক্রিকেটার টোবাগো রেড স্টিলের ক্রিকেটার ক্রিকেট বিশ্বকাপের ক্রিকেটার
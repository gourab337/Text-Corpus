'''সারাওয়াক নদী''' (মালয় ''সুঙ্গাই সারাওয়াক'') হল বোর্নিও দ্বীপের সারাওয়াকের মধ্য দিয়ে প্রবাহিত একটি নদী। বোর্নিও দ্বীপের মধ্যস্থলে কাপুয়াস পর্বতমালায় উৎপন্ন এই নদীটি দৈর্ঘ্যে প্রায় ২১৭ কিলোমিটার (১৩০ মাইল); এর দু'টি উপনদী হল সারাওয়াক কিরি সারাওয়াক কানান। মালয়েশিয়ার সারাওয়াক প্রদেশের অধিবাসীদের কাছে জলের অত্যন্ত গুরুত্বপূর্ণ উৎস এই নদী। সারাওয়াক প্রদেশের রাজধানী কুচিং এই নদীর তীরেই অবস্থিত। নানাধরনের জলক্রীড়া, যেমন বাৎসরিক ক্রীড়ানুষ্ঠান সারাওয়াক রেগাতা এই নদীকে ঘিরেই আয়োজিত হয়। সারা পৃথিবী থেকে এই অনুষ্ঠান পর্যটকদের আকর্ষণ করে থাকে। সারাওয়াক প্রদেশের গভর্নর ''ইয়াং দি-পেরতুয়া নেগেরি, সারাওয়াক''-এর সরকারি বাসভবন ''আস্তানা'' এই নদীর তীরেই অবস্থিত। এছাড়াও সারাওয়াক প্রদেশের নতুন বিধানসভা ভবন ১৮৭৯ সালে শ্বেতরাজাদের আমলে তৈরি ঐতিহাসিক দুর্গ ফোর্ট মার্গেরিটাও এই নদীর উত্তর তীরে অবস্থিত। ==তথ্যসূত্র== বিষয়শ্রেণী:নদী
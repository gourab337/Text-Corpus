'''কলাবতী''' বাংলা শিশুসাহিত্যের একটি কাল্পনিক চরিত্র। চরিত্রটির স্রষ্টা প্রখ্যাত সাহিত্যিক মতি নন্দী। কলাবতী সিরিজের উপন্যাসগুলি প্রকাশিত হয়েছিল আনন্দমেলা পত্রিকার পাতায়। কলাবতীর উপন্যাসগুলি মূলত খেলাধূলা বিষয়ক, তার সঙ্গেই মিশে আছে রহস্য। কলাবতীর পুরো নাম কলাবতী সিংহ। তার যখন মাত্র দু'বছর বয়স তখন তার মা মারা যান এবং তার বাবা দিব্যশেখর সন্ন্যাস নিয়ে গৃহত্যাগী হন। পুনেয় মাসির কাছে দশবছর থেকে কলাবতী তাদের পৈতৃক বাড়িতে দাদু রাজশেখর কাকা সত্যশেখরের কাছে ফিরে আসে এবং কাঁকুড়গাছি উচ্চ মাধ্যমিক বালিকা বিদ্যালয়ে পড়াশোনা শুরু করে। সে ভালো ক্রিকেট খেলে, বাংলার জাতীয় দলের হয়েও খেলেছে। কলাবতী প্রধানত উইকেটকিপার। তার শখ বড় হয়ে ক্রীড়া সাংবাদিক হওয়ার। ডানপিটে এই মেয়েটির অ্যাডভেঞ্চারের নানা কাহিনীই মতি নন্দী তুলে ধরেছেন কলাবতী সিরিজের উপন্যাসগুলিতে। ==উপন্যাসের তালিকা== কলাবতীকে নিয়ে মতি নন্দী সম্ভবত মোট নয়টি উপন্যাস লিখেছেন। সেগুলি হল- *কলাবতী *কলাবতীদের ডায়েট চার্ট *কলাবতীর ময়দান রিপোর্টিং *কলাবতীর দেখা শোনা *কলাবতী খয়েরি *ভূতের বাসায় কলাবতী *কলাবতী, অপুর মা পঞ্চু *কলাবতী মিলেনিয়াম ম্যাচ *কলাবতীর শক্তিশেল ==তথ্যসূত্র== সাহিত্যের কাল্পনিক চরিত্র চরিত্র
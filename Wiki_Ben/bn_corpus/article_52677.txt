'''অনিতা বসু পাফ''' (জন্ম ২৯ নভেম্বর ১৯৪২ সাল) একজন জার্মান অর্থনীতিবিদ, যিনি পূর্বে অগ্সবার্গ একজন অধ্যাপক ছিলেন এবং জার্মানির সোশাল ডেমোক্রেটিক পার্টির একজন রাজনীতিক। তিনি ভারতীয় জাতীয়তাবাদী মুক্তিযোদ্ধা সুভাষচন্দ্র বসু (?) (১৮৯৭-১৯৪৫) এবং তার স্ত্রীর এমিলি শেঙ্কলের কন্যা। অনিতা ১৯৪২ সালে ইউরোপের অস্ট্রিয়ার ভিয়েনা শহরে জন্মগ্রহণ করেন। পরে তিনি জার্মানিতে চলে আসেন। == প্রাথমিক জীবন == অনিতা পাফ হলেন এমিলি শেঙ্কল এবং সুভাষচন্দ্র বসুর একমাত্র সন্তান। অনিতার পিতা জাপানের সহায়তায় ব্রিটিশ রাজের উপর স্বাধীনতা সংগ্রামের জন্য একটি দৃষ্টিভঙ্গি রেখেছিলেন। সুভাষচন্দ্র বসু ইউরোপে এমিলি শেঙ্কল অনিতা পাফকে রেখে দক্ষিণ পূর্ব এশিয়ায় চলে আসেন, যখন অনিতা চার মাস বয়সী ছিলেন। অনিতা তার মায়ের কাছে বেড়ে উঠেছিলেন, যিনি যুদ্ধোত্তর বছরগুলিতে পাফের দিদিমা সহ পরিবারের সহায়তা করার জন্য ট্রাঙ্ক অফিসে বদলির কাজ করেন। পরিবার পালনে পাফের দিদার পেনশন সাহায্য করত। পাফের জন্মের সময় তার পিতার পদবী দেওয়া হয়নি, এবং তিনি অনিতা শেনকেল হিসাবে বড় হয়ে ওঠেন। তার বাবা সেখানে তার সাথে ছিলেন না, কারণ তিনি তার সেনাবাহিনী আজাদ হিন্দ ফৌজের সাথে ব্যস্ত ছিলেন এবং পাফ তার মা এমিলি শেনকেলের নিকট বড় হন। == শিক্ষা জীবন == পাফ আউগ্সবুর্গ বিশ্ববিদ্যালয়ে অর্থনীতি অনুষদের অর্থনীতি বিভাগের অধ্যাপক ছিলেন। == বিবাহ পরিবার == অনিতা পাফ বিবাহ করেন প্রফেসর মার্টিন পাফকে, যিনি পূর্বে বুন্দেস্তাগ (জার্মান সংসদ) এসপিডি-তে সদস্য ছিলেন। তাদের তিনটি সন্তান রয়েছে: পিটার অরুণ, থমাস কৃষ্ণ এবং মায়া কারিনা। == মিডিয়া == বলিউড চলচ্চিত্র নেতাজি সুভাষ চন্দ্র বোস: দ্য ফরগট্‌ন হিরোতে পাফকে উল্লেখ করা হয়েছে। ==বিতর্ক== অনিতা বসু পাফ রেনকোজি মন্দিরে রাখা তার পিতা সুভাষচন্দ্র বসুর চিতাভস্মের ডিএনএ পরীক্ষা ইচ্ছা প্রকাশ করেন। সুভাষচন্দ্র বসুর মৃত্যু বিমান দুর্ঘটনা নিয়ে বহু বিতর্ক রয়েছ। তিনি মনে করেন, তাইহোকু বিমান দুর্ঘটনায় সুভাষচন্দ্র বসুর মৃত্যুর সম্ভাবনাই সব চেয়ে বেশি। তবে তার মৃত্যু নিয়ে বিতর্ক মেটাতে টোকিওর রেনকোজি মন্দিরে রাখা চিতাভস্মের ডিএনএ পরীক্ষা করা উচিত বলে মনে করেন তিনি। কিন্তু ওই চিতাভস্ম আদৌ নেতাজির নয় বলে দাবি অনেকর। অনিতার মতে, ‘‘ডিএনএ পরীক্ষা হলে কিছু প্রমাণ পাওয়া যেতে পারে। তবে হাড় যদি বেশি পুড়ে গিয়ে থাকে তা হলে ডিএনএ নমুনা সংগ্রহ করা সম্ভব নাও হতে পারে।’’ == নোট == == তথ্যসূত্র == === উদ্ধৃতিসমূহ === == বহিঃসংযোগ == Subhash Chandra Bose Wife Story Anita Bose-Daughter of SC Bose speaks জন্ম ব্যক্তি বসু
হাটিপাড়া বহুমুখী উচ্চ বিদ্যালয়। এটি মানিকগঞ্জ জেলার সদর থানার হাটিপাড়া ইউনিয়নের অন্তর্গত হাটিপাড়া গ্রামে অবস্থিত। বিদ্যালয়টি ১৯৬৪ সালে প্রতিষ্ঠিত হয়। তৎকালীন সময়ের হাটিপাড়া ইউনিয়ন পরিষদের সম্মানিত চেয়ারম্যান জনাব আব্দুল হামিদ মিয়া বিদ্যালয়টি প্রতিষ্ঠা করেন। বিদ্যালয়টিতে ষষ্ঠ থেকে দশম শ্রেণী পর্যন্ত পাঠদান করা হয়। আশেপাশের প্রায় ১০-১২ গ্রামের শিক্ষার্থীরা এখানে পড়াশুনা করছে। বর্তমানে বিদ্যালয়টিতে প্রায় ১৫০০ জন শিক্ষার্থী আছে। শিক্ষক-শিক্ষিকা আছেন প্রায় ৩৫ জনের মত। বিদ্যালয়টি মানিকগঞ্জ জেলার অন্যতম সফল শিক্ষা প্রতিষ্ঠান।
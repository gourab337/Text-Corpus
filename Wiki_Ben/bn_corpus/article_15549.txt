'''ন্যাশনাল বোর্ড অফ রিভিউ অফ মোশন পিকচার্স''' () প্রতিষ্ঠিত হয় ১৯০৯ সালে যুক্তরাষ্ট্রের নিউ ইয়র্ক সিটিতে। চলচ্চিত্র আবিস্কারের মাত্র ১৩ বছর পর চলচ্চিত্র বিষয়ক এই সংস্থাটির জন্ম। সংস্থাটির জন্মের পেছনে কারণ হিসেবে ছিলো ১৯০৮ সালের বড়দিনের প্রাক্কালে তৎকালীন নিউ ইয়র্ক সিটির মেয়র জর্জ বি. ম্যাকলেল্যান, জুনিয়রের চলচ্চিত্র প্রদশর্নীর অনুমতি বাতিলের বিরুদ্ধে প্রতিবাদ করা। মেয়র, যিনি ছিলেন আমেরিকার গৃহযুদ্ধের যুদ্ধ করা এক জেনারেলের পুত্র, বিশ্বাস করতেন এই নতুন আবিস্কারটি সম্প্রদায়ের নীতির সাথে খাপ খায় না। নিজেদের মত প্রকাশের সাংবিধানিক অধিকার রক্ষায়, হল মালিক মারকাস লো, এবং চলচ্চিত্র পরিবেশকরা দ্য পিপল'স ইন্সটিটিউটের কুপার ইউনিয়নে একত্রিত হয়ে নিউ ইয়র্ক বোর্ড অফ মোশন পিকচার সেন্সরশিপ সংগঠনটির গোড়াপত্তন করেন। পরবর্তীকালে "সেন্সরশিপ" শব্দটি বাদ দিয়ে সংগঠনটির নতুন নামকরণ করা হয়, ন্যাশনাল বোর্ড অফ রিভিউ অফ মোশন পিকচার্স। সদ্য সৃষ্ট এই শিল্পের বিভিন্ন কলাকুশলীদের স্বীকৃতি দেবার মাধ্যমে এটিকে উৎসাহিত করাই ছিলো এই সংগঠনের কাজ। সেই সাথে আমেরিকার সাংষ্কৃতিক জীবনে এই শিল্পকে ছড়িয়ে দেওয়া। আস্তে আস্তে এই সংগঠনটি মৌখিকভাবে নতুন চলচ্চিত্রের মুক্তি পাবার স্থান হিসেবে পরিণত হয়। ১৯১৬ থেকে ১৯৫০ এর দশক পর্যন্ত প্রায় ১০০০ চলচ্চিত্রে "Passed by the National Board of Review" বা "ন্যাশনাল বোর্ড অফ রিভিউ কর্তৃক অনুমোদিত" ট্যাগটি ব্যবহৃত হয়েছিলো। == তথ্যসূত্র == == বহিঃসংযোগ == National Board of Review of Motion Pictures official website. চলচ্চিত্র পুরস্কার
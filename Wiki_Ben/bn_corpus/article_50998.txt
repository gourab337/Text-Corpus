প্রধান চরিত্র হেইনস রেলগাড়ি থেকে নামার সময়ে আলফ্রেড হিচকক রেলগাড়িতে উঠছেন; এটি ১৯৫১ সালের ''স্ট্রেঞ্জার্স অন ট্রেন'' চলচ্চিত্রের শুরুর দিকের একটি দৃশ্য। '''ক্ষণিক চরিত্রাভিনয়''' (, Cameo appearance বা সংক্ষেপে cameo) পরিবেশন শিল্পকলার কোন একটি শিল্পকর্মে কোন পূর্ব-পরিচিত ব্যক্তির খুবই স্বল্পস্থায়ী চরিত্রে অভিনয় বা কন্ঠপ্রদানকে বোঝায়। সাধারণত শিল্পকর্মের বর্ণনায় ব্যক্তিটির পরিচয় দেওয়া হয় না কিংবা তারা স্বনামেই অভিনয় করেন। এই চরিত্রগুলি সাধারণত খুবই ক্ষুদ্র সময়ের জন্য হয় এবং বেশিরভাগ ক্ষেত্রেই কোন সংলাপ থাকে না। বিখ্যাত ব্যক্তি, চলচ্চিত্র পরিচালক, সংগীতশিল্পী ক্রীড়াবিদরা সাধারণত ধরনের ক্ষণিক চরিত্রে অভিনয় করেন। অনেক সময় চলচ্চিত্র নির্মাণকুশলীদের কেউও ক্ষণিক চরিত্রে অভিনয় করতে পারেন, যেমন আলফ্রেড হিচকক প্রায়ই ক্ষণিক চরিত্রাভিনয় করতেন।
ওব নদী '''ওব নদী''' (রুশ: Обь) রাশিয়ার সাইবেরিয়ার পশ্চিম অংশের একটি নদী। এটি রাশিয়ার ৪র্থ বৃহত্তম নদী। নদীটি দক্ষিণ-পশ্চিম সাইবেরিয়ার আলতাই পর্বতমালার উত্তর ঢালে, মঙ্গোলিয়ার সাথে রাশিয়ার সীমান্তে, উৎপত্তি লাভ করেছে। ৩,৬৮০ কিলোমিটার দীর্ঘ নদীটি প্রথমে উত্তর-পশ্চিম দিকে প্রবাহিত হয়েছে এবং প্রধান উপনদী ইর্তিশ নদীর সাথে মিলিত হবার পর উত্তর দিকে প্রবাহিত হয়ে উত্তর মহাসাগরের বাহু ওব উপসাগরে পতিত হয়েছে। ওব নদীবিধৌত এলাকার আয়তন প্রায় ২৬ লক্ষ বর্গকিলোমিটার। নদীটি প্রধানত কাঠ এবং শস্য পরিবহনে ব্যবহার করা হয়। তবে শীতকালে বরফ জমে পরিবহন বাধাগ্রস্ত হয়। ওবের উৎসের কাছে নদীতীরে কিছু শিল্পশহর এবং একটি জলবিদ্যুৎ প্রকল্প আছে। ওব-ইর্তিশ নদীর মিলিত নদীব্যবস্থার দৈর্ঘ্য প্রায় ৫৪১০ কিলোমিটার। ওস্তিয়াকদের কাছে নদীটি ''আস'', ''ইয়াগ'', ''কোলতা''' ''ইয়ামা'' নামে, সামুইদদের কাছে কোলতা বা কুয়ে নামে, এবং সাইবেরীয় তাতারদের কাছে এটি ওমর বা উমর নামে পরিচিত। নদী
'''জঁ-ল্যুক মেলঁশোঁ''' () একজন ফরাসি রাজনীতিবিদ। তিনি ফ্রান্সের বামপন্থী রাজনৈতিক আন্দোলন লা ফ্রঁস আঁসুমিজ (La France Unsoumise, "অনবনত ফ্রান্স")-এর প্রতিষ্ঠাতা নেতা। এই আন্দোলনের ছত্রছায়ায় থেকে তিনি ২০১৭ সালের ফরাসি রাষ্ট্রপতি নির্বাচনে প্রার্থী হিসেবে করেন। মেলঁশোঁ ১৯৮৬ থেকে ২০০০ সাল পর্যন্ত ফ্রান্সের আইনসভার উচ্চকক্ষ "সেনা" (Sénat)-র একজন সদস্য ছিলেন। ২০০০ থেকে ২০০২ সাল পর্যন্ত তিনি ফ্রান্সের শিক্ষা উপমন্ত্রী হিসেবে দায়িত্ব পালন করেন। ২০০৮ সালে তিনি পার্তি সোসিয়ালিস্ত তথা সমাজতান্ত্রিক দল ত্যাগ করে "বাম দল" গঠন করেন এবং ২০০৯ সালে ইউরোপীয় ইউনিয়নের সংসদ সদস্য নির্বাচিত হন। ২০১২ সালে তিনি ফ্রান্সের রাষ্ট্রপতি নির্বাচনে প্রার্থী হিসেবে করেন এবং প্রায় ১১% ভোট লাভ করেন। ==রাজনৈতিক মত== মেলঁশোঁ ইউরোপীয় ইউনিয়নের কৃচ্ছ্বতা-সাধন প্রকল্প এবং অন্যান্য ইউরোপীয় ইউনিয়ন চুক্তিগুলির বিরোধী। তিনি চান ফ্রান্স নেটো থেকে বেরিয়ে আসুক। তিনি ফ্রান্সে শক্তি উৎপাদনে নিউক্লীয় শক্তির ব্যবহার ধীরে ধীরে শূন্যের কোঠায় নিতে চান। অবসরগ্রহণের বয়স ৬০ বছর করতে চান। কর্মসপ্তাহের দৈর্ঘ্য কমিয়ে ৩২ ঘণ্টা করতে চান। ধনীদের ওপর আরও বেশি করারোপ করতে চান এবং ন্যূনতম বেতনের পরিমাণ বাড়াতে চান। ==টীকা== ==তথ্যসূত্র== রাজনীতিবিদ
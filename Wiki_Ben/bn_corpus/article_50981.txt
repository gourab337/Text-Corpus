'''চাঁপা চন্দন ব্রত''' বাংলার হিন্দুসমাজের অশাস্ত্রীয় বা মেয়েলি ব্রতগুলির অন্তর্গত একটি ব্রত। গ্রামীণ বাংলার বাঙালি হিন্দুঘরের কুমারী মেয়েরা জৈষ্ঠমাসব্যাপী এই ব্রত পালন করে। ব্রতের উদ্দেশ্য হল মহাদেব শিবের মতো রূপগুণান্বিত স্বামী লাভ। ==ব্রতের বৈশিষ্ট্য== গ্রাম-বাংলার বসতবাড়ির মেঠো আঙিনায়, পুকুরপাড়ে বা বাগানে এই ব্রত করা হয়। মেয়েলি ব্রত হওয়ার দরুন ব্রতপালনে কোন মন্ত্র বা পুরোহিতের প্রয়োজন হয় না। চাঁপা চন্দন ব্রত পালনের প্রথম পর্যায়ে প্রয়োজনীয় উপকরণ অর্থাৎ কনকচাঁপা ফুল, চন্দন, গঙ্গামাটি বা যে কোনও নদীতীরের মাটি, দুধ, ঘি মধু সংগ্রহ করতে হয়। ৬৪টি কনকচাঁপা ফুল বৈশাখ মাসে যোগাড় করে সাদা চন্দন মাখিয়ে শুকিয়ে রাখতে হয়। দ্বিতীয় পর্যায়ে ১লা জৈষ্ঠ থেকে প্রত্যেক দিন সকালে স্নান করে মাটি দিয়ে শিবমূর্তি গড়ে একটি পিতলের রেকাবে বসিয়ে সেটিকে দুধ দিয়ে স্নান করাতে হয়। তারপর ঘি, মধু মাখিয়ে চাঁপা ফুল দিয়ে শিবপূজা করতে হয়। ==তথ্যসূত্র== সংস্কৃতি হিন্দু
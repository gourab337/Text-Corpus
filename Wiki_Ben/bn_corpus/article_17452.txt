'''এসিড গ্যাস''' () একপ্রকারের গ্যাস মিশ্রণ (যেমন, প্রাকৃতিক গ্যাস) যাতে উল্লেখযোগ্য পরিমাণে হাইড্রোজেন সালফাইড (H2S), কার্বন ডাই অক্সাইড (CO2), অথবা অনুরূপ উপাদান রয়েছে। প্রায়শই ভুলবশত ''এসিড গ্যাস'' এবং ''সাওয়ার গ্যাস''কে () সমার্থক ভাবা হয়। যদিও হাইড্রোজেন সালফাইড কিংবা কার্বন ডাই অক্সাইড সমৃদ্ধ যে কোন অম্লীয় গ্যাসই এসিড গ্যাস, কিন্তু সব এসিড গ্যাসই সাওয়ার গ্যাস নয়। সাওয়ার গ্যাসে হাইড্রোজেন সালফাইড থাকতে হয়। উদাহরণস্বরূপ, কার্বন ডাই অক্সাইড নিজে একটি এসিড গ্যাস হলেও সাওয়ার গ্যাস নয়। হাইড্রোজেন সালফাইড এবং/অথবা কার্বন ডাই অক্সাইড রয়েছে এমন অপরিশোধিত প্রাকৃতিক গ্যাস ব্যবহারের পূর্বে গ্যাস থেকে অনাকাংক্ষিত উপাদানগুলো কমিয়ে সহনীয় মাত্রায় নামিয়ে আনতে হয়। এমিন গ্যাস ট্রিটিং তেমনি একটি পদ্ধতি আলাদাকৃত H2S প্রায়শই ক্লাউস পদ্ধতিতে উপজাতক হিসেবে বিশুদ্ধ সালফারে রূপান্তর করা হয়, অথবা বিকল্প হিসেবে আর্দ্র সালফিউরিক এসিড পদ্ধতির মাধ্যমে মূল্যবান সালফিউরিক এসিড প্রস্তুতিতে ব্যবহার করা হয়। হাইড্রোজেন সালফাইড একটি বিষাক্ত গ্যাস। কোন পদার্থের মধ্যে হাইড্রোজেন সালফাইড থাকলে তাকে পাইপিংয়ের কাজে ব্যবহার করা নিষিদ্ধ। অনেক ধাতু হাইড্রোজেন সালফাইডের কারণে সালফাইড স্ট্রেস করোশন ক্র্যাকিংয়ের শিকার হয়, যে কারণে তাদেরকে দিয়ে সাওয়ার গ্যাসজনিত যন্ত্রপাতি তৈরি করা হয় না। যে সব পদ্ধতিতে রিফাইনারি অথবা প্রাকৃতিক গ্যাস কারখানায় অম্ল কিংবা কটুগন্ধ-যুক্ত মার্কেপ্টান এবং/অথবা হাইড্রোজেন সালফাইড দূর করা হয়, তাদেরকে সাধারণত সুইটেনিং পদ্ধতি বলা হয়। == আরো দেখুন == প্রাকৃতিক গ্যাস পরিশোধন রিফাইনারি রেক্টিসল সেলেক্সল আর্দ্র সালফিউরিক এসিড পদ্ধতি == তথ্যসূত্র == গ্যাস প্রকৌশল
'''ফাতেমীয় খিলাফত''' (আরবি: الفاطميون, al-Fāṭimiyyūn) ইসলামী খিলাফতগুলোর মধ্যে চতুর্থতম। এই খিলাফত ইসমাইলি শিয়া মতবাদকে ধারণ করত। পূর্বে লোহিত সাগর থেকে শুরু করে পশ্চিমে আটলান্টিক মহাসাগর পর্যন্ত উত্তর আফ্রিকার বিস্তীর্ণ এলাকায় এই খিলাফতের অধীনস্থ ছিল। এটি তিউনিসিয়াকে ভিত্তি করে গড়ে উঠে। এই রাজবংশ আফ্রিকার ভূমধ্যসাগরীয় উপকূল শাসন করত এবং মিশরকে খিলাফতের কেন্দ্রবিন্দুতে পরিণত করে। সর্বোচ্চ সীমায় পৌছার পর ফাতেমীয় খিলাফতের অধীনে মাগরেব, সুদান, সিসিলি, লেভান্ট হেজাজ শাসিত হয়। ফাতেমীয়দের দাবি অনুযায়ী তারা মুহাম্মদ (সা) এর কন্যা ফাতিমার বংশধর ছিল। তারা উত্তর আফ্রিকা জয় করে। কুতামা নামক বার্বা‌র গোষ্ঠীর মধ্যে ফাতেমীয় রাষ্ট্র আকার লাভ করে। ৯০৯ সালে ফাতেমীয়রা রাজধানী হিসেবে তিউনিসিয়ার মাহদিয়া নামক শহর গড়ে তোলে। ৯৪৮ সালে আল মনসুরিয়ায় রাজধানী স্থানান্তরিত করা হয়। ৯৬৯ সালে তারা মিশর জয় করে এবং ফাতেমীয় খিলাফতের রাজধানী হিসেবে কায়রো শহর নির্মাণ করা হয়। মিশর পুরো রাষ্ট্রের রাজনৈতিক, সাংস্কৃতিক ধর্মীয় কেন্দ্র হয়ে উঠে। রাজবংশ শাসকশ্রেণী ছিল শিয়া মতবাদের ইসমাইলি শাখা উদ্ভূত। প্রাথমিক বিজয়ের পর খিলাফতে অইসমাইলি এবং ইহুদি, মাল্টিজ, খ্রিষ্টান মিশরীয় কপ্টিক খ্রিষ্টানদের প্রতি কিছু মাত্রায় ধর্মীয় সহনশীলতা দেখা যেত। প্রাথমিক প্রতিষ্ঠায় বার্বা‌ররা অবদান রাখে এবং একে সামরিক রাজনৈতিক দিক থেকে সাহায্য করে। পরবর্তীতে একাদশ দ্বাদশ শতাব্দীতে ফাতেমীয় খিলাফতের পতন ঘটতে থাকে। ১১৭১ সালে সুলতান সালাহউদ্দিন ফাতেমীয় খিলাফতের সমাপ্তি ঘটান। তিনি আইয়ুবীয় রাজবংশের সূচনা করেন এবং একে বাগদাদের আব্বাসীয় খিলাফতের সাথে যুক্ত করেন। ==আরও দেখুন== *খিলাফত *আহল আল-বায়াত ==টীকা== == তথ্যসূত্র == == বহিঃসংযোগ == Fatimids entry in the ''Encyclopaedia of the Orient''. Institute of Ismaili Studies London. The Shia Fatimid Dynasty in Egypt খিলাফত সাবেক রাজতন্ত্র
মন্টারে উপসাগর, ক্যালিফোর্নিয়া '''মন্টারে উপসাগর''' () প্রশান্ত মহাসাগরের একটি উপসাগর। এটি মার্কিন যুক্তরাষ্ট্রের পশ্চিম উপকূলে সান ফ্রান্সিস্কো (San Francisco, ইংরেজি: ''স্যান্‌ ফ্রান্সিস্কৌ'', স্পেনীয়: ''সান্‌ ফ্রান্সিস্কো'') শহরের দক্ষিণে স্যান্টা ক্রুজ (Santa Cruz, ইংরেজি: ''স্যান্টা ক্রূজ়্‌'', স্পেনীয়: ''সান্তা ক্রুস্‌'') এবং মন্টারে শহরের মধ্যবর্তী এলাকাতে অবস্থিত। মোটামুটি অর্ধবৃত্তাকার এই উপসাগরের তীর ঘেঁষে ক্যালফোর্নিয়া রাজ্য মহাসড়ক ১-এর একটি অংশ চলে গেছে এবং স্যান্টা ক্রুজ মন্টারে শহরকে সংযুক্ত করেছে। মন্টারে উপসাগরে বহু বিচিত্র প্রজাতির সামুদ্রিক স্তন্যপায়ী প্রাণী যেমন সমুদ্র ভোঁদড় (sea otter), পোতাশ্রয় সীল (harbor seal), এবং বোতলনাক ডলফিন (bottleneck dolphin) বাস করে। এছাড়াও এখানে ছাইরঙা তিমি (gray whale), কুঁজো তিমি (humpback whale) এবং হাতি সীল (elephant seal) প্রজননের জন্য ঘুরতে আসে। এখানে বহু প্রজাতির মাছ, হাঙর, মলাস্ক যেমন আবালোনি (abalone), স্কুইড (squid), ইত্যাদি, পাখি এবং সমুদ্র কচ্ছপ দেখতে পাওয়া যায়। উপসাগরে প্রচুর কেল্প জাতীয় শৈবাল জন্মে এবং কিছু কিছু অতিবৃদ্ধির ফলে কেল্প অরণ্যেরও জন্ম দেয়। মন্টারে গিরিখাত পানির তলদেশে অবস্থিত বিশ্বের বৃহত্তম গিরিখাতগুলির একটি। এটি উপসাগরের তীরের ঠিক মাঝখানে মস ল্যান্ডিং (Moss Landing) থেকে শুরু হয়েছে। ১৯৯২ সালে মন্টারে উপসাগর আশেপাশের সমুদ্রের হাজার বেশি এলাকা জুড়ে মন্টারে বে ন্যাশনাল ম্যারিন স্যাংচুয়ারি নামের অভয়াশ্রয় প্রতিষ্ঠা করা হয়। উপসাগর মহাসাগরের উপসাগর
'''চুরুলিয়া''' হল ভারতীয় রাজ্য পশ্চিমবঙ্গের পশ্চিম বর্ধমান জেলার আসানসোল মহকুমার জামুরিয়া সমষ্টি উন্নয়ন ব্লকের আসানসোলের শহরতলি। ==ইতিহাস== চুরুলিয়া হল বাঙালি কবি কাজী নজরুল ইসলামের জন্মস্থান এবং তাঁর স্ত্রী প্রমীলা দেবীর বিশ্রাম স্থান। কবির অনেক পান্ডুলিপি, পদক এবং অন্যান্য জিনিসপত্র গ্রামের নজরুল একাডেমিতে সংরক্ষিত আছে। কাছাকাছি, এখানে কবির নামে একটি কলেজ রয়েছে। কবির জন্মজয়ন্তী উদযাপনের সময় প্রতিবছর একটি সপ্তাহব্যাপী উৎসব অনুষ্ঠিত হয়। এতে ভারত এবং বাংলাদেশের বিশিষ্ট সাংস্কৃতিক এবং সাহিত্যিকরা উপস্থিত থাকেন। নজরুল একাডেমি ১৯৫৮ সালে প্রতিষ্ঠিত হয়েছিল। ধারণা করা হয় যে প্রাচীনকালে চুরুলিয়ায় একটি দুর্গ ছিল। এটি ষোড়শ শতাব্দীতে আফগান সর্দার শের খানের হাতে পড়ে। গ্রামে একটি ঢিপি দেখা যায় যা দুর্গের ধ্বংসাবশেষ বলে মনে করা হয়। মুসলিম শাসন আমলে চুরুলিয়ায় একটি মসজিদ নির্মিত হয়েছিল। এটি একটি ইসলামিক স্থাপত্যের উত্তম উদাহরণ। ==ভৌগোলিক অঞ্চল== ===অবস্থান=== চুরুলিয়ার অবস্থান সমূদ্রতল হতে এর গড় উচ্চতা হল ৯৪ মিটার (৩১১ ফুট)। চুরুলিয়া অজয় ​​নদের দক্ষিণ তীরে অবস্থিত। আসানসোল ঢেউ খেলানো ল্যাটেরাইট অঞ্চল দ্বারা গঠিত। দামোদর এবং অজয় ​​এই অঞ্চল দুটি শক্তিশালী নদীর মধ্যে অবস্থিত। অঞ্চলে উপর দিয়ে একে অপরের সাথে সমান্তরালভাবে প্রবাহিত হয়, দুটি নদীর মাঝখানের দূরত্ব প্রায় ৩০ কিলোমিটার। যুগ যুগ ধরে এই অঞ্চলটিতে প্রচুর বনভূমি সৃষ্টি হয় এবং তার ফলে ডাকাত এবং মার্ডার দ্বারা আক্রান্ত হয়েছিল। অষ্টাদশ শতাব্দীতে কয়লার আবিষ্কারের ফলে এই অঞ্চলটি শিল্পায়নের দিকে পরিচালিত হয়েছিল কিন্তু তার ফলে বেশিরভাগ বনভূমি সাফ হয়ে গেছে। ==নগরায়ন== ২০১১ সালের আদমশুমারি অনুসারে, আসানসোল সদর মহকুমার জনসংখ্যার ৮৩.৩৩% শহুরে এবং ১৬.৬৭% গ্রামীণ ছিল। ২০১৫ সালের কলকাতা গেজেটের বিজ্ঞপ্তি অনুসারে, কুলটি, রানীগঞ্জ এবং জামুরিয়া পৌরসভা অঞ্চলগুলি আসানসোল পৌরসংস্থা অধীনে অন্তর্ভুক্ত করা হয়েছিল। আসানসোল সদর মহকুমার ২৬ (+১ আংশিকভাবে) আদমশুমারি শহর রয়েছে। ==জনসংখ্যার উপাত্ত== ২০১১ সালের আদমশুমারি অনুসারে চুরুলিয়ার মোট জনসংখ্যা হল ৮,১৭৩ জন, তার মধ্যে ৪,২০৩ জন (৫১%) পুরুষ এবং ৩,৯৭০ জন (৪৯%) মহিলা ছিলেন। মোট জনসংখ্যার বছরের নীচে ছিল ১,২৮৬ জন। চুরুলিয়ায় মোট সাক্ষরতার হার ছিল ৪,৪৭০ জন (৬ বছরের উর্ধ্বে জনসংখ্যার ৬৪.৭০%)। ==অর্থনীতি== চুরুলিয়া ভারতের কয়লা খনির অন্যতম অঞ্চল, রানিগঞ্জ কয়লাক্ষেত্র প্রাণকেন্দ্রে অবস্থিত। ==পরিবহন== চুরুলিয়াতে দুটি মিনিবাস রুট রয়েছে একটি চুরুলিয়া থেকে আসানসোল ভায়া কাল্লা এবং দোমাহানি এবং অন্যটি চুরুলিয়া (অজয় ঘাট) থেকে চিত্তরঞ্জন ভায়া আসানসোল এবং চন্দ্রচূড়। ==শিক্ষা ব্যবস্থা== ১৯৮১ সালে চুরুলিয়ায় কাজী নজরুল ইসলাম মহাবিদ্যালয় প্রতিষ্ঠিত হয়েছিল। এটি কাজী নজরুল ইউনিভার্সিটির সাথে যুক্ত। এটিতে বাংলা, হিন্দি, ইংরেজি, ইতিহাস, ভূগোল, রাষ্ট্রবিজ্ঞান এবং বি.কম. কোর্স প্রদান করা হয়ে থাকে। চুরুলিয়াতে একটি প্রাথমিক স্বাস্থ্য কেন্দ্র রয়েছে। ==তথ্যসূত্র== বর্ধমান জেলার একটি গ্রাম
'''ভিলনিয়াস''' লিথুয়ানিয়ার রাজধানী সর্ববৃহৎ শহর। ২০১৮ সালের পরিসংখ্যান অনুযায়ী শহরের মোট জনসংখ্যা ৫৭৪,১৪৭ জন। ভিলনিয়াস লিথুয়ানিয়ার দক্ষিণ-পূর্ব অংশে অবস্থিত এবং এটি বাল্টিক রাষ্ট্রসমূহের মধ্যে দ্বিতীয় বৃহত্তম শহর। ভিলনিয়াস লিথুয়ানিয়া প্রধান সরকারী প্রতিষ্ঠানের এবং ভিলনিয়াস জেলা পৌরসভার আসন। জিএডব্লিউসি গবেষণার মতে, ভিলনিয়াসকে গামা গ্লোবাল শহর হিসাবে শ্রেণীবদ্ধ করা হয়েছে এবং এটি তার পুরাতন শহরের স্থাপত্যের জন্য পরিচিত, যা ১৯৯৪ সালে ইউনেস্কো কর্তৃক বিশ্ব ঐতিহ্যবাহী স্থান হিসেবে স্বীকৃত হয়। দ্বিতীয় বিশ্বযুদ্ধের পূর্বে ভিলনিয়াস ইউরোপের বৃহত্তম ইহুদি কেন্দ্রগুলোর অন্যতম ছিল। ইহুদিদের প্রভাবে কারণে একে “লিথুয়ানিয়ার জেরুসালেম” হিসাবে বর্ণনা করা হয়েছে এবং ১৮১২ সালের দিকে নেপোলিয়ন একে “উত্তরের জেরুসালেম” নাম দিয়েছিলেন। ২০০৯ সালে ভিলনিয়াস অস্ট্রিয়ার শহর লিনজের সাথে একত্রে ইউরোপের সাংস্কৃতিক রাজধানী ছিল। == নামকরণ উৎপত্তি == শহরের নাম ভিলনিয়াস ভিলনিয়া নদী থেকে এসেছে। == শিক্ষা == ভিলনিয়াস শহরটিতে ১২ টি প্রাথমিক বিদ্যালয়, ১৯টি প্রো জিমন্যাসিয়াম এবং ৪২ টি জিমন্যাসিয়াম রয়েছে। শহরে অনেক বিশ্ববিদ্যালয় আছে। সবচেয়ে বড় পুরাতন বিশ্ববিদ্যালয় হল ভিলনিয়াস বিশ্ববিদ্যালয়, যার ছাত্র-ছাত্রী সংখ্যা হল ২০,৮৬৪ জন। বিশ্ববিদ্যালয় কিউএস ওয়ার্ল্ড ইউনিভার্সিটি র‌্যাংকিং অনুযায়ী বিশ্বের শীর্ষ ৫০০ মধ্যে স্থান পেয়েছে। ইউনেস্কো, ন্যাটো অন্যান্য প্রকল্পে এই বিশ্ববিদ্যালয় অংশগ্রহণ করেছে। এটি স্নাকোত্তর পর্যায়ে ইংরেজি রুশ ভাষায় শিক্ষা কার্যক্রম পরিচালনা করে, সেইসাথে ইউরোপ জুরে বিভিন্ন সাথে সহযোগিতামুলক কার্যক্রম পরিচালনা করে। ১২টি অনুষদ, ৭টি ইন্সটিটিউটি ৪টি শিক্ষা গবেষণা কেন্দ্র নিয়ে গঠিত। ==তথ্যসূত্র== ==বহিঃসংযোগ==
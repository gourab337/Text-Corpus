'''আয়াশ ইবনে আবি রাবিআহ'''(রাঃ) ছিলেন নবী মুহাম্মদ (সাঃ) এর একজন সাহাবা সহচর| নবী মুহাম্মদ (সাঃ) এর মদীনায় হিজরতের আগে যেসকল সাহাবি মদীনায় হিজরত করেছিলেন তিনি ছিলেন তাদের একজন| পিতা মাতা উভয় সম্পর্কের দিক দিয়েই তিনি আবু জেহেলের আত্মীয় ছিলেন| == আবু জেহেলের চক্রান্তে পড়ে বন্দী-দশা ভোগ == যে সকল মুসলিম নবী মুহাম্মদ (সাঃ) এর পূর্বে মদীনায় হিজরত করেছিলেন, আয়াশ ছিলেন তাদের মধ্যে একজন| তিনি ওমর (রাঃ) এর সঙ্গে হিজরত করেছিলেন| আবু জেহেল তাকে ফিরিয়ে আনতে মনস্থ করলেন| তাই তিনি এক ফন্দি আঁটলেন| আরেক ভাই হারিসকে সাথে নিয়ে তিনি মদীনায় আয়াশের কাছে গেলেন| পূর্বপরিকল্পনা মত তিনি এক মিথ্যা গল্প সাজিয়ে বললেন যে, আয়াশ চলে আসার পর তার মা অসুস্থ হয়ে গেছে এবং তাকে না দেখা পর্যন্ত সে চুল আচড়াবে না এবং ছায়ায় বসবে না বলে কসম খেয়েছে| আয়াশ বিগলিত মনে মার কাছে যাওয়ার সিদ্ধান্ত নিলে ওমর তাকে সতর্ক করেন| কিন্তু আয়াশকে সিদ্ধান্তে অটল থাকতে দেখে শেষে তিনি তার স্বাস্থ্যবান উটটি আয়াশকে দেন যেন পরিস্থিতি প্রতিকূল হলে আয়াশ পালিয়ে আসতে পারে| মদীনায় যাওয়ার পথে আবু জেহেল আয়াশকে অণুরোধ করেন তার উটের পিছনে বসিয়ে নিয়ে যেতে নিজের উট দুর্বল এই বাহানায়| আয়াশ রাজি হয়ে উট থেকে নামলে আবু জেহেল হারিস সুযোগ বুঝে আয়াশকে বেধে ফেলেন এবং মক্কায় এনে বন্দী করে রাখেন| == তথ্যসূত্র ==
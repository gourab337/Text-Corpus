''''সেই রেললাইনের ধারে মেঠোপথটার পারে দাঁড়িয়ে'''' ১৯৮৫ সালে প্রকাশিত বাংলা ভাষায় রচিত একটি দেশাত্মবোধক সঙ্গীত। বাংলাদেশ টেলিভিশনের বিশেষ অনুষ্ঠানের জন্য প্রস্তুতকৃত এই সঙ্গীত বা গানের গীতিকার মোহাম্মদ রফিকউজ্জামান। আহমেদ ইমতিয়াজ বুলবুলের সুর সঙ্গীত পরিচালনায় এই গানে কন্ঠে দেন সাবিনা ইয়াসমিন। ১৯৭১ সালে বাংলাদেশের স্বাধীনতা যুদ্ধে যাওয়া সন্তানের জন্য প্রতীক্ষারত এক মায়ের আকুতি এই গানের মূল উপজীব্য। == পটভূমি == গীতিকার রফিকুজ্জামানের ছোট ভাই বাংলাদেশের স্বাধীনতা যুদ্ধে যাওয়ার আগে তার মাকে বলে গিয়েছিলেন। আসাদ যুদ্ধে শহীদ হন কিন্তু তার মা এটা জানতেন না। যশোরের খড়কিতে গীতিকার রফিকুজ্জামানের বাড়ীর পাশে রেললাইন রয়েছে। সেই রেললাইনের পাশে মেঠোপথ ধরে আসাদ যুদ্ধে চলে গিয়েছিলেন। রফিকুজ্জামানের মা প্রায়শই এই কথা বলে আসাদের স্মৃতিচারণ করতেন। মোহাম্মদ রফিকুজ্জামান তার বাস্তব জীবনের প্রেক্ষাপটে এই গীতি রচনা করেন। আহমেদ ইমতিয়াজ বুলবুলকে নিয়ে তিনি এইগানের গীতি রচনা করেছিলেন। প্রথমবার এইগানের প্রেক্ষাপট শুনে সুরকার আহমেদ ইমতিয়াজ বুলবুল আবেগতাড়িত হয়ে পরেছিলেন। == সঙ্গীত ধারণ == বাংলাদেশ টেলিভিশনের নিজস্ব শব্দ সঙ্গীত ধারণের স্টুডিও থাকলেও সাবিনা ইয়াসমিন আহমেদ ইমতিয়াজ বুলবুল যৌথ প্রয়াসে সৃষ্ঠ দেশাত্মবোধক গান গুলি কাকরাইলের ইপসা রেকর্ডিং স্টুডিওতে ধারণ করা হতো। 'সেই রেললাইনের ধারে মেঠোপথটার পারে দাঁড়িয়ে' গানটি স্টুডিওতে রেকর্ড করা গান গুলির মধ্যে অন্যতম। == প্রকাশ পুনঃউৎপাদন == ১৯৮৫ সালে বাংলাদেশে টেলিভিশনের একটি বিশেষ সঙ্গীতানুষ্ঠানে এই গানটি প্রথম প্রচার করা হয়। সাবিনা ইয়াসমিন নিজ উদ্যোগে বাংলাদেশ টেলিভিশনের জন্য গাওয়া দেশাত্মবোধক গান গুলি সংরক্ষণ পুনঃউৎপাদন করেন এবং সাউন্ডটেক-এর ব্যানারে ‘সব ক’টা জানালা খুলে দাও না’ শিরোনামীয় এ্যালবামে এই গান প্রকাশ করেন। মে, ২০১৬ তারিখে সাউন্ডটেক তাদের অফিসিয়াল ইউটিউব চ্যানেলে এই অ্যালবামটি অবমুক্ত করে। == জনসংস্কৃতিতে প্রভাব == এই গানটি আহমেদ ইমতিয়াজ বুলবুলের সুর করা অন্যতম জনপ্রিয় গান। সাবিনা ইয়াসমিন এইগান অনেকবার বিভিন্ন অনুষ্ঠানে পরিবেশন করেছেন। সম্প্রচার টেলিভিশনের যুগে এই গানটি অনেক সঙ্গীতানুষ্ঠানে নিয়মিত পরিবেশন করা হয়েছে। নবীন শিল্পিরা এইগান নতুন করে বহুবার পরিবেশন করেছেন। == তথ্যসুত্র == == বহিঃসংযোগ == সেই রেললাইনের ধারে গানটি নিয়ে মোহাম্মদ রফিকুজ্জামানের সাক্ষাৎকার *সেই রেললাইনের ধারে গানের প্রেক্ষাপট নিয়ে মোহাম্মদ রফিকুজ্জামান আহমেদ ইমতিয়াজ বুলবুলের সাক্ষাৎকার গান গান গান দেশাত্মবোধক গান
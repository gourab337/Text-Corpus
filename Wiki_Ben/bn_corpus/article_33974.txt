'''দেমেত্রিয়া ডেভন লোভাটো''' (; উচ্চারণ:; জন্ম: ২০ আগস্ট ১৯৯২) হলেন একজন মার্কিন অভিনেত্রী, গায়িকা এবং গীতিকার। বার্নি এন্ড ফ্রেন্ডসের ৭ম এবং ৮ম আসরে শিশু অভিনেত্রী হিসেবে টেলিভিশনে অভিষেকের পর, ২০০৮ সালে ডিজনি চ্যানেলের টেলিভিশন চলচ্চিত্র ক্যাম্প রকে অভিনয় করার মাধ্যমে খ্যাতি অর্জন করেছেন। একই সময় লোভাটো তার অভিষেক গান দিস ইজ মি প্রকাশ করেন, যেটি বিলবোর্ড হট ১০০-এ সর্বোচ্চ নম্বর স্থান অধিকার করে। ক্যাম্প রক চলচ্চিত্রটির এবং এর সাউণ্ড-ট্রেকের সফলতার ফলে হলিউড রেকর্ডস লোভাটোর সাথে একটি রেকর্ডিং চুক্তি স্বাক্ষর করে। তার অভিষেক অ্যালবাম, ডোন্ট ফরগেট (২০০৮), আমেরিকার বিলবোর্ড ২০০-এর নম্বর স্থানে অভিষেক করে। একই বছর, লোভাটো ডিজনি চ্যানেলের টেলিভিশন সিরিজ সনি উইথ চান্সে নাম ভূমিকায় অভিনয় করেন এবং তার দ্বিতীয় বার্ষিক অ্যালবাম, হেয়ার উই গো অ্যাগেইন প্রকাশ করেন, যেটি "বিলবোর্ড ২০০"-এ শীর্ষ স্থান দখল করা তার প্রথম অ্যালবামে পরিণত হয়। ২০১০ সালে তার অতিরিক্ত টেলিভিশন চলচ্চিত্র এবং সাউণ্ড-ট্রেক প্রকাশের পর, ক্যাম্প রক ২: দ্য ফাইনাল জ্যাম সহ, লোভাটোর ব্যক্তিগত সমস্যা তার ক্যারিয়ারকে বিচ্ছেদ করে দেয় এবং এরই ফলে "সনি উইথ চান্স"-এর ২য় আসরের পর উক্ত টেলিভিশন সিরিজ থেকে তাকে বিচ্ছিন্ন করা হয়। তিনি ২০১০ সালে শেষার্ধে তার আসক্তিসমূহ, আহার ব্যাধি এবং নিজের ক্ষতি করা থেকে বিরত থাকার জন্য একটি চিকিৎসাকেন্দ্রে ভর্তি হন। যখন তিনি সেখানে ছিলেন, তখন তিনি দ্বিপদসংক্রান্ত অসদাচরণে (এক ধরনের মানসিক রোগ) আক্রান্ত বলে চিহ্নিত হন। তিনি সফলভাবে চিকিৎসা সম্পন্ন করার পর, তার তৃতীয় অ্যালবাম আনব্রোকেনের ওপর কাজ করেন। এই অ্যালবামটি তার বিভিন্ন ধরনের সমস্যা প্রকাশ করেছে। এই অ্যালবামের প্রধান গান, লোভাটোর দ্বিতীয় গান হিসেবে "বিলবোর্ড হট ১০০"-এর শীর্ষ ১০-এ প্রবেশ করে। অন্যদিকে এই অ্যালবামের দ্বিতীয় গানটি, গিভ ইওর হার্ট ব্রেক, আমেরিকায় "ট্রিপল প্লাটিনাম" হিসেবে প্রত্যয়িত হয়। ২০১২ ২০১৩ সালে লোভাটো দ্য এক্স ফ্যাক্টরের আমেরিকান সংস্করণে একই সাথে একজন বিচারক এবং পরামর্শদাতার দায়িত্ব পালন করেছেন। তার চতুর্থ অ্যালবাম, ডেমি ২০১৩ সালে প্রকাশিত হয়। এর অন্যতম জনপ্রিয় গান হার্ট এটাক, যেটি লোভাটোর তৃতীয় গান হিসেবে "বিলবোর্ড হট ১০০"-এর শীর্ষ ১০-এ প্রবেশ করে। যখন তিনি এই অ্যালবামটির প্রচারণা করছিলেন, লোভাটো "স্টেয়িং স্ট্রং: ৩৬৫ ডে ইয়ার" (২০১৩) নামক একটি বই প্রকাশ করেন। তিনি ফক্স চ্যানেলে সম্প্রচারিত ধারাবাহিক গ্লিতে আবর্তক চরিত্রে অভিনয়ের মাধ্যমে পুনরায় অভিনয় জগতে প্রবেশ করেন, এবং ২০১৪ সালে তার জীবনকাহিনী সমৃদ্ধ একটি বই প্রকাশ করে। লোভাটোর পঞ্চম অ্যালবাম, কনফিডেন্ট (২০১৫), বিলবোর্ড ২০০-এর নম্বর স্থান অধিকার করে। এই অ্যালবামের প্রধান গান কুল ফর দ্য সামার, আমেরিকার "ডাবল প্ল্যাটিনাম" স্বীকৃতি লাভ করে। লোভাটোর সবগুলো অ্যালবাম আমেরিকায় স্বর্ণ স্বীকৃতি লাভ করে। সঙ্গীতাঙ্গনে, লোভাটো একজন পপ, পপ রক এবং আরএন্ডবি শিল্পী হিসেবে বিবেচিত হয়। লোভাটো অনেক উল্লেখযোগ্য প্রশংসা গ্রহণ করেছে, যার মধ্যে উল্লেখযোগ্য হলো: একটি এমটিভি ভিডিও মিউজিক পুরস্কার, ১৩টি টিন চয়েস পুরস্কার, ৫টি পিপল’স চয়েজ পুরস্কার, একটি আলমা পুরস্কার এবং একটি ল্যাটিন আমেরিকান মিউজিক পুরস্কার। বিনোদন শিল্পের বাইরে, লোভাটো তার ক্যারিয়ারের শুরু হতেই বিভিন্ন ধরনের সামাজিক এবং পরিবেশগত কাজের সাথে সংযুক্ত থাকেন। ২০১৩ সালে মে মাসে, তিনি মার্কিন যুক্তরাষ্ট্রের ওয়াশিংটন, ডি.সি.তে পদার্থ অপব্যবহার এবং মানসিক স্বাস্থ্য সার্ভিস প্রশাসন দ্বারা পরিচালিত জাতীয় শিশু মানসিক স্বাস্থ্য সচেতনতা দিনে কিশোর এবং তরুণ মানসিক স্বাস্থ্য সমস্যাকে মোকাবেলা করার জন্য তাদের জন্য নিজেকে উৎসর্গ করেন। তিনি একই সাথে এলজিবিটি সম্প্রদায় এবং নারী অধিকারের একজন সমর্থক। ২০১৪ সালে, তিনি লস এঞ্জেলেস প্রাইড সপ্তাহের জন্য "গ্র্যান্ড মার্শাল" হিসেবে ঘোষিত হন, এবং একই বছর তিনি মার্কিনদের বিবাহ সমতা ক্যাম্পেইনের জন্য মানবাধিকার ক্যাম্পেইনের মুখপাত্র হিসেবে নিযুক্ত হন। ২০১৬ সালে এপ্রিলে, এলজিবিটি সম্প্রদায়ের মানুষদের জন্য উল্লেখযোগ্য পার্থক্য তৈরীর জন্য তিনি জিএলএএডি অগ্রদূত পুরস্কার দ্বারা সম্মানিত হয়েছেন। ==জীবন এবং ক্যারিয়ার== ===১৯৯২-২০০৬: প্রারম্ভিক জীবন এবং ক্যারিয়ারের শুরু=== লোভাটো ১৯৯২ সালে ২০ আগস্ট, মার্কিন যুক্তরাষ্ট্রের নিউ মেক্সিকোর আলবাকার্কিতে একজন প্রকৌশলী সুরকার প্যাট্রিক মার্টিন লোভাটো এবং সাবেক ডালাস কাউবয়েজ চিয়ারলিডার ডায়না দে লা গার্জার ঘরে জন্মগ্রহণ করেন। লোভাটোর একজন বড় বোন "ডালাস" (জন্ম: ফেব্রুয়ারি ১৯৮৮); একজন ছোট মাতৃসুলভ সৎ বোন, অভিনেত্রী ম্যাডিসন দে লা গার্জা; এবং একজন বড় পৈতৃক সৎ বোন, "অ্যাম্বার" (যার সাথে তিনি ২০ বছর বয়সে সর্বপ্রথম কথা বলেছিলেন) রয়েছে। লোভাটোর বাবা-মা মধ্য-১৯৯৪ সালের শেষার্ধে তালাকপ্রাপ্ত হয়, যেটি তার দ্বিতীয় জন্মদিনের পরপরই সংঘটিত হয়। লোভাটোর বাবা ছিলেন মেক্সিকীয় গোত্রের অন্তর্গত, এবং পর্তুগিজ ইহুদিদের সাথে তার দূরবর্তী সম্পর্ক রয়েছে। অন্যদিকে তার মা একই সাথে ইংরেজ আইরিশ গোত্রের অন্তর্গত। তার বাবার মাধ্যমে, লোভাটো মার্কিন যুক্তরাষ্ট্রের গৃহযুদ্ধ সঙ্ঘের অভিজ্ঞ ফ্রান্সিস্কো পেরেয়া (১৮৩০-১৯১৩) এবং সান্টা ফে দে নুয়েভো মেক্সিকোর রাজ্যপাল ফ্রান্সিস্কো জেভিয়ের চাভেজের বংশধর। ডিএনএ পরীক্ষার মাধ্যমে লোভাটো আবিস্কার করেন যে, তিনি ১৬ শতাংশ অধিবাসীর বংশধর এবং শতাংশ আফ্রিকান বংশধর। লোভাটো টেক্সাসের ডালাসে শৈশব অতিবাহিত করেন। ২০০২ সালে, শিশুতোষ টেলিভিশন সিরিজ বার্নি এন্ড ফ্রেন্ডসে "এঞ্জেলা" চরিত্রে অভিনয়ের মাধ্যমে অভিনয় জগতে প্রবেশ করেন। তিনি বছর বয়সে পিয়ানো বাজানো এবং ১০ বছর বয়সে গিটার বাজানো শুরু করেন, তিনি সেসময় নৃত্য অভিনয়ের ক্লাস-ও করা শুরু করেন। লোভাটো এ্যালেন ডিজ্যানারেসকে জানান যে তিনি শৈশবে এত বেশী হয়রানি হয়েছিলেন যে তিনি গৃহশিক্ষার জন্য আবেদন করেছিলেন, এবং তিনি ২০০৯ সালের এপ্রিলে গৃহশিক্ষার মাধ্যমে উচ্চ বিদ্যালয় ডিপ্লোমা অর্জন করেছিলেন। পরে তিনি পিএসিইআরের হয়রানি বিরোধী সংগঠনের মুখপাত্র হিসেবে নিযুক্ত হন এবং আমেরিকা'স নেক্সট টপ মডেলে হয়রানি সম্পর্কে বক্তব্য পেশ করেন। ২০০৬ সালে, লোভাটো প্রিজন ব্রেক এবং জাস্ট জর্ডান নামক দুটি টেলিভিশন সিরিজে উপস্থিত হয়েছেন। ২০১৫ সালের সেপ্টেম্বর অনুযায়ী, লোভাটোর নাম "দাবিদারহীন কুগান" তালিকায় উপস্থিত হয়েছে, যেটি শিশু অভিনেতাদের তহবিল যাদের উপার্জন আংশিকভাবে প্রতিসংহৃত ছিল, কিন্তু সেগুলো সাবেক শিশু শিল্পী দ্বারা দাবিদারহীন হিসেবে অবশিষ্ট থাকে। ===২০০৭-২০০৮: ক্যাম্প রক এবং ডোন্ট ফরগেট=== লন্ডনের দক্ষিণ ব্যাংকে লোভাটো ২০০৭ এবং ২০০৮ সালে, লোভাটো ডিজনি চ্যানেলে সম্প্রচারিত এজ দ্য বেল রিংস নামক ছোট টেলিভিশন সিরিজে "শার্লট এডামস" চরিত্রে অভিনয় করেছেন। লোভাটো ২০০৭ সালে ডিজনি চ্যানেলের টেলিভিশন চলচ্চিত্র ক্যাম্প রক সিরিজ সনি উইথ চান্সে গুণপরীক্ষা দেন এবং তিনি দুটিতেই অভিনয় করার জন্য নির্বাচিত হন। লোভাটো প্রধান চরিত্র, উচ্চাকাঙ্ক্ষী গায়িকা মিচি টরেস চরিত্রে "ক্যাম্প রক"-এ অভিনয় করেছেন। এই চলচ্চিত্রটি ২০০৮ সালের ২০ জুন ৮.৯ মিলিয়ন দর্শকের জন্য মুক্তি প্রদান করে। এর সাউন্ডট্রেক চলচ্চিত্রটি প্রকাশের দিন পূর্বে প্রকাশ করা হয়; যদিও এর সঙ্গীতকে বর্তমান যুগের "হাই স্কুল মিউজিকের" থেকে অনেক নিম্নতর বলে বিবেচনা করা হয়। এন্টারটেইনমেন্ট উইকলির গিলিয়ান ফ্লিন লিখেছিলেন যে, লোভাটোর অভিনয় দক্ষতা ইতিবাচক ছিল। লোভাটো উক্ত সাউন্ডট্রেকে ৪টি গান গেয়েছিলেন, যার মধ্যে উই রক এবং দিস ইজ মি অন্তর্ভুক্ত ছিল। উক্ত গ্রীষ্মে, তিনি তার অভিষেক অ্যালবাম প্রকাশের পূর্বে ডেমি লাইভ! ওয়ার্ম আপ ট্যুর নামক একটি সফর শুরু করেন এবং একই সাথে জোনাস ব্রাদার্সের বার্নিং আপ ট্যুরেও উপস্থিত হন। লোভাটোর অভিষেক অ্যালবাম, ডোন্ট ফরগেট, ২০০৮ সালের ২৩ সেপ্টেম্বর প্রকাশ করা হয়, এবং সাধারণত সমালোচকরা ইতিবাচক রিভিউ প্রদান করেছিলন। এন্টারটেইনমেন্ট উইকলির মাইকেল স্লেজাক বলেন, "ডেমি লোভটো হতে পারে তার ভক্তদের পরিতৃপ্ত করতে পেরেছেন কিন্তু তিনি ডোন্ট ফরগেটের মাধ্যমে কোনো রকার জয়লাভ করতে পারবেন না"। উক্ত অ্যালবামটি বিলবোর্ড ২০০-এ নম্বর স্থানে অভিষেক করে, প্রথম সপ্তাহে এই অ্যালবামটির ৮৯,০০০ কপি বিক্রি হয়েছিল। এর গানগুলোর মধ্যে ১০টি গানে সহযোগী-লেখক হিসেবে সাথে ছিল জোনাস ব্রাদার্স। "ডোন্ট ফরগেট" আমেরিকায় ৫০০,০০০ কপির বেশী বিক্রি হবার ফলে রেকর্ডিং ইন্ডাস্ট্রি এসোসিয়েশন অফ আমেরিকা (আরআইএএ) দ্বারা গোল্ড হিসেবে প্রত্যয়িত হয়েছিল। এর প্রধান গান, গেট ব্যাক, এর পপ রক শৈলীর জন্য প্রশংসা কুড়িয়েছিল, এবং বিলবোর্ড হট ১০০-এ সর্বোচ্চ ৪৩ নম্বর স্থান অধিকার করেছিল। শুধু এই গানটি আমেরিকায় ৫৬০,০০০ কপির বেশী বিক্রি হয়েছিল। এই অ্যালবামের দ্বিতীয় গান, লা লা ল্যান্ড, এর শক্ত রক উপাদানের জন্য উদাহৃত হয়েছিল এবং "বিলবোর্ড হট ১০০"-এ সর্বোচ্চ ৫২ নম্বর স্থান অধিকার করেছিল। একই সাথে এই গানটি আয়ারল্যান্ড এবং যুক্তরাজ্যে শীর্ষ ৪০-এ অন্তর্ভুক্ত হয়েছিল। উক্ত গানের চিত্রসঙ্গীতটি ব্রেন্ডন মালোয় এবং টিম উইলার পরিচালনা করেন। ===২০০৯-২০১০: সনি উইথ চান্স এবং হেয়ার উই গো অ্যাগেইন=== আমেরিকান মিউজিক পুরস্কারের লাল গালিচায় লোভাটো ২০০৯ সালে, লোভাটো জোনাস ব্রাদার্স, মাইলি সাইরাস এবং সেলিনা গোমেজের সাথে সেন্ড ইট অন, একটি চ্যারিটি গান এবং ডিজনি'স ফ্রেন্ডস ফর চেঞ্জের প্রধান গানটি রেকর্ড করেন। ডিজনি বিশ্বব্যাপী সংরক্ষণ তহবিলের সহযোগিতায় এই গানগুলোর সম্পূর্ণ অর্থ পরিবেশগত দাতব্য প্রতিষ্ঠানদের দান করে দেয়া হয়। ডিজনি চ্যানেলে সম্প্রচারিত পরিস্থিতিগত কমেডি নাটক সনি উইথ চান্স, যেখানে লোভাটো "সনি মুনরো" চরিত্রে অভিনয় করেছেন। তিনি হচ্ছেন ফেব্রুয়ারি ৮-এ মুক্তিপ্রাপ্ত গল্পের ভেতর গল্প "সো র‍্যান্ডম!"-এ অন্তর্ভুক্ত হওয়া সবচেয়ে নতুন সদস্য। লোভাটোর অভিনয় ক্ষমতা সম্পর্কে রবার্ট লয়েড লস অ্যাঞ্জেলেস টাইমসে "খুব ভালো" বলে বর্ণিত করেছেন, এবং একই সাথে তিনি লোভাটোকে হানা মন্টানার অভিনেত্রী (এবং বন্ধু) মাইলি সাইরাসের সাথে তুলনা করেছেন। উক্ত বছরের জুনে, তিনি ডিজনি চ্যানেলের চলচ্চিত্র, প্রিন্সেস প্রোটেকশন প্রোগ্রামে প্রিন্সেস রোসালিন্দা রোসি গঞ্জালেজ চরিত্রে অভিনয় করেছেন। এই চলচ্চিত্রটি, ডিজনি চ্যানেল অরিজিনাল মুভির চতুর্থ সর্বোচ্চ রেট পাওয়া চলচ্চিত্র। লোভাটোর দ্বিতীয় অ্যালবাম, হেয়ার উই গো অ্যাগেইন, ২০০৯ সালে ২১ জুলাই প্রকাশিত হয়; তিনি একে বিশ্লেষণ করে এই বলে যে এটি জন মায়্যারের শাব্দ শৈলীর অনুরূপ। এই অ্যালবামটি সমালোচকদের কাছ থেকে অনুকূল রিভিউ গ্রহণ করে, সমালোচকরা এই গানের উপভোগ্য পপ-রক উপাদানকে উপলব্ধ করেন, অনেকটা ডোন্ট ফরগেটের রিভিউর মতোই। লোভাটোর প্রথম নম্বর অ্যালবাম হিসেবে এই অ্যালবামটি "বিলবোর্ড ২০০-এ অভিষেক করে, এই অ্যালবামটি প্রথম সপ্তাহে ১০৮,০০০ কপি বিক্রিত হয়। এই অ্যালবামটি প্রকাশের পূর্বে, তিনি "গ্রীষ্ম ট্যুর ২০০৯" নামক একটি সফর শুরু করেন। এই অ্যালবামের প্রধান গান, হেয়ার উই গো অ্যাগেইন বিলবোর্ড হট ১০০-এ প্রথমে সর্বোচ্চ ৫৯ নম্বর স্থান অধিকার করে এবং পরিশেষে এটি সর্বোচ্চ ১৫ নম্বর পর্যন্ত উঠে, এই গানটি লোভাটোর সর্বকালের সর্বোচ্চ স্থান অধিকারী গানে পরিণত হয়। অন্যদিকে কানাডিয়ান হট ১০০-এ এই গানটি সর্বোচ্চ ৬৮ নম্বর এবং নিউজিল্যান্ডে সর্বোচ্চ ৩৮ নম্বর স্থান দখল করে। এই অ্যালবামের দ্বিতীয় এবং সর্বশেষ গান, রিমেম্বার ডিসেম্বর এর পূর্বসূরী গানগুলোর সফলতাকে অর্জন করতে সক্ষম হয়নি, কিন্তু এটি যুক্তরাজ্য সিঙ্গেলস চার্টে ৮০ নম্বর স্থান অধিকার করে। জোনাস ব্রাদার্স লাইভ ইন কনসার্টে গান পরিবেশন করছেন লোভাটো লোভাটো "হেয়ার উই গো অ্যাগেইন" অ্যালবামকে সমর্থন করার জন্য ৪০টি শহরে সরাসরি কনসার্ট করার মাধ্যমে তার প্রথম কনসার্টের সফর করেন। এই ট্যুরটি ২০০৯ সালে ২১ জুন শুরু হয় এবং ২১ আগস্ট শেষ হয়। এই ট্যুরের উদ্বোধনী গানে ডেভিড আরচুলেটা, কেএসএম এবং জর্ডান প্রুইট গান পরিবেশন করেন। এই ট্যুরের একসাথে গান পরিবেশন করার মাধ্যমে লোভাটো এবং আরচুলেটা ২০০৯ টিন চয়েস পুরস্কারে "চয়েস মিউজিক ট্যুর" পুরস্কার জয়লাভ করেন। ২০১০ সালে মার্চে, লোভাটো এবং জো জোন্স মেক ওয়েভ নামে ডিজনি ফ্রেন্ডস ফর চেঞ্জের জন্য দ্বিতীয় চ্যারিটি গান রেকর্ড করেন। একই বছর মে মাসে, গ্রে'স অ্যানাটমির ৬ষ্ঠ সিজনের "শাইনি হ্যাপি পিউপল" পর্বে একজন সিজোফ্রেনিয়া আক্রান্ত কিশোরীর চরিত্রে অতিথি শিল্পী হিসেবে উপস্থিত হন। যদিও সমালোচকরা তাকে বহুমুখীভাবে প্রশংসা করেছেন, তারা লোভাটোর অভিনয়ে খুশী ছিলেন এবং মনে করেন যে তার উপস্থিতিটা দর্শকদের আকর্ষণ করার জন্য প্রাথমিকভাবে পরিকল্পনা করা হয়েছিল। পরে একই বছরে, তিনি তার প্রথম আন্তর্জাতিক ট্যুরে শিরোনাম করেন, দক্ষিণ আমেরিকান ট্যুর, এবং জোনাস ব্রাদার্স লাইভ ইন কনসার্টে একজন অতিথি হিসেবে যোগদান করেন। ক্যাম্প রক ২: দ্য ফাইনাল জ্যাম, এই চলচ্চিত্রে লোভাটো "মিচি টরেস" চরিত্রে অভিনয় করেছেন, ২০১০ সালের সেপ্টেম্বর মুক্তি পায়। সমালোচকরা এই চলচ্চিত্রের কাহিনী নিয়ে পরস্পরবিরোধী অবস্থানে ছিলেন, এবং এটি রটেন টম্যাটোস দ্বারা ৪০ শতাংশ অনুমোদন রেটিং গ্রহণ করে। যাহোক, এন্টারটেইনমেন্ট উইকলির জেনিফার আর্মস্ট্রং লোভাটোর অভিনয়কে "নির্ভরযোগ্য মর্মস্পর্শী" বলে আখ্যায়িত করেছেন। এই চলচ্চিত্রটি মিলিয়ন দর্শকের জন্য মুক্তি দেওয়া হয়, যেটি পরবর্তীতে বছরের সেরা বা নম্বর ক্যাবল-টেলিভিশন চলচ্চিত্রে পরিণত হয়। এই চলচ্চিত্রের সহচারী সাউন্ডট্রেকটি ১০ আগস্ট প্রকাশ করা হয়, যেখানে লোভাটো সর্বমোট ৯টি গান গেয়েছিলেন; যার মধ্যে ক্যান'ট ব্যাক ডাউন এবং উড'নট চেঞ্জ থিং অন্তর্ভুক্ত ছিল। এই সাউন্ডট্রেকটি "বিলবোর্ড ২০০"-এ নম্বর স্থানে অভিষেক করে, যেটি প্রথম সপ্তাহে ৪১,০০০ কপির বেশী বিক্রিত হয়েছিল। লোভাটো এবং এই চলচ্চিত্রের অন্যান্য অভিনেতাদের নিগমবদ্ধ করার জন্য "দ্য জোনাস ব্রাদার্স লাইভ ইন কনসার্ট"টিতে পরিবরতন আনতে হয়; এই কনসার্টটি আগস্ট শুরু হয়, যেটি আরো দুই সপ্তাহ পূর্বে অনুষ্ঠিত হওয়ার জন্য পরিকল্পনা করা হয়েছিল। একই বছর অক্টোবর সনি উইথ চান্সের সাউন্ডট্রেক প্রকাশ করা হয়, যেখানে লোভাটো ৪টি গান গেয়েছিলেন; যা মধ্যে মি, মাইসেলফ এন্ড টাইম অন্তর্ভুক্ত ছিল। এই সাউন্ডট্রেকটি "বিলবোর্ড ২০০"-এর ১৬৩ নম্বরে অভিষেক (এবং সর্বোচ্চ স্থান অধিকার) করে, যেটি লোভাটোর সবচেয়ে কম বিক্রিত হওয়া সাউন্ডট্রেকে পরিণত হয়। ===২০১১-২০১২: আনব্রোকেন এবং দ্য এক্স ফ্যাক্টর=== ২০১২ সালে "গুড মর্নিং আমেরিকার"-এর গ্রীষ্মকালীন কনসার্টে গান পরিবেশন করেছেন লোভাটো মাসেই, লোভাটো "সনি উইথ চান্স" থেকে তার প্রস্থান ঘোষণা করেন, এই সিরিজের সমাপ্তির মাধ্যমে তিনি তার অভিনয় ক্যারিয়ারে বিচ্ছেদ ঘটান; তিনি পরে জানান যে, তিনি যখন মনে করবেন যে তিনি অভিনয় নিয়ে সুনিশ্চিত ঠিক তখনই তিনি পুনরায় অভিনয়ের জগতে ফিরে আসবেন। লোভাটোর প্রস্থানের পর "সনি' অভিনেতাদের নিয়ে পরিচালক একটি স্পিন অফ সিরিজ পরিচালনা করে, সেখানেও গল্পের ভেতর গল্গ নকশাই প্রধান রূপে প্রদর্শিত হয়। উক্ত সিরিজটি একটি সিজনের পরেই বাতিল ঘোষণা করা হয়। ২০১১ সালের ২০ সেপ্টেম্বর, লোভাটো তার তৃতীয় অ্যালবাম, আনব্রোকেন প্রকাশ করে। ২০১০ সালের শুরুতে, এই অ্যালবামের মাধ্যমে লোভাটো আরএন্ডবি নিয়ে পরীক্ষানিরীক্ষা করেন যার জন্য উক্ত অ্যালবামে খুব কম পপ রক লক্ষ্য করা গিয়েছে। এই অ্যালবাম এবং এর সমালোচকদের কাছ থেকে মিশ্র প্রতিক্রিয়া গ্রহণ করে, যেখানে তারা সকলে সঙ্গীতজ্ঞে লোভাটোর সংগ্রামের এক উন্নতি লক্ষ্য করেন এবং লোভাটোর কণ্ঠের প্রশংসা করেন কিন্তু তারা তার পূর্ববর্তী প্রচেষ্টা থেকে অধিক জাতিবাচকতা খুঁজে পান। এই অ্যালবামটি ছিল একটি বাণিজ্যিক সফলতা, এটি "বিলবোর্ড ২০০"-এর সর্বোচ্চ নম্বর স্থান অধিকার করে এবং এটি এর প্রকাশের প্রথম সপ্তাহে ৯৭,০০০ কপির বেশী বিক্রিত হয়। পরে এটি মার্কিন যুক্তরাষ্ট্রে ৫০০,০০০ কপিরও বেশী বিক্রিত হয় এবং "স্বর্ণ" হিসেবে প্রত্যয়িত হয়। এই অ্যালবামের প্রধান গান, এর স্ব মূল্য এবং বিশ্বাসের বার্তার জন্য সুপরিচিত হয়েছে। এই গানটি "বিলবোর্ড ১০০"-এর সর্বোচ্চ ১০ নম্বর স্থান অধিকার করে এবং এটিকে এর প্রকাশের প্রথম সপ্তাহে ১৭৬,০০০-ও বেশী বার ডাউনলোড করা হয়েছে, এর মাধ্যমে ২০১৩ সালে হার্ট এটাক প্রকাশের পূর্ব পর্যন্ত এই গানটি লোভাটোর সবচেয়ে বেশী বিক্রিত হওয়া গানে পরিণত হয়। এই গানটি ২০০৮ সালে প্রকাশিত দিস ইজ মির পর (যেটি সর্বোচ্চ নম্বর স্থান অধিকার করেছিল) "বিলবোর্ড ১০০"-এ সর্বোচ্চ স্থান অধিকারী লোভাটোর দ্বিতীয় গান। একই সাথে এই গানটি হট ডিজিটাল গান চার্টে নম্বর স্থানে অভিষেক করে। গানটি ২০১২ সালের সেপ্টেম্বরে অনুষ্ঠিত ২০১২ এমটিভি ভিডিও মিউজিক পুরস্কারে "সেরা বার্তাসহ ভিডিও পুরস্কার" জয়লাভ করেন। এই অ্যালবামের দ্বিতীয় সর্বশেষ গান, গিভ ইওর হার্ট ব্রেক, "বিলবোর্ড ১০০-এ সর্বোচ্চ ১৬ নম্বর স্থান অধিকার করে, যেটি লোভাটোর চতুর্থ সর্বোচ্চ স্থান পাওয়া গানে পরিণত হয়। একই সাথে এই গানটি মার্কিন প্রাপ্তবয়স্ক টপ ৪০ চার্টে সর্বোচ্চ ১২ নম্বর স্থান, মার্কিন পপ সঙ্গীত চার্টে সর্বোচ্চ নম্বর স্থান অর্জন কর এবং এর মাধ্যমে এই গানটি পপ সঙ্গীত চার্টের ইতিহাসে সবচেয়ে দীর্ঘ লাফ দিয়ে নম্বর স্থান অর্জন করা গানে পরিণত হয়। ২০১৪ সালে এপ্রিলে, এই গানটি আরআইএএ দ্বারা বার প্ল্যাটিনাম দ্বারা প্রত্যয়িত হয়েছে; ২০১৪ সালের অক্টোবর অনুযায়ী, এই গানটির ২.১ মিলিয়ন ডিজিটাল কপি বিক্রিত হয়েছে। ব্রিটনি স্পিয়ার্সের সাথে দ্য এক্স ফ্যাক্টরের বিচারকের দায়িত্ব পালন করছেন লোভাটো মে মাসে, তিনি দ্য এক্স ফ্যাক্টরের আমেরিকান সংস্করণের ২য় আসরের একজন বিচারক হিসেবে দায়িত্ব পালন করেছেন, তিনি এর জন্য মিলিয়ন ডলারের বেতন পেয়েছেন। তিনি সেখানে ব্রিটনি স্পিয়ার্স, সাইমন কোয়েল এবং এল.এ. রিডের সাথে বিচারকের দায়িত্ব পালন করেছেন। তখন এটা ধারণা করা হয়েছিল যে, লোভাটোকে তরুণ দর্শকদের আকর্ষণ করার জন্য বিচারক হিসেবে নিযুক্ত করা হয়েছিল। তিনি সেখানে যুব প্রাপ্তবয়স্ক বিভাগের প্রতিযোগীদের পরামর্শ প্রদান করতেন, তার সর্বশেষ কাজ (সিসি ফ্রে) ৬ষ্ঠ স্থানে শেষ করে। আগস্ট মাসে মিনেসোটা রাজ্য উৎসবে, ২০১২ এমটিভি ভিডিও মিউজিক পুরস্কারের প্রাক-অনুষ্ঠানে গান পরিবেশন করার পর লোভাটো ঘোষণা করেন যে, তিনি ডিসেম্বর মাস নাগাদ একটি গান প্রকাশ করতে পারেন। একই বছর ২৪ ডিসেম্বরে, স্যান্ডী হুক প্রাথমিক স্কুল শুটিংয়ে উৎসর্গ করে তার ইউটিউব চ্যানেলে তার গাওয়া গান এঞ্জেলস এমোং আসের ভিডিও প্রকাশ করেন। মার্চ মাসে, তিনি নিশ্চিত করে যে তিনি "দ্য এক্স ফ্যাক্টর"-এর ৩য় আসরে পুনরায় ফিরে আসছেন, যার জন্য তাকে পূর্বের তুলনায় দ্বিগুণ বেতন দেওয়া হয়। ===২০১৩-২০১৪: ডেমি এবং গ্লি=== ২০১৩ সালে লোভাটো ২০১৩ সালের ১০ মে লোভাটো তার চতুর্থ অ্যালবাম, ডেমি প্রকাশ করেন, তিনি এই অ্যালবামটি সিন্থপপ এবং বাবলগম পপ থেকে অনুপ্রাণিত হয়ে গান রেকর্ড করেছেন যা এই অ্যালবামের গানগুলোতে পরিলক্ষিত হয়। সমালোচকরা এই অ্যালবামটিকে সাধারণত ইতিবাচক প্রতিক্রিয়া দিয়েছেন। যদিও দ্য নিউ ইয়র্ক টাইমসের জন কারমাইকেল এই অ্যালবামটিতে লোভাটোর মজার রুপান্তর লক্ষ্য করেছেন, এন্টারটেইনমেন্ট উইকলি অনুযায়ী এই অ্যালবামটিতে কম পরিপক্ক প্রতিচ্ছবি ফুটে উঠেছে। বিলবোর্ড ২০০-এ এই অ্যালবামটি নম্বর স্থানে অভিষেক করে, এটি এর প্রথম সপ্তাহে ১১০,০০০ কপিরও বেশী বিক্রিত হয়েছিল। এর মাধ্যমে এটি লোভাটোর ক্যারিয়ারে প্রথম সপ্তাহে সবচেয়ে বেশী বিক্রিত অ্যালবামে পরিণত হয়। এই অ্যালবামটি সফলতা অর্জন করে, নিউজিল্যান্ড, স্পেন এবং যুক্তরাজ্যর মতো দেশগুলোতে এই অ্যালবামটি শীর্ষ ১০-এর মধ্যে অবস্থান করেছিল, এবং এই অ্যালবামটি মার্কিন যুক্তরাষ্ট্রে "স্বর্ণ" হিসেবে প্রত্যয়িত হয়েছে। ১১ জুনে, লোভাটো আইবুকসে "ডেমি" নামে একটি ই-বুক প্রকাশ করে। "ডেমি" অ্যালবামে তার প্রধান গান, হার্ট এটাক, বিলবোর্ড হট১০০-এ ১২ নম্বর স্থানে অভিষেক করে। এই গানটি প্রকাশের প্রথম সপ্তাহে ২১৫,০০০ কপির বেশী বিক্রিত হয়েছিল। এই গানটি পরিশেষে শীর্ষ ১০-এর মধ্যে অবস্থান করে (যেটি মার্কিন টপ ১০-এ লোভাটোর তৃতীয় উপস্থিতি)। এই গানটি একই সাথে যুক্তরাজ্য, অস্ট্রেলিয়া এবং ইউরোপেও সফলতা অর্জন করে। এই অ্যালবামের দ্বিতীয় গান, ম্যাড ইন দ্য ইউএসএ "বিলবোর্ড হট ১০০"-এর সর্বোচ্চ ৮০ নম্বর স্থান দখল করে। "ডেমি" অ্যালবামের তৃতীয় গান, নিয়ন লাইটস, "বিলবোর্ড হট ১০০"-এর সর্বোচ্চ ৩৬ নম্বর স্থান দখল করে এবং মার্কিন হট ডান্স ক্লাব সঙ্গীতে নম্বর স্থান দখল করে। এই অ্যালবামের চতুর্থ গান; র‍্যালি ডোন্ট কেয়ারে লোভাটোর সাথে শের লয়েড গান পরিবেশন করেছেন, এই গানটি লোভাটোর তৃতীয় গান হিসেবে "ইউএস ডান্স চার্ট"-এ উপস্থিত হয়েছে এবং "বিলবোর্ড হট ১০০"-এর ৯৮ নম্বর স্থানে অভিষেক করে, অতঃপর সর্বোচ্চ ২৬ নম্বর স্থানে ক্রমবর্ধমান হয়েছে। লোভাটো পরে তার চতুর্থ অ্যালবাম ডেমির একটি শোভন সংস্করণ প্রকাশ করেন। সেখানে ৭টি নতুন গান সংযুক্ত ছিল; যার মধ্যে ৪টি সরাসরি অনুষ্ঠানের গান এবং ৩টি স্টুডিও রেকর্ডিং রয়েছে। এই অ্যালবামের একটি গানে লোভাটো অলি মার্সের সহযোগিতায় গান পরিবেশন করেছেন, গানটির নামকরণ করা হয় আপ। লোভাটো "হার্ট বাই হার্ট"-এর মাধ্যমে দ্য মরটাল ইন্সট্রুমেন্টস: সিটি অফ বোনস সাউন্ডট্রেক অ্যালবামে অবদান রেখেছেন। লোভাটো গ্লি-এর ৫ম আসরে কমপক্ষে ৬টি উপস্থিত হওয়ার পরিকল্পনা করেছিলেন। যাহোক তিনি উক্ত সিজনে মাত্র ৪টি পর্বে উপস্থিত হতে পেরেছিলেন। তিনি "দানি" চরিত্রে অভিনয় করেছেন, যেখানে তিনি একজন সংগ্রামী নিউ ইয়র্ক-ভিত্তিক শিল্পীর যিনি রাশেল বেরি (লি মিশেল) সান্টানা লোপেজের (নায়া রিভেরা) বন্ধু এবং তিনি নতুন সহকর্মী এডাম ল্যামবার্টের চরিত্রের সাথে মিথস্ক্রিয়া ঘটান। লোভাটো এই আসরের দ্বিতীয় পর্বে অভিষেক করেন, যেটি অক্টোবরের তারিখে প্রচার হয়েছিল। ১৯ নভেম্বরে, তিনি "স্টেয়িং স্ট্রং: ৩৬৫ ডেস ইয়ার" নামে একটি বই প্রকাশ করেন, যেটি "দ্য নিউ ইয়র্ক টাইমস"-এ সবচেয়ে বেশী বিক্রিত হওয়া বইয়ের তালিকায় শীর্ষস্থান দখল করে। অতঃপর লোভাটো একটি স্মৃতিকথা লিখতে রাজি হন, যেটি প্রকাশের প্রতীক্ষায় রয়েছে। ২০১৪ সালে টরন্টোর এক কনসার্টে গান পরিবেশন করছেন লোভাটো ২০১৩ সালে ২৯ সেপ্টেম্বর, তিনি তার আগামী নিয়ন লাইটস ট্যু ঘোষণা করেন (যেখানে তিনি একবার কানাডায় ভ্রমণ করবেন), যেটি ২০১৪ সালের ফেব্রুয়ারি শুরু হয় এবং ১৭ মে শেষ হয়। একই বছরের ২১ অক্টোবর, তিনি ডিজনির চলচ্চিত্র ফ্রোজেনের জন্য লেট ইট গো প্রকাশ করেন, যেটি ২৭ নভেম্বর থিয়েটারে প্রকাশ করা হয় এবং এই গানটিকে এই চলচ্চিত্রের সাউন্ডট্রেকের একটি গান হিসেবে প্রচারণা করা হয়। এই গানটি মার্কিন বিলবোর্ড হট ১০০-এর সর্বোচ্চ ৩৮ নম্বর স্থান দখল করে এবং প্রায় ২০ সপ্তাহ উক্ত চার্টে অতিবাহিত করে। ২০১৩ সালের ১৮ ডিসেম্বরে, লোভাটো নিশ্চিত করেন যে তিনি আর দ্য এক্স ফ্যাক্টরে উপস্থিত হবেন না। ২০১৪ সালে ১৮ মে, দ্য ভ্যাম্পসের অভিষেক অ্যালবাম, মিট দ্য ভ্যাম্পসের চতুর্থ গান সামবডি টু ইউতে লোভাটো গান পরিবেশন করেছেন। একই বছরের ২৯ মে, তিনি তার চতুর্থ কনসার্ট ট্যুর (এবং প্রথম বিশ্ব ট্যুর, যেটি ২৫টি শহরে সংগঠিত হয়), ডেমি ওয়ার্ল্ড ট্যুর, এবং এটি তার উত্তর আমেরিকায় প্রথম ট্যুর। ২০১৪ সালের নভেম্বর মাসে, লোভাটো এনরিক ইগলেসিয়াসের সাথে সেক্স এন্ড লাভ ট্যুর সংবলিত এক অনুষ্ঠান শুরু করেন। একই সাথে তিনি তার অনেকদিনের বন্ধু নিক জোনাসের সাথে নিক জোনাস অ্যালবামের "আভালাঞ্চে" গানে কাজ করেছেন, এই গানটি ২০১৪ সালের নভেম্বর মাসে প্রকাশিত হয়। লোভাটো অলি মার্সের চতুর্থ স্টুডিও অ্যালবাম, নেভার বিন বেটারের দ্বিতীয় গান আপে উপস্থিত হয়েছেন। ২০১৪ সালের ডিসেম্বরে, লোভাটো "ডেভন বাই ডেমি" নামক ত্বকের যত্নশীল পণ্য সহজলভ্য করে দেন। ২০১৪ সালের ২৪ ডিসেম্বর, তার ভক্তদের জন্য বড়োদিন উৎসবের উপহার হিসেবে তিনি তার গান নাইটিঙ্গলের মিউজিক ভিডিও প্রকাশ করেন। ===২০১৫-২০১৬: কনফিডেন্ট=== লোভাটোর পঞ্চম অ্যালবাম, কনফিডেন্ট, ২০১৫ সালের ১৬ অক্টোবর প্রকাশ করা হয়, এবং সাধারণত সঙ্গীত সমালোচকদের কাছ থেকে ইতিবাচক প্রতিক্রিয়া গ্রহণ করে। এই অ্যালবামটি "বিলবোর্ড ২০০"-এ নম্বর স্থানে অভিষেক করে এবং এটি এর প্রকাশের প্রথম সপ্তাহে ৯৮,০০০ কপি বিক্রিত হয়। এই অ্যালবামটি সৃষ্টি করার সময়, লোভাটো মন্তব্য করেন: টেক্সাসের স্যান অ্যান্টোনিওতে লোভাটো ২০১৬ সালের জুলাইয়ে, মার্কিন যুক্তরাষ্ট্রে ২১১,০০০ কপির বেশী বিক্রিত হয়েছে এবং এই অ্যালবামটি আরআইএএ দ্বারা "স্বর্ণ" হিসেবে প্রত্যয়িত হয়েছ। ২০১৫ সালের মে মাসে, বিলবোর্ড প্রকাশ করে যে, নতুন রেকর্ড লেবেল, সেফহাউস রেকর্ডসের সাথে লোভাটো সংযুক্ত রয়েছেন, যার সহ-মালিক হবেন তিনি। এই লেবেলটিতে লোভাটোর সাথে তার ম্যানেজার ফিল ম্যাকইন্টায়ার এবং নিক জোনাসের অংশীদারত্ব রয়েছে, এবং এই লেবেলটি অন্য আরেকটি রেকর্ড লেবেল আইল্যান্ড রেকর্ডসের সাথে সহযোগী ব্যবস্থায় এক সাথে কাজ করার জন্য স্বাক্ষরিত হয়। "কনফিডেন্ট" এই নতুন উদ্যোগী লেনদেনের মাধ্যমেই প্রকাশ করার হয়েছিল। এই অ্যালবামটি তার ক্যারিয়ারের দ্বিতীয় বহু-লেবেল ভিত্তিক অ্যালবাম; তিনি পূর্বে "জোনাস ব্রাদার্স", একটি ইউএমজি হলিউড জোনাস ব্রাদার্সের অংশীদারত্ব, যেটি বর্তমানে বিলুপ্ত হয়ে গিয়েছে। ২০১৫ সালের জুলাই, লোভাটো "কনফিডেন্ট"-এর প্রধান গান কুল ফর দ্য সামার প্রকাশ করেন। ২০১৫ সালের ১৮ সেপ্টেম্বর, এই অ্যালবামের দ্বিতীয় গান হিসেবে কনফিডেন্ট প্রকাশ করেন। ২০১৫ সালের ১৭ অক্টোবর, "কুল ফর দ্য সামার" "কনফিডেন্ট"-এর মিশ্রিত গান পরিবেশন করেন, এবং সেটারডে নাইট লাইভ অনুষ্ঠানের ৪১তম আসরে স্টোন কোল্ড গানটি পরিবেশন করেন। লোভাটো ফল আউট বয়ের চতুর্থ স্টুডিও অ্যালবাম আমেরিকান বিউটি আমেরিকান সাইকোর ইরেসিস্টিবলের পুনঃপ্রকাশে উপস্থিত হন। একই মাসে, মুখ্য মডেলিং সংস্থা উইলহেলমিনা মডেলসের সাথে স্বাক্ষরিত হন। ২০১৫ সালের ২২ অক্টোবর, লোভাটো তার আরএন্ডবি-চারিত গান ওয়েটিং ফর ইউ-এর চিত্রসঙ্গীত প্রকাশ করেন, যেটিতে তার সাথে মার্কিন র‍্যাপার সিরাহ-ও উপস্থিত ছিলেন। ২০১৫ সালের ২৬ অক্টোবর, লোভাটো এবং নিক জোনাস ঘোষণা করেন যে, তারা দুজনে ফিউচার নাউ ট্যুরের জন্য একসাথে ট্যুর করবেন। ২০১৫ সালের ১১ ডিসেম্বরে অনুষ্ঠিত সঙ্গীতে বিলবোর্ড নারী অনুষ্ঠানে প্রথমবারের মতো প্রদানকৃত "রুলব্রেকার পুরস্কার"-এ সম্মানিত হন। ২০১৬ সালের ২১ মার্চ, "স্টোন কোল্ড" গানটিকে "কনফিডেন্ট" অ্যালবামের তৃতীয় এবং সর্বশেষ গান হিসেবে প্রকাশ করা হয়। ২০১৬ সালের জুলাই, লোভাটো তার ট্যুরের প্রচারণার জন্য তার নতুন গান, বডি সে প্রকাশ করেন। হামবুর্গে অনুষ্ঠিত গ্লোবাল সিটিজেন ফেস্টিভ্যালে লোভাটো ===২০১৭: টেল মি ইউ লাভ মি=== ২০১৭ সালের ফেব্রুয়ারি মাসে, লোভাটো "বিয়ন্ড সাইলেন্স" নামে একটি তথ্যচিত্রে কার্যনির্বাহী সৃষ্টিকর্তা হিসেবে কাজ করেছেন। উক্ত তথ্যচিত্রে জন ব্যক্তিকে দেখানো হয়েছে যারা বিভিন্ন ধরনের মানসিক রোগে আক্রান্ত, যেসকল মানসিক রোগ দেখানো হয়েছে তার মধ্যে দ্বিপদসংক্রান্ত অসদাচরণ, বিষণ্নতা এবং উদ্বেগ অন্তর্ভুক্ত ছিল। ২০১৭ সালের মার্চে মুক্তিপ্রাপ্ত চিট কোডসের গান নো প্রোমিসেসে কণ্ঠ দিয়েছেন, এবং একই সাথে তিনি এর চিত্রসঙ্গীতেও উপস্থিত হয়েছেন। অন্যদিকে ২০১৭ সালের জুনে মুক্তিপ্রাপ্ত, জ্যাক্স জোন্সের গান ইন্সট্রাকশনে স্টেফলন ডনের সাথে কণ্ঠ দিয়েছেন এবং তিনি এর চিত্রসঙ্গীতেও উপস্থিত হয়েছেন। ২০১৭ সালে, টাইমের বার্ষিক ১০০ সবচেয়ে প্রভাবশালী মানুষের মধ্যে লোভাটো অন্তর্ভুক্ত হন। ২০১৭ সালের মে, লোভাটো ইউটিউবে তার তথ্যচিত্র "আই এম: ডেমি লোভাটো" প্রকাশের ঘোষণা দেন। একই মাসের তারিখে, তিনি জাতিসংঘের উদ্যোগ "গার্ল আপ"কে সহযোগিতা করার জন্য খেলাধুলার পোশাকের প্রতিষ্ঠান ফ্যাবলেটিকসের সাথে সহযোগিতার ঘোষণা দেন। একই বছর ১১ জুলাই, লোভাটো তার ষষ্ঠ স্টুডিও অ্যালবামের প্রথম গান সরি নো সরি প্রকাশ করেন। ২৩ আগস্টে, তিনি তার ষষ্ঠ স্টুডিও অ্যালবাম টেল মি ইউ লাভ মি প্রকাশের তারিখ ঘোষণা করেন। এই অ্যালবামটি ২০১৭ সালের ২৯ সেপ্টেম্বর প্রকাশের কথা রয়েছে। ==শিল্পকর্ম== ===প্রভাব=== লোভাটো জানান যে সঙ্গীতে তার সবচেয়ে বড় অনুপ্রেরণা হচ্ছেন ক্রিস্টিনা অ্যাগুলেরা এবং কেলি ক্লার্কসন। এছাড়াও তার সঙ্গীতের পেছনে আরো কয়েকজন অনুপ্রেরণা হিসেবে কাজ করেন; তারা হলেন: ব্রিটনি স্পিয়ার্স, রিয়ানা, কেরি হিলসন, জেনিফার লোপেজ, আরেথা ফ্রাঙ্কলিন, গ্ল্যাডাইস নাইট, মারিয়া ক্যারি, হুইটনী হাস্টন, অ্যালেক্সজ জনসন, বিলি হলিডে, এবং বিলি গিলম্যান। গিলম্যান সম্পর্কে লোভাটো বলেন যে, "যখন আমি কিশোরী ছিলাম তখন আমাদের দুজনের কণ্ঠের ব্যাপ্তি একই ছিল। আমি তার সকল গান সবসময় অনুশীলন করতাম"। লোভাটো বলেন যে জন মায়্যারের লেখা গানগুলো তাকে "বিপুলভাবে অনুপ্রাণিত" করেছে এবং "আনব্রোকেন"-এর মুক্তির পর, তার সঙ্গীতের ধরন হিপ হপ এবং আরএন্ডবির দিকে স্থানান্তরিত হয়েছে। লোভাটো বলেন, "হুইটনী হাস্টন এবং ক্রিস্টিনা অ্যাগুলেরাকে আমি অনেক শ্রদ্ধা করি, যেসকল গানে তারা অসাধারণ ছিল এবং যেসকল গানে তারা সেক্সি কিংবা এই রকম কিছু হতে চেষ্টা করেনি সকল গানের প্রতিই আমার শ্রদ্ধা এবং ভালোবাসা রয়েছে"। ক্লার্কসনের প্রশংসা সম্পর্কে লোভাটো বলেন, "আমি শুধু মনে করেছিলাম যে তিনি একজন মহান পথিকৃৎ। তাকে কখনই প্রকাশ্যে মদ্যপান করতে, জোরে গাড়ি চালাতে কিংবা আপত্তিকরজনক পোশাক পরিধান করতে বা এই রকম খারাপ কিছুর সাথে দেখা যায়নি। আমি মনে করি যে তিনি একটি সর্বোৎকৃষ্ট উদাহরণ স্থাপন করেছেন এবং তিনি একজন অত্যন্ত প্রতিভাবান শিল্পী"। লোভাটোর দ্য নিয়ন লাইট ট্যুরটি বিয়ন্সের থেকে অনুপ্রাণিত ছিল। ===কণ্ঠস্বর=== লোভাটো হচ্ছেন একজন সম্পূর্ণ সরু গীতধর্মী। তার ৪টি অষ্টকের কণ্ঠ্য পরিসীমা রয়েছে, নোট এবং একটি সেমিটোন, বাঁশি নিবন্ধন এর অন্তর্ভুক্ত। ডিজিটাল স্পাইয়ের নিক লেভিনে লোভাটো প্রথম অ্যালবাম, ডোন্ট ফরগেটে তার কণ্ঠের উপর মন্তব্য করে বলেছেন, "লোভাটো অবশ্যই জোনাসেসের থেকে একজন শক্তিশালী গায়িকা। আসলে, তার স্থূলকায় কণ্ঠ ক্রিয়াকলাপ ক্রমাগত চিত্তাকর্ষক হয়ে উঠছে।" আইডলেটরের বেকি ব্রেইন লোভাটো সম্পর্কে লিখেছেন, তার একটি ঘাতক কণ্ঠ রয়েছে এবং ভালো কিছুর জন্য এ-তালিকাভুক্ত উপাদান রয়েছে।" দ্য হলিউড রিপোর্টারের সোফি স্কিলাচির মতে, "লোভাটোর এমন একটি কণ্ঠ রয়েছে যা দ্বারা সে যেকোনো কঠোর সমালোচকের মুখ বন্ধ করে দিতে পারে। এই শিল্পী আমি শুধুমাত্র মাঝেমাঝেই দেখতে পাই।" লোভাটোর দ্বিতীয় স্টুডিও অ্যালবাম, হেয়ার উই গো অ্যাগেইন সম্পর্কে দ্য বাফালো নিউজের জেফ মিয়ের্স লিখেছেন, "তার অন্যান্য ডিজনির সহকর্মীদের মতো নয়, লোভাটো আসলেই খুব ভালো গান গাইতে পারেন... (এবং এটা) সতেজকারক। স্বাভাবিক ক্ষমতার কোন অভাবকে ঢেকে রাখার জন্য (তার স্বয়ংক্রিয় সুরের প্রয়োজন হয় না)।" লোভাটোর তৃতীয় অ্যালবাম, আনব্রোকেনের উপর মন্তব্য করে রায়ান টেডার বলেন, "ডেমির জল কণ্ঠস্বর আমাকে প্রবাহিত করে নিয়ে যায়! আমার তার কণ্ঠ সম্পর্কে কোনো ধারণা ছিল না যে তার কণ্ঠ এতো ভালো হতে পারে। সে হচ্ছে আমার সাথে কাজ করা শিল্পীদের মধ্যে সবচেয়ে ভালো গায়িকা। সোজাসুজি, এতো ভালো... আমি বলতে চাইতেছি যে, সে হচ্ছে কেলি ক্লার্কসনের লেবেলের গায়িকা। এবং কেলি একটি পাইপ স্থাপন করেছে।" তিনি লোভাটোর চতুর্থ অ্যালবাম ডেমির একটি গান, নিয়ন লাইটে এক সাথে কাজ করা প্রসঙ্গে আরো মন্তব্য করেন এই বলে যে, "লোভাটো, পপ সঙ্গীতে, সবচেয়ে বৃহত্তম পরিসরধারী গায়িকা। আমার সাথে কাজ করা সর্বোচ্চ পূর্ণ কণ্ঠ গায়িকা হতে পারে লোভাটো।" "অল্টার দ্য প্রেস"-এর টামসিন উইলস ডেমিতে লোভাটোর কণ্ঠ সম্পর্কে বলেছেন, "এটা দেখায় যে তার কণ্ঠটা কতটুকু শক্তিশালী এবং কতোগুলো শৈলী প্রকরণকে তিনি নিজেই সম্পূর্ণভাবে পূর্ণ করতে পারেন।" "নিয়ন লাইট ট্যুর"-এর প্রতিক্রিয়ায়, আইডলেটরের মাইক ওয়াস মন্তব্য করেন যে, "তোমাকে উজ্জ্বল বিক্ষেপের প্রয়োজন নেই যখন তুমি ডেমির মতো গানকে বেল্ট আউট করতে পারবে এবং দর্শকের সাথে একটি মানসিক স্তরে সংযোগ করতে পারবে।" "ডেমি বিশ্ব ট্যুর"-এর প্রতিক্রিয়ায় "লস এঞ্জেলেস ম্যাগাজিন"-এর মারিয়েল ওয়াকিম লোভাটোর কণ্ঠ সম্পর্কে মন্তব্য করেন এই বলে যে, "তাদের জন্য যারা এখনো লোভাটোর ক্যারিয়ারকে অনুসরণ করায় মাথা ঘামাননি, আসুন কিছু উপায় খুঁজে বের করি: এই মেয়েটি গান গাইতে পারে, ফেসবুক বন্ধুদের দ্বারা বিচার হওয়ার ভয় থেকে অতিক্রম করতে পারে, কারণ তুমি তোমার সর্বশেষ হাসি হাসবে যখন তিনি বছর পর (হতে পারে তারও আগে) একটি গ্র্যামি অ্যাওয়ার্ড জয়লাভ করবে। মাত্র ২২ বছর বয়সে, তার কণ্ঠ পরিসীমা সকলকে স্তম্ভিত করে দিতে পারে।" তিনি লোভাটোর কণ্ঠকে "চিত্তাকর্ষক" বলে অবিহিত করেছেন। ==ব্যক্তিগত জীবন== ===বাসস্থান=== তার ১৮তম জন্মদিনে, লোভাটো লস অ্যাঞ্জেলেসে ভূমধ্য শৈলীতে একটি বাড়ি ক্রয় করেন; যাহোক ২০১১ সালে জানুয়ারিতে রিহ্যাব ছেড়ে দেওয়ার পরে, তিনি লস অ্যাঞ্জেলেসের একটি "শান্ত গৃহে" বসবাস করার সিদ্ধান্ত গ্রহণ করেন। ===সম্পর্ক=== লোভাটোর মায়ের সাথে তার বাবার তালাক হওয়ার পর, তার বাবা, প্যাট্রিকের সাথে কোনো ধরনের সম্পর্ক রক্ষা করার তার কোনো ইচ্ছা ছিল না। তার বাবার সাথে অবমাননাকর আন্তরিকতাশূন্য সম্পর্কের ব্যাপারে একবার তিনি বলেন, "তিনি তুচ্ছ বা ঘৃণ্য ছিল, কিন্তু তিনি একজন ভালো মানুষ হতে চাইত। এবং তিনি তার পরিবারকে চাইত, এবং আমার মা যখন আমার সৎবাবার সাথে বিবাহ বন্ধনে আবদ্ধ হয় তখনও তার এতো বড় হৃদয় ছিল যে তিনি বলেছেন, 'আমি খুব খুশী যে (সে) তোমারদের দেখভাল করছে এবং সে কাজটি করছে যে কাজটি আমি থাকলে আমি করতাম'।" লোভাটো তার বাবাকে নিয়ে বেশ কয়েকটি গান লিখেছেন। তার বাবা, প্যাট্রিক, ২০১৩ সালের ২২ জুন ৫৩ বছর বয়সে ক্যান্সারে আক্রান্ত হয়ে মৃত্যুবরণ করেছেন। তার মৃত্যুর পর, লোভাটো জানান যে তার বাবা মানসিকভাবে অসুস্থ ছিল, এবং তারই সম্মানে তিনি "লোভাটো চিকিৎসা বৃত্তি কার্যক্রম" চালু করেন। ===ব্যক্তিগত সংগ্রাম=== ১৮ বছর বয়সে রিহ্যাবে যাওয়ার পূর্বে, লোভাটো বিষণ্নতা, এক ধরনের আহার ব্যাধি, নিজের ক্ষতি এবং হয়রানির ভুক্তভোগী ছিলেন। ২০১০ সালের নভেম্বর, লোভাটো তার "শারীরিক এবং আবেগপ্রবণ সমস্যা"র চিকিৎসা করার জন্য, জোনাস ব্রাদার্স লাইভ ইন কনসার্টটি থেকে নিজের নাম প্রত্যাহার করেন। এটা একটি সংবাদপত্রে এসেছে যে, তিনি একজন নারী নৃত্যশিল্পী, অ্যালেক্স ওয়েলচকে ঘুষি মারার পর চিকিৎসা নেওয়ার সিদ্ধান্ত নেন, তার ব্যবস্থাপনার সদস্যরা এবং পরিবার তাকে আশ্বত করে যে তার সাহায্যের দরকার আছে। লোভাটো বলেন যে তিনি উক্ত ঘটনাটি "১০০ শতাংশ, সম্পূর্ণ দায়িত্বশীল" হিসেবে নিয়েছেন। ২০১১ সালের ২৮ জানুয়ারি, টিম্বারলাইন নলসে ইনপেশেন্ট চিকিৎসা সম্পন্ন করেন এবং বাসায় ফিরে আসেন। তিনি স্বীকার করেছেন যে, তার বুলিমিয়া নার্ভোসা (এক ধরনের আহার ব্যাধি) ছিল, তিনি নিজেকে আঘাত দিয়েছেন, এবং স্ব-চিকিৎসা হিসেবে "অন্যান্য কিশোর-কিশোরীদের মতো ব্যথাকে লাঘব করার জন্য" নেশাজাতীয় দ্রব্য এবং এলকোহল গ্রহণ করেছেন। তিনি আরো জানান যে "মূলত তিনি মানসিকভাবে বিপর্যস্ত" হয়ে পড়তেন এবং তার চিকিৎসার সময় দ্বিপদসংক্রান্ত অসদাচরণ (এক ধরনের মানসিক রোগ) নির্ণীত হয়েছিল। লোভাটো পরে জানান যে, তিনি এক দিনে বেশ কয়েকবার কোকেইন গ্রহণে অভ্যস্ত হয়ে পড়েছিলেন এবং উড়োজাহাজের মাধ্যমে কোকেইন পাচার করতেন। ২০১৬ সালের ২৫ জুলাই ফিলাডেলফিয়ায় ২০১৬ গণতান্ত্রিক জাতীয় সম্মেলনে বক্তব্য রাখছেন লোভাটো ২০১১ সালে এপ্রিলে, লোভাটো সেভেনটিন নামক ম্যাগাজিনের একজন সম্পাদক অবদান হিসেবে নিযুক্ত হন, যেখানে তিনি তার সকল সংগ্রাম নিয়ে একটি নিবন্ধ লিখেন। ২০১২ সালে মার্চে, এমটিভি "ডেমি লোভাটো: স্টে স্টং" নামে একটি তথ্যচিত্র প্রকাশ করে, যেখানে লোভাটো পুনর্বাসন এবং তার ভালো হয়ে উঠাও দেখানো হয়েছে। একই মাসে তিনি তার চতুর্থ স্টুডিও অ্যালবাম, ডেমির কাজ শুরু করেন। ২০১৩ সালের জানুয়ারিতে, একটি সংবাদপত্রে এসেছে যে লোভাটো লস অ্যাঞ্জেলেসে বছরেরও বেশী সময় ধরে একটি প্রশান্ত-জীবিত পরিবেশে থেকেছেন, কারণ তিনি মনে করতেন যে এটা হচ্ছে তার মাদকাসক্তি এবং আহার ব্যাধি থেকে দূরে থাকার একটি উপায়। ২০১৭ সালের ১৫ মার্চ, লোভাটো তার অপ্রমাদের বছর পূর্তি উৎযাপন করেন। ===বিশ্বাস=== লোভাটো হচ্ছেন খ্রিষ্টান ধর্মের একজন অনুসারী এবং তিনি তার ব্যান্ডের সাথে অনুষ্ঠান করার পূর্বে প্রার্থনা করেন। তিনি হচ্ছেন সমকামী পুরুষ অধিকারের একজন সক্রিয় পৃষ্ঠপোষক। ২০১৩ সালে জুনে, যখন বিবাহ আইন প্রতিরক্ষা আইনটি প্রহত হওয়া থেকে বাধাপ্রাপ্ত হয় তখন তিনি একটি টুইটে লিখেছিলেন: "সমকামী পুরুষ, বিপরীতকামিতা, সমকামী মহিলা, উভকামিতা... আজকে কেউই অন্য কারো থেকে উত্তম নয়। এই দিনটি ক্যালিফোর্নিয়া এবং সমতার জন্য একটি অবিশ্বাস্য দিন" (Gay, straight, lesbian, bi. ... No one is better than any one else. What an incredible day for California AND for equality)। লোভাটো পরে বলেন: "আমি সমকামী পুরুষ বিবাহে বিশ্বাস করি, আমি সমতাতে বিশ্বাস করি। আমি মনে করি ধর্মের মধ্যে অনেক কপটতা রয়েছে। কিন্তু আমি শুধু খুঁজে পেয়েছি যে তুমি ঈশ্বরের সাথে তোমার নিজের মতো সম্পর্ক স্থাপন করতে পারবে, এবং আমার এখনো ঈশ্বরের ওপর অনেক বিশ্বাস আছে।" ২০১৩ সালের নভেম্বরের শুরুতে, লাতিনার সাথে এক সাক্ষাৎকারে তিনি বলেন যে তিনি আধ্যাত্মিকতার মধ্যে জীবনে ভারসাম্য বজায় রাখার একটি গুরুত্বপূর্ণ অংশ খুঁজে পেয়েছেন। তিনি বলেন: "আমি সবসময়ের চেয়ে বর্তমানে ঈশ্বরের নিকটস্থ আছি। আমার সাথে ঈশ্বরের আমার নিজের মতো একটি সম্পর্ক রয়েছে এবং এটাই হচ্ছে মূল বিষয়"। ২০১১ সালের ২৩ ডিসেম্বর, লোভাটো টুইটারে একটি বার্তার মাধ্যমে তার সাবেক নেটওয়ার্ককে সমালোচনা করেছেন, যারা শেক ইট আপ এবং সো র‍্যান্ডম!-এর কয়েকটি পর্ব প্রদর্শন করে। সেখানে তারা আহার ব্যাধিকে বেশ কয়েকটি চরিত্রের মাধ্যমে ব্যঙ্গ করে। ডিজনি চ্যানেল খুব দ্রুতই এর বিরুদ্ধে পদক্ষেপ গ্রহণ করে, লোভাটোর কাছে ক্ষমা প্রার্থনা করেন এবং লোভাটোর পোস্টের পর বেশ কিছু সমালোচনার পর তাদের উৎস থেকে উক্ত অনুষ্ঠানের সকল পর্বগুলো সরিয়ে ফেলে। লোভাটো একজন নারীবাদী হিসেবে নির্ধারিত হন। ২০১৬ সালের ২৫ জুলাইয়ে, ফিলাডেলফিয়ায় অনুষ্ঠিত ২০১৬ গণতান্ত্রিক জাতীয় সম্মেলনে তিনি মানসিক স্বাস্থ্য সম্পর্কে সচেতনতা বাড়ানো নিয়ে বক্তব্য রাখেন। ==মানবপ্রীতি== ২০০৯ সালের মে মাসে, লোভাটো মার্কিন অংশীদারত্বের এওসিনোফিলিয়া ব্যাধির শিক্ষা বিভাগের "মাননীয় প্রতিনিধি" হিসেবে নিযুক্ত হন। ডিজনি'স ফ্রেন্ডস ফর চেঞ্জের সাথে সংযুক্ত থাকার সময়, ২০০৯ সালে একটি উদ্যোগের অংশ হিসেবে লোভাটো, দ্য জোনাস ব্রাদার্স, মাইলি সাইরাস এবং সেলিনা গোমেজ "সেন্ড ইট অন" নামে একটি গান রেকর্ড করেন। এই গানটি বিলবোর্ড হট ১০০-এর ২০ নম্বর স্থানে অভিষেক করে, এবং এই গান হতে প্রাপ্ত সকল অর্থ ডিজনি বিশ্বব্যাপী সংরক্ষণ তহবিলের মাধ্যমে পরিবেশগত দাতব্যদেরকে দান করে দেন। ২০১০ সালের মার্চে দাতব্য সংস্থার জন্য লোভাটো এবং জো জোনাস "ম্যাক ওয়েভ" নামে আরেকটি গান রেকর্ড করে। তিনি হচ্ছেন "জয়েন দ্য সার্জ ক্যাম্পেইন!", এবং ক্লিন এন্ড ক্লিনের "জয়েন দ্য সার্জ"-এর একজন মুখপাত্র; এই প্রচারণাগুলোর মাধ্যমে একটি জাতীয় প্রচারণা করা হয় যেখানে কিশোর-কিশোরীদের তাদের সম্প্রদায়ের জন্য বিভিন্ন পদক্ষেপ গ্রহণ করতে উৎসাহ প্রদান করে। ২০১০ সালের জানুয়ারিতে, ২০১০ মার্কিন যুক্তরাষ্ট্র আদমশুমারির প্রস্তুতির জন্য "ভোটো লাতিনো" মানক সংস্থার জনসেবামূলক ঘোষণা "বি কাউন্টেড"-এ লোভাটো উপস্থিত হন। ২০১০ সালের অক্টোবরে, হয়রানি বিরোধী সংস্থা, পিএসিইআরের মুখপাত্র হিসেবে তিনি নিযুক্ত হন। "এ ডে মেড বেটার" নামক স্কুল প্রচারণায়ও লোভাটো অংশগ্রহণ করেন এবং কিডস উইশ নেটওয়ার্ক, লাভ আওয়ার চিলড্রেন ইউএসএ, সেন্ট জুড চিলড্রেন'স রিসার্চ হাসপাতাল এবং সিটি অফ হোপের সহযোগিতা করেছেন। ২০১২ সালের এপ্রিলে, সেভেনটিন ম্যাগাজিনের অবদান সম্পাদক হিসেবে নিযুক্ত হন, যেখানে তিনি তার ব্যক্তিগত সংগ্রামকে তার কিশোরী দর্শকের সামনে তুলে ধরেন। একই বছরের অক্টোবরে, লোভাটো "মিন স্টিঙ্কস"-এর প্রতিনিধি হিসেবে নিযুক্ত হন, এটি একটি প্রচারণা যেখানে তারা মেয়েদের উপর হওয়া হয়রানির ওপর দৃষ্টি নিবদ্ধ করে। ২০১৩ সালের মে মাসে, ওয়াশিংটন ডি.সি.তে অনুষ্ঠিত পদার্থ অপব্যবহার এবং মানসিক সাস্থ্য সার্ভিস প্রশাসন দ্বারা আয়োজিত জাতীয় শিশু মানসিক স্বাস্থ্য সচেতনতা দিনে কিশোর-কিশোরীদের পরামর্শদাতা এবং মানসিক স্বাস্থ্য সমস্যাসমৃদ্ধ তরুণ জন্য নিজেকে উৎসর্গ করেন। ২০১৩ সালের জুনের শেষার্ধে, "লোভাটো চিকিৎসা বৃত্তি কার্যক্রম"-এর সৃষ্টি ঘোষণা করেন, যেটা তার বাবাকে উৎসর্গ করে তৈরি করা হয়েছিল। সেখানে তিনি মানসিকভাবে অসুস্থ রোগীদের চিকিৎসা খরচ দিয়ে থাকেন। ২০১৩ সালের আগস্টে, তার ২১তম জন্মদিন উপলক্ষে আন্তর্জাতিক দাতব্য সংস্থা, ফ্রি দ্য চিলড্রেনের দ্বারা আয়োজিত এক কার্যক্রমে উপস্থিত হওয়ার জন্য কেনিয়া যান। ২০১৪ সালে মে মাসে, লোভাটো এলজিবিটি সম্প্রদায়ে তার অবদানের জন্য এনওয়াইসি প্রাইড সপ্তাহের জন্য প্রধান অভিনয়কারী এবং এলএ প্রাইড প্যারেড গ্র্যান্ড মার্শাল পদ লাভ করেন। এনওয়াইসি প্রাইডের মুখপাত্র পাট্টি দিলুইগি বলেন, "এলজিবিটি এবং নন-এলজিবিটি উভয়ের জন্য, সমতার অঞ্চলে সক্রিয়তাবাদের জন্য, শরীরের ছবির ওপর ইতিবাচক মন্তব্যের জন্য, এবং তার সংগ্রামের সাথে অকটতা বা সরলতার জন্য ডেমি লোভাটো আজকের যুবাদের জন্য একজন আশ্চর্যজনক পথিকৃৎ হয়ে উঠেছেন। একটি সম্প্রদায় হিসেবে, ডেমির মতো একজন বন্ধু পেয়ে আমরা সৌভাগ্যবান।" একই সাথে লোভাটো হচ্ছেন মার্কিন বিবাহ সমতার মানবাধিকার প্রচারণার মুখপাত্র। উক্ত প্রচারণার ঘোষণার সময়, লোভাটো বলেন, "যদিও তুমি একজন এলজিবিটি কিংবা বিপরীতকামি হও, তোমার ভালোবাসা হচ্ছে বৈধ, সুন্দর এবং আশ্চর্যজনক ভালোবাসা। তাই চলো এই ভালোবাসাকে রক্ষা করি এবং তোমার প্রেমপূর্ণ, যত্নশীল, একই লৈঙ্গিক ভালবাসার মানুষের সাথে আইনত বিবাহ করার মাধ্যমে এই প্রচলনকে শক্তিশালী কর। অনুগ্রহ করে আমার সাথে এবং অধিকাংশ মার্কিন নাগরিকের সাথে যোগদান কর, যারা এই বিবাহ সমতাকে সমরথন করে।" ২০১৬ সালের এপ্রিল, ২৭তম জিএলএএডি মিডিয়া পুরস্কার অনুষ্ঠানে এলজিবিটি সম্প্রদায়ের সমতার জন্য গুরুত্বপূর্ণ অবদান রাখার জন্য তিনি জিএলএএডি অগ্রদূত পুরস্কার গ্রহণ করেন। ২০১৬ সালের জুনে, লোভাটো সেরকম শিল্পীদের সাথে যোগদান করেন যারা বন্দুক সহিংসতাকে বন্ধ করার জন্য একটি খোলা চিঠি স্বাক্ষর করেছিলেন, এই কার্যক্রমটি বিলবোর্ড দ্বারা সংগঠিত হয়। একই মাসে, মানবাধিকার প্রচারণা ২০১৬ অরল্যান্ডো সমকামী পুরুষ নাইটক্লাব শুটিংয়ে ক্ষতিগ্রস্তদের প্রতি সম্মান জানিয়ে একটি ভিডিও প্রকাশ করে; ভিডিওটিতে, লোভাটসহ আরো কয়েকজন উক্ত ঘটনায় নিহত ব্যক্তিদের কাহিনী উপস্থাপন করেন। ২০১৭ সালের জানুয়ারিতে, উই আন্দোলনের মাধ্যমে নারী শিশুদের জন্য কাজে অংশগ্রহণ করার জন্য লোভাটো কেনিয়াইয় ফেরত যান। ২০১৭ সালের মার্চে, লোভাটোর অপ্রমাদ থেকে মুক্তির বছর উপলক্ষে একটি অনুষ্ঠান করেন, উক্ত দিনে তিনি লস বেশ কয়েকটি দাতব্য সংস্থায় অর্থ দান করেন। লোভাটো তাদের কাজের ভিত্তিতে এলোমেলোভাবে একটি দল নির্বাচিত করেন, যেখানে পশু অধিকারের সাথে সংশ্লিষ্ট, সমকামী অধিকারের সাথে সংশ্লিষ্ট, দত্তকগ্রহণ অধিকারের সাথে সংশ্লিষ্ট সংস্থা অন্তর্ভুক্ত ছিল। একই মাসের ২২ তারিখে, দ্য জেন এন্ড টেরি সেমেল প্রতিষ্ঠানের দ্বিবার্ষিক খোলা মন গালায় তিনি "সাহসে শিল্পসম্মত পুরস্কার"-এর সম্মাননা লাভ করেন, এই পুরস্কারটি তাদেরকে দেওয়া হয় যারা মানসিক স্বাস্থ্য বিষয়গুলির কলঙ্ক হ্রাস করে এবং সচেতনতা বৃদ্ধিতে সহায়তা করে। ২০১৭ সালের মে মাসে, ফ্যাবলেটিকসের সাথে একটিভ সংগ্রহের সীমিত সংস্করণের জন্য অংশীদার হন। এই সহযোগিতাটি ছিল জাতিসংঘের উদ্যোগ "গার্ল আপ"কে সহযোগিতা করার জন্য, যেখানে তারা "বিশ্বের সবচেয়ে প্রান্তিক কিশোরীদের জন্য" কিছু করার জন্য অর্থ সংগ্রহ করে। ==অ্যালবাম== ===স্টুডিও অ্যালবাম=== লোভাটো ২০১৭ সাল পর্যন্ত সর্বমোট ৬টি স্টুডিও অ্যালবাম প্রকাশ করেছেন। নিম্নে এর তালিকা উল্লেখ করা হলো: সাল অ্যালবাম প্রকাশের তারিখ লেবেল উল্লেখ ২০০৮ ডোন্ট ফরগেট ২৩ সেপ্টেম্বর ২০০৮ হলিউড ২০০৯ হেয়ার উই গো অ্যাগেইন ২১ জুলাই ২০০৯ ২০১১ আনব্রোকেন ২০ সেপ্টেম্বর ২০১১ ২০১৩ ডেমি ১০ মে ২০১৩ ২০১৫ কনফিডেন্ট ১৬ অক্টোবর ২০১৫ হলিউড, আইল্যান্ড, সেফহাউস ২০১৭ টেল মি ইউ লাভ মি ২৯ সেপ্টেম্বর ২০১৭ ==চলচ্চিত্রের তালিকা== ===চলচ্চিত্র=== সাল চলচ্চিত্র চরিত্র মন্তব্য উল্লেখ ২০০৯ জোনাস ব্রাদার্স: দ্য থ্রিডি কনসার্ট এক্সপেরিয়েন্স স্বভূমিকা ২০১২ ডেমি লোভাটো: স্টে স্ট্রং তথ্যচিত্র ২০১৭ স্মার্ফ: দ্য লস্ট ভিলেজ স্মার্ফেট কণ্ঠ চরিত্র ডেমি লোভাটো: সিমপ্লি কমপ্লিকেটেড স্বভূমিকা তথ্যচিত্র ২০১৮ চার্মিং লেনর কণ্ঠ চরিত্র ===টেলিভিশন=== সাল অনুষ্ঠান চরিত্র চ্যানেল মন্তব্য ২০০২-০৪ বার্নি এন্ড ফ্রেন্ডস অ্যাঞ্জেলা পিবিএস প্রধান চরিত্র (সিজন ৭-সিজন ৮); ৯টি পর্ব ২০০৬ প্রিজন ব্রেক ড্যানিয়েল কার্টিন ফক্স পর্ব: "ফার্স্ট ডাউন" ২০০৭-০৮ এস দ্য বেল রিংস শার্লট এডামস ডিজনি চ্যানেল প্রধান চরিত্র (সিজন ১); ১১টি পর্ব ২০০৭ জাস্ট জর্ডান নিকোল নিকেলোডিয়ন পর্ব: "স্লিপারি ওয়েন ওয়েট" ২০০৮ ক্যাম্প রক মিচি টরেস ডিজনি চ্যানেল টেলিভিশন চলচ্চিত্র ২০০৯-১১ সনি উইথ চান্স এলিসন "সনি" মুনরো প্রধান চরিত্র; ৪৬টি পর্ব ২০০৯ প্রিন্সেস প্রোটেকশন প্রোগ্রাম প্রিন্সেস রোসালিন্দা মারিয়া মন্টোয়া ফিওরে রসি গঞ্জালেজ টেলিভিশন চলচ্চিত্র ২০১০ গ্রে'স অ্যানাটমি হেইলি মে এবিসি পর্ব: "শাইনি হ্যাপি পিউপল" ২০১০ ক্যাম্প রক ২: দ্য ফাইনাল জ্যাম মিচি টরেস ডিজনি চ্যানেল টেলিভিশন চলচ্চিত্র ২০১০ আমেরিকা'স নেক্সট টপ মডেল স্বভূমিকা দ্য সিডাব্লিউ পর্ব: "ডিয়ানে ভন ফার্স্টেনবার্গ" ২০১২ পাঙ্ক'ড স্বভূমিকা এমটিভি পর্ব: "নিক ক্যানন" ২০১২-১৩ দ্য এক্স ফ্যাক্টর বিচারক পরামর্শদাতা ফক্স সিজন ২-৩ ২০১৩ গ্লি ড্যানি আবর্তক চরিত্র (সিজন ৫); ৪টি পর্ব ২০১৪ ম্যাটাডোর পার্টি অতিথি এল রে নেটওয়ার্ক পর্ব: "কুইড গো প্রো" (অস্বীকৃত) ২০১৫ রুপল'স ড্রাগ রেস স্বভূমিকা লোগো টিভি, ভিএইচ১ পর্ব: "ডিভাইন ইন্সপিরেশন" ২০১৫ ফ্রম ডাস্ক টিল ডন: দ্য সিরিজ মাইয়া এল রে নেটওয়ার্ক পর্ব: "দেয়ার উইল বি ব্লাড" "সেন্টা সাংরে" ২০১৫ উই ডে উপস্থাপক এমটিভি টেলিভিশন বিশেষ (১০ম সংস্করণ) ২০১৭ প্রজেক্ট রানওয়ে স্বভূমিকা লাইফটাইম পর্ব: "উই আর স্লিপিং ওয়্যার?" ==ট্যুরসমূহ== '''শিরোনাম''' *ডেমি লোভাটো: লাইভ ইন কনসার্ট (২০০৯-১০) *এ স্পেশাল নাইট উইথ ডেমি লোভাটো (২০১১-১৩) *দ্য নিয়ন লাইটস ট্যুর (২০১৪) *ডেমি বিশ্ব ট্যুর (২০১৪-১৫) '''সহযোগী শিরোনাম''' *ফিউচার নাউ ট্যুর (২০১৬) *ডেমি লাইভ! ওয়ার্ম আপ ট্যুর (২০০৮) *এন ইভেনিং উইথ ডেমি লোভাটো (২০১১) '''উদ্বোধনী পরিবেশন''' *জোনাস ব্রাদার্স বার্নিন' আপ ট্যুর (২০০৮) *অ্যাভ্‌রিল লাভিন দ্য বেস্ট ড্যাম বিশ্ব ট্যুর (২০০৮) *জোনাস ব্রাদার্স জোনাস ব্রাদার্স বিশ্ব ট্যুর (২০০৯) *জোনাস ব্রাদার্স লাইভ ইন কনসার্ট বিশ্ব ট্যুর (২০১০) *এনরিক ইগলেসিয়াস সেক্স এন্ড লাভ ট্যুর (২০১৪) ==পুরস্কার মনোনয়ন== লোভাটো পর্যন্ত ১৪২টি পুরস্কারের জন্য মনোনীত হয়েছেন, যার মধ্যে তিনি ৬১টি পুরস্কার জয়লাভ করেন। সাল পুরস্কার বিভাগ মনোনয়ন ফলাফল উল্লেখ ২০০৯ আলমা পুরস্কার সঙ্গীতে বছরের সেরা ডেমি লোভাটো ২০০৯ আমেরিকান পার্টনারশিপ ফর ইওসোফিলিক ডিসঅর্ডার পুরস্কার ইওসিনোফিলিক অবৈতনিক প্রতিনিধি পুরস্কার ডেমি লোভাটো ২০১১ আলমা পুরস্কার প্রিয় টেলিভিশন অভিনেত্রী কমেডিতে প্রধান চরিত্র সনি উইথ চান্স ২০১১ ডু সামথিং পুরস্কার টেলিভিশন তারকা সনি উইথ চান্স ২০১১ ডু সামথিং পুরস্কার চ্যারিটি গান "মেক ওয়েভ" (জো জোনাস ডেমি লোভাটো) ২০১২ আলমা পুরস্কার প্রিয় নারী সঙ্গীত শিল্পী ডেমি লোভাটো ২০১২ বিলবোর্ড ট্যুরিং পুরস্কার কনসার্ট মার্কেটিং প্রচারণা পুরস্কার ডেমি লোভাটো হলমার্ক ২০১৪ ব্রাভো অট্টো বছরের সেরা নারী শিল্পী ডেমি লোভাটো ২০১৪ গ্ল্যামার পুরস্কার টেলিভিশন ব্যক্তিত্ব দ্য এক্স ফ্যাক্টর ২০১৫ বিলবোর্ড ওমেন ইন মিউজিক রুলব্রেকার পুরস্কার ডেমি লোভাটো ২০১৬ এএসসিএপি পপ সঙ্গীত পুরস্কার সর্বাধিক সম্পাদিত গান কুল ফর দ্য সামার ২০১৬ বিলবোর্ড সঙ্গীত পুরস্কার শীর্ষ সামাজিক মাধ্যম শিল্পী ডেমি লোভাটো ২০১৬ ব্রিট পুরস্কার ব্রিটিশ সিঙ্গেল "আপ" (অলি মার্স এবং ডেমি লোভাটো) ২০১৬ জিএলএএডি মিডিয়া পুরস্কার অগ্রদূত পুরস্কার ডেমি লোভাটো ২০১৬ গ্ল্যামার পুরস্কার আন্তর্জাতিক সঙ্গীতজ্ঞ একক শিল্পী ডেমি লোভাটো ২০১৭ গ্ল্যামার পুরস্কার আন্তর্জাতিক সঙ্গীত কর্ম ডেমি লোভাটো ২০১৭ গ্র্যামি অ্যাওয়ার্ড সেরা পপ কণ্ঠ অ্যালবাম কনফিডেন্ট ==গ্রন্থপঞ্জি== স্টেয়িং স্ট্রং: ৩৬৫ ডেস ইয়ার, ফিওয়েল এন্ড ফ্রেন্ডস (১৯ নভেম্বর ২০১৩), স্টেয়িং স্ট্রং: জার্নাল, ফিওয়েল এন্ড ফ্রেন্ডস (৭ অক্টোবর ২০১৪), ==তথ্যসূত্র== == বহিঃসংযোগ == জন্ম ব্যক্তি শিশু অভিনেত্রী সঙ্গীতশিল্পী চলচ্চিত্র অভিনেত্রী টেলিভিশন অভিনেত্রী মার্কিন নারী
'''বর্দো''' () দক্ষিণ-পশ্চিম ফ্রান্সের একটি বন্দর শহর। শহরটি ফ্রান্সের নুভেল আকিতেন প্রশাসনিক অঞ্চলের জিরোঁদ (Gironde) দেপার্তমঁ বা জেলার রাজধানী। এটি ফ্রান্সের একটি প্রধান বন্দর। শহরটি গারন নদীর (Garonne) তীরে, দর্দইন গারোন নদীর সঙ্গমস্থলের ২৪ কিলোমিটার উত্তরে এবং গারন নদীর মোহনা থেকে ৯৬ কিলোমিটার দূরে অবস্থিত। এটি জিরোঁদ নদীর মাধ্যমে আটলান্টিক মহাসাগরের একটি বাহু বিস্কে উপসাগরের সাথে সংযুক্ত; ফলে সমুদ্রগামী জাহাজগুলি বর্দো শহরে এসে ভিড়তে পারে। এছাড়া শহরটি একাধিক খালের মাধ্যমে ভূমধ্যসাগরের সাথে সংযুক্ত। বর্দোতে মৎস্যশিকারী জাহাজের একটি বিশাল বহর আছে। শহরটির পশ্চিমে অবস্থিত মেদক (Médoc) অঞ্চলে বিশ্ববিখ্যাত বর্দো ওয়াইন প্রস্তুত করা হয়। শহরটি এই ওয়াইনের প্রধান বাণিজ্যকেন্দ্র এটি বিভিন্ন পরিবহন পথে প্রেরণের কেন্দ্র। ২০০৭ সালে বর্দো শহরের ঐতিহাসিক কেন্দ্রকে বিশ্ব ঐতিহ্যবাহী স্থানের মর্যাদায় ভূষিত করা হয়। ==তথ্যসূত্র== শহর
'''ভি বিশ্বনাধন''' (V Viswanadhan) (ফেব্রুয়ারি ২৭, ১৯৪০ একজন ভারতীয় চিত্রশিল্পী। তিনি তামিল বংশোদ্ভূত। কেরালায় জন্মগ্রহণ করেন এবং চেন্নাইয়ের গভর্নমেন্ট কলেজ অফ আর্টস এন্ড ক্রাফ্‌ট্‌স-এ অধ্যয়ন করেন। ১৯৬৬ সালে তার প্রথম একক প্রদর্শনী চেন্নাইয়ে অনুষ্ঠিত হয়। পরবর্তীকালে তিনি ভারতের অন্যান্য শহরে একক প্রদর্শনী করেন, যেমন বাঙ্গালোর (১৯৬৭), মুম্বাই (১৯৭১) এবং নয়া দিল্লী (১৯৭৪)। তার আঁকা ছবি বিদেশেও প্রদর্শিত হয়েছে। এর মধ্যে উল্লেখযোগ্য প্যারিস (১৯৬৮), ডেনমার্ক (১৯৬৯), ইতালি (১৯৭৪) এবং জার্মানি (১৯৭৫)। বিশ্বনাধন চোলামান্ডালাম শিল্পী পল্লীর একজন প্রতিষ্ঠাতা সদস্য। তিনি শিল্প চিত্রকলা বিষয়ে বিভিন্ন তামিল সাময়িকীতে প্রচুর লেখালেখি করেছেন। সত্তুরের দশকে তিনি শিল্প নিয়ে তিনটি চলচ্চিত্র নির্মাণ করেন 'কালার এন্ড ফর্ম' (১৯৭২), 'এজুথু' (১৯৭৩) এবং 'স্যান্ড' (১৯৭৭)। ভারতীয় চিত্রকলায় আধুনিকতাবাদী ধারার নিদর্শন হিসেবে তার চিত্র দেশ বিদেশের বেশ কয়েকটি জাদুঘরের স্থায়ী সংগ্রহে স্থান পেয়েছে। জন্ম চিত্রশিল্পী
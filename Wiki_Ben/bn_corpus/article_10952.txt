'''বেলেঁ''' () (পারা Pará নামেও পরিচিত) উত্তর ব্রাজিলের শহর। বেলেঁ একটি পর্তুগিজ শব্দ যার অর্থ বেথলেহেম। নিরক্ষরেখার কাছে অবস্থিত এই শহরটি পারা রাজ্যের রাজধানী, এবং নিম্ন আমাজন নদীর প্রধান বন্দর। শহরে প্রায় ১৪ লক্ষ লোকের বসবাস। বেলেমের খাঁড়ি আমাজনের উপনদী রিউ পারার উপর অবস্থিত। রিউ পারায় সমুদ্রগামী জাহাজ চলাচল করতে পারে। বন্দরটিতে একটি নৌবাহিনী ঘাঁটি আছে। বেলেঁ উত্তর ব্রাজিলের প্রধান বাণিজ্যকেন্দ্র। রবার, বাদাম (বিশেষত ব্রাজিল বাদাম), কালোমরিচ, পাট, কাকাও কাঠ এখান থেকে প্রধান রপ্তানিকৃত দ্রব্য। শহরটিতে আরও আছে কাঠের কারখানা, যন্ত্রপাতি মেরামতের দোকান, জাহাজঘাট, এবং ইট, টাইল সাবান উৎপাদনকারী শিল্প। বেলেঁ দক্ষিণ আমেরিকার সবচেয়ে আকর্ষণীয় শহরগুলির একটি; এখানে অনেক পাবলিক স্কয়্যার সুনির্মিত রাস্তা আছে, যেগুলি অরণ্যের প্রান্তসীমা অবধি চলে যায়। বেলেঁ উত্তর ব্রাজিলের সাংস্কৃতিক কেন্দ্র। এখানে পারা সরকারি বিশ্ববিদ্যালয় (১৯৫৭) এবং আমাজনের নৃতাত্ত্বিক প্রাণীবৈজ্ঞানিক সংগ্রহে সমৃদ্ধ বিখ্যাত গোয়েলদি জাদুঘর রয়েছে। ১৭শ শতকের শুরুর দিকে পর্তুগিজেরা বেলেঁ প্রতিষ্ঠা করে। ১৯শ শতকের শেষ পর্যন্ত শহরটির অবস্থান ভাল-মন্দের মধ্যে ওঠানামা করছিল। এরপর বৈদেশিক বাণিজ্যের জন্য আমাজন, তাপাজস, তোকাঁতিঁস নদী তিনটির উন্মুক্তকরণ শহরটির বাণিজ্যিক গুরুত্ব সুদৃঢ় করে। ২০শ শতকের শুরুতে লাভজনক রবার প্ল্যান্টেশনের সংখ্যাবৃদ্ধি শহরটির গুরুত্ব আরও বাড়িয়ে দেয়। ধনী রবার ব্যবসায়ীরা শহরটির মূল প্রাসাদ বোলোনিয়া প্রাসাদের নির্মাণে ভূমিকা রাখেন। বেলেঁ শহর বেলেঁর একটি ক্যাথিড্রাল == তথ্যসূত্র == == বহিঃসংযোগ == বেলেঁ পৌরসভার তথ্যদ্বার শহর উপনিবেশ
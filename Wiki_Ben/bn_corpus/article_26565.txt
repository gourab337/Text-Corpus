'''অর্জুন কাপুর''' (; জন্ম: ২৬ জুন, ১৯৮৫) হলেন একজন ভারতীয় অভিনেতা। তিনি বলিউড চলচ্চিত্রে অভিনয় করে থাকেন। অর্জুন কাপুর চলচ্চিত্র প্রযোজক বনি কাপুর মোনা শৌরি কাপুর পুত্র। ''কল হো না হো'' (২০০৩) ''ওয়ান্টেড'' সহ বেশ কয়েকটি ছবিতে সহকারী পরিচালক সহ প্রযোজক হিসেবে কাজ করার পর অর্জুন হাবিব ফয়জলের ''ইশকজাদে'' ছবিতে অভিনেতা হিসেবে প্রথম আত্মপ্রকাশ করেন। এই ছবিতে অভিনয় করে তিনি শ্রেষ্ঠ নবাগত অভিনেতা বিভাগে ফিল্মফেয়ার পুরস্কারের জন্য মনোনীত হয়েছিলেন। এরপর অর্জুন ''গুন্ডে'' (২০১৪) নামক অ্যাকশন চলচ্চিত্রে এক কয়লা চোর, ''২ স্টেটস'' (২০১৪) নামক রোম্যান্স চলচ্চিত্রে এক উচ্চাকাঙ্ক্ষী লেখক এবং ''কি অ্যান্ড কা'' (২০১৬) নামক রোম্যান্টিক কমেডি চলচ্চিত্রে এক ঘরে-থাকা স্বামীর ভূমিকায় অভিনয় করেন। তিনটি ছবিই বিশ্বব্যাপী একশো কোটি টাকারও বেশি অর্থ উপার্জন করতে সক্ষম হয়। চলচ্চিত্রে অভিনয়ের পাশাপাশি অর্জুন ২০১৫ সালে ১৬শ আইআইএফএ পুরস্কার অনুষ্ঠানে এবং ২০১৬ সালে ''ফিয়ার ফ্যাক্টর: খতরোঁ কে খিলাড়ি'' নামক টেলিভিশন শো-তে সঞ্চালকের ভূমিকা পালন করেন। ==জীবন== ===প্রথম জীবন চলচ্চিত্র জগতে আগমন === ১৯৮৫ সালের ২৬ জুন মহারাষ্ট্রের মুম্বই শহরে অর্জুন কপূরের জন্ম। তার বাবা হিন্দি চলচ্চিত্র প্রযোজক বনি কপূর মা শিল্পোদ্যোগী মোনা শৌরি কপূর। অর্জুন কপূর হলেন চলচ্চিত্র নির্মাতা সুরিন্দর কপূরের নাতি। তিনি অভিনেতা অনিল কপূর সঞ্জয় কপূরের ভাইপো এবং প্রযোজক সন্দীপ মারওয়ার তার পিসেমশাই। অর্জুন অভিনেত্রী সোনম কপূর, অভিনেতা মোহিত মারওয়া প্রযোজক রিয়া কপুরের জ্ঞাতি-ভাই। অংশুলা কপূর তার বোন। অভিনেত্রী শ্রীদেবী হলেন অর্জুনের সৎ মা। সেই সূত্রে জাহ্নবী খুশি কপুর নামে তার দুই সৎ বোন। অর্জুনকে তার বাবার দ্বিতীয় বিবাহ সম্পর্কে প্রশ্ন করা হলে তিনি বলেছিলেন: "আমরা যখন ছোটো ছিলাম, তখন ব্যাপারটা খুব কঠিন ছিল। কিন্তু কী করবে? কতক্ষণ নালিশ করবে? যা ঘটছে তা মেনে নিতেই হবে। দাঁতে দাঁত চেপে। আর এগিয়ে যেতে হবে।" দ্বাদশ শ্রেণী অবধি অর্জুন পড়াশোনা করেছিলেন মুম্বইয়ের আর্য বিদ্যা মন্দিরে। দ্বাদশ শ্রেণী পরীক্ষায় অকৃতকার্য হয়ে তিনি পড়াশোনা ছেড়ে দেন। কৈশোরে যৌবনের গোড়ার দিকে অর্জুন বেশ মোটা ছিলেন। তার ওজন ছিল প্রায় ১৪০ কিলোগ্রাম। পরবর্তীকালে অর্জুন বলেছিলেন, ওই অবস্থার জন্য তিনি "অগোছালো, বদমেজাজি" হয়ে পড়েছিলেন। ২০০৩ সালে অর্জুন প্রথম চলচ্চিত্র জগতে প্রবেশ করেন। সেই বছর নিখিল আডবানির ''কল হো না হো'' ছবিতে অর্জুন সহকারী পরিচালকের কাজ করেন। নিখিল আডবানি পরিচালিত ''সালাম-এ-ইশক: ট্রিবিউট টু লাভ'' (২০০৭) ছবিতেও অর্জুন সহকারী পরিচালকের কাজ করেছিলেন। সেই সঙ্গে তিনি তার বাবার প্রযোজনায় নির্মিত ''নো এন্ট্রি'' (২০০৫) ''ওয়ান্টেড'' (২০০৯) ছবিতে সহ প্রযোজকের দায়িত্ব পালন করেন। এরপর অর্জুন ভারতের অগ্রণী প্রযোজনা সংস্থা যশ রাজ ফিল্মসের সঙ্গে তিনটি ছবিতে চুক্তিবদ্ধ হন। ২০১২ সালে হাবিব ফয়জলের ক্রাইম ড্রামা ''ইশকজাদে'' ছবিতে অর্জুন প্রথম অভিনেতা হিসেবে আবির্ভূত হন। এই ছবিতে তার বিপরীতে ছিলেন পরিণীতি চোপড়া। ছবিটি সমালোচকদের দ্বারা প্রশংসিত হয় এবং বাণিজ্যিকভাবেও সাফল্য অর্জন করে। এই ছবিতে অর্জুনের অভিনীত চরিত্রটির নাম ছিল পারমা চৌহান। এটি একটি অন্ধ স্বদেশভক্ত যুবকের চরিত্র। সে এক প্রতিদ্বন্দ্বী পরিবারের মেয়েকে প্রলুব্ধ করে। বিনোদন পোর্টাল বলিউড হাঙ্গামার তরণ আদর্শ অর্জুনের অভিনয় সম্পর্কে লেখেন: "অর্জুন কপূরের প্রথম অভিনয় অসাধারণ। তাঁর শরীরের ভাষা অতুলনীয় এবং ছবিতে তিনি গোছের মনোভাব ব্যক্ত করেছেন। এই বেপরোয়া অকুতোভয় চরিত্রটিতে তিনি একাধারে উত্তেজিত গ্রাম্য এবং আত্মবিশ্বাসী দৃঢ়প্রতিজ্ঞ রূপ দান করেছেন।" অতুল সভরওয়ালের ক্রাইম থ্রিলার ''আওরঙ্গজেব'' ছবিতে (২০১৩) অর্জুন দ্বৈত চরিত্রে অভিনয় করেন। এই ছবিটি বাণিজ্যিকভাবে ব্যর্থ হয়েছিল। সমালোচক রোহিত বৎস বলেছিলেন যে, "তাঁর চরিত্রটির নৈরাশ্যবাদী দিকটি ফুটিয়ে তুলতে" অর্জুন সফল হয়েছে। কিন্তু তিনি কয়েকটি দৃশ্যে অর্জুনের "ওভার-দ্য-টপ" ভঙ্গিমার সমালোচনাও করেন। ==কর্মজীবন== অর্জুন কাপুর এশিয়ান অ্যাকাডেমি অফ ফিল্ম অ্যান্ড টেলিভিশনের প্রাক্তন ছাত্র। ২০০৩ সালে ''কাল হো না হো'' ছবিতে সহকারী পরিচালক হয়ে তিনি প্রথম চলচ্চিত্র জগতে প্রবেশ করেন। ''সালাম-এ-ইশক'' (২০০৭) ছবিতেও তিনি সহকারী পরিচালকের কাজ করেছেন। হাবিব ফয়সলের ''ইশকজাদে'' ছবিতে পরিণীতি চোপরার বিপরীতে তিনি প্রথম অভিনয় করেন। এই ছবিটি বাণিজ্যিকভাবে সফল হয় এবং সমালোচকদেরও প্রশংসা অর্জন করে। অর্জুন কাপুরের অভিনয়ও এই ছবিতে সমালোচকদের দ্বারা প্রশংসিত হয়। বলিউড হাঙ্গামার তরণ আদর্শ বলেন, "অর্জুন কাপুর প্রথম আবির্ভাবেই অসামান্য অভিনয় করেছেন। তাঁর শারীরিক ভাষা অতুলনীয় এবং একটি ছবিতে গোছের অভিনয়টিও অসাধারণ।"\ তাঁর পরবর্তী ছবি ''আওরঙ্গজেব'' সম্পর্কে মিশ্র প্রতিক্রিয়া পাওয়া যায়। কইমইয়ের মোহর বসু তাঁর সমালোচনায় লেখেন, "অর্জুন কাপুর দ্বৈত ভূমিকায় দুই রকম। জটিল চরিত্রে অভিনয় করতে গিয়ে তিনি মোটামুটি কোনো ভুল না করেই নিজেকে উপস্থাপনা করেছেন। তাঁর অভিনয়ের মধ্যে প্রতিশ্রুতি আছে, তবে তা মনে রাখার মতো নয়।" ২০১৪ সালে তিনি ''গুন্ডে'' ছবিতে রণবীর সিং প্রিয়াঙ্কা চোপরার বিপরীতে অভিনয় করেন। এই ছবিতে তিনি গুন্ডা বালার চরিত্রে অভিনয় করেন। ছবিটি বাণিজ্যিকভাবে সফল হয় এবং সমালোচকদেরও প্রশংসা পায়। অর্জুন কাপুরের অভিনয়ও রণবীর সিং প্রিয়াঙ্কা চোপরার সঙ্গে সঙ্গে প্রশংসিত হয়। এরপর তিনি করণ জোহর সাজিদ নাদিয়াদওয়ালার যৌথ প্রযোজনা ''টু স্টেটস'' ছবিতে আলিয়া ভাটের বিপরীতে অভিনয় করেন। চেতন ভগতের উপন্যাস অবলম্বনে নির্মিত এই ছবিটি ২০১৪ সালের এপ্রিল মাসে মুক্তি পায়। ডিএনএ-এর সরিতা তানওয়ারের মতে, এই ছবিতে অর্জুন কাপুরের অভিনয় বেশ প্রশংসনীয় এবং তার আগের কাজগুলির তুলনায় অনেক ভাল। ডেকান ক্রনিকলের কুসুমিতা দাস লেখেন, "অভিনেতা হিসেবে অর্জুন পুত্র, প্রেমিক জামাইয়ের চরিত্রে ভিন্ন ভিন্ন মাত্রা দিয়েছেন। মায়ের প্রিয় অথচ বাপে খেদানো ছেলের ভূমিকাতেও তাঁর অভিনয় বেশ গভীর।" ==চলচ্চিত্র তালিকা== ''ইশকজাদে'' ছবির প্রিমিয়ারে অর্জুন কাপুর পরিণীতি চোপরা ===অভিনেতা=== +দ্রষ্টব্য মুক্তি পায়নি এমন চলচ্চিত্র বছর ছবি চরিত্র বিস্তারিত ২০১২ ''ইশকজাদে'' পার্মা চৌহান ২০১৩ ''আওরঙ্গজেব'' অজয়/বিশাল ২০১৪ ''গুন্ডে'' বালা ভট্টাচার্য ২০১৪ ''টু স্টেটস'' কৃষ মালহোত্রা ২০১৪ ''ফাইন্ডিং ফ্যানি ফার্নান্ডেজ'' স্যাভিও দা-গামা চলচ্চিত্র ২০১৪ ''তেবার'' টিবিএ নির্মীয়মান ২০১৭ ''হাফ গার্লফ্রেন্ড'' মাধব ২০২০ ''পানিপথ'' সদাশিব রাও ভাও ===সহকারী পরিচালক=== বছর ছবি সহকারী পরিচালক ২০০৩ ''কাল হো না হো'' ২০০৭ ''সালাম-এ-ইশক'' ===সহকারী প্রযোজক=== বছর ছবি সহকারী প্রযোজক ২০০৫ ''নো এন্ট্রি'' ২০০৯ ''ওয়ান্টেড'' ==পুরস্কার মনোনয়ন== বছর ছবি পুরস্কার বিভাগ ফলাফল ২০১২ ইশকজাদে ভাস্কর বলিউড অ্যাওয়ার্ডস ফ্রেস এন্ট্রি অফ দ্য ইয়ার পিপলস' চয়েস অ্যাওয়ার্ডস ইন্ডিয়া ফেবারিট ডেব্যু অ্যাক্টর (মেল/ফিমেল) বিগ স্টার এন্টারটেইনমেন্ট অ্যাওয়ার্ডস মোস্ট এন্টারটেইনিং অ্যাক্টর (ফিল্ম) ডেব্যু পুরুষ ২০১৩ ফিল্মফেয়ার অ্যাওয়ার্ডস শ্রেষ্ঠ পুরুষ নবাগত ইটিসি বলিউড বিজনেস অ্যাওয়ার্ড মোস্ট প্রফিটেবল ডেব্যু মেল স্ক্রিন অ্যাওয়ার্ডস মোস্ট প্রমিসিং নিউকামার পুরুষ জি সিনে অ্যাওয়ার্ডস বেস্ট মেল ডেব্যু স্টারডাস্ট অ্যাওয়ার্ডস সুপারস্টার অফ টুমরো পুরুষ রেনল্ট স্টার গিল্ড অ্যাওয়ার্ড বেস্ট মেল ডেব্যু টাইমস অফ ইন্ডিয়া অ্যাওয়ার্ডস বেস্ট ডেব্যু মেল ইন্টারন্যাশানাল ফিল্ম অ্যাকাডেমি অ্যাওয়ার্ডস বেস্ট ডেব্যু পুরুষ জিওস্পা এশিয়াস্পা ইন্ডিয়া অ্যাওয়ার্ডস ওয়েলনেস আইকন অফ দ্য ইয়ার ''আওরঙ্গজেব'' ভাস্কর বলিউড অ্যাওয়ার্ডস অ্যাকশন হিরো অফ দ্য ইয়ার ==পাদটীকা== ==বহিঃসংযোগ== জন্ম ব্যক্তি চলচ্চিত্র অভিনেতা
'''চন্দ্র এক্স-রশ্মি মানমন্দির''' () একটি নাসা কৃত্রিম উপগ্রহ যা ১৯৯৯ সালের ২৩ জুলাই এসটিএস-৯৩ করে উৎক্ষেপণ করা হয়েছিল। এর নাম রাখা হয়েছে বিখ্যাত ভারতীয়-মার্কিন সুব্রহ্মণ্যন চন্দ্রশেখরের নামানুসারে। উল্লেখ্য চন্দ্রশেখর শ্বেত বামনের ভর সীমা আবিষ্কারের জন্য বিখ্যাত হয়ে আছেন, যাকে চন্দ্রশেখর সীমা বলা হয়। চন্দ্র নাসার সবচেয়ে গুরুত্বপূর্ণ এবং সফল ৪টি মহাকাশ মানমন্দিরের মধ্যে তিন নম্বর। প্রথমটি হচ্ছে হাবল মহাকাশ দুরবিন, দ্বিতীয়টি কম্পটন গামা রশ্মি মানমন্দির এবং চতুর্থ শেষটি স্পিৎজার মহাকাশ দুরবিন। উৎক্ষেপণের পূর্বে চন্দ্র ''আক্সাফ'' (AXAF Advanced X-ray Astrophysics Facility) নামে পরিচিত ছিল। আক্সাফ নির্মাণ এবং প্রাথমিক পরীক্ষণের কৃতিত্ব রিডোন্ডো বিচে অবস্থিত নরথ্রপ গ্রুমান অ্যারোস্পেস সিস্টেমস এর। আগের সকল এক্স-রশ্মি দুরবিনের তুলনায় চন্দ্র ১০০ গুণ ম্রিয়মাণ উৎস শনাক্ত করতে পারে। চন্দ্রের আয়নাগুলোর উচ্চ কৌণিক রেজল্যুশনই এর কারণ। পৃথিবীর বায়ুমণ্ডল অধিকাংশ গুরুত্বপূর্ণ এক্স-রশ্মি আটকে দেয় বিধায় পৃথিবী থেকে এক্স-রশ্মি উৎস পর্যবেক্ষণ সুবিধাজনক নয়। এজন্যই এক্স-রশ্মির জন্য মহাকাশ মানমন্দির নির্মাণ করতে হয়েছে। == তথ্যসূত্র == == বহিঃসংযোগ == অডিও Cain/Gay (২০১০) অ্যাস্ট্রোনমি কাস্ট চন্দ্র এক্স-রশ্মি মানমন্দির নাসা চন্দ্র মিশন ওয়েবসাইট চন্দ্র এক্স-রশ্মি মানমন্দিরের নিয়ন্ত্রণ কেন্দ্র চন্দ্র মিশনের প্রোফাইল নাসার সোলার সিস্টেম এক্সপ্লোরেশন দুরবিন উপগ্রহ
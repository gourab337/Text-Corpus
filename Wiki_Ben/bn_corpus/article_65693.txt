() হচ্ছে ১৯৮০ সালে মুক্তিপ্রাপ্ত একটি তামিল এ্যাকশন থ্রিলার চলচ্চিত্র, এটির পরিচালক ছিলেন আর কৃষ্ণমূর্তি এবং প্রযোজক ছিলেন সুরেশ বালাজে। চলচ্চিত্রটিতে অভিনয় করেছিলেন রজনীকান্ত, শ্রীপ্রিয়া, কে বালাজী, মেজর সুন্দররজন, আর এস মনোহর, তেঙ্গাই শ্রীনিবাস এবং এভিএম রাজন। এই চলচ্চিত্রটি সেলিম খান এবং জাভেদ আখতার এর লেখা ১৯৭৮ সালের হিন্দি চলচ্চিত্র ''ডন'' এর পুনর্নির্মাণ যেটিতে অমিতাভ বচ্চন অভিনয় করেছিলেন। ''বিল্লা''র একটি তামিল পুনর্নির্মাণ ২০০৭ সালে মুক্তি পায় একই নামে যেটাতে অজিত কুমার অভিনয় করেন। ''বিল্লা'' চলচ্চিত্রটির নাম ভূমিকায় রজনীকান্ত ছিলেন। বিল্লা হচ্ছে একজন মাফিয়া ডন, মাদ্রাজ শহরের এই মাফিয়া ডনকে পুলিশ সবসময় ধরতে ব্যর্থ হয় কিন্তু একবার পুলিশের সঙ্গে এক এনকাউন্টারে বিল্লা মারাত্মকভাবে আহত হয়ে মারা যায়। বিল্লার গ্যাং বিল্লার জায়গা পূরণ করার জন্য বিল্লার মতই দেখতে একজন সাদাসিধে মানুষ রাজাপ্পা (রজনীকান্তের দ্বৈত ভূমিকা) কে পুলিশ কর্মকর্তা আলেক্সান্ডার (বালাজী) প্রশিক্ষণ দিয়ে বিল্লার গ্যাং ঢুকিয়ে দেয়। চলচ্চিত্রটির বাকি কাহিনী বিল্লার গ্যাং মেম্বারদের পুলিশের কাছে ধরা খাওয়া নিয়েই। ১৯৮০ সালের জানুয়ারী মাসের ২৬ তারিখে ''বিল্লা'' মুক্তি পেয়েছিলো এবং বাণিজ্যিকভাবে ব্যাপক সফলতা পেয়েছিলো, বিভিন্ন প্রেক্ষাগৃহে মোট ২৫ সপ্তাহ চলচ্চিত্রটি প্রদর্শিত হয়েছিলো। চলচ্চিত্রটি রজনীকান্তের জীবনে একটি টার্নিং পয়েন্ট ছিলো, যারা রজনীকান্তকে পছন্দ করতেন না এবং তার কোনো ভালো ভবিষ্যৎ নেই বলতেন তারা চমকে গিয়েছিলেন চলচ্চিত্রটির সফলতায়, মূলত এই ''বিল্লা''ই রজনীকান্তকে সুপারস্টার হিসেবে প্রথম পরিচিতি এনে দিয়েছিলো। রজনীকান্ত ব্যক্তিগতভাবে অমিতাভ বচ্চন এর ভক্ত ছিলেন এবং অমিতাভের করা আরো কয়েকটি চলচ্চিত্রের তামিল পুনর্নির্মাণে তিনি অভিনয় করার সুযোগ পেয়েছিলেন। এই চলচ্চিত্রে ''ডন'' জিনাত আমান এর করা চরিত্রে ছিলেন শ্রীপ্রিয়া। ==অভিনয়ে== *রজনীকান্ত বিল্লা এবং রাজাপ্পা (দ্বৈত চরিত্র) *শ্রীপ্রিয়া রাধা *কে বালাজী আলেক্সান্ডার *মেজর সুন্দররাজন গোকুলনাথ (জগদীশ) *আর এস মনোহর রণজিৎ *তেঙ্গাই শ্রীনিবাস জেজে *এভিএম রাজন ভার্মা *হেলেন রীনা ==তথ্যসূত্র== ==বহিঃসংযোগ== ভাষার চলচ্চিত্র চলচ্চিত্র
'''পানাইল জমিদার বাড়ি''' বাংলাদেশের সিলেট বিভাগের সুনামগঞ্জ জেলার দোয়ারাবাজার উপজেলার দোহালিয়া ইউনিয়নে অবস্থিত এক ঐতিহাসিক জমিদার বাড়ি। স্থানীয়রা বাড়িটিকে '''দেওয়ান বাড়ি''' নামে ডেকে থাকেন। ==ইতিহাস== কত সালে এবং কে এই জমিদার বাড়িটি প্রতিষ্ঠা করেছেন তার কোন সঠিক তথ্য পাওয়া যায়নি। এই জমিদার বংশের পূর্ব পুরুষরা হিন্দু ধর্মালম্বী ছিলেন। পরবর্তীতে জমিদার বংশের জমিদার প্রেম নারায়ণ চৌধুরী হিন্দু ধর্ম ত্যাগ করে ইসলাম ধর্ম গ্রহণ করেন। আর এরপর থেকেই এই জমিদার বংশধররা হিন্দু ধর্মালম্বী থেকে ইসলাম ধর্মালম্বী হন। এই জমিদার বাড়ি বংশেই জন্ম নেন ভারতীয় উপমহাদেশের ইসলামী রেনেসাঁ জাতীয়তাবাদী আদর্শের বিপ্লবী সৈনিক দেওয়ান মোহাম্মদ আহবাব চৌধুরী দার্শনিক দেওয়ান মোহাম্মদ আজরফ চৌধুরী। আজরফ চৌধুরী বাংলাদেশের একজন জাতীয় অধ্যাপক হিসেবে ভূষিত হন। এছাড়াও তিনি একুশে পদকসহ অসংখ্য পদক লাভ করেন। বর্তমানে এই জমিদার বংশধররা কেউই এখানে বসবাস করেন না। অধিকাংশই বিদেশে থাকেন। জমিদার বাড়ির আঙিনায় প্রায় তিনশত বছরের পুরোনো একটি মসজিদ এখনো রয়েছে। ==অবকাঠামো== কালের সাক্ষী হয়ে দাঁড়িয়ে আছে দোয়ারাবাজার উপজেলার দোহালিয়া ইউনিয়নের পানাইল জমিদার বাড়ি। প্রায় ৪শ’ বছরের পুরনো বাড়ির প্রবেশদ্বারটি আজো স্মৃতি বহন করছে অতীত জৌলুসের। ধারণা করা হয়, ১৮৯৭ খ্রিষ্টাব্দে ভয়াবহ এক ভূমিকম্পে জমিদার বাড়ির দু’তলা বিশিষ্ট বসতঘর ঐতিহাসিক স্থাপনাগুলো ধ্বংসস্তুপে পরিণত হয়েছিল। কিন্তু এখনও রয়ে গেছে হারিয়ে যাওয়া ঐতিহাসিক স্মৃতিচিহ্ন। বাড়িতে বসবাস করেছেন জমিদার পরিবারের পূর্বপুরুষ প্রেম নারায়ণ চৌধুরী। যিনি পরবর্তীতে মুসলমান হয়ে মোহাম্মদ ইসলাম নাম ধারণ করেছিলেন। তারই উত্তরসূরী দেওয়ান ছনুবুর রাজা চৌধুরী। পরবর্তী বংশধর উপমহাদেশের ইসলামী রেনেসাঁ জাতীয়তাবাদী আদর্শের বিপ্লবী সৈনিক দেওয়ান মোহাম্মদ আহবাব চৌধুরী দার্শনিক দেওয়ান মোহাম্মদ আজরফ চৌধুরী। দোয়ারাবাজার উপজেলার দোহালিয়ার পানাইল জমিদার বাড়িটিকে দেওয়ান বাড়ি বা রাজবাড়ি নামেও ডাকা হয়। বিশাল বাড়ির আঙিনা। আঙিনার একেকটি বাড়ির ভিন্ন ভিন্ন নাম। কোথাও লেখা রয়েছে রাজবাড়ি, দেওয়ান বাড়ি অথবা জমিদার বাড়ি। মূলত সবই এক সুতোয় গাঁথা। সুষ্ঠু তদারকি সংস্কারের অভাবে দার্শনিক দেওয়ান মোহাম্মদ আজরফ চৌধুরীর শেষ স্মৃতিটুকুও এখন বিলুপ্তির পথে। একসময় এখানে দেশ-বিদেশের অসংখ্য জ্ঞান অনুসন্ধিৎসুকদের সমাগম ঘটত। দেওয়ান মঞ্জিল, প্রায় ৪শ বছরের পুরনো প্রবেশদ্বার, পুরনো মসজিদ, দেওয়ান মোহাম্মদ আজরফ চৌধুরীর কবরস্থান তার পারিবারিক লাইব্রেরি পর্যটকদের নজর কাড়ত। ==তথ্যসূত্র== জেলার দর্শনীয় স্থান স্থান
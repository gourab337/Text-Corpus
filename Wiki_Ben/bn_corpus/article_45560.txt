'''কাটোয়ার দ্বিতীয় যুদ্ধ''' ১৭৪৫ সালের ডিসেম্বরে বর্তমান ভারতের পশ্চিমবঙ্গ রাজ্যের কাটোয়ায় বাংলার নবাব আলীবর্দী খানের সৈন্যবাহিনী এবং প্রথম রঘুজী ভোঁসলে মীর হাবিবের নেতৃত্বাধীন মারাঠা বাহিনীর মধ্যে সংঘটিত হয়। যুদ্ধে মারাঠারা শোচনীয়ভাবে পরাজিত হয়। এই যুদ্ধে পরাজয়ের পর রঘুজী নাগপুরে ফিরে যান, আর মীর হাবিব মেদিনীপুরের দিকে পলায়ন করেন। == পটভূমি == ১৭৪৫ সালে নাগপুরের মারাঠা মহারাজা প্রথম রঘুজী ভোঁসলে বাংলায় অভ্যন্তরীণ গোলযোগের সুযোগ নিয়ে বাংলা আক্রমণ করেন এবং উড়িষ্যা থেকে বীরভূম পর্যন্ত অঞ্চল দখল করে নেন। কিন্তু তাঁর বিহার আক্রমণ ব্যর্থ হয়, এবং মুর্শিদাবাদ লুণ্ঠনের প্রচেষ্টাও ব্যর্থতায় পর্যবসিত হয়। == যুদ্ধের ঘটনাবলি == মুর্শিদাবাদ আক্রমণের প্রচেষ্টা ব্যর্থ হওয়ার পর রঘুজী উড়িষ্যার দিকে পশ্চাৎপসরণ করার সিদ্ধান্ত নেন। বাংলার নবাব আলীবর্দী খান সসৈন্যে তাদেরকে অনুসরণ করেন এবং ১৭৪৫ সালের ডিসেম্বরে কাটোয়ার নিকটে মারাঠাদের আক্রমণ করেন। মারাঠারা যুদ্ধে সম্পূর্ণরূপে পরাজিত হয় এবং বাংলা থেকে তাদের লূণ্ঠিত দ্রব্যসামগ্রী পেছনে ফেলে পলায়ন করে। নবাব তাদের দ্রব্যসামগ্রী হস্তগত করেন। == ফলাফল == কাটোয়ার যুদ্ধে পরাজয়ের পর রঘুজী নাগপুরে প্রত্যাবর্তন করেন এবং মীর হাবিব মারাঠা-অধিকৃত মেদিনীপুরের দিকে পালিয়ে যান। অন্যদিকে, যুদ্ধক্লান্ত সৈন্যদের বিশ্রাম দেয়ার জন্য আলীবর্দীও মারাঠাদের অনুসরণ না করে মুর্শিদাবাদে ফিরে আসেন। == আরো দেখুন == কাটোয়ার যুদ্ধ (১৭৪২) কাটোয়ার যুদ্ধ (১৭৬৩) == তথ্যসূত্র == ইতিহাস
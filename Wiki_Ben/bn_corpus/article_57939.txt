'''উবুন্টু মাটে''' () একটি মুক্ত এবং ওপেন-সোর্স ভিত্তিক লিনাক্স ডিস্ট্রিবিউশন এবং একটি অফিসিয়াল উবুন্টু ডেরিভেটিভ। মূল উবুন্টু ডিস্ট্রিবিউশন হতে এর পার্থক্য হল এটি মাটে ডেস্কটপ পরিবেশ এই ডিস্ট্রিবিউশনের ডিফল্ট ডেস্কটপ পরিবেশ হিসেবে ব্যবহার করে, যেটা গ্নোম-২ ভিত্তিক। গ্নোম-২ উবুন্টু ১১.০৪ হতে ইউনিটি গ্রাফিকাল শেল অথবা ১৭.১০ হতে গ্নোম শেল ডিফল্ট ইউজার ইন্টারফেস হিসেবে ব্যবহারের আগ পর্যন্ত উবুন্টু ডেস্কটপে ডিফল্ট ইউজার ইন্টারফেস হিসেবে ব্যবহৃত হত। == ইতিহাস == উবুন্টু মাটে প্রজেক্ট মার্টিন উইমপ্রেস এবং আ্যলেন পোপ কর্তৃক স্থাপিত এবং এটি উবুন্টু ১৪.১০ এর উপর ভিত্তি করে একটি আনঅফিসিয়াল উবুন্টু ডেরিভেটিভ হিসেবে এর যাত্রা শুরু করে। এবং খুব অল্প সময়ের মধ্যেই ফেব্রুয়ারি ২০১৫ নাগাদ এর একটি ১৪.০৪ এলটিএস (দীর্ঘমেয়াদী) সংস্করণ প্রকাশিত হয়। উবুন্টু মাটে ১৫.০৪ বেটা সংস্করণেই কেনোনিকাল লিমিটেডের অফিসিয়াল স্ট্যাটাস পেয়ে যায়। আইএ-৩২ আর্কিটেকচার এবং এক্স৮৬-৬৪ আর্কিটেকচার ছাড়াও, যেগুলো প্রাথমিকভাবে সমর্থিত সিস্টেম প্লাটফর্ম ছিল, উবুন্টু মাটে পাওয়ারপিসি আর্কিটেকচার এবং আর্মভি৭ আর্কিটেকচার অরড্রেয়ড এক্সইউএ৪ সহ রাস্পবেরী পাই এর জন্য এবং জিপিডি পকেট জিপিডি পকেট-২ ডিভাইস গুলিও সমর্থন করে। এপ্রিল ২০১৫ নাগাদ উবুন্টু মাটে এন্ট্রোওয়্যার নামের একটি ব্রিটিশ কম্পিউটার বিক্রয় সংস্থার সাথে যৌথভাবে এন্ট্রোওয়্যার গ্রাহকদের জন্য ডেস্কটপ ল্যাপটপ কম্পিউটারে পূর্ণ সমর্থন যুক্ত উবুন্টু মাটে সরবরাহ করা শুরু করে। পরবর্তীতে আরো নতুন কিছু হার্ডওয়্যার সমর্থনের চুক্তির ঘোষণা করা হয়। উবুন্টু মাটে ১৮.১০ ৩২-বিট সমর্থনের সমাপ্তির সিদ্ধান্ত গ্রহণ করা হয়। == সংস্করণ সমূহ == বর্তমান সংস্করণ সংস্করণ যা এখন আর সমর্থিত নয় সংস্করণ যা এখন পর্যন্ত সমর্থিত ভবিষ্যৎ সংস্করণ সংস্করণ কোডনাম প্রকাশের তারিখ সমর্থনের মেয়াদ মন্তব্য ১৪.০৪ এলটিএস ''ট্রাস্টি তাহর'' ১১-১১-২০১৪ এপ্রিল ২০১৯ ২০১৯ পর্যন্ত দীর্ঘমেয়াদী সেবা দিতে ১৪.১০ এর পরে প্রকাশিত হয়। ১৪.১০ ''ইউটপিক ইউনিকর্ন'' ২৩-১০-২০১৪ জুলাই ২০১৫ উবুন্টু মাটে এর প্রথম প্রকাশ। ১৫.০৪ ''ভিভিড ভারভেট'' ২৩-০৪-২০১৫ জানুয়ারী ২০১৬ অফিসিয়াল উবুন্টু ফ্লেভার হিসেবে উবুন্টু মাটে এর প্রথম প্রকাশ। ১৫.১০ ''ওয়াইলি ওয়ারউলফ'' ২২-১০-২০১৫ জুলাই ২০১৬ মাটে ১.১০ সংস্করণ যুক্ত করা হয় এবং উবুন্টু সফটওয়্যার সেন্টার ডিফল্টভাবে ইনম্টল করা ছিল না। ১৬.০৪ এলটিএস ''জেনিয়াল জেরাস'' ২১-০৪-২০১৬ এপ্রিল ২০১৯ প্রথম অফিসিয়াল এলটিএস (দীর্ঘমেয়াদী) সংস্করণ, মাটে ১.১২ ডেস্কটপ এনভায়রনমেন্ট সংযুক্ত, ওয়েলকাম এপ্লিকেশন এবং সফটওয়্যার বুটিক এবং জেডএফএস ফাইল সিস্টেম ডিফল্টভাবে যুক্ত করা। ১৬.১০ ''ইয়াকেটি ইয়াক'' ১৩-১০-২০১৬ জুলাই ২০১৭ সম্পূর্ণ জিটিকে৩+ সমর্থিত মাটে ডেস্কটপ এনভায়রনমেন্ট, বেশিরভাগ ডিফল্ট এপ্লিকেশন গুলি পরামর্শমূলক ভাবে রাখা হয়েছিল কিন্তু কোন সমস্যা ছাড়াই অপসারণযোগ্য।. ১৭.০৪ ''যেস্টি যাপাস'' ১৩-০৪-২০১৭ জানুয়ারী ২০১৮ স্বল্পমেয়াদী মাসের সমর্থন যুক্ত উবুন্টু মাটে সংস্করণ, যা পূর্বের জিটিকে৩+ অভিযোজন প্রক্রিয়ার উপসংহার টানে। ১৭.১০ ''আর্টফুল আর্ডভার্ক'' ১৯-১০-২০১৭ জুলাই ২০১৮ স্বল্পমেয়াদী উবুন্টু মাটে সংস্করণ।. ১৮.০৪ এলটিএস ''বায়োনিক বীভার'' ২৬-০৪-২০১৮ এপ্রিল ২০২১ বর্তমান এলটিএস (দীর্ঘমেয়াদী) সংস্করণ। ১৮.১০ ''কসমিক কাটল্ ফিশ'' ১৮-১০-২০১৮ জুলাই ২০১৯ সর্বশেষ স্বল্পমেয়াদী শুধুমাত্র ৬৪-বিট বিশিষ্ট সংস্করণ, ৩২-বিট সংস্করণের সমর্থন এর সমাপ্তি টানা হয়, এতে মাটে ১.২০ সংযুক্ত রয়েছে এবং জিডিপি পকেট ডিভাইস জিডিপি পকেট-২ ডিভাইস এর সমর্থন সম্পন্ন। ১৯.০৪ ''ডিস্কো ডিংগো'' এপ্রিল ২০১৯ জানুয়ারি ২০২০ == ব্যবহারকারীদের কাছে এর ব্যবহারের == মে ২০১৬ এর একটি রিভিউতে ডিস্ট্রোওয়াচ এর জেসি স্মিথ এই উপসংহার টানেন যে “প্রাথমিক কিছু সমস্যা সত্বেও আমি উবুন্টু মাটে ইনস্টল করতে পেরেছি এবং কোন সমস্যা ছাড়াই চলছে এবং আমি এই প্রতি একটি ইতিবাচক দৃষ্টিভঙ্গী পোষন করছি। এই প্রজেক্টটি একটি অত্যন্ত ব্যাবহার বান্ধব ডেস্কটপ অভিজ্ঞতা প্রদান করে যা আধুনিক মানদণ্ড অনুযায়ী খুব অল্প হার্ডওয়্যার রিসোর্স ব্যাবহার করে। এবং আমি উবুন্টু মাটে এর ডিফল্ট থিমের জন্যেও এর প্রশংসা করছি (tip my hat)”। আগস্ট ২০১৭ তে উবুন্টু মাটে ডিস্ট্রোওয়াচ এর ষানমাসিক পেজ হিট তালিকায় ২৪ তম স্থান দখল করে। ডিডোইমেডো জুলাই ২০১৮ তে উবুন্টু মাটে এর রিভিউতে বলেন “উবুন্টু মাটে ভিজুয়াল এবং ফাংশনালিটি তে অনেক সমৃদ্ধ পরিবর্তন উপহার দিয়েছে এবং ব্যবহারকারীদের পূর্ণ স্বাধীনতা থাকে যে তারা তাদের ইচ্ছামত যে কোন কিছুই এতে সংযোজন করতে পারে এবং তা সম্ভব ডিস্ট্রিবিউশনের নিজস্ব ইন্টারফেস এর মাধ্যমেই”। == আরও দেখুন == লিনাক্স পারস্পরিক তুলনা জিটিকে+ লিনাক্স মিন্ট মাটে উবুন্টু গনোম উবুন্টু জুবুন্টু == তথ্যসূত্র সমূহ == == বহিঃসংযোগ সমূহ == অফিসিয়াল উইকি সোর্স ডিস্ট্রিবিউশন সিস্টেম সফটওয়্যার
(স্পেনীয় ভাষায়: Illampú) পশ্চিম বলিভিয়ায়, লা পাস শহরের উত্তরে, আন্দেস পর্বতমালার পূর্ব কর্দিলেরা পর্বতশ্রেণীর উত্তরভাগে অবস্থিত একটি পর্বত। এর পশ্চিমে তিতিকাকা হ্রদ অবস্থিত। তিতিকাকা হ্রদের তীর থেকে এই পর্বতের দৃশ্য সমগ্র উত্তর দক্ষিণ আমেরিকার সবচেয়ে সুদৃশ্য দৃশ্যগুলির একটি। মূল পর্বত থেকে তিনটি প্রধান শৃঙ্গ উপরে উঠে গেছে। এদের মধ্যে সবচেয়ে উত্তরেরটিকে আলাদা করে নেভাদা ইলিয়াম্পু বলে ডাকা হয়; এটির উচ্চতা ৬,৩৬৮ মিটার। ইলিয়াম্পুর দক্ষিণের পর্বতশৃঙ্গটির নাম আনকোহুমা, যেটি ইলিয়াম্পু থেকে খানিকটা উঁচু। এই দুই পর্বতশৃঙ্গের মধ্যবর্তী ম্যাসিফ অঞ্চলে গ্লাসিয়ার হ্রদ (Laguna Glaciar) অবস্থিত, যা বিশ্বের ১৭তম সর্বোচ্চ হ্রদ। == তথ্যসূত্র == পর্বত
'''আলেসান্দ্রো গিউসিপ্পে এন্টনিও আনাস্তাসিও ভোল্টা''' (; জন্ম: ১৮ ফেব্রুয়ারি, ১৭৪৫ মৃত্যু: মার্চ, ১৮২৭) ইতালীয় পদার্থবিজ্ঞানী হিসেবে বিদ্যুৎ শক্তি উদ্ভাবনে পথিকৃৎ ছিলেন। অষ্টাদশ শতকে প্রথম ব্যাটারী বা বিদ্যুৎ কোষ আবিষ্কারের মাধ্যমে তিনি চীরস্মরণীয় হয়ে রয়েছেন। তিনি কোমোয় জন্মগ্রহণ করেন। সেখানকার এক সরকারি বিদ্যালয়ে পড়াশোনা করেছেন। ১৭৭৪ সালে কোমো'র রয়্যাল স্কুলে পদার্থবিজ্ঞানের অধ্যাপক হিসেবে নিয়োজিত ছিলেন। এর পরের বছর তিনি ইলেক্ট্রোফোরাস আবিষ্কার করেন যা থেকে তিনি স্থির বিদ্যুৎ উৎপাদনে সক্ষম হয়েছিলেন। তার নামানুসারে এসআই একক পদ্ধতিতে বৈদ্যুতিক বিভবের এককের নাম রাখা হয়েছে ভোল্ট (সঙ্কেত V)। == কর্ম জীবন == সুইস সীমান্তের কাছাকাছি বর্তমান ইতালির উত্তরাঞ্চলীয় শহর কোমো'য় ১৮ ফেব্রুয়ারি, ১৭৪৫ তারিখে ভোল্টা জন্মগ্রহণ করেন। ইলেক্ট্রোফরাসের মানোন্নয়নে কাজ করেন এবং এর সাহায্যে স্থির বিদ্যুৎ তৈরী করেন। আবিষ্কারটি ছিল ভীষণ ব্যয়বহুল যা একই পদ্ধতিতে ১৭৬২ সালে সুইডিশ যোহন উইকের মেশিন পরিচালনার ব্যয়কে হার মানিয়েছিল। গ্যালভানিক ক্রিয়া সংক্রান্ত ব্যাপারে লুইজি গ্যালভানি'র সাথে মতপার্থক্যের কারণে আলেসান্দ্রো ভোল্টা ১৮০০ খ্রীস্টাব্দে আধুনিক ব্যাটারীর প্রাচীন সংস্করণ ভোল্টার স্তুপ তৈরি করেন। ভোল্টা আবিষ্কার করেন যে, বিদ্যুৎ উৎপাদনের জন্য সবচেয়ে কার্যকর ধাতব পদার্থ হচ্ছে দস্তা রূপা। ১৮৮০-এর দশকে আন্তর্জাতিক বৈদ্যুতিক সম্মেলন (বর্তমানে আন্তর্জাতিক কমিশন IEC) বৈদ্যুতিক বিভবের (শক্তির) একক হিসাবে ভোল্টকে অনুমোদন করে। ১৭৭৬-৭৮ সালের মধ্যে রসায়নশাস্ত্রে গ্যাস বিষয়ে অধ্যয়ন করেন। তিনি মিথেন গ্যাস আবিষ্কার করেন। মার্কিন যুক্তরাষ্ট্রের বেঞ্জামিন ফ্রাঙ্কলিন কর্তৃক 'প্রজ্জ্বলমান বাতাস' শিরোনামের লেখাটি পত্রিকায় পড়ে তিনি ইতালির বিভিন্ন এলাকায় অনুসন্ধান কর্ম অব্যাহত রাখেন। অতঃপর নভেম্বর, ১৭৭৬ সালে ম্যাগিওর হ্রদে মিথেনের দেখা পান। এরপর ১৭৭৮ সালে মিথেনকে জমাটবদ্ধ করার সক্ষমতা দেখান। == তথ্যসূত্র == == বহিঃসংযোগ == Volta and the "Pile" Alessandro Volta Count Alessandro Giuseppe Antonio Anastasio Volta: Pioneer in Count Alessandro Volta Alessandro Volta (1745-1827) PLACE OF BIRTH=Como, Lombardy, Italy DATE OF DEATH= PLACE OF DEATH=Como, Lombardy, Italy }} জন্ম মৃত্যু পদার্থবিজ্ঞানী উদ্ভাবক মেডেল প্রাপক সোসাইটির ফেলোগণ
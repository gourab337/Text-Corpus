'''ভারতীয় রিজার্ভ ব্যাঙ্ক''' ('''আরবিআই''') ভারতের কেন্দ্রীয় ব্যাঙ্ক। এই ব্যাঙ্ক টাকার আর্থিক নীতি এবং দেশের ২,৭২৬.৩২ ট্রিলিয়ন মার্কিন ডলার (২০১৮) মুদ্রা মজুত নিয়ন্ত্রণ করে। ১৯৩৪ সালের ভারতীয় রিজার্ভ ব্যাঙ্ক আইন বলে ১৯৩৫ সালের এপ্রিল এই ব্যাংক স্থাপিত হয়েছিল। সরকারের উন্নয়ন নীতির ক্ষেত্রেও ভারতীয় রিজার্ভ ব্যাঙ্ক গুরুত্বপূর্ণ ভূমিকা পালন করে। == ইতিহাস == === ১৯৩৫ ১৯৫০ === প্রথম বিশ্বযুদ্ধের পর অর্থনৈতিক সমস্যার মোকাবিলায় ১৯৩৫ সালে কেন্দ্রীয় ব্যাঙ্ক স্থাপিত হয়। ভারতীয় কেন্দ্রীয় ব্যাঙ্ক স্থাপিত হয়েছিল হিলটন ইয়াং কমিশনের সুপারিশ ক্রমে। ১৯২৬ সালে উক্ত কমিশন রিপোর্ট জমা দিলেও, ব্যাঙ্ক প্রতিষ্ঠিত হতে আরও নয় বছর সময় লাগে। ভারতীয় রিজার্ভ ব্যাংকের প্রস্তাবনায় (Preamble) ব্যাঙ্কনোট প্রচলন নিয়ন্ত্রণ, ভারতের আর্থিক স্থিতাবস্থায় বজায় রাখার স্বার্থে মজুত অর্থ রক্ষা এবং দেশের স্বার্থে মুদ্রা ঋণব্যবস্থা নিয়ন্ত্রণে রিজার্ভ ব্যাঙ্কের প্রধান কাজ বলে উল্লেখ করা হয়েছে। রিজার্ভ ব্যাঙ্কের কেন্দ্রীয় কার্যালয় প্রথমে বাংলার কলকাতায় স্থাপন করা হলেও ১৯৩৭ সালে তা স্থায়ীভাবে বোম্বাইতে (অধুনা মুম্বই) স্থানান্তরিত করা হয়। ব্রহ্মদেশে জাপানি আগ্রাসনের পূর্বে এবং পরে ১৯৪৭ সালের এপ্রিল মাস পর্যন্ত রিজার্ভ ব্যাংক ব্রহ্মদেশের কেন্দ্রীয় ব্যাংক হিসেবেও কাজ করেছে। উল্লেখ্য, ১৯৩৭ সালেই ব্রহ্মদেশকে ভারত থেকে বিচ্ছিন্ন করা হয়। ১৯৪৮ সালের জুন মাসে স্টেট ব্যাংক অফ পাকিস্তান কার্যকরী হওয়ার আগে পর্যন্ত ভারতীয় রিজার্ভ ব্যাঙ্ক পাকিস্তানের কেন্দ্রীয় ব্যাঙ্কের কাজও করেছে। শেয়ারহোল্ডারের ব্যাঙ্ক হিসেবে প্রতিষ্ঠিত হলেও ১৯৪৯ সালে পর ভারতীয় রিজার্ভ ব্যাঙ্কের কর্তৃত্ব সম্পূর্ণতই ভারত সরকারের হাতে চলে যায়। == তথ্যসূত্র == == অতিরিক্ত পাঠ == Cecil Kisch: ''Review "The Monetary Policy of the Reserve Bank of India" by K. N. Raj''. In: ''The Economic Journal''. Vol. 59, No. 235 (Sep., 1949), pp. 436–438. Findlay G. Shirras: ''The Reserve Bank of India''. In ''The Economic Journal''. Vol. 44, No. 174 (Jun., 1934), pp. 258–274. Narenda Jadhav, Partha Ray, Dhritidyuti Bose, Indranil Sen Gupta: ''THE RESERVE BANK OF INDIÀ`S BALANCE SHEET: ANALYTICS AND DYNAMICS OF EVOLUTION'', November 2004. == বহিঃসংযোগ == Reserve Bank of India Official site Reserve Bank of India Ombudsman site Reforms on the mandate of RBI RBI operations IFSC Code of all bank branches in India as per RBI ভারত ভবন স্থাপনা অর্থনীতি ব্যাংক
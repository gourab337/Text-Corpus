'''এয়ারবাস এ৩৮০''' (ইংরেজি: Airbus A380) একটি দ্বিতল, সুপ্রশস্থ, চার ইঞ্জিন বিশিষ্ট বৃহৎ যাত্রীবাহী জেট বিমান যার নির্মাতা ইউরোপীয় ইএডিএস অঙ্গ প্রতিষ্ঠান এয়ারবাস। এটি বিশ্বের বৃহত্তম যাত্রীবাহী বিমান এবং বিশালাকায় এই বিমানের স্থানসংকুলানের জন্য বহু বিমানবন্দরকে তাদের সুবিধাদি সম্প্রসারণ করতে হয়েছে বৃহদাকার বিমানের বাজারে বোয়িং এর একাধিপত্যকে চ্যালেঞ্জ করতই এই বিমানের নকশা করা হয়েছে। ৩৮০ প্রথমবারের মত আকাশে ওড়ে ২০০৫ সালের ২৭শে এপ্রিল এবং সিঙ্গাপুর এয়ারলাইনস এর মাধ্যমে ২০০৭ সালে প্রথম বাণিজ্যিক কার্যক্রম শুরু করে। এই বিমানটি প্রাথমিক নির্মানকালীন অনেকটা সময় এয়ারবাস A3XX নামে পরিচিত ছিল, পরবর্তীতে একে এ৩৮০ নামটি দেয়া হয়। এ৩৮০ এর ওপরতলা বিমানের মূল কাঠামোর সম্পূর্ণ দৈর্ঘ্য বরাবর বিস্তৃত যা প্রস্থেও একটি বড় বিমানের সমান। এর ফলে একটি এ৩৮০–৮০০ বিমানের কেবিনের মেঝের আয়তন ৪৭৮ বর্গমিটার (৫,১৪৫.১ বর্গফুট); এটি ৪৯% বেশি দ্বিতীয় বৃহত্তম বিমান বোয়িং ৭৪৭ এর থেকে যার আয়তন ৩২১ বর্গমিটার (৩,৪৫৫.২ বর্গফুট)। একটি এ৩৮০ বিমানে তিন শ্রেনীর আসন ব্যবস্থায় ৫২৫ জনের বসার ব্যবস্থা করা যায় এবং পুরো বিমানে শুধু সুলভ শ্রেনীর আসনের ব্যবস্থা করা হয়ে ৮৫৩ জনের বসার জায়গা হয়। এর নকশাগত একটানা উড্ডয়ন ক্ষমতা ১৫,৪০০ কিলোমিটার (৯,৬০০ মাইল বা ৮,৩০০ নটিক্যাল মাইল) যা নিউ ইয়র্ক থেকে হংকং পর্যন্ত উড়ে যাবার জন্য যথেষ্ট এবং এর সর্বোচ্চ গতিবেগ ঘন্টায় ০.৮৫ মাখ (প্রায় ৯০০ কিলোমিটার বা ৫৬০ মাইল প্রতি ঘন্টা)। == তথ্যসূত্র == == বহিঃসংযোগ == Official Airbus A380 page ** Airbus A380 Navigator Everything about the A380 at ** ** A380 cutaway diagram এ৩৮০ এয়ারলাইন্স ২০০০-২০০৯
'''জেহানাবাদ জেলা''' হল ভারতের বিহার রাজ্যের ৩৯টি জেলার অন্যতম। এই জেলার সদর শহর জেহানাবাদ। এই জেলাটি মগধ বিভাগের অন্তর্গত। জেহানাবাদ রাজ্যের রাজধানী পাটনা থেকে ৪৫ কিলোমিটার এবং গয়া থেকে ৪৩ কিলোমিটার দূরে অবস্থিত। দরধা যমুনাইয়া নামে দুটি ছোটো নদীর সংগমস্থলে জেহানাবাদ শহরটি অবস্থিত। জেহানাবাদ জেলা মগধ অঞ্চলের কেন্দ্রস্থলে অবস্থিত। এখানকার স্থানীয় ভাষাটি হল মাগধী। এই জেলায় নকশাল জঙ্গিরা সক্রিয়। বর্তমানে এই জেলাটিতে উন্নয়নের কাজ চলছে এবং দ্রুত হারে কর্মসংস্থান প্রকল্পগুলি চালু হচ্ছে। ==ইতিহাস== জাহানাবাদ জেলায় বিখ্যাত বরাবর গুহাসমূহ অবস্থিত। এগুলি ভারতের প্রাচীনতম বিদ্যমান পাথর-কাটা গুহা। মৌর্য যুগে (খ্রিস্টপূর্ব ৩২২-১৮৫ অব্দ) এই গুহাগুলি নির্মিত হয়েছিল। এগুলির কোনো কোনোটিতে অশোকের শিলালিপিও আছে। মুঘল সম্রাট শাহজাহান আর্জুমন্দ বানু বেগমের কন্যা জাহানারা বেগম সাহিবের নামানুসারে এই জেলার নামকরণ করা হয়েছে। ১৮৭২ সালে গয়া জেলার জাহানাবাদ মহকুমাটি গঠিত হয়। ১৯৮৬ সালের অগস্ট জাহানাবাদ মহকুমাটি পৃথক জেলার স্বীকৃতি পায়। বর্তমানে এই জেলা রেড করিডোরের অন্তর্গত। ==ভূগোল== জাহানাবাদ জেলার আয়তন আয়তনের দিক থেকে এই জেলা মেক্সিকোর আইলা অ্যাঞ্জেল ডে লা গার্ডার প্রায় সমান। ==অর্থনীতি== ২০০৬ সালে ভারত সরকারের পঞ্চায়েত মন্ত্রক দেশের ২৫০টি সর্বাধিক অনগ্রসর জেলার তালিকায় জাহানাবাদ জেলার নাম অন্তর্ভুক্ত করে। বিহারের যে ৩৬টি জেলা অনগ্রসর অঞ্চল অনুদান তহবিল কর্মসূচির অধীনে অনুদান পেয়ে থাকে, এই জেলা তার মধ্যে অন্যতম। ==বিভাগ== জাহানাবাদ জেলায় একটি মাত্র মহকুমা আছে। সেটি হল জাহানাবাদ। এই মহকুমাটি আবার সাতটি ব্লকে বিভক্ত। এগুলি হল: জাহানাবাদ, কাকো, মদনগঞ্জ, ঘোসি, হুলাসগঞ্জ, মখদুমপুর রত্নি ফরিদপুর। ২০১১ সালের জনগণনা অনুসারে জাহানাবাদ জেলার জনসংখ্যা ১,১২৪,১৭৬। এই জনসংখ্যা সাইপ্রাস রাষ্ট্র বা মার্কিন যুক্তরাষ্ট্রের রোড আইল্যান্ড রাজ্যের জনসংখ্যার প্রায় সমান। জনসংখ্যার হিসেবে ভারতের ৬৪০টি জেলার মধ্যে এই জেলার স্থান ৪১৪তম। জাহানাবাদ জেলার জনঘনত্ব ২০০১-২০১১ দশকে এই জেলার জনসংখ্যা বৃদ্ধির হার ২১.৩৪%। জেলার লিঙ্গানুপাতের হার প্রতি ১০০০ পুরুষে ৯১৮ জন মহিলা এবং সাক্ষরতার হার ৬৮.২৭%। ==আরও দেখুন== *বিহারের জেলাগুলির তালিকা ==তথ্যসূত্র== ==বহিঃসংযোগ== Jehanabad district website Jehanabad Information Portal বিষয়শ্রেণী:মগধ বিভাগ জেলা
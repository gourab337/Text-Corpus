'''মেঘনা গুলজার''' (জন্ম: ১৩ ডিসেম্বর ১৯৭৩) হলেন একজন ভারতীয় লেখিকা, পরিচালক প্রযোজক। তিনি গীতিকার কবি গুলজার তার স্ত্রী অভিনেত্রী রাখীর কন্যা। তার পিতাকে নিয়ে লেখা বই ''বিকজ হি ইজ...'' লেখার পর তিনি ২০১৮ সালে গোয়েন্দাধর্মী লোমহর্ষক চলচ্চিত্র ''রাজি'' পরিচালনা করে খ্যাতি অর্জন করেন। এটি ভারতের সর্বকালের অন্যতম ব্যবসাসফল চলচ্চিত্রের একটি। এই চলচ্চিত্রের জন্য তিনি শ্রেষ্ঠ চলচ্চিত্র শ্রেষ্ঠ পরিচালক বিভাগে ফিল্মফেয়ার পুরস্কার অর্জন করেন। ==প্রারম্ভিক জীবন== চিত্র:Gulzar with daughter Meghna গুলজারের সাথে মেঘনা। মেঘনা ১৯৭৩ সালের ১৩ই ডিসেম্বর জন্মগ্রহণ করেন। তার পিতা গীতিকার কবি গুলজার মাতা অভিনেত্রী রাখী (প্রদত্ত নাম: মজুমদার)। তার পিতা পাঞ্জাবি বংশোদ্ভূত এবং মাতা বাঙালি বংশোদ্ভূত। তার মাতামহ-মহীরা হিন্দি ইংরেজি জানতেন না, ফলে তাকে তাদের সাথে যোগাযোগ রক্ষার্থে বাংলা ভাষা শিখতে হয়েছিল। মেঘনা ''দ্য টাইমস অব ইন্ডিয়া''য় ফ্রিল্যান্স লেখক হিসেবে কাজ করেন। এই সময়ে তিনি আশা ভোঁসলে নাসিরুদ্দিন শাহের সাক্ষাৎকার নেন। তিনি সেন্ট জেভিয়ার্স কলেজ থেকে সমাজবিজ্ঞানে স্নাতক ডিগ্রি অর্জন করার পর চলচ্চিত্র নির্মাতা সাঈদ আখতার মির্জার সহকারী হিসেবে কাজ করেন। ১৯৯৫ সালে তিনি নিউ ইয়র্ক টিশ স্কুল অব আর্টস থেকে চলচ্চিত্র নির্মাণের স্বল্পকালীন কোর্স করেন। তিনি পরে ''মাচিস'' (১৯৯৬) চলচ্চিত্রের নির্মাণোত্তর কাজে এবং ''হু তু তু'' (১৯৯৯) চলচ্চিত্রের চিত্রনাট্যে তার পিতা গুলজারের সহকারী হিসেবে কাজ করেন। ==কর্মজীবন== মেঘনা ২০০২ সালে তার প্রথম চলচ্চিত্র ''ফিলহাল'' পরিচালনা করেন। এতে মুখ্য চরিত্রে অভিনয় করেন সুস্মিতা সেন তাবু। তার পরিচালিত দ্বিতীয় চলচ্চিত্র ''জাস্ট ম্যারিড'' (২০০৭)। তিনি সঞ্জয় গুপ্তর অমনিবাস চলচ্চিত্র ''দশ কাহানিয়া''-এর জন্য ''পুরানমাসি'' নামে একটি স্বল্পদৈর্ঘ্য চলচ্চিত্র নির্মাণ করেন, যাতে শ্রেষ্ঠাংশে অভিনয় করেন অমৃতা সিং। মেঘনার পরবর্তী চলচ্চিত্র ছিল বিশাল ভরদ্বাজ রচিত এবং ২০০৮ সালের নইডা জোড়া খুনের মামলা অবলম্বনে নির্মিত ''তালবার''। এই কাজের জন্য মেঘনা ৬১তম ফিল্মফেয়ার পুরস্কারে শ্রেষ্ঠ পরিচালক বিভাগে মনোনয়ন লাভ করেন। মেঘনা ২০১৮ সালে হরিন্দর সিক্কার উপন্যাস ''কলিং সেহমত'' অবলম্বনে নির্মাণ করেন ''রাজি''। জংলি পিকচার্স ধর্ম প্রডাকশন্সের প্রযোজনায় নির্মিত ছবিটিতে মুখ্য চরিত্রে অভিনয় করেন আলিয়া ভাট ভিকি কৌশল। এটি ৬৪তম ফিল্মফেয়ার পুরস্কারে শ্রেষ্ঠ চলচ্চিত্র বিভাগে পুরস্কার লাভ করে এবং মেঘনা শ্রেষ্ঠ পরিচালক বিভাগে পুরস্কার লাভ করেন। তিনি বর্তমানে ইন্ডিয়ান এয়ারলাইন্স ফ্লাইট ৮১৪ ছিনতাই নিয়ে নীলেশ মিশ্রের রচিত বই অবলম্বনে বিশাল ভরদ্বাজের সাথে কাজ করছেন। এছাড়া তিনি এসিড নিক্ষেপ থেকে বেঁচে যাওয়া লক্ষ্মী আগরওয়ালকে নিয়ে ''ছাপক'' চলচ্চিত্র নির্মাণের ঘোষণা দেন। এতে আগরওয়ালের চরিত্রে অভিনয় করবেন দীপিকা পাড়ুকোন এবং এই ছবি দিয়ে পাড়ুকোনের প্রযোজক হিসেবে আত্মপ্রকাশ হতে যাচ্ছে। ==চলচ্চিত্রের তালিকা== বছর চলচ্চিত্রের শিরোনাম পরিচালক কাহিনি চিত্রনাট্য টীকা ১৯৯৯ ''হু তু তু'' ২০০২ ''ফিলহাল...'' ২০০৭ ''জাস্ট ম্যারিড'' ''দস কাহানিয়া'' ২০১৫ ''তালবার'' মনোনীত শ্রেষ্ঠ পরিচালক বিভাগে ফিল্মফেয়ার পুরস্কার ২০১৮ ''রাজি'' বিজয়ী শ্রেষ্ঠ পরিচালক বিভাগে ফিল্মফেয়ার পুরস্কার ২০২০ ''ছপাক'' ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২১শ শতাব্দীর ভারতীয় নাট্যকার বিষয়শ্রেণী:২১শ শতাব্দীর ভারতীয় লেখিকা চলচ্চিত্র পরিচালক নারী চিত্রনাট্যকার চলচ্চিত্র পরিচালক ভাষার চলচ্চিত্র পরিচালক পরিচালক বিভাগে ফিল্মফেয়ার পুরস্কার বিজয়ী চিত্রনাট্যকার
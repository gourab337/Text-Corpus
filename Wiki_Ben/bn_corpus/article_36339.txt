'''আবু হায়দার রনি''' (জন্ম: ১৪ ফেব্রুয়ারি, ১৯৯৬) বাংলাদেশের একজন ক্রিকেটার। বিপিএল ২০১৫ এর মাধ্যমে তিনি সবার কাছে পরিচিত হয়ে ওঠেন। বিপিএল ২০১৫ তে তিনি কুমিল্লা ভিক্টোরিয়ানস এর হয়ে খেলেন। ==জন্ম== আবু হায়দার রনি ১৪ই ফেব্রুয়ারি ১৯৯৬ সালে বাংলাদেশের নেত্রকোনা জেলার বাহাট্টা থানার রায়পুর ইউনিয়নের নোয়াপাড়া গ্রামে জন্মগ্রহণ করেন। তার বাবা জালালউদ্দিন। তিনি গ্রামের হাটে ধান-চালের ব্যবসা করতেন। ==পড়াশোনা== আবু হায়দার রনি পড়াশোনা করেছেন নেত্রকোনার আঞ্জুমান সরকারি আদর্শ উচ্চ বিদ্যালয়ে। সেখান থেকে তিনি আবু আব্বাস ডিগ্রী কলেজে ভর্তি হন। ==ক্যারিয়ার== আবু হায়দার রনি বাংলাদেশের বয়সভিত্তিক দলে খেলেন। তিনি বর্তমানে ঢাকা মেট্রোর হয়ে জাতীয় লীগে খেলছেন। এছাড়াও তিনি বিপিএল ২০১৫ তে তিনি কুমিল্লা ভিক্টোরিয়ানস এর হয়ে খেলেছেন। এছাড়াও তিনি হাই পারফরম্যান্স দলে ডাক পান। ২০ জানুয়ারি, ২০১৬ তারিখে সফরকারী জিম্বাবুয়ের বিপক্ষে টুয়েন্টি২০ আন্তর্জাতিকে অভিষেক ঘটে তার। খুলনার শেখ আবু নাসের স্টেডিয়ামে অনুষ্ঠিত ৩য় টি২০আইয়ে তার সাথে মোসাদ্দেক হোসেন, মুক্তার আলী মোহাম্মাদ শহীদেরও অভিষেক হয়েছিল। কিন্তু অভিষেক পর্বটি তেমন সুখকর হয়নি। খেলায় তার দল ৩১ রানে পরাজিত হয়। ==সফলতা== আবু হায়দার রনি বাংলাদেশ বয়সভিত্তিক দলের হয়ে ভাল খেলেন। ২০১২ সালের জুনে, মালয়েশিয়ায় এসিসি অনূর্ধ্ব-১৯ টুর্নামেন্টের একটি ম্যাচ দিয়ে রনি নিজেকে চেনান। সেই ম্যাচে মাত্র ৫.৪ ওভারে ১০ রানে উইকেট নিয়েছিলেন। তাছাড়া বিপিএল ২০১৫ তে তিনি ২য় সেরা উইকেট শিকারি ছিলেন। তিনি বিপিএল ২০১৫ তে ৪৫.৪ ওভার বোলিং করে ৩১৬ রান দিয়ে ২১ উইকেট পেয়েছেন। তিনি হাই পারফর্ম্যান্স দলে রয়েছেন। ==তথ্যসূত্র== ব্যক্তি ক্রিকেটার জন্ম টুয়েন্টি২০ আন্তর্জাতিক ক্রিকেটার অনূর্ধ্ব-১৯ দলের ক্রিকেটার ক্রিকেটার অব রূপগঞ্জের ক্রিকেটার স্পোর্টিং ক্লাবের ক্রিকেটার মধ্যাঞ্চলের ক্রিকেটার
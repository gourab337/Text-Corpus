'''মাকাও''' () ('''ম্যাকাও''' নামেও পরিচিত) গণপ্রজাতন্ত্রী চীনের দুইটি বিশেষ প্রশাসনিক অঞ্চলের একটি। আরেকটি হল হংকং। মাকাও পার্ল ব-দ্বীপের পশ্চিমাংশে হংকঙের পূর্বে অবস্থিত। এর উত্তরে গুয়াংডং প্রদেশ এবং দক্ষিণ পূর্বে দক্ষিণ চীন সাগর। মাকাওয়ের অর্থনীতি বহুলাংশে পর্যটন জুয়া-ব্যবসার উপর নির্ভরশীল। এছাড়া আয়ের প্রধান উৎস যন্ত্রাংশ উৎপাদন। ষোড়শ শতকের মাঝামাঝি থেকে ১৯৯৯ সাল পর্যন্ত মাকাও পর্তুগীজ শাসনাধীন ছিল। এটি ছিল চীনে সর্বশেষ ইউরোপীয় কলোনি। পর্তুগীজ ব্যবসায়ীরা ১৫৫০ সালের দিকে মাকাওয়ে প্রথম বসতি স্থাপন করে। ১৫৫৭ সালে চীনের সম্রাট মাকাওকে বাণিজ্য বন্দর হিসেবে পর্তুগালের কাছে ইজারা দেন। ১৮৮৭ সাল পর্যন্ত মাকাও চীনা প্রশাসনের অধীনে পর্তুগাল কর্তৃক শাসিত হয়েছিল। ১৮৮৭ সালে মাকাও পর্তুগীজ কলোনিতে রূপান্তরিত হয়। ১৯৯৯ সালের ২০ ডিমেম্বর মাকাওয়ের সার্বভৌমত্ব কর্তৃত্ব চীনের কাছে হস্তান্তর করা হয়। চীনা-পর্তুগীজ যৌথ ঘোষণা মাকাওয়ের মৌলিক নীতি অনুসারে ২০৪৯ সাল পর্যন্ত এটি বিশেষ সার্বভৌম ক্ষমতা ভোগ করবে। == তথ্যসূত্র == == বহিঃসংযোগ == Portal of the government of Macau Government Information Bureau Macau Yearbook Cultural Affairs Bureau Gaming Inspection and Coordination Bureau শহর শহর নগর বন্দর জনবহুল উপকূলবর্তী স্থান পর্তুগিজ উপনিবেশ জুয়া খেলা ইহুদি সম্প্রদায় নদী বদ্বীপ প্রতিষ্ঠিত রাজ্য এবং অঞ্চল ভাষাভাষী দেশ এবং অঞ্চলসমূহ ভাষাভাষী দেশসমূহ চীনের বিশেষ প্রশাসনিক অঞ্চল এশিয়া
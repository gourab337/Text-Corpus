'''ব্রিজ মোহন কল''' ভারতীয় সেনাবাহিনীর একজন জেনারেল ছিলেন, এবং ১৯৬২ সালের ইন্দো-চীন যুদ্ধ চলাকালীন সেনাবাহিনীর প্রধান স্টাফ জেনারেল হিসেবে কর্মরত ছিলেন। ইন্দো-চীন যুদ্ধের ব্যর্থতার দায়ভার নিয়ে জেনারেল ব্রিজ সেনাবাহিনী থেকে পদত্যাগ করেছিলেন। জম্মু-কাশ্মীর প্রদেশে ব্রিজ একটি মিলিশিয়া বাহিনী গঠন করেছিলেন যেটি পরে 'জম্মু এন্ড কাশ্মীর লাইট ইনফ্যান্ট্রি' নামে ভারতীয় সেনাবাহিনীর একটি নিয়মিত রেজিমেন্ট হিসেবে আত্মপ্রকাশ করে। ==ব্যক্তিগত জীবন== ব্রিজ বর্তমান পাকিস্তানের লাহোরে ১৯১২ সালের বুদ্ধজয়ন্তীতে জন্মগ্রহণ করেন, তার পিতার নাম ছিলো জগমোহন কল এবং মাতার নাম গৌরা। তার দুলারী নামের একটি বোন ছিলো, এবং ছিলো শ্যাম নামের একটি সৎ ভাই এবং নন্নী নামের সৎ বোন। তিনি ধনরাজ কিশোরীকে বিয়ে করেন; এবং অনুরাধা আর চিত্রলেখা নামের তাদের দুটি কন্যা হয়। ==সামরিক কর্মজীবন== ব্রিটেনের রাজকীয় সেনা বিদ্যাপীঠ স্যান্ডহার্স্টে পড়া শেষে ব্রিজ ১৯৩৩ সালের ৩১ আগস্ট সেকেন্ড লেফটেন্যান্ট পদবীতে অনিয়মিত কমিশন পান। ১৯৩৩ সালের নভেম্বর তিনি ইস্ট সারে রেজিমেন্টের ১ম ব্যাটেলিয়নে যোগ দেন। ১৯৩৪ সালের ১০ নভেম্বর তাকে ভারতীয় সৈনিকদের রেজিমেন্ট ৬ষ্ঠ রাজপুতনা রাইফেলসের ৫ম ব্যাটেলিয়নে নিয়োগ দেওয়া হয়, যদিও তার নিয়মিত কমিশনের তারিখ দেওয়া হয় ফেব্রুয়ারী ১৯৩৩। ১৯৩৫ সালের মে তিনি লেফটেন্যান্ট হন, ১৯৩৬ সালের মাঝখানদিকে তাকে রয়্যাল ইন্ডিয়ান আর্মি সার্ভিস কোরে বদলী করা হয়, বদলী ১৮ ফেব্রুয়ারী ১৯৩৭ সালে স্থায়ী হয়। দ্বিতীয় বিশ্বযুদ্ধ শুরু হলে ব্রিজ ২৬তম মেকানিক্যাল ট্র্যান্সপোর্ট কোম্পানিতে নিয়োগপ্রাপ্ত হন। ১৯৪১ সালের ফেব্রুয়ারী তিনি ক্যাপ্টেন পদবীতে উন্নীত হন, ভারপ্রাপ্ত মেজর হন নভেম্বর ১৯৪২ তারিখে, ১৯ ফেব্রুয়ারী ১৯৪৪ তারিখে 'যুদ্ধ প্রকৃত মেজর' এবং অস্থায়ী লেফটেন্যান্ট কর্নেল হন এবং মেজর হন ফেব্রুয়ারী ১৯৪৬ তারিখে। ১৯৪৭ সালের শেষের দিকে তিনি কর্নেল হন এবং ১৯৫০ সালে ব্রিগেডিয়ার হন। ==তথ্যসূত্র== জেনারেল
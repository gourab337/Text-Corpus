'''হাজারীবাগ থানা''' বাংলাদেশের ঢাকা মহানগরী'র মূল অংশের অন্তর্ভুক্ত একটি থানা, যার আয়তন ৩.৫৮ বর্গ কিলোমিটার। হাজারীবাগ পুরনো ঢাকা'র অন্তর্গত। বর্তমানে (২০১২) হাজারীবাগ একটি শিল্প এলাকায় পরিণত হয়েছে। ২০১১ খ্রিষ্টাব্দে ঢাকা সিটি কর্পোরেশনের বিভাজনের পরে থানাটি ঢাকা দক্ষিণ সিটি কর্পোরেশনের অধীনে অন্তর্ভুক্ত হয়। == অবস্থান == ঢাকা মহানগরীর দক্ষিণে বুড়িগঙ্গা নদীর তীর ঘেষে হাজারীবাগ এলাকাটি অবস্থিত। এর উত্তরে মোহাম্মদপুর, ধানমন্ডি নিউমার্কেট, দক্ষিণে কামরাঙ্গীরচর থানা কেরানীগঞ্জ উপজেলা, পূর্বে লালবাগ এবং পশ্চিমে কেরানীগঞ্জ উপজেলা অবস্থিত। হাজারীবাগ এলাকার বিভিন্ন মহল্লাগুলো হচ্ছে- জিগাতলা, নিলাম্বর সাহা রোড, ভাগলপুর লেন, বাড্ডানগর লেন, গণকটুলী লেন, মনেশ্বর রোড, শের বাংলা রোড, হাজারীবাগ রোড, বোরহানপুর, বটতলা, কাজীরবাগ, হাজারীবাগ লেন, নবীপুর গজমহল। পুরনো ঢাকা অঞ্চলের বাইরে হাজারীবাগ থানার অন্যান্য এলাকাগুলোর মধ্যে রায়েরবাজার, বসিলা ইত্যাদি উল্লেখযোগ্য। == স্থাপনা == এখানে ছিল বাংলাদেশের সর্ববৃহৎ চামড়া প্রক্রিয়াকরণ অঞ্চল। এটিকে সাভারে স্থানান্তর করা হয়েছে। স্থানান্তরিত ট্যানারি পল্লীর ৭০ বিঘা জায়গায় পরিকল্পিত আবাসিক বাণিজ্যিক ভবন নির্মাণের উদ্যোগ নিয়েছে সরকারের শিল্প মন্ত্রণালয়। পুরান ঢাকা বিষয়ক সংগঠন ''ঢাকাবাসী''র কার্যালয় এখানে। এই থানায় দেশের একমাত্র বিশেষায়িত চামড়া শিল্প বিষয়ক শিক্ষা প্রতিষ্ঠান ''বাংলাদেশ কলেজ অব লেদার টেকনোলজি'' অবস্থিত। তাছাড়া মাধ্যমিক স্তরের শিক্ষা প্রতিষ্ঠান হিসেবে গজমহল ট্যানারী উচ্চ বিদ্যালয় অন্যতম। == অধিবাসী == হাজারীবাগ এলাকায় যারা বসবাস করছেন, তারা ছোট কিংবা বড় বিভিন্ন শ্রেণীর ব্যবসার সঙ্গে জড়িত। আছেন চাকরিজীবীও। তবে এই এলাকার পরিবেশ স্বাস্থ্য সম্মত নয়। ফলে অনেকে বসবাসের জন্য এলাকাটি পছন্দ করেন না। == তথ্যসূত্র == জেলার থানা
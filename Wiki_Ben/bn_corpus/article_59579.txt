'''হাঁস-বাঁশ''' (সিলেটি: ꠀꠡ ꠀꠞ ꠛꠣꠡꠧꠞ ꠔꠣꠞꠇꠣꠞꠤ) যা মূলত হাঁস বাঁশের কোড়ল দিয়ে প্রস্তুত একপ্রকার তরকারি, যা বাংলাদেশের সিলেট অঞ্চলের একটি জনপ্রিয় খাবার। সিলেটি রন্ধনশৈলীর মধ্যে এটি একটি অন্যতম ঐতিহ্যবাহী খাবার। যদিও এটি তরকারি হিসেবে সকল এলাকায় সমানভাবে প্রচলিত না। == উপকরণ == হাঁসের মাংস, বাঁশের মোচা, বিভিন্ন প্রকার মসলা যেমন- পেঁয়াজ কুচানো, রসুনবাটা, আদাবাটা, জিরাগুঁড়া, গরম মসলা, হলুদ, মরিচ, পাঁচ ফোড়ন এবং লবণ পরিমাণমতো, সাথে দই, টমেটো, সরিষা বাটা অল্প পরিমাণে বাদামবাটা, কাচামরিচ এবং তেল। == রন্ধন প্রণালী == পাত্রে তেল গরম করে তাতে কুচানো পেঁয়াজ দিতে হয়। পেঁয়াজ একটু নরম হয়ে আসলে আদা, রসুন, বাদাম সরিষা ঢেলে দিয়ে নাড়তে হয়। এগুলো একটু ভাজা ভাজা হলে বাকি মসলা দিয়ে কষিয়ে নিতে হয়। এরপর অল্প পরিমান পানি দিয়ে চামড়া ছড়ানো হাঁসের মাংস ছোট ছোট টুকরো করে পাত্রে ঢেলে দিতে হয়। মাংস সিদ্ধ হলে কাচামরিচ বাঁশকুচি ঢেলে চুলার আঁচ কমিয়ে পাত্রটিকে কিছুক্ষন ঢেকে রাখতে হয়। অতঃপর পাত্রে পাঁচফোড়ন ছড়িয়ে দিয়ে এবং পছন্দ অনুযায়ী গুঁড়া দুধ পানিতে মিশিয়ে কিছুক্ষন রেখে চুলা থেকে নামিয়ে নিতে হয়। == আরও দেখুন == বাংলাদেশি রন্ধনশৈলী। == তথ্যসূত্র == রান্না পানীয় সংস্কৃতি রন্ধনশৈলী
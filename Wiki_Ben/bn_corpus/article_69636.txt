'''মেডুলা অবলংগাটা''' বা মেডুলা হচ্ছে কাণ্ড আকৃতির একটি কাঠামো যা মস্তিষ্কের ব্রেইনস্টেমের একটি অংশ। এটির অবস্থান লঘুমস্তিষ্কের বাইরে কিন্তু নিচের দিকে। এটি কোণাকৃতির স্নায়ুকোষ সম্বলিত একটি অংশ যা বমি করা থেকে হাঁচি দেওয়া পর্যন্ত শরীরের স্বয়ংক্রিয় কাজকর্মের জন্য নিযুক্ত। মেডুলা হৃৎপিণ্ড, শ্বসন, বমি ভেসোমোটর কার্যক্রমের কেন্দ্র বা মূল চালিকাশক্তি যার কারণে এটি শ্বাস-প্রশ্বাস, হৃদ স্পন্দন, এবং রক্তচাপ, ঘুমচক্রের মতো শরীরের স্বয়ংক্রিয় কার্যক্রম নিয়ন্ত্রণের কাজ করে। ভ্রূণের বিকাশের সময় মাইএলেনসেফ্যালন থেকে মেডুলা অবলংগাটার বিকাশ ঘটে। মাইএলেনসেফ্যালন হচ্ছে একটি সেকেন্ডারি ভেসিকল যা রম্বেনসেফ্যালন যখন পরিপক্কতা লাভ করে তখন সৃষ্টি হয়। এটিকে পশ্চাৎমস্তিষ্ক হিসেবেও অভিহিত করা হয়। প্রাচীন পরিভাষায় মেডুলা অবলংগাটাকে বাল্ব হিসেবেও অভিহিত করা হয়। এজন্য আধুনিক চিকিৎসাবিজ্ঞানে বালবার হিসেবে মেডুলা অবলংগাটা সংশ্লিষ্ট বিভিন্ন পরিভাষায় এই শব্দের ব্যবহার রয়ে গেছে (যেমন বালবার প্লেসি ব্যাধি)। বিশেষ করে মেডুলা অবলংগাটা সংশ্লিষ্ট বিভিন্ন চিকিৎসীয় অবস্থা বা ব্যাধির ক্ষেত্রে বালবার শব্দটি ব্যবহৃত হয়। মেডুলা অবলংগাটার সাথে যুক্ত বিভিন্ন স্নায়ু স্নায়ু নালীকে নির্দেশ করতেও এই পরিভাষা ব্যবহৃত হয় এবং সেই সাথে জিহ্বা, গলবিল এবং ল্যারিক্সের মতো স্নায়ু পেশীগুলির পারিভাষিক নামকরণেও এর ব্যবহার রয়েছে। == তথ্যসূত্র == == বহিঃসংযোগ == অবলংগাটা
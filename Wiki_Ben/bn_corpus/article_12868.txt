'''শ্রীরামপুর কলেজ''' ভারতবর্ষে পাশ্চাত্য শিক্ষার প্রাচীনতম প্রতিষ্ঠান। ১৮১৮ সালে উইলিয়াম কেরি জোশুয়া মার্শম্যান উইলিয়াম ওয়ার্ড নামে তিনজন খ্রিস্টান ধর্মপ্রচারক দেশীয় পুরোহিত সম্প্রদায় সৃষ্টির মানসে ভারতীয় খ্রিষ্টানদের প্রশিক্ষণের লক্ষ্যে এই কলেজ প্রতিষ্ঠা করেন। কিন্তু এর অন্য লক্ষ্যও ছিল। এখানে এশীয় খ্রিষ্টান এবং অন্যান্য যুব সম্প্রদায়কে একই সঙ্গে প্রাচ্য সাহিত্য পাশ্চাত্য বিজ্ঞান পড়ানো হতো। সেকালে হিন্দু কলেজে ধর্মনিরপেক্ষ শিক্ষা প্রচলিত থাকলেও তা সীমাবদ্ধ ছিল কেবল উচ্চবিত্তের মুষ্টিমেয় ছাত্রের মধ্যে। সর্বসাধারণের পড়বার সুযোগ সেখানে ছিল না। কেরী এবং তার সহযোগীগণ সর্বসাধারণের জন্য একটি প্রতিষ্ঠানের প্রয়োজন অনুভব করেন। তারা নিজেদের আয় থেকে দেড় লক্ষ টাকা ব্যয়ে কলেজ ভবনটি নির্মাণ করেন। এটি হচ্ছে সর্বপ্রথম এবং এখন পর্যন্ত ভারতের একমাত্র প্রতিষ্ঠান যেখানে ধর্ম, মানবিক বিদ্যা এবং ধর্মনিরপেক্ষ বিষয় একই সঙ্গে পড়ানো হয়। প্রথমে মাত্র ৩৭ জন ছাত্র নিয়ে শ্রীরামপুর কলেজ শুরু হয়। শুরুতে প্রচারকেন্দ্রের ভবনে পাঠাদানের কাজ চলত। == বহিঃসংযোগ == বাংলাপেডিয়া শ্রীরামপুর কলেজ ওয়েবসাইট Friends of Serampore College Lions Club of Serampore Greater নবজাগরণ কলেজ শতাব্দীর কলেজ
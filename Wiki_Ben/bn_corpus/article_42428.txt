'''শিবপুরাণ''' আঠারোটি মহাপুরাণের অন্যতম এবং সংস্কৃত ভাষায় লিখিত হিন্দু ধর্মগ্রন্থ। এই পুরাণটি মূলত হিন্দু দেবতা শিব দেবী পার্বতীকে কেন্দ্র করে রচিত হলেও এতে অন্যান্য দেবদেবীর উল্লেখ রয়েছে। শিবপুরাণে ১২টি সংহিতায় এক লক্ষ শ্লোক থাকার কথা জানা যায়, তবে রোমহর্ষণকে পুরাণের জ্ঞান দেওয়ার আগে কৃষ্ণদ্বৈপায়ন ব্যাসদেব এটিকে সংক্ষিপ্ত করেন। প্রচলিত লিপিগুলির একাধিক বিভিন্ন সংস্করণ দেখা যায়। উল্লেখযোগ্য সংস্করণগুলোর মধ্যে দক্ষিণ ভারতে প্রচলিত সাতটি অধ্যায়, অন্যস্থলে ছয়টি অধ্যায়, দক্ষিণ এশিয়ার বাংলা অঞ্চলে প্রচলিত পূর্বখণ্ড উত্তরখণ্ড নামক অধ্যায়বিহীন দুটি অংশ দেখা যায়। অধ্যায়যুক্ত দুটি সংস্করণের মধ্যে কিছু সাদৃশ্য কিছু বৈসাদৃশ্য বিদ্যমান। অন্যান্য হিন্দু শাস্ত্রগ্রন্থ পুরাণের ন্যায় শিবপুরাণও দীর্ঘদিন ধরে সম্পাদিত পুনঃপুন লিখিত হয়েছে। ক্লাউস ক্লস্টেরমাইয়ের এর মতে সবচেয়ে পুরনো লিপিগুলো দশম-একাদশ শতকে রচিত। বর্তমানে প্রচলিত শিবপুরাণের কিছু অধ্যায় চতুর্দশ শতকের পরবর্তীকালের রচনা বলে মনে করা হয়। শিবপুরাণের বিষয়াবলির মধ্যে শিবসংক্রান্ত ঘটনাবলি, সৃষ্টিতত্ত্ব, পৌরাণিক উপাখ্যান, দেবদেবীর সম্পর্ক, নীতিকথা, যোগ, তীর্থস্থান, ভক্তি, নদী, ভূগোল প্রভৃতি উল্লেখযোগ্য। দ্বিতীয় সহস্রাব্দের শুরুর দিকে শিবের উপাসনা এবং ঐতিহাসিক তথ্যাবলির এক গুরুত্বপূর্ণ উৎস শিবপুরাণ। শিবপুরাণের প্রাচীনতম অংশগুলোয় অদ্বৈত বেদান্ত মতের দার্শনিক চিন্তার ছাপ পাওয়া যায় যা অনেকাংশে ভক্তির সঙ্গে সম্পর্কযুক্ত। ==তথ্যসূত্র== ===সহায়ক পাঠ=== ==বহিঃসংযোগ== Surya and Nairrta on the Siva temple of Prambanan, Roy E. Jordaan (1992), pages 59–66, Brill (Puranas/Shiva texts in southeast Asia)
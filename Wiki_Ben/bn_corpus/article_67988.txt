'''গেভিন অব্রে ব্রায়ান্ট''' (; জন্ম: ১১ এপ্রিল, ১৯৬৯) সলসবারিতে জন্মগ্রহণকারী জিম্বাবুয়ের প্রথিতযশা সাবেক আন্তর্জাতিক ক্রিকেটার। জিম্বাবুয়ে ক্রিকেট দলের অন্যতম সদস্য ছিলেন তিনি। ১৯৯৩ সালে সংক্ষিপ্ত সময়ের জন্যে জিম্বাবুয়ের আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর জিম্বাবুয়ীয় ক্রিকেটে ম্যাশোনাল্যান্ড দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। কভার অঞ্চলে ফিল্ডিং করে সুনাম কুড়িয়েছেন। এছাড়াও, দলের প্রয়োজনে উইকেট-রক্ষণের দায়িত্ব পালনসহ ডানহাতে অফ ব্রেক বোলিংয়ে পারদর্শী ছিলেন '''গেভিন ব্রায়ান্ট'''। == প্রথম-শ্রেণীর ক্রিকেট == ১৯৯০-৯১ মৌসুম থেকে ১৯৯৫-৯৬ মৌসুম পর্যন্ত গেভিন ব্রায়ান্টের প্রথম-শ্রেণীর খেলোয়াড়ী জীবন চলমান ছিল। ১৯৯০ সালে আইসিসি ট্রফি বিজয়ী জিম্বাবুয়ে দলের অন্যতম সদস্য ছিলেন। আক্রমণধর্মী ব্যাটসম্যান ছিলেন তিনি। কভার অঞ্চলে চমৎকার ফিল্ডিং করতেন। ১৯৮৯-৯০ মৌসুমে সংবাদ শিরোনামে চলে আসেন। ১৯৮৯ সালে ওরচেস্টারশায়ার দ্বিতীয় একাদশের পক্ষে খেলেন। এর পরের বছর জিম্বাবুয়ে বি দলের সদস্যরূপে ইংল্যান্ড দলের বিপক্ষে ১০৩ রানের অপরাজিত ইনিংস উপহার দেন। তবে, দূর্বল ক্রীড়াশৈলী প্রদর্শনের কারণে ১৯৯২ সালের ক্রিকেট বিশ্বকাপে অংশগ্রহণের সুযোগ পাননি তিনি। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্ট পাঁচটিমাত্র ওডিআইয়ে অংশগ্রহণ করেছেন গেভিন ব্রায়ান্ট। ১৩ মার্চ, ১৯৯৩ তারিখে দিল্লিতে স্বাগতিক ভারত দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। এর পূর্বে ফেব্রুয়ারি, ১৯৯৩ তারিখে শারজায় পাকিস্তানের বিপক্ষে একদিনের আন্তর্জাতিকে অভিষিক্ত হন তিনি। আন্তর্জাতিক অঙ্গনে জিম্বাবুয়ের সদস্য হিসেবে মাঝারীমানের সফলতা পান। টেস্ট একদিনের আন্তর্জাতিকে সর্বোচ্চ করেন মাত্র ১৬। ১৯৯২-৯৩ মৌসুমে জিম্বাবুয়ের প্রথম বিদেশ সফরে অংশ নেয়ার সুযোগ পান। মৌসুমে তিনি আরও চারটি ওডিআই খেলেন ইংল্যান্ড গমন করেন। এরপর থেকে খেলায় ছন্দ হারিয়ে ফেলেন পরবর্তীতে খুব কমই খেলায় অংশ নিয়েছিলেন। == তথ্যসূত্র == == আরও দেখুন == গ্যারি ক্রকার অ্যান্ডি পাইক্রফট এক টেস্টের বিস্ময়কারী জিম্বাবুয়ের টেস্ট ক্রিকেটারদের তালিকা ১৯৯২-৯৩ ভারত ক্রিকেট দলের জিম্বাবুয়ে সফর জিম্বাবুয়ের একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেটার
'''জেপি মর্গান চেস এন্ড কোং''' হল যুক্তরাষ্ট্রের একটি বহুজাতিক ব্যাংকিং এবং হোন্ডিং কোম্পানি। সম্পদের বিবেচনায় এটি যুক্তরাষ্ট্রের সর্ববৃহৎ আর্থিক প্রতিষ্ঠান। ২০১২ সালের তথ্য মতে ২.৫০৯ বিলিয়ন মার্কিন ডলার সম্পদ নিয়ে এটি পৃথিবীর দ্বিতীয় সর্ববৃহৎ আর্থিক প্রতিষ্ঠান। ফোর্বস ম্যাগাজিনের মতে এটি পৃথিবীর দ্বিতীয় বৃহত্তম পাবলিক লিমিটেড কোম্পানি এবং সাধারণ কম্পোজিট ব্যাংকিং খাতে পৃথিবীর সর্ববৃহৎ সেবাদাতা। জেপি মর্গান চেসের হেজ ফান্ড আমেরিকার দ্বিতীয় সর্ববৃহৎ হেজ ফান্ড। ২০০০ সালে চেস ম্যানহ্যাটন কর্পোরেশন এবং জেপি মর্গান এন্ড কোম্পানি একত্রিত হয়ে জেপি মর্গান চেস এন্ড কোম্পানি গঠিত হয়। জেপি মর্গান ব্রান্ডটি আমেরিকায় মর্গান নামে জনপ্রিয় ছিল। মর্গান প্রাইভেট ব্যাংকিং, বিনিয়োগ ব্যাংকিং, সম্পদ ব্যবস্থাপনা এবং আর্থিক সম্পদের জিম্মাদার হিসেবে আমেরিকায় ব্যাপকভাবে সমাদৃত ছিল। অপরদিকে চেস প্রতিষ্ঠানটি ক্রেডিট কার্ড, সার্ভিসের জন্য আমেরিকা কানাডায় বিখ্যাত ছিল। এছাড়াও খুচরা সাধারণ ব্যাংকিং খাতে আমেরিকায় চেস একটি জনপ্রিয় নাম। এই দুই প্রতিষ্ঠানের মিলিত রূপ জেপি মর্গান চেস কোম্পানি হল বর্তমান যুগের বৈশ্বিক ব্যাংকের একটি সর্বোৎকৃষ্ট উদাহরণ। ব্যাংক অফ আমেরিকা, সিটিগ্রুপ, ওয়েলস ফার্গোর সাথে জেপি মর্গান হল আমেরিকার প্রথম চারটি সর্ববৃহৎ কোম্পানির মধ্যে একটি। ব্লুমবার্গ ম্যাগাজিনের মতে ২০১১ সালে জেপি মর্গান সম্পদের দিক দিয়ে ব্যাংক অফ আমেরিকাকেও ছাড়িয়ে গিয়েছিল। মর্গানের পূর্বসুরী ব্যাংক অফ দি ম্যানহ্যাটন কোম্পানি ছিল পৃথিবীর ২২ তম সবচেয়ে প্রাচীন ব্যাংক। == তথ্যসূত্র == == বহিঃসংযোগ == প্রতিষ্ঠিত প্রতিষ্ঠান প্রতিষ্ঠান লিমিটেড কোম্পানি যুক্তরাষ্ট্রে বহুজাতিক কোম্পানির সদর দফতর বিষয়শ্রেণী:নিউ ইয়র্ক স্টক এক্সচেঞ্জে তালিকাভুক্ত কোম্পানি
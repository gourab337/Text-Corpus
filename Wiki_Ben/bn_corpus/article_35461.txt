'''ফোক সিঙ্গার''' হচ্ছে '''ম্যাডই ওয়াটার্সের''' চতুর্থ স্টুডিও অ্যালবাম। এটি ১৯৬৪ সালের এপ্রিল মাসে 'চেস রেকর্ডস' কর্তৃক প্রকাশিত হয়। এই অ্যালবামটিতে ওয়াটার্স ছিলেন অ্যাকুইস্টিক গিটারে, স্ট্রিং বাস ব্যাক করেছেন উইলি ডিক্সন, ড্রামসে ছিলেন ক্লিফটন জেমস এবং বাডি গাই ছিলেন অ্যাকুইস্টিক গিটারে। এটিই হচ্ছে ওয়াটার্সের একটিমাত্র সম্পূর্ণ অ্যাকুইস্টিক অ্যালবাম। পরবর্তীতে ১৯৬৪ সালের এপ্রিল মাস হতে অক্টোবর মাস পর্যন্ত ফোক সিঙ্গার অসংখ্যবার পুন:প্রকাশ হয়েছে এবং অতিরিক্ত গানও যুক্ত করা হয়েছে। কোন দেশের চার্টে না থাকা সত্ত্বেও, ''ফোক সিঙ্গার'' সমালোচকদের প্রশংসা পেয়েছে। অধিকাংশ সমালোচক এই অ্যালবামটির উচ্চ মানের সাউন্ড সিস্টেমের প্রশংসা করেছেন, বিশেষত রিমাস্টারড ভার্শনটির এবং যন্ত্রসঙ্গীতের। এই অ্যালবামটি ২০০৩ সালে রোলিং স্টোন ম্যাগাজিন কর্তৃক প্রকাশিত সর্বকালের সর্বশ্রেষ্ঠ ৫০০ অ্যালবাম এর তালিকায় ২৮০তম অবস্থানে ছিল। == পটভূমি == নিউপোর্ট জ্যাজ ফেস্টিভাল এবং আমেরিকা সফরে সফলভাবে পারফর্ম করার পর চেস রেকর্ডস ওয়াটার্সকে একটি নতুন অ্যালবামের জন্য গান রেকর্ড করতে উৎসাহ দেয়। এই রেকর্ডিংটির আগে, অনেক সঙ্গীতজ্ঞ ওয়াটার্সের ব্যান্ড ছেড়ে যায় এবং অনেকেই যোগ দেয়। অ্যান্ড্রু স্টিফেন্স, যিনি নিউপোর্টের সময় ছিলেন, পরবর্তীতে তার বদলে অনেকেই তার জায়গায় আসে। ওয়াটার্সের জুনিয়র ব্যান্ডে উইলি "বিগ আই" স্মিথ যুক্ত হয়, পরবর্তীতে ফ্রান্সিস ক্লে তার জায়গায় আসেন। প্যাট হেয়ার তার স্ত্রী মিসেস উইঞ্জেকে হত্যা করার জন্য যাবজ্জীবন কারাদন্ডে দণ্ডিত হন। জেলে থাকাকালীন তিনি সাউন্ডস ইনকারসিরেইটেড নামক একটি ব্যান্ড গঠন করেন। হেয়ারের পরিবর্তে জেমস "পি উই" ম্যাডিসন সহ আরও অনেকেই এখানে গিটার বাজিয়েছেন। তিনি ছিলেন হেয়ার থেকে ভিন্ন। তিনি ডানহাতি গিটার বামহাতে বাজাতেন। ম্যাডিসন পরবর্তীকালে আসা কিছু অতিরিক্তই গানে গিটার বাজিয়েছেন। যেটি অবশ্য স্যামি ল্যাহর্নও করেছিলেন। ল্যাহর্ন নারকোলেপ্সি রোগে আক্রান্ত ছিলেন। যদিও এলভিন বিশপ বিষয়টি অস্বীকার করেন এবং বিশ্বাস করেন যে, তিনি শুধুমাত্র একজন মদ্যপ ছিলেন। ইলেকট্রিক গিটারিস্ট বাডি গাই, যিনি ১৯৬৩ সালে ব্লুস ফরম বিগ বিলস কোপাকাবানাতে চেস রেকর্ডস-এ গান গেয়েছিলেন, তাকে ভাড়া করা হয়। গাই লুইজিয়ানা থেকে আসার অল্প কিছুদিনের মাঝেই ওয়াটার্স দ্বারা আবিষ্কৃত হন। == রেকর্ডিং == ফোক সিঙ্গার হচ্ছেএকটি আনপ্লাগড রেকর্ডিং যেটি তার পূর্ববর্তী অ্যালবাম থেকে ভিন্ন ধরনের। এটি একটি ইলেকট্রিক ব্লুজ সাউন্ডের ফিচার। এই অ্যালবামটির নাম ''ফোক সিঙ্গার'' রাখা হয়েছিল চেস রেকর্ডস দ্বারা, কারণ যখন এটি রেকর্ড করা হয়েছিল তখন লোকসঙ্গীত অনেক বিখ্যাত ছিল। লোকসঙ্গীতের সমর্থকদের আকৃষ্ট করার জন্য চেস দুইজন অ্যাকুইস্টিক গিটারিস্টকে নিয়ে আরও একটি অ্যাকুইস্টিক অ্যালবাম রেকর্ড করার সিদ্ধান্ত নিয়েছিল। বাডি গাইকে দ্বিতীয় গিটারিস্ট হিসেবে ভাড়া করা হয়েছিল, অন্য গিটারিস্টটি অতিরিক্ত গানে বাজিয়েছিল। গাই ফিল লাইক গোয়িং হোম নামক সর্বশেষ গানটি ব্যতীত সবগুলু গানেই ওয়াটার্সের সাথে একসাথে গিটার বাজিয়েছিলেন। রেকর্ডিংটি ১৯৬৩ সালের সেপ্টেম্বর মাসে শিকাগোতে অবস্থিত টাল মার রেকর্ডিং স্টুডিওতে রেকর্ড করা হয়েছিল এবংপ্রযোজনা করেছিলেন উইলি ডিক্সন। মূল এলবামটি মুক্তির সময় অ্যালবামটিতে ৯টি গান ছিল, এগুলুর অধিকাংশই ছিল ধীর সুরের, শুধুমাত্র "গুড মর্নিং লিটল স্কুলগার্ল" গানটি ছিল উচ্চসুরের। রেকর্ডিং করার সময় ওয়াটার্স তার গুনগুন এবং দীর্ঘশ্বাস দ্বারা তার গানগুলুতে আরও অনেক মনোমুগ্ধকর করেছিলেন। == মুক্তি ভ্রমণ == মূল অ্যালবামটি ১৯৬৪ সালের এপ্রিল মাসে চেস রেকর্ডস কর্তৃক মুক্তি পেয়েছিল। তারপর থেকে বিভিন্ন ধরনের সিডিতে বিভিন্ন ধরনের অতিরিক্ত গানসহ এর অনেকগুলু ভার্সন মুক্তি পেয়েছিল। এগুলুর মধ্যে সর্বপ্রথম সিডি ভার্সনটি ''মোবাইল ফিডেলিটি সাউন্ড ল্যাব'' কর্তৃক ১৯৯৩ সালে মুক্তি পেয়েছিল। এটিতে "দ্যা সেম থিং" এবং "ইউ কান্ট লুজ হোয়াট ইউ নেভার হ্যাড" নামক দুইটি অতিরিক্ত গান ছিল। ১৯৯৯ সালের রিমাস্টারড ভার্শনটিতে পাঁচটি অতিরিক্ত গান ছিল। গানগুলু হচ্ছে "দ্যা সেম থিং" "ইউ কান্ট লুজ হোয়াট ইউ নেভার হ্যাড" "মাই জন দ্যা কনকিউরর রুট" "শর্ট ড্রেস ওম্যান" এবং "পুট মি ইন ইউর লে অ্যাওয়ে"। ফোক সিঙ্গার রেকর্ড করার একমাস পর দ্বিতীয় ''আমেরিকান ফোক ব্লুস ফেস্টিভাল'' শুরু হয়েছিল। সতেরটি অনুষ্ঠানের মধ্যে প্রথমটি অনুষ্ঠিত হয়েছিল লন্ডনে। বাকিগুলু যথাক্রমে বেলজিয়াম, জার্মানি, ফ্রান্স এবং ডেনমার্ক অনুষ্ঠিত হয়েছিল। ওয়াটার্স লন্ডনে "মাই ক্যাপ্টেন" গানটি দিয়ে শুরু করে এবং একই ধারাবাহিকতায় ফাইভ লং ইয়ারস, ব্লো ওয়াইন্ড ব্লো, ট্রাবল নো মোর, মাই হোম ইজ ইন দ্যা ডেল্টা এবং গো টু মোজো গানগুলু গেয়েছিলেন। == সমালোচনা == একটি সমকালীন পর্যালোচনায়, ''ডাউন বিট'' ম্যাগাজিন লিখেছিল যে ফোক সিঙ্গার একটি বৃহত্তর ত্রুটিতে ভুগছে। তাদের মতে, "তিনি কেবলমাত্র ক্ষমতার নিকটবর্তী আসা শুরু করেছেন এবং "ইউ গনা নিড মাই হেল্প" "মাই হোম ইজ ইন দ্যা ডেল্টা" এর মত করে উত্তরোত্তর নিজের মেধায় উন্নতি করে যাচ্ছেন।" একটি অতীত পর্যালোচনা অনুযায়ী, অলমিউজিক এর কাব কোডা আরও অনেক উৎসাহী ছিলেন। তিনি মনে করতেন, রেকর্ড এর শব্দগুলো আরও অনেক চমৎকার এবং অত্যাবশ্যক ছিল। এই অ্যালবামটি ২০০৩ সালে রোলিং স্টোন ম্যাগাজিন কর্তৃক প্রকাশিত সর্বকালের সর্বশ্রেষ্ঠ ৫০০ অ্যালবাম এর তালিকায় ২৮০তম অবস্থানে ছিল। বলা হয়ে থাকে, এই অ্যালবাম এর আনপ্লাগড গানগুলু ছিল সবার সেরা। ১৯৯৪ সালে রোলিং স্টোন ম্যাগাজিনের একজন সমালোচক লিখেছিলেন, "...... ভাল মানসম্পন্ন ব্লুজ অ্যালবাম খুব কমই রয়েছে, কিন্তু ম্যাডই ওয়াটার্সের ''ফোক সিঙ্গার'' অবশ্যই একটি ভাল অ্যালবাম। ওয়াটার্সের গানে একটি আশ্চর্যরকমের গভীর, শক্তিশালী এবং একটি সূক্ষ্ম কণ্ঠ রয়েছে, যখন তিনি তার গিটারে প্রাণবন্ত সুর তুলেন, তখন আপনার মনে হবে যেন আপনি স্টুডিওতেই বসে আছেন....." == গানের তালিকা == "মাই হোম ইজ ইন দ্যা ডেল্টা" (ওয়াটার্স) ৩:৫৮ "লং ডিসট্যান্স" (ওয়াটার্স) ৩:৩০ "মাই ক্যাপ্টেন" (উইলি ডিক্সন) ৫:১০ "গুড মর্নিং লিটল স্কুলগার্ল" (সনি বয় উইলিয়ামসন) ৩:১২ "ইউ গনা নিড মাই হেল্প" (ওয়াটার্স) ৩:০৯ "কোল্ড ওয়েদার ব্লুস" (ওয়াটার্স) ৪:৪০ "বিগ লেগ ওম্যান" (জন টেম্পল) ৩:২৫ "কান্ট্রি বয়" (ওয়াটার্স) ৩:২৬ "ফিল লাইক গোয়িং হোম" (ওয়াটার্স) ৩:৫২ === ১৯৯৩-এর বোনাস ট্র্যাক === "দ্যা সেম থিং" (ডিক্সন) ২:৫৭ "ইউ কান্ট লুজ হোয়াট ইউ নেভার হ্যাড" (ওয়াটার্স) ২:৪৬ === ১৯৯৭-এর বোনাস ট্র্যাক === "দ্যা সেম থিং" (ডিক্সন) ২:৫৭ "ইউ কান্ট লুজ হোয়াট ইউ নেভার হ্যাড" (ওয়াটার্স) ২:৪৬ "মাই জন দ্যা কনকিউরর রুট" (ডিক্সন) ২:২২ "শর্ট ড্রেস ওম্যান" (জন টি ব্রাউন) ২:৪৯ "পুট মি ইন ইউর লে অ্যাওয়ে" (এল .জে. ওয়েলচ) ২:৫৬ == ব্যক্তি == কৃতিত্ব অলমিউজিক থেকে সংযোজিত করা হয়েছে। === গায়ক === *ম্যাডি ওয়েটার্স কম্পোজার, গিটার, কণ্ঠ *বাডি গাই গিটার *স্যামি লোহর্ন গিটার *জেমস মেডিসন গিটার *অতিস স্পান– হারমনিকা, পিয়ানো *ফ্রান্সিস ক্লে ড্রামস *ক্লিফটন জেমস ড্রামস *এস.পি. ল্যারি ড্রামস *উইলি ডিক্সন ব্যাস *মিল্টন রেক্টার ব্যাস *জনি টেম্পল কম্পোজার *জে.টি. ব্রাউন ক্ল্যারিনেট, টেনার সেক্সোফোন === প্রযোজনা === *উইলি ডিক্সন প্রযোজক *রাল্ফ বেস প্রযোজক *রন মালো ইঞ্জিনিয়ার *ভারটান শৈল্পিক নির্দেশনা, পূণঃশৈল্পিক নির্দেশনা *বব স্নিডার সমন্বয়কারী, লাইন টীকাগ্রহণকারী *ম্যারি ক্যাথেরিন আলডিন লাইন টীকাগ্রহণকারী *ডন ব্রোনস্টেইন কাভার নকশা, অলোকচিত্র *জিম মার্শাল অলোকচিত্র *বেথ স্টেম্পেল রিইস্যু প্রযোজক *অ্যান্ডি ম্যাকাই রিইস্যু প্রযোজক *এরিক লেবসন মার্কেটিং *জনি লি রিইস্যু নকশা *ম্যারি মুরাকামি রিইস্যু নকশা == তথ্যসূত্র == ;গ্রন্থপঞ্জি ভাষার অ্যালবাম
'''ছেউন সুর্মা''' (বৈজ্ঞানিক নাম: ''Tanaecia jahnu (Moore)'')এক প্রজাতির মাঝারী আকারের বাদামী রঙের প্রজাপতি। এরা নিমফ্যালিডি পরিবার এবং 'লিমেনিটিডিনি' (Limenitidinae) উপগোত্রের সদস্য। == আকার == ছেউন সুর্মা এর প্রসারিত অবস্থায় ডানার আকার ৬৫-৮০ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত ছেউন সুর্মা এর উপপ্রজাতি হল- ''Tanaecia jahnu jahnu'' Moore, 1857 Darjeeling Plain Earl == বিস্তার == ভারত (সিকিম থেকে অরুণাচল প্রদেশ, উত্তর-পূর্ব ভারত, পশ্চিমবঙ্গ) বাংলাদেশ মায়ানমার এর বিভিন্ন অঞ্চলে এদের দেখা যায়। == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- '''ডানার উপরিতল''': পুরুষ প্রকারে ডানার উপরিতল উজ্জ্বল লালচে বাদামি (কোনো কোনো নমুনা কালচে বাদামি), বেগুনি আভাযুক্ত নীল প্রান্তরেখা বিহীন। স্ত্রী প্রকারে উপরিতল ফ্যাকাশে বাদামি;-কালচে বাদামি ডিসকাল রেখাগুলির মধ্যবর্তী অংশে আরো ফ্যাকাশে বাদামি। কোনো কোনো স্ত্রী নমুনাতে সামনের ডানার উপরিপ্রান্তে বাইরের দিকে ডানার বর্ণ ফ্যাকাশে সাদা। উভয় প্রকারেই সেল (cell) সরু কালো দাগ দ্বারা কতকগুলি অংশে খণ্ডিত এবং উভয় ডানার কোস্টার নিচ থেকে ডরসামের উপর পর্যন্ত বিস্তৃত ডিসকাল বন্ধনী কতকগুলি সংযুক্ত (crescent) কালচে বাদামি দাগ দ্বারা গঠিত। উভয় প্রকারেই দুই ডানার পোস্ট-ডিসকাল রেলহাটিও অনুরূপ সংযুক্ত বা খাঁজকাটা দাগ দ্বারা সৃষ্ট এবং কোস্টা থেকে টরনাস পর্যন্ত তির্যকভাবে বিস্তৃত। স্ত্রী প্রকারে সামনের ডানার শীর্ষভাগ বাইরের দিকে বাঁকাভাবে বাড়ানো (produced) এবং টার্মেন অবতল (concave)। '''ডানার নিম্নতল''': স্ত্রী-পুরুষ উভয় প্রকারেই ডানার নিম্নতলের দাগ-ছোপ-বন্ধনী উপরিতলের অনুরূপ। পুরুষ প্রকারে উভয় ডানা হলদে-বাদামি। স্ত্রী প্রকারে সামনের ডানা হলদে এবং পিছনের ডানা বেসাল থেকে ডিসকাল অংশ পর্যন্ত কোস্টা থেকে ডরসাম অবধি চওড়াভাবে নীলচে বাকি অংশ হলদে বাদামি। সামনের ডানার একদম শীর্ষভাগ সাদা বা ফ্যাকাশে সাদা ছোপযুক্ত। স্ত্রী প্রকার পুরুষ অপেক্ষা আকারে বড়। শুঙ্গ কালচে, সাদা ডোরা যুক্ত শীর্ষভাগ লালচে। মাথা,বক্ষদেশ (thorax) উদর উপরিতলে পুরুষ প্রকারে লালচে বা কালচে বাদামি স্ত্রী প্রকারে কালচে বাদামি এবং নিম্নতলে ফ্যাকাশে সাদা বা নীলচে সাদা। == আচরণ == এই প্রজাতি ভারতে দুর্লভ নয়, কম দেখতে পাওয়া যায় ,তবে পশ্চিমবঙ্গে অতি দুর্লভ উত্তর পূর্ব ভারতে দুর্লভ। এদের উড়ান মোটামুটি দ্রুতগতির ডানা ভাসিয়ে ভাসিয়ে ওড়ে (sailing flight)। স্বভাবে বাসস্থান পছন্দের বিষয়ে এদের সাথে সুর্মা প্রজাতির (Tanaecia julii) অনেক সদৃশ লক্ষ্য করা যায়। এই প্রজাতি বাগান জঙ্গলপূর্ণ অঞ্চলে নিচু উচ্চতা দিয়ে ওড়ে। এদের উড়ান ব্যারন দের মতো ভূমির কাছাকাছি নিচু দিয়ে ।নিচু উচ্চতাসম্পন্ন ঝোপঝাড় গাছপালায় পাতার উপরিতলে এবং মাটিতে বা পাথরে বসে এদের ডানা মেলা বা বন্ধ অবস্থায় রোদ পোহাতে দেখা যায়। ভিজে মাটি পাখির বিষ্ঠায় বসে মাঝেমধ্যে এরা খ্যাদরস আহরণ করে। ভয় পেলে বা বিপদ বুঝলে এই প্রজাতি ঘন ঝোপঝাড়ে আত্মগোপন করে। ফুলে এদের খুব একটা বসতে দেখা যায় না। পাহাড়ের পাদদেশে ঘন জঙ্গলে ফাঁকা জায়গা, জঙ্গলের পথ ঝর্ণা বা নদীর কিনারা এদের বিশেষ পছন্দের বাসভূমি। ফেব্রুয়ারী থেকে অক্টোবর এদের বিচরণ চোখে পড়ে। == তথ্যসূত্র == প্রজাপতি প্রাপ্ত নিমফ্যালিডি গোত্রের প্রজাপতি প্রাপ্ত নিমফ্যালিডি গোত্রের প্রজাপতি
'''ডোডা নদী''' বা '''স্টোড নদী''' ভারতের জম্মু কাশ্মীর রাজ্যে অবস্থিত একটি নদী। == ভূগোল == ডোডা নদী পেনসি গিরিবর্ত্মের নিকটে জাংস্কার পর্বতশ্রেণীতে অবস্থিত দ্রাং-দ্রুং হিমবাহ থেকে উৎপত্তি লাভ করেছে। এই হিমবাহ থেকে উৎপত্তি লাভ করে ডোডা নদী দক্ষিণ পশ্চিম দিকে সড়কের সমান্তরালে আকশু, আব্রান, কুশোল ফে শহরের মধ্যে দিয়ে বয়ে গেছে। পাদুমে পৌঁছে নদীটি সারাপ নদীর সাথে মিশে সিন্ধু নদের উপনদী জাংস্কার নদী তৈরী করেছে। == উপত্যকা == ডোডা বা স্টোড নদী দ্বারা সৃষ্ট উপত্যকা স্টোড নদী উপত্যকা নামে পরিচিত। এই উপত্যকায় ডোডা নদীর জল ব্যবহার করে গম, বার্লি, মটর চাষ করা হয়ে থাকে। শীতকালে পেনসি গিরিবর্ত্ম এলাকায় প্রচন্ড তুষারপাতের ফলে ডোডা নদীর জল জমে যায় এবং স্টোড নদী উপত্যকা রাজ্যের অন্য অংশ থেকে বিচ্ছিন্ন হয়ে পড়ে। == তথ্যসূত্র == নদী কাশ্মীরের নদী
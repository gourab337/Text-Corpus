'''রোনাল্ড জর্জ ড্রাপার''' (; জন্ম: ২৪ ডিসেম্বর, ১৯২৬) কেপ প্রদেশের আউটশুর্ন এলাকায় জন্মগ্রহণকারী সাবেক দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯৫০ সালে সংক্ষিপ্ত সময়ের জন্যে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে ইস্টার্ন প্রভিন্স ওয়েস্ট দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, মাঝে-মধ্যে উইকেট-রক্ষকের ভূমিকায় অবতীর্ণ হতেন '''রোনাল্ড ড্রাপার'''। == প্রথম-শ্রেণীর ক্রিকেট == পোর্ট এলিজাবেথের গ্রে হাইস্কুলে অধ্যয়ন করেছেন রোনাল্ড ড্রাপার। ১৯৪৫-৪৬ মৌসুম থেকে ১৯৫৯-৬০ মৌসুম পর্যন্ত রোনাল্ড ড্রাপারের প্রথম-শ্রেণীর খেলোয়াড়ী জীবন চলমান ছিল। নিজস্ব ১৯শ জন্মদিনে ইস্টার্ন প্রভিন্সের পক্ষে প্রথম-শ্রেণীর ক্রিকেটে অভিষেক ঘটে তার। ডিসেম্বর, ১৯৪৫ সালে অরেঞ্জ ফ্রি স্টেটের বিপক্ষে অনুষ্ঠিত খেলায় তিন নম্বরে ব্যাটিংয়ে নেমে খেলার সর্বোচ্চ রান তুলেন। ১৯৪৬-৪৭ মৌসুম থেকে ইস্টার্ন প্রভিন্সের পক্ষে উইকেট-রক্ষণের দিকে ঝুঁকে পড়েন। তবে, দায়িত্বে তিনি খেলোয়াড়ী জীবনের পুরোটা সময় অনিয়মিতভাবে পালন করতেন। ১৯৫২-৫৩ মৌসুমের প্রথম দুই খেলায় ওয়েস্টের সদস্যরূপে ব্যাটিং উদ্বোধনে নেমেছিলেন। রোডেশিয়ার বিপক্ষে ১৪৫ রান করেছিলেন তিনি। বর্ডারের বিপক্ষে ১২৯ ১৭৭ রান করেন। এরফলে, কারিকাপের ইতিহাসের প্রথম খেলোয়াড় হিসেবে উভয় ইনিংসে সেঞ্চুরি করার গৌরব অর্জন করেন। দুই খেলায় সেঞ্চুরি করার প্রাক্কালে উভয়ে ক্ষেত্রেই প্রথমদিনের মধ্যাহ্নবিরতির পূর্বে করেছিলেন তিনি। এগুলোই প্রথম-শ্রেণীর ক্রিকেটে তার সর্বশেষ সেঞ্চুরি ছিল। ১৯৫৯-৬০ মৌসুমে ট্রান্সভাল বি দলের বিপক্ষে সর্বশেষ প্রথম-শ্রেণীর খেলায় অংশ নেন। ওয়েস্টের প্রথম ইনিংসে সংগৃহীত ৭৭ রানের মধ্যে তার অবদান ছিল ৩৯। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন রোনাল্ড ড্রাপার। ১০ ফেব্রুয়ারি, ১৯৫০ তারিখে জোহেন্সবার্গে সফরকারী অস্ট্রেলিয়া দলের বিপক্ষে টেস্ট ক্রিকেটে অভিষেক ঘটে তার। এরপর, মার্চ, ১৯৫০ তারিখে পোর্ট এলিজাবেথে একই দলের বিপক্ষে সর্বশেষ টেস্টে অংশ নেন তিনি। ১৯৪৯-৫০ মৌসুমে অস্ট্রেলিয়া দল দক্ষিণ আফ্রিকা গমন করে। সফরকারী দলের বিপক্ষে উইকেট-রক্ষক হিসেবে খেলার জন্যে মনোনীত হন। এর কয়েক সপ্তাহ পর ইস্টার্ন প্রভিন্সের সদস্যরূপে অস্ট্রেলীয় একাদশের বিপক্ষে ৮৬ রানের ইনিংস খেলেছিলেন তিনি। সিরিজের প্রথম তিন টেস্টে অস্ট্রেলিয়ার কাছে পরাজয়ের পর চতুর্থ টেস্টের জন্যে দল নির্বাচকমণ্ডলী পাঁচজন খেলোয়াড়কে অন্তর্ভুক্ত করে। তন্মধ্যে রোনাল্ড ড্রাপারসহ চারজনের টেস্ট অভিষেক পর্ব একযোগে সম্পন্ন হয়। তিন নম্বরে ব্যাটিংয়ে নেমেছিলেন তিনি। মাত্র ১৫ রান তুললেও খেলাটি ড্রয়ে পরিণত হয়েছিল। তাসত্ত্বেও, পঞ্চম টেস্ট খেলার জন্যে তাকে দলে রাখা হয়। রান করেন। খেলায় তার দল ইনিংস ব্যবধানে পরাভূত হয়েছিল। এরপর আর তাকে টেস্ট আঙ্গিনায় খেলতে দেখা যায়নি। তবে, এরপরও আরও কয়েকবছর কারি কাপে অংশ নিয়েছিলেন। == ব্যক্তিগত জীবন == তার কনিষ্ঠ ভ্রাতা এরল ড্রাপার ১৯৫১-৫২ মৌসুমে ইস্টার্ন প্রভিন্স ১৯৫৩-৫৪ মৌসুম থেকে ১৯৬৭-৬৮ মৌসুম পর্যন্ত ওয়েস্টের পক্ষে খেলেছেন। == তথ্যসূত্র == == আরও দেখুন == অ্যাথল রোয়ান জন ওয়াটকিন্স ফ্রি স্টেট ক্রিকেট দল বর্ষীয়ান ক্রিকেটারদের তালিকা দক্ষিণ আফ্রিকান টেস্ট ক্রিকেটারদের তালিকা == বহিঃসংযোগ == জন্ম ব্যক্তি প্রভিন্সের ক্রিকেটার ওয়েস্টের ক্রিকেটার আফ্রিকান ক্রিকেটার আফ্রিকার টেস্ট ক্রিকেটার বংশোদ্ভূত দক্ষিণ আফ্রিকান
'''হুন সেন''' (; জন্ম: আগস্ট, ১৯৫২) ক্যামপং চেম এলাকায় জন্মগ্রহণকারী কম্বোডিয়ার বিশিষ্ট রাজনীতিবিদ। বর্তমানে তিনি কম্বোডিয়ার ৩৪তম প্রধানমন্ত্রীর দায়িত্ব পালন করছেন। এছাড়াও, কম্বোডিয়ান পিপলস পার্টি’র (সিপিপি) সভাপতির দায়িত্ব পালনসহ কান্দাল প্রদেশ থেকে নির্বাচিত সংসদ সদস্য তিনি। পঁচিশ বছরেরও অধিককাল ধরে কম্বোডিয়ার প্রধানমন্ত্রী রয়েছেন। এরফলে তিনি কম্বোডিয়ার দীর্ঘকালীন সময়ের সরকার প্রধান বিশ্বের অন্যতম দীর্ঘকালীন নেতৃত্বের অধিকারী হিসেবে পরিচিতি পেয়েছেন। তার পূর্ণাঙ্গ সম্মানসূচক পদবী হচ্ছে ‘সামদেক আকিক মহা সেনা পাদে টেকো হুন সেন’; যার অর্থ দাঁড়ায় ‘প্রভু প্রধানমন্ত্রী, সুপ্রিম মিলিটারী কমান্ডার হুন সেন’। শৈশবে তার নাম ছিল ‘হুন বুনাল’। পরবর্তীতে ১৯৭২ সালে খেমার রুজ দলে যোগদানের দুই বছর পর নিজ নাম পরিবর্তিত করে বর্তমান নামে পরিচিতি ঘটান। == প্রারম্ভিক জীবন == ক্যামপং চেম এলাকায় জন্মগ্রহণকারী হুন সেন কৃষক পরিবারের ছয় সন্তানের মধ্যে তৃতীয় ছিলেন। বাবা হান নিয়াং মা ডি ইয়ন। পৈতৃক সম্পর্কীয় দাদা টিওচিউ চাইনিজ এলাকার সমৃদ্ধ ভূ-স্বামী ছিলেন। জমির কিছু অংশ হান নিয়াং পেলেও অপহরণের ঘটনায় তার পরিবার জমি বিক্রয় করতে বাধ্য হয়। ১৩ বছর বয়সে নম পেনের সন্ন্যাসীদের পরিচালিত বিদ্যালয়ে অধ্যয়ন করেন। ১৯৭০ সালে রক্তপাতবিহীন অভ্যুত্থানে সিহানুকের পতন ঘটে লন নল ক্ষমতায় আসেন। এরফলে পড়াশোনা বাদ দিয়ে তিনি খেমার রুজ যোগ দেন। দুই বছর পর নিজ নাম পরিবর্তন করেন বর্তমান নামে পরিচিত হন। == রাজনৈতিক জীবন == ১৯৭৯ থেকে ১৯৮৬ এবং ১৯৮৭ থেকে ১৯৯০ সময়কালে কম্বোডিয়ার দায়িত্বে ছিলেন। ৩২ বছর ১৬২ দিন বয়সে বিশ্বের সর্বকনিষ্ঠ প্রধানমন্ত্রী হন। বিশ্বের অন্যতম দীর্ঘস্থায়ী নেতা হিসেবে তিনি রাজনৈতিক প্রতিপক্ষকে দূর্বল করতে সক্ষম। বিশ্ব রাজনীতিতে তিনি স্বৈরশাসকরূপে চিহ্নিত হয়ে আছেন। কম্বোডিয়ায় সন্ত্রাসের রাজত্ব কায়েমসহ দূর্নীতিগ্রস্থ সরকার ব্যবস্থা পরিচালনার মাধ্যমে ক্ষমতা কুক্ষিগত করেছেন। ডিসেম্বর, ১৯৮৪ সালে চান সাইয়ের মত্যুতে জাতীয় পরিষদে সংখ্যাগরিষ্ঠ কেপিআরপি দলের পক্ষ থেকে তাকে প্রধানমন্ত্রী হিসেবে নিযুক্তি দেয়া হয়। ১৯৯৩ সালের নির্বাচনের পূর্ব পর্যন্ত পদে ছিলেন। কিন্তু নির্বাচনে পরাজিত হওয়া স্বত্ত্বেও ক্ষমতা হস্তান্তর করতে অপারগতা প্রকাশ করেন ফানসিনপেক পার্টি’র সাথে আলাপ-আলোচনান্তে তিনি যৌথভাবে প্রধানমন্ত্রী হিসেবে নরোদম রাণারিদ্ধের সাথে রাষ্ট্র পরিচালনা করতে থাকেন। ১৯৯৭ সালে অভ্যুত্থানে আং হুত রণরিদ্ধের পরিবর্তে ক্ষমতা দখল করেন। ১৯৯৮ সালে সিপিপি বিজয় লাভ করলেও তিনি ফানসিনপেক দলের সাথে জোট সরকার গঠন করেন। এরপর থেকে ধারাবাহিকভাবে পঞ্চমবারের মতো সংসদীয় সরকারের প্রধান হিসেবে দায়িত্ব পালন করছেন। মে, ২০১৩ তারিখে তিনি ঘোষণা করেন যে, ৭৪ বছর পূর্তি পর্যন্ত তিনি কম্বোডিয়ার শাসক হতে চান। == ব্যক্তিগত জীবন == ১৯৭৪ সালে ভবিষ্যতের পত্নী বান রেনি’র সাথে পরিচিত হন। যুদ্ধে তার বাম চোখ মারাত্মক আঘাতগ্রস্ত হয়। ১৯৭৫ সালে খেমার রুজ কর্তৃক নম পেন দখলের পূর্বের দিন নিজের চোখ উপড়ে ফেলেন। পরের বছর বান রেনিকে বিয়ে করেন। তাদের সংসারে সন্তান রয়েছে। ২০১০ সালে মানেত নামীয় সন্তান রাজকীয় কম্বোডীয় সেনাবাহিনীর মেজর জেনারেল পদে উন্নীত হন। অন্য তিন পুত্র রাজনীতিতে বিরাট ভূমিকা রাখছে। তার বড় ভাই হান নেং ক্যামপং চেমের সাবেক গভর্নর ছিলেন বতর্মানে সংসদ সদস্য। == তথ্যসূত্র == == আরও পড়ুন == *Alain Forest (2008), ''Cambodge contemporain'', Indes Savantes, *Harish C. Mehta and Julie B. Mehta. 1999. ''Hun Sen: Strongman of Cambodia''. Singapore: Graham Brash Pte Ltd. *Elizabeth Becker. 1986, 1998. ''When the War Was Over: Cambodia and the Khmer Rouge''. New York: Public Affairs. Biography of Hun Sen Cambodia New Vision newsletter of cabinet of Cambodia's Prime Ministerial office == বহিঃসংযোগ == প্রধানমন্ত্রী জন্ম ব্যক্তি বংশোদ্ভূত কম্বোডীয় ব্যক্তিত্ব পিপলস পার্টির রাজনীতিবিদ শাসক কম্পুচিয়া
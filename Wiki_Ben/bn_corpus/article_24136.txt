'''সরগুজা জেলা''' (হিন্দি: सरगुजा जिला) হল ভারতের ছত্তীসগঢ় রাজ্যের উত্তর প্রান্তের একটি জেলা। এই জেলার সদর শহর হল অম্বিকাপুর। এই জেলা উত্তরপ্রদেশ ঝাড়খণ্ড রাজ্যের সীমান্ত এলাকায় অঞ্চলের দক্ষিণ-পূর্ব অংশে অবস্থিত। == ইতিহাস == কিংবদন্তি অনুসারে, বনবাসের সময় রাম সরগুজা অঞ্চলে এসেছিলেন। সরগুজার অনেক অঞ্চলের নাম রামায়ণের সঙ্গে যুক্ত। মৌর্য সাম্রাজ্যের উত্থানের আগে এই অঞ্চলের শাসক ছিল নন্দ রাজবংশ। খ্রিস্টপূর্ব তৃতীয় শতাব্দীতে এই অঞ্চল ছোটো ছোটো রাজ্যে বিভক্ত ছিল। পরে রক্ষাল গোত্রের এক রাজপুত রাজা অধুনা ঝাড়খণ্ড অঞ্চল থেকে এই অঞ্চল আক্রমণ করে জয় করে নেন। ১৮২০ সালে অমর সিং সরগুজার রাজা হন। ব্রিটিশ যুগে সরগুজা ছিল একটি দেশীয় রাজ্য। বর্তমানে এই জেলাটি মাওবাদী উপদ্রুত লাল করিডোরের অংশ। == জনপরিসংখ্যান == ২০১১ সালের জনগণনা অনুসারে, সরগুজা জেলার জনসংখ্যা ২,৩৬২,৩২৯। এই জনসংখ্যা লাটভিয়া রাষ্ট্র বা মার্কিন যুক্তরাষ্ট্রের নিউ মেক্সিকো রাজ্যের জনসংখ্যার সমান। জনসংখ্যার হিসেবে ভারতের ৬৪০টি জেলার মধ্যে এই জেলার স্থান ১৯২তম। জেলার জনঘনত্ব ২০০১-২০১১ দশকে জেলায় জনসংখ্যা বৃদ্ধির হার ১৯.৭৬%। জেলার লিঙ্গানুপাতের হার প্রতি ১০০০ পুরুষে ৯৭৬ জন নারী। জেলার সাক্ষরতার হার ৬১.১৬%। আদিবাসীরা এই জেলার জনসংখ্যার প্রধান অংশ। পান্ডো কোরওয়ারা এখানকার পুরনো আদিবাসী। পান্ডোরা নিজেদের মহাভারতের পাণ্ডবদের বংশধর মনে করে। আবার কোরওয়ারা মনে করা তারা কৌরবদের বংশধর। === ভাষা === এখানকার প্রধান ভাষাগুলির মধ্যে উল্লেখযোগ্য ভারিয়া ভাষা। এটি ভারিয়া উপজাতির ভাষা। দেবনাগরী হরফে লেখা হয়। == সংস্কৃতি == বন্যপ্রাণী চলচ্চিত্রের নির্মাতা মাইক পাণ্ডের ''দ্য লাস্ট মাইগ্রেশন'' ছবিটি সরগুজা জেলায় নির্মিত হয়। এটিই গ্রিন অস্কার পাওয়া প্রথম এশীয় ছবি। এই জেলার সোনাবাই আদিবাসী লোকশিল্পের এক জনপ্রিয় মৃৎশিল্পী। == পাদটীকা == == বহিঃসংযোগ == জেলা
'''কেনেথ গিলবার্ট মোর''', সিবিই (; জন্ম: ২০ সেপ্টেম্বর ১৯১৪ ১২ জুলাই ১৯৮২) বিংশ শতাব্দীর একজন বিখ্যাত ইংরেজ অভিনেতা। তিনি বর্ষীয়ান গাড়ি ভিত্তিক হাস্যরসাত্মক চলচ্চিত্র ''জেনেভিভ'' (১৯৫৩) ছবিতে অভিনয় করে “তারকা” খ্যাতি অর্জন করেন এবং শ্রেষ্ঠ ব্রিটিশ অভিনেতা বিভাগে বাফটা পুরস্কারের জন্য মনোনীত হন। তিনি জনপ্রিয় ''ডক্টর'' চলচ্চিত্র ধারাবাহিকের প্রথম চলচ্চিত্র ''ডক্টর ইন দ্য হাউজ'' (১৯৫৪)-এ মূল অংশে অভিনয় করে শ্রেষ্ঠ ব্রিটিশ অভিনেতা বিভাগে বাফটা পুরস্কার অর্জন করেন। এছাড়া তিনি ''ডিপ ব্লু সি'' (১৯৫৫) ''রিচ ফর দ্য স্কাই'' (১৯৫৬) চলচ্চিত্রের জন্য আরো দুটি বাফটা পুরস্কারের মনোনয়ন লাভ করেন। পরবর্তীকালে তাকে স্বাধীনচেতা সুখী-ভাগ্যবান ভদ্রলোক চরিত্রে অভিনয় করতে দেখা যায়। এই সময়ে তার সবচেয়ে বাজারজয়ী চলচ্চিত্রগুলো হল ''রাইজিং রায়ট'' (১৯৫৫) এবং ''দি অ্যাডমিরেবল ক্রিচটন'' (১৯৫৭)। ১৯৬০-এর দশকের শুরুতে তার কর্মজীবনে পড়তি দেখা দিলেও তিনি তার নিজের প্রিয় দুটি চলচ্চিত্র ''দ্য কমেডি ম্যান'' (১৯৬৪) ''দ্য গ্রিনগেজ সামার'' (১৯৬১)-এ সুজানা ইয়র্কের সাথে অভিনয় করেন। তিনি ''দ্য ফরসিট সাগা'' (১৯৬৭) টিভি ধারাবাহিকে এবং ''ফাদার ব্রাউন'' (১৯৭৪) ধারাবাহিকে কাজ করেন। ১৯৭০ সালে তিনি অর্ডার অব দ্য ব্রিটিশ এম্পায়ারের কমান্ডার উপাধিতে ভূষিত হন। ==জীবনী== ===প্রারম্ভিক জীবন=== কেনেথ মোর ১৯১৪ সালের ২০শে সেপ্টেম্বর বাকিংহামশায়ার জিরার্ডস ক্রসে জন্মগ্রহণ করেন। তার পিতা চার্লস গিলবার্ট মোর ছিলেন রয়্যাল নেভাল এয়ার সার্ভিসের পাইলট এবং মাতা এডিথ উইনিফ্রেড ওয়াটকিন্স ছিলেন কার্ডিফের সলিসিটারের কন্যা। মোর তার পিতামাতার একমাত্র সন্তান। তার শৈশবের একটা অংশ কেটেছে চ্যানেল আইল্যান্ডে, সেখানে তার পিতা জার্সি ইস্টার্ন রেলওয়ের ব্যবস্থাপক ছিলেন। তিনি জার্সির ভিক্টোরিয়া কলেজে পড়াশোনা করেন। ===প্রারম্ভিক অভিনয় জীবন=== কানাডায় তিনি তার এক পারিবারিক বন্ধু ভিভিয়ান ভ্যান ডেমের সহযোগিতায় উইন্ডমিল থিয়েটারে সহকারী ব্যবস্থাপকের কাজ পান, সেখানে তার দায়িত্ব ছিল ''রিভিউডেভিল'' বিচিত্রানুষ্ঠান চলাকালে অসদাচরণকারী বা অপেরা গ্লাস ব্যবহার করে অভিনয়শিল্পীদের নগ্ন দর্শনকারী দর্শকের চিহ্নিত করা। তিনি অল্পদিনের মধ্যে ''রিভিউডেভিল'' হাস্যরসাত্মক অনুষ্ঠানে প্রধান অভিনেতা হিসেবে কাজ পান এবং ১৯৩৭ সালের আগস্টে তার প্রথম স্কেচে অভিনয় করেন। ==তথ্যসূত্র== ==গ্রন্থপঞ্জি== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর ইংরেজ অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা বিশ্বযুদ্ধের রয়্যাল নেভি কর্মকর্তা রোগে মৃত্যু ভেল সেমেটারিতে সমাহিত অভিনেতা অব দি অর্ডার অব দ্য ব্রিটিশ এম্পায়ার ব্রিটিশ অভিনেতা বিভাগে বাফটা পুরস্কার বিজয়ী অভিনেতা বিভাগে ভল্পি কাপ বিজয়ী
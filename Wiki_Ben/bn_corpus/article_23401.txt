'''এলিয়ানর ক্যাটন''' (; জন্ম: ২৪ সেপ্টেম্বর, ১৯৮৫) কানাডার অন্টারিও প্রদেশের লন্ডন এলাকায় জন্মগ্রহণকারী নিউজিল্যান্ডের বিশিষ্ট মহিলা লেখক। তিনি তার নিজস্ব দ্বিতীয় উপন্যাস দ্য লুমিনারিজের জন্য ২০১৩ সালের ম্যান বুকার পুরস্কার লাভ করেন। == প্রারম্ভিক জীবন == ক্যাটনের বাবা নিউজিল্যান্ডীয় স্নাতকের ছাত্র হিসেবে ওয়েস্টার্ন অন্টারিও ছাত্র হিসেবে কানাডায় ডক্টরেট অর্জনের জন্য পড়াশোনা করেন। সেখানেই ক্যাটনের জন্ম হয়। ছয় বছর বয়সে তার পরিবার নিউজিল্যান্ডে ফিরে আসেন ক্রাইস্টচার্চে বড় হন ক্যাটন। অতঃপর বার্নসাইড হাই স্কুলে অধ্যয়ন করেন। ক্যান্টারবারি বিশ্ববিদ্যালয়ে ইংরেজি বিষয়ে পড়াশোনা করেন। ওয়েলিংটনের ভিক্টোরিয়া বিশ্ববিদ্যালয়ে স্নাতকোত্তর ডিগ্রী অর্জন করেন। আইওয়া রাইটার্স ওয়ার্কশপ কর্তৃক ২০০৮ সালে ফেলোশীপ লাভ করেন। ২০০৯ সালে ''সাহিত্যে বর্ষসেরা সোনালী তরুণী'' হিসেবে বিবেচিত হন। বর্তমানে তিনি অকল্যাণ্ডে বসবাস করছেন ম্যানুকাউ ইন্সটিটিউট অব টেকনোলজিতে সৃষ্টিশীল লেখা বিষয়ে শিক্ষকতা করছেন। == সাহিত্য-কর্ম == স্নাতকোত্তর শ্রেণীর অভিসন্দর্ভ হিসেবে ২০০৮ সালে দ্য রিহিয়ার্সাল শিরোনামে তিনি তার প্রথম উপন্যাস রচনা করেন। উপন্যাসে শিক্ষক মাধ্যমিক বিদ্যালয়ে পড়ুয়া ছাত্রীর মধ্যকার সম্পর্ক প্রতিক্রিয়া সম্পর্কে ব্যক্ত করা হয়েছে। দ্বিতীয় উপন্যাস দ্য লুমিনারিজ ২০১৩ সালে প্রকাশিত হয়। ১৮৬৬ সালে নিউজিল্যান্ডের সোনার খনিকে কেন্দ্র করে রচনা করা হয়। উপন্যাসটি ২০১৩ সালের ম্যান বুকার পুরস্কারের সংক্ষিপ্ত তালিকায় স্থান পায় মাত্র ২৮ বছর বয়সে সর্বকনিষ্ঠ লেখক হিসেবে ক্যাটন বুকার পুরস্কার বিজয়ী হন। এছাড়াও, ২৭ বছর বয়সে ম্যান বুকার পুরস্কারের সংক্ষিপ্ত তালিকায় স্থান পেয়েছিলেন তিনি। ৮৩২ পৃষ্ঠায় রচিত ''দ্য লুমিনারিজ'' বুকার পুরস্কারের ৪৫ বছরের ইতিহাসে সর্ববৃহৎ সাহিত্য-কর্ম হিসেবে পুরস্কার জয় করে। বিচারকমণ্ডলীর সভাপতি রবার্ট ম্যাকফারল্যান মন্তব্য করেন যে, ''এ সাহিত্য-কর্মটি অতিশয় উজ্জ্বল কর্ম হিসেবে বিবেচিত। এটি প্রকৃতই দীপ্তময় কর্ম। এটি ব্যাপক এবং কোনরূপ বিচ্ছিন্ন ঘটনা নয়।'' ১৫ অক্টোবর, ২০১৩ তারিখে লন্ডনের গিল্ডহলে ডাচেস অব কর্নওয়ালের কাছ থেকে এলিয়ানর ক্যাটন পুরস্কার গ্রহণ করবেন। == তথ্যসূত্র == == বহিঃসংযোগ == ''Sunday Times'', July 2009 ''Excerpts from Eleanor Catton's Reading Journal'', 2007 "Interview with Eleanor Catton" লেখক জন্ম ব্যক্তি লেখিকা ঔপন্যাসিক ছোটগল্প লেখক পুরস্কার বিজয়ী লেখিকা
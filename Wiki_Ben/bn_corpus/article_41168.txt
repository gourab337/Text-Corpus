ওয়াজেদ আলী খান পন্নী (১৮৭১-১৯৩৬) ছিলেন একজন বাংলাদেশি রাজনীতিবিদ। ==ইতিহাস== ওয়াজেদ আলী খান পন্নী ছিলেন করটিয়ার জমিদারদের মধ্যে সবচেয়ে প্রজাহিতৈষী। তিনি ১৯২১ সালে জমিদার তথা ময়মনসিংহ জেলা কংগ্রেস খেলাফত কমিটির সভাপতি, বঙ্গীয় প্রাদেশিক কংগ্রেস কমিটির সহ-সভাপতি এবং নিখিল ভারত কংগ্রেসের নির্বাহী পরিষদ সদস্য হওয়া সত্ত্বেও ব্রিটিশ বিরোধী আযাদী আন্দোলন করে কারাবরণ করেন ব্রিটিশ বিরোধী আন্দোলনে তাঁর অনমনীয় মনোভাব দৃঢ়তার জন্য ব্রিটিশ মিউজিয়ামে রক্ষিত তাঁর তৈলচিত্রের নিচে লেখা রয়েছে- “One who dified the British.” ==জন্ম== ওয়াজেদ আলী খান পন্নী করটিয়ার বিখ্যাত জমিদার পরিবারে ১৪ নভেম্বর ১৮৭১ সালে জন্মগ্রহণ করেন। ==কার্যাবলী== চাঁদ মিয়া প্রতিষ্ঠিত পিতামহের নামে করটিয়ার স্থাপিত ‘সা’দত কলেজ’(১৯২৬) টাঙ্গাইল তথা বৃহত্তর ময়মনসিংহে শিক্ষা বিস্তারে গর্বোন্নত শিরে দাঁড়িয়ে আছে। করটিয়ায় ইতিহাস খ্যাত মুসলিম এডুকেশন কনফারেন্স অনুষ্ঠিত হয় (১৯১০)। তার উদ্যোগে করটিয়ায় সারা বাংলার মুসলিম শিক্ষা সম্মেলন হয় এবং স্ত্রীর নামে রোকেয়া মাদ্রাসা প্রতিষ্ঠা করেন (১৯২৬)। চাঁদ মিয়া পিতার প্রতিষ্ঠিত মাধ্যমিক বিদ্যালয়কে উচ্চ ইংরেজি শিক্ষার বিদ্যালয়ে উন্নীত করে ‘হাফেজ মাহমুদ আলী ইনস্টিটিউশন’ নামকরণ করেন (১৯০১)। এছাড়া তিনি বহু শিক্ষা প্রতিষ্ঠান, পত্র-পত্রিকা, বই পুস্তক প্রকাশনায় অর্থ দান করেছেন। ==উল্লেখ্য== দানের ক্ষেত্রে ওয়াজেদ আলী খান পন্নী অদ্বিতীয় ছিলেন। এজন্যই তাকে ‘দানবীর’, ‘দ্বিতীয় মহসিন’উপাধিতে ডাকা হতো। ২৫ এপ্রিল (শনিবার) ১৯৩৬ সালে তিনি করটিয়ায় শেষ নিশ্বাস ত্যাগ করেন। ==তথ্যসূত্র==
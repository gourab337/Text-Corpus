'''নকিয়া এক্স''' () নকিয়া কর্তৃক তৈরিকৃত একটি স্বল্প মূল্যের স্মার্টফোন। এই ফোনটিকে ২০১৪ সালের ২৪ ফেব্রুয়ারি নতুন নকিয়া এক্স ফ্যামিলির অংশ হিসেবে অবমুক্ত করা হয়। নকিয়া এক্স এনড্রয়েডের রুপান্তরিত সংস্করনে চলে। এতে গুগলের পরিবর্তে রয়েছে নকিয়া এবং মাইক্রোসফটের অ্যাপ্লিকেশন সেবা। নকিয়া এক্সে উইন্ডোজ ফোন এবং নকিয়ার আশা প্ল্যাটফর্মের সাথে সাদৃশ্যপূর্ণ কিছু বৈশিষ্ট্য রয়েছে। নকিয়া এক্স ডেভলপমেন্টের সময় '''প্রোজেক্ট এন''', '''আশা অন লিনাক্স প্রোজেক্ট''' এবং '''এমভিউ''' নামে পরিচিত ছিল। == পটভূমি == নিজেদের স্মার্টফোনের জন্য উইন্ডোজ ফোন অপারেটিং সিস্টেমকে বেছে নিলেও, নকিয়া অতীতে এনড্রয়েড অপারেটিং সিস্টেমের পরীক্ষা চালিয়েছে। এনড্রয়েড ২.৩ চালিত নকিয়া এন৯ এর কিছু চিত্র ২০১১ সালে ফাঁস হয়েছিল। সেগুলোকে আসল বলেও মনে করা হয়, কেননা স্টিভেন এলোপ মন্তব্য করেছিলেন যে নকিয়া অতীতে এনড্রয়েডও বিবেচনা করেছে। ২০১৩ সালের ১৩ সেপ্টেম্বর, ''নিউ ইয়র্ক টাইমসের'' লেখক নিক উইংফিল্ড প্রকাশ করেন যে নকিয়া তাদের লুমিয়া হার্ডওয়্যারে গুগলের এনড্রয়েড অপারেটিং সিস্টেমের পরীক্ষা চালাচ্ছে এবং 'আশা অন লিনাক্স' নামে পরিচিত তাদের দ্বিতীয় প্রকল্পে তারা গুগলের সেবাহীন এনড্রয়েডের একটি দ্বিখন্ডিত সংস্করণ ব্যবহার করছে। চীনা প্রযুক্তি বিষয়ক সাইট ''সিটি টেকনোলজি'' প্রকাশ করে যে, মাইক্রোসফটের সাথে নকিয়ার হ্যান্ডসেট বিভাগের সংযোজনের ঘোষণা দেওয়া সত্ত্বেও, প্রকল্পের উন্নয়ন নভেম্বর পর্যন্ত অব্যাহত ছিল এবং কোয়ালকম স্ন্যাপড্র্যাগন ২০০ ৮২২৫কিউ চিপ সংবলিত ১০,০০০ প্রোটোটাইপ ইউনিট ফক্সকন কর্তৃক নির্মিত হয়। == তথ্যসূত্র == == বহিঃসংযোগ == Nokia range of Android Devices ফোন প্রবর্তিত মোবাইল ফোন নকিয়া এক্স স্পর্শকাতর পর্দা যুক্ত মোবাইল ফোন (অপারেটিং সিস্টেম) ডিভাইস পর্দা যুক্ত মোবাইল ফোন
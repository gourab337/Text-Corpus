'''প্যাট্রিক লিওনার্ড সিমকক্স''' (; জন্ম: ১৪ এপ্রিল, ১৯৬০) কিম্বার্লিতে জন্মগ্রহণকারী প্রথিতযশা দক্ষিণ আফ্রিকান সাবেক আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। দলে তিনি মূলতঃ ডানহাতি অফ স্পিনার ছিলেন। এছাড়াও নিচেরসারিতে কার্যকরী ব্যাটসম্যানের দায়িত্ব পালন করতেন তিনি। ১৯৯০-এর দশকে দক্ষিণ আফ্রিকার পক্ষে ২০ টেস্ট ৮০টি একদিনের আন্তর্জাতিকে অংশ নিয়েছেন তিনি। ডারবানভিত্তিক ঘরোয়া প্রাদেশিক ক্রিকেটে নাটাল ডলফিন্সের প্রতিনিধিত্ব করেছেন '''প্যাট সিমকক্স'''। == খেলোয়াড়ী জীবন == ৯০-এর দশকে কেপলার ওয়েসেলস হানসি ক্রনিয়ের নেতৃত্বাধীন প্রোটিয়া ক্রিকেট দলের অন্যতম লড়াকু খেলোয়াড় হিসেবে অংশ নিতেন। ১৯৯৬ সালের ক্রিকেট বিশ্বকাপের অন্যতম সদস্য ছিলেন তিনি। বিশ্বকাপে তার দল কোয়ার্টার ফানাল পর্যন্ত অগ্রসর হতে পেরেছিল। ১৯৯৭ সালের শেষদিকে এসসিজিতে অনুষ্ঠিত স্বাগতিক অস্ট্রেলিয়ার বিপক্ষে অনুষ্ঠিত ওডিআইয়ে সিমকক্সের উপর খেঁপে গিয়ে একপর্যায়ে খেলাটি বন্ধ হয়ে যায়। নিচেরসারিতে ব্যাটিং করলেও পাকিস্তানের বিপক্ষে টেস্টে সেঞ্চুরি করার কৃতিত্ব রয়েছে তার। নবম উইকেট জুটিতে ১৯৫ রান তুলে যৌথভাবে সর্বোচ্চ রানের রেকর্ড গড়েন। ১৯৯৭-৯৮ মৌসুমের কার্লটন এন্ড ইউনাইটেড সিরিজের প্রথম খেলায় অংশ নেন। ডিসেম্বর, ১৯৯৭ তারিখে সিডনি ক্রিকেট গ্রাউন্ডে স্বাগতিক অস্ট্রেলিয়ার বিপক্ষে ৩২ বলে অপরাজিত ২৭ রানের ইনিংস খেলেন। এছাড়াও বলহাতে নিয়ে ৪/২৮ বোলিং পরিসংখ্যান দাঁড় করান। অল-রাউন্ডার হিসেবে ৬৭ রানের ব্যবধানে দক্ষিণ আফ্রিকার জয়ে প্রভূতঃ ভূমিকা রাখেন। ফলশ্রুতিতে ম্যান অব দ্য ম্যাচের পুরস্কার লাভ করেন তিনি। ১৪ ফেব্রুয়ারি, ১৯৯৮ তারিখে সফরকারী পাকিস্তানের বিপক্ষে মনোজ্ঞ টেস্ট শতক হাঁকান। জোহেন্সবার্গের নিউ ওয়ান্ডারার্স স্টেডিয়ামে ১০৮ রানের ইনিংসের কল্যাণে খেলাটি ড্রয়ে পরিণত হয়েছিল। ইংল্যান্ডে অনুষ্ঠিত ১৯৯৮ সালের এমিরেটস ত্রি-দেশীয় প্রতিযোগিতায় নেন। বার্মিংহামের এজবাস্টন ক্রিকেট গ্রাউন্ডে অনুষ্ঠিত তৃতীয় খেলায় স্বাগতিক ইংল্যান্ডের বিপক্ষে সুন্দর ক্রীড়াশৈলী উপহার দেন। ১৮ আগস্ট, ১৯৯৮ তারিখে অনুষ্ঠিত খেলায় তার দল ১৪ রানের কষ্টার্জিত জয় তুলে নেয়। ৩৯ বলে ৫১ রানসহ ২/৩৬ বোলিং পরিসংখ্যান দাঁড় করান। ফলশ্রুতিতে ম্যান অব দ্য ম্যাচের পুরস্কারে ভূষিত হন। == অবসর == ১৯৯৮ সালে খেলোয়াড়ী জীবন থেকে অবসর নেন। ক্রিকেট খেলা থেকে অবসর নেয়ার পর সুপারস্পোর্ট ইএসপিএন স্টার স্পোর্টসের পক্ষে বিশ্বব্যাপী ক্রিকেট খেলার ধারাভাষ্যকর্মে মনোনিবেশ ঘটান। এছাড়াও নৈশভোজনের পর বক্তা হিসেবেও জনপ্রিয়তা পেয়েছেন। তার সন্তান রাসেল প্রাদেশিক ক্রিকেটে নাটাল ডলফিন্সের পক্ষে খেলছেন। সিমকক্সের পিতা রজারও প্রাদেশিক ক্রিকেটে ওয়েস্টের প্রতিনিধিত্ব করেছেন। সিমকক্স পরিবার দক্ষিণ আফ্রিকার দশটি পরিবারের অন্যতম হিসেবে তিন প্রজন্ম ধরে প্রথম-শ্রেণীর ক্রিকেটে অংশগ্রহণ করছে। == তথ্যসূত্র == == আরও দেখুন == পল অ্যাডামস ব্রায়ান ম্যাকমিলান ড্যারিল কালিনান ডেল বেঙ্কেনস্টেইন ১৯৯৬ ক্রিকেট বিশ্বকাপ দলসমূহ == বহিঃসংযোগ == জন্ম ব্যক্তি ক্রিকেটার ক্রিকেট বিশ্বকাপের ক্রিকেটার ক্রিকেটার ওয়েস্টের ক্রিকেটার আফ্রিকান ক্রিকেটার আফ্রিকার টেস্ট ক্রিকেটার আফ্রিকার একদিনের আন্তর্জাতিক ক্রিকেটার
'''ফ্যান উন ফং''' (; জন্ম: ২৭ শে জানুয়ারি, ১৯৭১), তিনি তার স্টেজ নাম '''ফ্যান ওং'''-এর জন্য অধিক পরিচিত, হচ্ছেন সিঙ্গাপুরের একজন অভিনেত্রী, গায়িকা এবং মডেল। স্থানীয়ভাবে প্রথম শিল্পী হিসেবে তাকে, জো টাই এবং জিয়াং ইউংকে মিডিয়ার "আহ জেই" (জ্যেষ্ঠ অভিনেত্রী) হিসেবে সম্বধিত করা হয়। সিঙ্গাপুরের স্টার পুরস্কার ১৯৯৫-এ, ফ্যান বছরের সেরা অভিনেত্রী এবং বছরের সেরা নবাগত অভিনেত্রী উভয় পুরস্কার জয়লাভ করেন; তিনি প্রথম অভিনেত্রী হিসেবে একই সাথে এই দুই বিভাগে পুরস্কার জয়লাভের কৃতিত্ব দেখিয়েছিলেন। চলচ্চিত্র এবং টেলিভিশনের অনুষ্ঠান প্রযোজনার মাধ্যমে এশিয়ার বিভিন্ন দেশে ব্যাপক জনপ্রিয়তা অর্জনের পর, তিনি হলিউডের চলচ্চিত্রে অভিনয় করা প্রথম সিঙ্গাপুরের অভিনেত্রীতে পরিণত হন, ২০০৩ সালে মুক্তিপ্রাপ্ত হলিউডের ''সাংহাই নাইটসের'' মাধ্যমে তিনি এই কৃতিত্ব অর্জন করেছিলেন। তিনি উক্ত চলচ্চিত্রে "চন লিন"-এর চরিত্রে অভিনয় করেছিলেন। তিনি স্টার অ্যাওয়ার্ডে "সর্বকালের পছন্দনীয় অভিনেত্রী" বিভাগে পুরস্কার জয়লাভ করা সর্বকনিষ্ঠ অভিনেত্রী ছিলেন। ২৯ শে সেপ্টেম্বর ২০০৯ তারিখে তিনি অভিনেতা ক্রিস্টোফার লীর সাথে বিবাহ বন্ধনে আবদ্ধ হন। ==প্রথম জীবন এবং ক্যারিয়ার== ===প্রারম্ভিক দিনগুলো: টেলিভিশন ক্যারিয়ার=== ফ্যান ওং সিঙ্গাপুরের এক দর্জি বাবা-মায়ের ঘরে জন্মগ্রহণ করেন, ফ্যানের তিন ভাই-বোন রয়েছে; তার একটি বড় বোন, ছোট ভাই ছোট বোন রয়েছে। তিনি টেমসেক মাধ্যমিক বিদ্যালয় থেকে শিক্ষা গ্রহণ করেন, যেখান থেকে তিনি ১৯৮৭ সালে জিএসই 'ও' লেভেল পরীক্ষায় অংশ নেন। প্রাথমিক স্কুলে এবং শিশুদের বিভিন্ন এসবিসি কার্যক্রমগুলোর মধ্যে ফ্যান ওং একটি শিশু অভিনেতী হিসেবে অংশগ্রহণ করতেন। মাত্র ১৬ বছর বয়সে, তিনি সিঙ্গাপুরের একটি ফ্যাশন পত্রিকা দ্বারা সংগঠিত ''হার ওয়ার্ল্ড'' প্রতিযোগিতা জয়লাভ করেন। অতঃপর তিনি সিঙ্গাপুরে একটি সফল মডেলিং কর্মজীবন শুরু করেন এবং পরবর্তী দুই বছর তিনি একটি বেসরকারী স্কুলের জিএসই 'ও' লেভেল পরীক্ষায় অংশ নেওয়ার পূর্বে স্বল্প সময়ের জন্য মডেলিংয়ে কাজ করেন। পরবর্তীতে তিনি লাস্যালে আন্তর্জাতিক ফ্যাশন স্কুল থেকে ফ্যাশন বাণিজ্যের ওপর ডিপ্লোমা অর্জন করেন। ফ্যান ওং ১৯৯৩ সালে তাইওয়ানে চলে যান। তার প্রথম সফলতা কাজগুলোর মধ্যে একটি হলো অয়েল অগ উলানের (বর্তমানে অলে এর তেল) বিজ্ঞাপন যেটি সিঙ্গাপুর এবং তাইওয়ান উভয় দেশে প্রচার করা হয়েছিল। পরের বছর, সিঙ্গাপুরের একজন টেলিভিশন প্রযোজক তাকে খুঁজে বের করেন এবং সিঙ্গাপুরের নাটক সিরিজ ''ড্রিমস কাম ট্রু''র জন্য তাকে অন্তর্ভুক্ত করার সিদ্ধান্ত গ্রহণ করেন, অতঃপর তিনি উক্ত টেলিভিশন প্রযোজকের প্রস্তাবে রাজি হন যার ফলে তিনি ''ড্রিমস কাম ট্রুতে'' কাজ করেন। ফ্যান ওং পরবর্তীতে সিঙ্গাপুরের আরো দুটি টেলিভিশন সিরিজ, দ্য চ্যালেঞ্জার (২০১৫ চলচ্চিত্র) এবং ''ক্রনিকল অব লাইফে'' অভিনয় করেছেন। ==তথ্যসূত্র== ==বহিঃসংযোগ== ব্যক্তি জন্ম গায়িকা
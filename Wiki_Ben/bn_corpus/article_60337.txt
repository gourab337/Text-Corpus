'''এডওয়ার্ড জেমস অলমস''' (; জন্ম: '''এডওয়ার্ড হুজিয়ার অলমস''', ২৪ ফেব্রুয়ারি ১৯৪৭) হলেন একজন মার্কিন অভিনেতা, পরিচালক, প্রযোজক সমাজকর্মী। তিনি ''মিয়ামি ভাইস'' (১৯৮৪-১৯৮৯) টেলিভিশন ধারাবাহিকে লেফটেন্যান্ট মার্টিন "মার্টি" ক্যাস্টিলো, ''ব্যাটলেস্টার গ্যালাক্টিকা'' (২০০৪-২০০৯) ধারাবাহিকে উইলিয়াম অ্যাডামা, ''স্ট্যান্ড অ্যান্ড ডেলিভার'' (১৯৮৮) চলচ্চিত্রে জেমি এস্কালান্তে ''ব্লেড রানার টুয়েন্টি ফোর্টি নাইন'' (২০১৭) চলচ্চিত্রে গোয়েন্দা গ্যাফ চরিত্রে অভিনয়ের জন্য সর্বাধিক পরিচিত। তিনি ''মিয়ামি ভাইস'' ধারাবাহিকে অভিনয়ের জন্য ১৯৮৫ সালে নাট্যধর্মী ধারাবাহিকে সেরা পার্শ্ব অভিনেতা বিভাগে প্রাইমটাইম এমি পুরস্কার অর্জন করেন এবং টেলিভিশনে সেরা পার্শ্ব অভিনেতা বিভাগে গোল্ডেন গ্লোব পুরস্কার অর্জন করেন। তিনি ''দ্য বার্নিং সিজন'' ধারাবাহিকে অভিনয় করে ১৯৯৪ সালে একটি প্রাইমটাইম এমির মনোনয়ন লাভ করেন এবং অপর একটি গোল্ডেন গ্লোব পুরস্কার অর্জন করেন। এছাড়া তিনি ''স্ট্যান্ড অ্যান্ড ডেলিভার'' চলচ্চিত্রে অভিনয় করে শ্রেষ্ঠ অভিনেতা বিভাগে অস্কার সেরা নাট্যধর্মী চলচ্চিত্র অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। ২০১৮ সালে তাকে এফএক্স চ্যানেলের ধারাবাহিক ''মায়ান্স এমসি''-এ একজন সন্ত্রাসীর পিতার চরিত্রে দেখা যায়। ==প্রারম্ভিক জীবন== এডওয়ার্ড হুজিয়ার অলমস ১৯৪৭ সালের ২৪শে ফেব্রুয়ারি লস অ্যাঞ্জেলেসে জন্মগ্রহণ করেন। তার পিতা পেদ্রো অলমস এবং মাতা এলিনর হুজিয়ার। তার পিতা ১৯৪৫ সালে মেক্সিকো থেকে আসেন এবং তার মাতা মেক্সিকান মার্কিন। তার যখন সাত বছর বয়স, তখন তার পিতামাতা আলাদা হয়ে যান এবং তিনি তার প্র-পিতামহের কাছে লালিত পালিত হন। তিনি শৈশবে পেশাদার বেসবল খেলোয়াড় হতে চেয়েছিলেন এবং ১৩ বছর বয়সে লস অ্যাঞ্জেলেস ডজার্স ফার্ম সিস্টেমে যোগ দেন। তিনি ১৫ বছর বয়সে বেসবল খেলা বাদ দেন এবং একটি রক অ্যান্ড রোল সঙ্গীতদলে যোগ দেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা চলচ্চিত্র পরিচালক কণ্ঠ অভিনেতা চলচ্চিত্র অভিনেতা চলচ্চিত্র পরিচালক টেলিভিশন অভিনেতা টেলিভিশন পরিচালক বংশোদ্ভূত মার্কিন অভিনেতা বিষয়শ্রেণী:লস অ্যাঞ্জেলেসের অভিনেতা স্পিরিট পুরস্কার বিজয়ী গ্লোব পুরস্কার (সেরা পার্শ্ব অভিনেতা টেলিভিশন) বিজয়ী এমি পুরস্কার বিজয়ী পুরস্কার বিজয়ী
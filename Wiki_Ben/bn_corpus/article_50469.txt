'''হ্যারি ডিন''' (; জন্ম: ১৩ আগস্ট, ১৮৮৪ মৃত্যু: ১২ মার্চ, ১৯৫৭) গারস্ট্যাং এলাকায় জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর ইংরেজ কাউন্টি ক্রিকেটে প্রতিনিধিত্ব করেছেন তিনি। দলে তিনি মূলতঃ বোলার হিসেবে খেলতেন। বামহাতি ফাস্ট-মিডিয়াম সুইং কিংবা উপযুক্ত পরিবেশে ধীরগতিসম্পন্ন স্পিন বোলিং করতেন। == কাউন্টি ক্রিকেটে অংশগ্রহণ == ১৯০৬ সালে পক্ষে যোগ দেন। প্রথম মৌসুমেই ৬০ উইকেট দখল করে সবিশেষ কৃতিত্বের পরিচয় দেন। ১৯০৭ সালে শতাধিক উইকেট পেলেও বেশ রান দিয়ে ফেলেন। তবে, জর্জ হার্স্টের বোলিংয়ের সাথে মিল রেখে অগ্রসর হওয়ায় বেশ সাফল্য লাভ করতে থাকেন। শুষ্ক আবহাওয়ায় স্লো-মিডিয়াম স্পিনার হিসেবে আবির্ভূত হন। ১৯১০ সালে ১৩৭ উইকেট দখল করে প্রথম একাদশের সেরা বোলারের মর্যাদা লাভ করেন। ১৯১১ সালে ওয়াল্টার ব্রিয়ারলি ব্যবসায়িক দায়বদ্ধতার কারণে খেলা থেকে সরে আসলে ডিনের ওপর চাপের সৃষ্টি হয়। তাস্বত্ত্বেও কাউন্টি চ্যাম্পিয়নশীপে ১৫৭ উইকেট পান যা প্রথম-শ্রেণীর ক্রিকেটে নিকটতম বোলারের চেয়ে ২৩ উইকেট বেশী ছিল। ছয় খেলায় ব্রিয়ারলির সাথে অংশ নিয়ে দুজনে অবিস্মরণীয় বোলিং নৈপুণ্য প্রদর্শন করেন। ক্যান্টারবারিতে কেন্টের বিপক্ষে শুরুতেই তারা আট উইকেট তুলে নেন মাত্র ৫৮ রানে। খেলায় দুজনে সবগুলো উইকেট লাভ করেন। তন্মধ্যে, ব্রিয়ারলি ১২/২১৮ ডিন পান ৮/১৪৪। এরফলে কেন্টের হ্যাট্রিক শিরোপায় বাঁধা হয়ে দাঁড়ায়। ১৯১২ সালে স্পিনের দিকে ঝুঁকে পড়েন তিনি। ওল্ড ট্রাফোর্ডে বিপক্ষে ১৩/৪৯ কেন্টের বিপক্ষে ১৫ উইকেট দখল করেন। ১৯১৩ সালে বৃষ্টি আক্রান্ত গোলাপের খেলায় সেরা ক্রীড়াশৈলী প্রদর্শন করেন। প্রথম ইনিংসে ৯/৬২ দ্বিতীয় ইনিংসে ৮/২৯ পান। খেলায় তার বোলিং পরিসংখ্যান ছিল ১৭/৯১ যা অদ্যাবধি প্রথম শ্রেণীর খেলায় পক্ষে বা ইয়র্কশায়ারের বিপক্ষে সেরা হিসেবে চিহ্নিত। ১৯১৪ সালে মৌসুমের প্রথমার্ধের অধিকাংশ সময়ই খেলার বাইরে অবস্থান করেন। তবে ফিরে এসে শক্তিশালী হ্যাম্পশায়ারের বিপক্ষে ১৩/৮৪ পেয়েছিলেন। ১৯১৯ সালে বেশ দূর্বল ক্রীড়াশৈলী উপহার দেন। কিন্তু, ১৯২০ সালে স্বরূপ ধারন করে সমালোচকদের উপযুক্ত জবাব দেন। ১২০ উইকেট নেন তিনি। লরেন্স কুককে সাথে নিয়ে দ্বিতীয় স্থানে নিয়ে যান। == আন্তর্জাতিক ক্রিকেট == ১৯১২ সালের ত্রি-দেশীয় প্রতিযোগিতায় তিন টেস্টে অংশ নেন। গ্রীষ্মের প্রতিযোগিতায় দক্ষিণ আফ্রিকার বিপক্ষে দুইবার অস্ট্রেলিয়ার বিপক্ষে এক খেলায় তার উপস্থিতি ছিল। পোতানো পিচের অস্ট্রেলিয়ার বিপক্ষে উনিশ রানে চার উইকেট পান। নিজ দেশে অনুষ্ঠিত পরবর্তী সিরিজ শুরু হবার পূর্বে অবসরের কথা জানান দেন। == অবসর == ১৯২৬ সাল পর্যন্ত খেলা চালিয়ে যান। অবসর নেয়ার পর রোসাল স্কুলের কোচের দায়িত্ব পালন করেন হ্যারি ডিন। ৭৩ বছর বয়সে ১২ মার্চ, ১৯৫৭ তারিখে ৭৩ বছর বয়সে গারস্ট্যাং এলাকায় দেহাবসান ঘটে তার। == তথ্যসূত্র == == আরও দেখুন == লরি ন্যাশ টম কেন্ডল আলবার্ট ট্রট অ্যালেক হারউড == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার ক্রিকেটার ক্রিকেটার
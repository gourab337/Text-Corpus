'''তারকনাথ দাস''' () (১৫ই জুন ১৮৮৪ ২২শে ডিসেম্বর ১৯৫৮) ছিলেন ভারতীয় উপমহাদেশের ব্রিটিশ বিরোধী স্বাধীনতা আন্দোলনের একজন অন্যতম বিপ্লবী নেতা এবং একজন আন্তর্জাতিক খ্যাতিসম্পন্ন বুদ্ধিজীবী। তারকনাথ দাসের প্রধান অবদান প্রথম বিশ্বযুদ্ধ চলাকালীন হিন্দু-জার্মান ষড়যন্ত্রের প্রস্থাপনা। ==জন্ম শিক্ষাজীবন== তারকনাথ দাসের জন্ম চব্বিশ পরগনার মাঝিপাড়ায়। তার পিতার নাম কালীমোহন দাস। তিনি স্কুলের ছাত্র থাকা অবস্থায় রাজনৈতিক কাজের সাথে যুক্ত হন। ১৯০১ সালে কলকাতার আর্য মিশন ইন্সটিটিউশন থেকে এন্ট্রান্স পাস করে কিছুদিন কলেজে পড়েন। ছাত্রাবস্থায় উত্তর ভারতে বৈপ্লবিক রাজনীতি প্রচারকালে পুলিসের নজরে আসেন। == বিদেশে বৈপ্লবিক কার্যকলাপ == গ্রেপ্তার হওয়ার আগেই ১৯০৫ সালে জাপান পরের বছর আমেরিকা চলে যান। আমেরিকায় ফ্রি হিন্দুস্থান পত্রিকার মাধ্যমে প্রবাসী ভারতীয় বিপ্লবী গদর পার্টি কর্মী সাথে যোগাযোগের চেষ্টা করতে থাকেন। ১৯১১ সালে ওয়াশিংটন বিশ্ববিদ্যালয় থেকে এম.এ পাশ করে কাজে যোগদান করেন এবং ১৯১৬ সালে বার্লিন কমিটির প্রতিনিধি হিসেবে চীনে যাত্রা। আমেরিকায় ভারতীয় বৈপ্লবিক কার্যকলাপের জন্যে তার ২২ মাস জেল হয়। বৈপ্লবিক কাজের পাশাপাশি পড়াশোনা করেছেন। জর্জ টাউন বিশ্ববিদ্যালয় থেকে 'আন্তর্জাতিক সম্পর্ক আন্তর্জাতিক আইন' বিষয়ে পি এইচ ডি ডিগ্রী পান ১৯২৪ খ্রিষ্টাব্দে। == লেখালিখি == রামানন্দ চট্টোপাধ্যায়ের মডার্ন রিভিউ পত্রিকায় প্রবন্ধ লিখতেন। ১৯৩৫ সালে ক্যাথলিক ইউনিভার্সিটিতে প্রদত্ত 'ফরেন পলিসি ইন ফার ইস্ট' শীর্ষক বক্তৃতা সাড়া জাগায় যা পরে পুস্তকাকারে প্রকাশিত হয়েছিল। তার রচিত কিছু ইংরেজি বাংলা গ্রন্থ আছে। ==মৃত্যু== তিনি ২২ ডিসেম্বর, ১৯৫৮ সালে নিউইয়র্কে মারা যান। == তথ্যসূত্র == জন্ম মৃত্যু বিপ্লবী বিপ্লবী হিন্দু সমিতি দল চার্চ কলেজ, কলকাতার প্রাক্তন শিক্ষার্থী
'''আলমগীর''' (জন্ম: এপ্রিল, ১৯৫০) বাংলাদেশের জনপ্রিয় আলমগীর আশি নব্বইয়ের দশকে দাপটের সঙ্গে কাজ করেছেন। পারিবারিক টানাপোড়েন, সামাজিক অ্যাকশন, রোমান্টিক অ্যাকশন, ফোক ফ্যান্টাসিসহ সব ধরনের চলচ্চিত্রে তিনি ছিলেন সফল। অভিনয়ের পাশাপাশি প্রযোজক, গায়ক পরিচালক হিসেবে সুনাম কুড়িয়েছেন। তিনি শ্রেষ্ঠ অভিনেতা শ্রেষ্ঠ পার্শ্বচরিত্রে অভিনেতা বিভাগে বার জাতীয় চলচ্চিত্র পুরস্কার অর্জন করেছেন। আলমগীরের চলচ্চিত্রে অভিষেক হয় ১৯৭৩ সালে ''আমার জন্মভূমি'' দিয়ে। ''জিঞ্জীর'' (১৯৭৮) চলচ্চিত্রে রাজ্জাক সোহেল রানার সাথে অভিনয় করে তিনি পরিচিতি লাভ করেন। ১৯৮৫ সালে ''নিষ্পাপ'' চলচ্চিত্র দিয়ে তার পরিচালনায় অভিষেক হয়। ''মা ছেলে'' (১৯৮৫) ছবিতে দীপক চৌধুরী চরিত্রে অভিনয় করে তিনি শ্রেষ্ঠ অভিনেতা বিভাগে তার প্রথম জাতীয় চলচ্চিত্র পুরস্কার অর্জন করেন। পরবর্তীতে অপেক্ষা (১৯৮৭), ''ক্ষতিপূরণ'' (১৯৮৯), ''মরণের পরে'' (১৯৯০), ''পিতা মাতা সন্তান'' (১৯৯১), ''অন্ধ বিশ্বাস'' (১৯৯২), ''দেশপ্রেমিক'' (১৯৯৪) চলচ্চিত্রে অভিনয়ের জন্য শ্রেষ্ঠ অভিনেতা বিভাগে আরও ছয়টি জাতীয় পুরস্কার লাভ করেন। ১৯৯৬ সালে তিনি নির্মাণ করেন ''নির্মম''। ২০১০-এর দশকে তিনি ''জীবন মরণের সাথী'' (২০১০) ''কে আপন কে পর'' (২০১১) চলচ্চিত্রে অভিনয়ের জন্য টানা দুবার শ্রেষ্ঠ পার্শ্ব অভিনেতা বিভাগে জাতীয় চলচ্চিত্র পুরস্কার লাভ করেন। ২০১৮ সালে তার পরিচালিত তৃতীয় চলচ্চিত্র ''একটি সিনেমার গল্প'' মুক্তি পায়। == শৈশবকাল == আলমগীর ১৯৫০ সালের এপ্রিল ঢাকা মেডিকেল কলেজ হাসপাতালের জন্মগ্রহণ করেন। তার পিতা কলিম উদ্দিন আহম্মেদ ওরফে দুদু মিয়া ঢালিউডের প্রথম সবাক চলচ্চিত্র মুখ মুখোশ এর একজন অন্যতম প্রযোজক। == কর্মজীবন == ===১৯৭৩-১৯৮৪: চলচ্চিত্রে অভিষেক পার্শ্ব চরিত্র=== আলমগীর অভিনীত প্রথম চলচ্চিত্র আলমগীর কুমকুম পরিচালিত যুদ্ধভিত্তিক ''আমার জন্মভূমি'' ১৯৭৩ সালে মুক্তি পায়। তার অভিনীত দ্বিতীয় চলচ্চিত্র ছিল ''দস্যুরাণী'' (১৯৭৪)। ১৯৭৫ সালে তিনি শাবানার বিপরীতে ''চাষীর মেয়ে'' কবরীর বিপরীতে ''লাভ ইন শিমলা'' চলচ্চিত্রে অভিনয় করেন। পরের বছর তিনি আলমগীর কুমকুম পরিচালিত ''গুন্ডা'' চলচ্চিত্রে রাজ্জাক কবরীর সাথে একটি ছোট চরিত্রে এবং তাহের চৌধুরী পরিচালিত ''মাটির মায়া'' চলচ্চিত্রে ফারুক রোজিনার সাথে পার্শ্ব চরিত্রে অভিনয় করেন। ১৯৭৮ সালে দিলীপ বিশ্বাস পরিচালিত ''জিঞ্জীর'' চলচ্চিত্রে রাজ্জাক সোহেল রানার সাথে অভিনয় করেন। তিনি আসাদ চরিত্রে কামাল আহমেদ পরিচালিত ''রজনীগন্ধা'' (১৯৮২) চলচ্চিত্রে অভিনয় করেন। এতে তার সহশিল্পী ছিল রাজ্জাক, শাবানা অঞ্জনা। ১৯৮৪ সালে তিনি আমজাদ হোসেন পরিচালিত ''ভাত দে'' ''সখিনার যুদ্ধ'' চলচ্চিত্রে কাজ করেন। দুটি ছবিতে তার বিপরীতে অভিনয় করেন শাবানা এবং এর মধ্য দিয়ে শাবানার সাথে তার জুটি গড়ে ওঠে, যা পরবর্তী এক দশক বাংলা চলচ্চিত্রে রাজত্ব করে। ''ভাত দে'' ছবিতে তিনি একজন দরিদ্র বাউলের শিষ্য গহর চরিত্রে অভিনয় করেন। ===১৯৮৫-১৯৯৪: কর্মজীবনের শিখর আলমগীর কামাল আহমেদ পরিচালিত ''মা ছেলে'' (১৯৮৫) চলচ্চিত্রে প্রধান চরিত্রে অভিনয় করেন। এই ছবিতে দীপক চৌধুরী চরিত্রে অভিনয়ের জন্য শ্রেষ্ঠ অভিনেতা হিসেবে তিনি তার প্রথম জাতীয় চলচ্চিত্র পুরস্কার লাভ করেন। ১৯৮৫ সালে তিনি পরিচালক হিসেবে আত্মপ্রকাশ করেন। তার পরিচালিত প্রথম চলচ্চিত্র ''নিষ্পাপ''। ১৯৮৭ সালে তিনি শাবানার বিপরীতে অভিনয় করেন ''মায়ের দোয়া'', দিলীপ বিশ্বাস পরিচালিত ''অপেক্ষা'' সুভাষ দত্ত পরিচালিত স্বামী স্ত্রী চলচ্চিত্রে। ''অপেক্ষা'' চলচ্চিত্রে অভিনয়ের জন্য তিনি দ্বিতীয়বার শ্রেষ্ঠ অভিনেতার জন্য জাতীয় চলচ্চিত্র পুরস্কার লাভ করেন। পরের বছর অভিনয় করেন হাফিজ উদ্দীন পরিচালিত ''পথে হল দেখা'' চলচ্চিত্রে। এতে তার বিপরীতে অভিনয় করেন অঞ্জনা রহমান। পরবর্তীতে ''ক্ষতিপূরণ'' (১৯৮৯), ''মরণের পরে'' (১৯৯০), ''পিতা মাতা সন্তান'' (১৯৯১), ''অন্ধ বিশ্বাস'' (১৯৯২) চলচ্চিত্রের জন্য টানা চারবার তিনি শ্রেষ্ঠ অভিনেতার জন্য জাতীয় চলচ্চিত্র পুরস্কার লাভ করেন। এসময়ে তার অভিনীত অন্যান্য উল্লেখযোগ্য চলচ্চিত্র হল ''সত্য মিথ্যা'' (১৯৮৯), ''রাঙা ভাবী'' (১৯৮৯), ''দোলনা'' (১৯৯০), ''অচেনা'' (১৯৯১), ''সান্ত্বনা'' (১৯৯১) ''ক্ষমা'' (১৯৯২)। ১৯৯৪ সালে অভিনয় করেন কাজী হায়াৎ পরিচালিত নাট্যধর্মী ''দেশপ্রেমিক'', শহীদুল ইসলাম খোকন পরিচালিত ''ঘাতক'', গাজী মাজহারুল আনোয়ার পরিচালিত ''স্নেহ'' চলচ্চিত্রে। একজন চলচ্চিত্র পরিচালকের ভূমিকায় অভিনয় করে তিনি সপ্তমবারের মত শ্রেষ্ঠ অভিনেতা বিভাগে জাতীয় চলচ্চিত্র পুরস্কার অর্জন করেন। এই বছর তিনি নির্মাণ করেন ''নির্মম''। এতে তার সাথে অভিনয় করেন শাবানা, শাবনাজ বাপ্পারাজ। ছবিটি সমাদৃত হয় এবং শাবনাজ শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার লাভ করেন। ===১৯৯৫-২০০৯: পার্শ্বচরিত্র অন্যান্য=== ১৯৯৫ সালে তিনি দেলোয়ার জাহান ঝন্টু পরিচালিত ''কন্যাদান'' চলচ্চিত্রে পার্শ্ব ভূমিকায় অভিনয় করেন। এতে প্রধান চরিত্রে অভিনয় করেন সালমান শাহ লিমা। পরের বছর তিনি কথাসাহিত্যিক সেলিনা হোসেন রচিত ''পোকা মাকড়ের ঘরবসতি'' উপন্যাস অবলম্বনে আখতারুজ্জামান পরিচালিত ''পোকা মাকড়ের ঘরবসতি'' চলচ্চিত্রে খল চরিত্রে অভিনয় করেন। এছাড়া পার্শ্ব চরিত্রে সোহেল রানা অভিনীত ''অজান্তে'', সালমান শাহ অভিনীত ''মায়ের অধিকার'' ''সত্যের মৃত্যু নাই'', ইলিয়াস কাঞ্চন অভিনীত ''দুর্জয়'' চলচ্চিত্রে অভিনয় করেন। আলমগীর ২০১০ সালে শাহাদাত হোসেন লিটন পরিচালতি ''জীবন মরনের সাথী'' চলচ্চিত্রে আশরাফ চৌধুরী চরিত্রে অভিনয় করে শ্রেষ্ঠ পার্শ্ব অভিনেতা বিভাগে জাতীয় চলচ্চিত্র পুরস্কার লাভ করেন। পরের বছর অভিনয় করেন ''কে আপন কে পর'', ''হৃদয় ভাঙ্গা ঢেউ'' তার নিজের প্রযোজিত ''মাটির ঠিকানা'' চলচ্চিত্রে। ''কে আপন কে পর''-এ অভিনয়ের জন্য তিনি টানা দ্বিতীয়বারের মত শ্রেষ্ঠ পার্শ্ব অভিনেতা বিভাগে জাতীয় চলচ্চিত্র পুরস্কার লাভ করেন। ২০১৩ সালে ৩৫ বছর পর এফ আই মানিক পরিচালিত ''জজ ব্যারিস্টার পুলিশ কমিশনার'' চলচ্চিত্রে পুনরায় রাজ্জাক সোহেল রানার একসাথে কাজ করেন। এতে প্রধান চরিত্রে অভিনয় করেন শাকিব খান পূর্ণিমা। ছবিতে আলমগীরকে একজন পুলিশ কমিশনার চরিত্রে দেখা যায়। === কণ্ঠশিল্পী === তিনি কণ্ঠশিল্পী হিসেবে চলচ্চিত্রে গান গেয়েছেন। ''আগুনের আলো'' চলচ্চিত্রে তিনি প্রথম কণ্ঠ দেন। এরপর তিনি ''কার পাপে'', ''ঝুমকা'' ''নির্দোষ'' চলচ্চিত্রেও গান গেয়েছেন। == ব্যক্তিগত জীবন == আলমগীরের প্রথম স্ত্রী ছিলেন গীতিকার খোশনুর আলমগীর। তাকে বিয়ে করেন ১৯৭৩ সালে। গায়িকা আঁখি আলমগীর তাদের কন্যা। খোশনুরের সাথে বিবাহ বিচ্ছেদের পর আলমগীর ১৯৯৯ সালে গায়িকা রুনা লায়লাকে বিয়ে করেন। == চলচ্চিত্রের তালিকা == == পুরস্কার সম্মাননা == ;জাতীয় চলচ্চিত্র পুরস্কার বছর বিভাগ চলচ্চিত্র ফলাফল ১৯৮৫ শ্রেষ্ঠ অভিনেতা মা ছেলে ১৯৮৭ শ্রেষ্ঠ অভিনেতা অপেক্ষা ১৯৮৯ শ্রেষ্ঠ অভিনেতা ক্ষতিপূরণ ১৯৯০ শ্রেষ্ঠ অভিনেতা মরণের পরে ১৯৯১ শ্রেষ্ঠ অভিনেতা পিতা মাতা সন্তান ১৯৯২ শ্রেষ্ঠ অভিনেতা অন্ধ বিশ্বাস ১৯৯৪ শ্রেষ্ঠ অভিনেতা দেশপ্রেমিক ২০১০ শ্রেষ্ঠ পার্শ্বচরিত্রে অভিনেতা জীবন মরণের সাথী ২০১১ শ্রেষ্ঠ পার্শ্বচরিত্রে অভিনেতা কে আপন কে পর == আরও দেখুন == বাংলাদেশী অভিনেতাদের তালিকা == তথ্যসূত্র == == বহি:সংযোগ == জন্ম ব্যক্তি বিষয়শ্রেণী:২০শ শতাব্দীর বাংলাদেশী অভিনেতা বিষয়শ্রেণী:২১শ শতাব্দীর বাংলাদেশী অভিনেতা অভিনেতা বিষয়শ্রেণী:নটর ডেম কলেজের প্রাক্তন শিক্ষার্থী চলচ্চিত্র অভিনেতা চলচ্চিত্র পরিচালক চলচ্চিত্র প্রযোজক অভিনেতা বিভাগে জাতীয় চলচ্চিত্র পুরস্কার (বাংলাদেশ) বিজয়ী পার্শ্ব অভিনেতা বিভাগে জাতীয় চলচ্চিত্র পুরস্কার (বাংলাদেশ) বিজয়ী
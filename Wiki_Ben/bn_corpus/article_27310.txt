'''দয়াময়ী কালীমন্দির''' পশ্চিমবঙ্গের হুগলী জেলার চুঁচুড়া শহরে অবস্থিত একটি বিখ্যাত প্রাচীন কালী মন্দির। ==বিবরণ== হুগলী জেলার চুঁচুড়া শহরে খড়োবাজার অঞ্চলে নেতাজি সুভাষ রোডের পাশে দয়াময়ী কালীমন্দির অবস্থিত। মুঘল সম্রাট আকবরের রাজস্বসচিব টোডরমল্ল জিতেন রায় নামক এক ব্যক্তিকে চুঁচুড়া অঞ্চলের জায়গীরদার হিসেবে নিযুক্ত করেন। উক্ত জিতেন রায় দয়াময়ী কালীমন্দির নির্মাণ করেন। মন্দিরের প্রবেশদ্বারের পরে অনেকটা জায়গা জুড়ে মন্দিরপ্রাঙ্গণ। গম্বুজাকৃতি চূড়াবিশিষ্ট নাটমন্দিরবিহীন দেবীমন্দিরের বাইরে একটি ঢাকা বারান্দা অবস্থিত। গর্ভগৃহে প্রায় সাড়ে তিন ফুট উচ্চ কষ্টিপাথরে নির্মিত হালকা খয়েরী রঙের কালী বিগ্রহের পদতলে শবাসনে শিব শায়িত। ত্রিনয়না কালী বিগ্রহের মুখ লম্বাটে জিহ্বা স্বর্ণমণ্ডিত। মূর্তির গলায় নরমুণ্ডমালা হাতের খড়্গ রূপার তৈরী। এই কালীমন্দির চত্বরে চারটি শিবমন্দির অবস্থিত। == তথ্যসূত্র == কালীমন্দির জেলার মন্দির
'''মন্টাগু পার্কার বাউডেন''' (; জন্ম: নভেম্বর, ১৮৬৫ মৃত্যু: ১৯ ফেব্রুয়ারি, ১৮৯২) সারের স্টকওয়েলে জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর ক্রিকেটে সারে দক্ষিণ আফ্রিকার ঘরোয়া ক্রিকেটে ট্রান্সভালের প্রতিনিধিত্ব করেছেন। দলে তিনি মূলতঃ উইকেট-রক্ষকের দায়িত্ব পালন করতেন। এছাড়াও ডানহাতে ব্যাটিংয়ে পারদর্শীতা দেখিয়েছেন '''মন্টি বাউডেন'''। == খেলোয়াড়ী জীবন == ডালউইচ কলেজে অধ্যয়ন করেছেন মন্টি বাউডেন। ১৮৮৩ থেকে ১৮৮৮ সময়কালে প্রথম-শ্রেণীর ইংরেজ কাউন্টি ক্রিকেটে সারে এবং ১৮৮৯ থেকে ১৮৯০ সময়কালে দক্ষিণ আফ্রিকান ঘরোয়া প্রথম-শ্রেণীর ক্রিকেটে ট্রান্সভালের পক্ষে খেলেছেন। ১৮৮৮-৮৯ মৌসুমে সি. অব্রে স্মিথের নেতৃত্বাধীন ইংরেজ দলের সদস্যরূপে দক্ষিণ আফ্রিকা সফরে যান। ১২ মার্চ, ১৮৮৯ তারিখে দক্ষিণ আফ্রিকার বিপক্ষে তার টেস্ট অভিষেক ঘটে। সমগ্র খেলোয়াড়ী জীবনে দুই টেস্টে অংশগ্রহণের সুযোগ পেয়েছেন। সফরে তিনি স্মিথের সহকারীর দায়িত্বে ছিলেন। ২৫ মার্চ, ১৮৮৯ তারিখে মাত্র ২৩ বছর ১৪৪ দিন বয়সে নিজস্ব দ্বিতীয় খেলায় ইংল্যান্ড দলের অধিনায়কের দায়িত্ব পালন করেন। নিয়মিত অধিনায়ক সি. অব্রে স্মিথ অসুস্থ থাকায় তিনি দায়িত্বে ছিলেন। এরফলে তিনি ইংল্যান্ডের সর্বকনিষ্ঠ অধিনায়কের মর্যাদা লাভ করেন। খেলায় তার দল জয়লাভ করেছিল। == ব্যক্তিগত জীবন == দলের সাথে ইংল্যান্ডে না ফিরে স্বর্ণ অনুসন্ধান কাজে অংশগ্রহণ করেন। পাইওনিয়ার কলামের সাথে রোডেশিয়ায় চলে যান মাদক চোরাচালানের দায়ে অভিযুক্ত হন। ১৯ ফেব্রুয়ারি, ১৮৯২ তারিখে আমটালি হাসপাতালে ২৭ বছর বয়সে তার দেহাবসান ঘটে। আনুষ্ঠানিকভাবে মৃগীরোগে তার মৃত্যুর খবর জানানো হয়। তবে, তিনি মালবাহী গরুর গাড়ি থেকে পড়ে গিয়ে ষাঁড়ের খুড়ের আঘাতে মারা গিয়েছিলেন। হুইস্কির আবরণ দিয়ে প্রস্তুতকৃত কফিনে তার দেহ আবদ্ধ করে রাখা হয়েছিল। == তথ্যসূত্র == == আরও দেখুন == ফ্রাঙ্ক মান আর্থার কার পার্সি চ্যাপম্যান গ্রিভিল স্টিভেন্স এম. জে. কে. স্মিথ == বহিঃসংযোগ == Daily Telegraph (UK newspaper) জন্ম মৃত্যু ক্রিকেটার টেস্ট ক্রিকেটার টেস্ট ক্রিকেট অধিনায়ক উইকেট-রক্ষক ক্রিকেটার ক্রিকেটার ক্রিকেটার অব দ্য সাউথের ক্রিকেটার অব ইংল্যান্ডের ক্রিকেটার
'''ওসমানী পৌর স্টেডিয়াম''' ১৯৬৫ সালে নির্মিত বাংলাদেশের একটি জেলা পর্যায়ের স্টেডিয়াম। স্টেডিয়ামটি নারায়ণগঞ্জ জেলার নারায়ণগঞ্জ সিটি কর্পোরেশনের ১২ নং ওয়ার্ডের ইসদাইর মহল্লায় শের-ই বাংলা রোডের পাশে অবস্থিত। এই স্টেডিয়ামে বাংলাদেশের জাতীয় দিবস সমূহে কুচকাওয়াচ, জেলার বিভিন্ন ক্রীড়া বিশেষ করে ফুটবল,ক্রিকেট, ভলিবল, হকি,হ্যান্ডবল কারাতে এর খেলোয়াড় বাছাই প্রশিক্ষণ অনুষ্ঠিত হয় স্টেডিয়ামটি বাংলাদেশ প্রিমিয়ার লীগ(বিপিএল)-এর ২০০৯-১০ আসরের অন্যতম ভেন্যু। নারায়ণগঞ্জ জেলার দুইটি স্টেডিয়ামের মধ্যে এটা প্রথমে নির্মিত হয়। অন্য স্টেডিয়ামটি ফতুল্লায় অবস্থিত খান সাহেব ওসমান আলী স্টেডিয়াম। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। == ইতিহাস == ১৯৬৫ সালে নারায়ণগঞ্জ পৌরসভা খেলার মাঠ হিসেবে স্টেডিয়ামের সাড়ে আট একর জায়গা উন্নয়ন করা হয়। স্বাধীনতার পর মাঠটিকে স্টেডিয়াম ঘোষণা দেওয়া হয়। ১৯৭৩ সালে নারায়ণগঞ্জ পৌরসভা স্টেডিয়ামের প্যাভিলিয়ন নির্মাণ করে দেয়। ১৯৭৮ সালে নারায়ণগঞ্জ শহর উন্নয়ন কমিটি মাঠের পশ্চিম পাশে গ্যালারি নির্মাণ করে, যা এখনো আছে। ১৯৮৬ সালে এটি দেখভালের দায়িত্ব হস্তান্তর করা হয় জেলা ক্রীড়া সংস্থার কাছে। ==সমস্যা== রক্ষণাবেক্ষণ না থাকায় মাঠের অনেক অংশে সবুজ ঘাস নেই, অনেক অংশে মাটি আলগা হয়ে গেছে, ফলে প্রচুর ধুলিকণা ওড়ে। স্টেডিয়ামটির পশ্চিম গ্যালারির অনেক অংশে ঢালাই খসে পড়েছে স্টেডিয়ামে গণশৌচাগার নেই। জন্য যে টয়লেট আছে, সেটিও মানসম্পন্ন নয়। প্রেস বক্স নেই। ==আয়োজন== === নিয়মিত আয়োজন === স্টেডিয়ামটিতে প্রতিবছর বাংলাদেশের স্বাধীনতা বিজয় দিবসে কুচকাওয়াজ, শিশু সমাবেশ, শরীরচর্চা প্রদর্শনী এবং মুক্তিযোদ্ধা শহীদ মুক্তিযোদ্ধা পরিবারকে সংবর্ধনা অনুষ্ঠান আয়োজিত হয়। *নিয়মিত ভাবে নারায়ণগঞ্জ জেলার বিভিন্ন ফুটবল ক্রিকেট লীগ এই ভেন্যুতে অনুষ্ঠিত হয়। === উল্লেখযোগ্য আয়োজন === *২৯ আগস্ট, ২০১৮ তারিখে এই ভেন্যুতে একটি আন্তর্জাতিক ক্লাব ফুটবল ম্যাচ অনুষ্ঠিত হয়। ম্যাচে নারায়ণগঞ্জ ফ্রেন্ড বেটারেন্স ক্লাব, ভারতের পশ্চিমবঙ্গের কল্যাণী স্পোর্টস বেটারেন্স ক্লাবকে ৩-০ গোলে পরাজিত করে। ==== পেশাদার ফুটবল লীগ ভেন্যু ==== বাংলাদেশ পেশাদার ফুটবল লীগের তৃতীয় মৌসুমে- ''''বাংলাদেশ লীগ ২০০৯-২০১০'''' প্রথম বারের মত নারায়ণগঞ্জের ক্লাব শুকতারা যুব সংসদ অংশগ্রহণ করে। আসরে নারায়ণগঞ্জ শুকতারা সংসদ এই স্টেডিয়ামটিকে তাদের হোম ভেন্যু হিসেবে ব্যবহার করে। এই ভেন্যুতে মৌসুমে ১২ টি পেশাদার লীগ ম্যাচ অনুষ্ঠিত হয়। ==ধারণ ক্ষমতা== স্টেডিয়ামটির পশ্চিম পাশের গ্যালারীতে ৪০০০ দর্শক বসে খেলা দেখতে পারেন। ==সংস্কার== ২০১৭ সালে পাঁচ কোটি টাকা ব্যয়ে স্টেডিয়ামটির সংস্কার কাজ শুরু হয়। ==অন্যান্য ব্যবহার== '''২৬-২৮, ফেব্রুয়ারি, ২০১৮''' তে এই স্টেডিয়ামে 'ডিজিটাল উদ্ভাবনী মেলা' আয়োজিত হয়। ==আরো দেখুন== বাংলাদেশের স্টেডিয়ামের তালিকা *বাংলাদেশের আন্তর্জাতিক ক্রিকেট স্টেডিয়ামের তালিকা *বাংলাদেশ প্রিমিয়ার লীগ(বিপিএল) == তথ্যসুত্র == __DISAMBIG__ == বহিঃসংযোগ == নারায়ণগঞ্জ জেলার খেলাধুলা বিনোদন স্টেডিয়াম জেলা
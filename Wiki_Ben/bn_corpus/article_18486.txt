'''বেইজিং আন্তর্জাতিক বিমানবন্দর''' () চীনের রাজধানি বেইজিং-এ অবস্থিত দেশের প্রধান বিমানবন্দর। এটি বেইজিং শহরের কেন্দ্র থেকে ৩২ কিলোমিটার উত্তর-পূর্বে অবস্থিত। বিমানবন্দরটি রাষ্ট্রায়ত্ত বেইজিং ক্যাপিটাল ইন্টারন্যাশনাল এয়ারপোর্ট কোম্পানি লিমিটেড-এর মালিকানাধীন এবং উক্ত কোম্পানি কর্তৃক পরিচালিত হয়। বেইজিং শহরের পূর্ব নাম পেকিং থেকে এই বিমানবন্দরটির আইএটিএ এয়ারপোর্ট কোড PEK উদ্ভূত হয়েছে। বিগত দশকে বেইজিং বিমানবন্দর বিশ্বের ব্যস্ততম অন্যতম হিসেবে পরিগণিত হয়েছে। ২০০৯ সালে যাত্রী পরিবহণের দিক থেকে এটি এশিয়ার ব্যস্ততম বিমানবন্দর নির্বাচিত হয়েছে। যাত্রী চলাচলের ভিত্তিতে বর্তমানে বেইজিং বিমানবন্দর বিশ্বের দ্বিতীয় ব্যস্ততম বিমানবন্দর। এই বিমানবন্দরে ৪৮৮,৪৯৫ সংখ্যক বিমান-উঠানামা সম্পন্ন হয়েছে, যা বিশ্বে দশম এবং এর ফলে বিশ্বের সেরা ৩০টি বিমানবন্দরের মধ্যে একমাত্র এশিয়ান বিমানবন্দর হিসেবে বেইজিং বিমানবন্দর স্বীকৃতি পেয়েছে। বিগত বছরগুলোতে এই বিমানবন্দরে মালামাল পরিবহণের পরিমাণও উল্লেখযোগ্যহারে বৃদ্ধি পেয়েছে। ২০০৯ নাগাদ, মালামাল পরিবহণের ভিত্তিতে বিশ্বের ব্যস্ততম বিমানবন্দরগুলোর মধ্যে এটি ১৪তম স্থান অধিকার করেছে। == তথ্যসূত্র == == বহিঃসংযোগ == বেইজিং আন্তর্জাতিক বিমানবন্দর-এর দাপ্তরিক ওয়েবসাইট বেইজিং আন্তর্জাতিক বিমানবন্দর) গ্যালারি, স্থাপত্য চিত্র ভ্রমণপূর্বক প্রয়োজন বিমানবন্দর
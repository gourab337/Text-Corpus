'''''কট ইন দ্য রেইন''''' (ইংরেজি: Caught in the Rain) হল চার্লি চ্যাপলিন রচিত পরিচালিত ১৯১৪ সালের মার্কিন হাস্যরসাত্মক নির্বাক চলচ্চিত্র। এটি চ্যাপলিন রচিত পরিচালিত প্রথম চলচ্চিত্র। পরিচালনার পাশাপাশি চ্যাপলিন এতে প্রধান চরিত্রে অভিনয় করেন। কিস্টোন স্টুডিওজের ব্যানারে এটি প্রযোজনা করেন ম্যাক সিনেট। চলচ্চিত্রটি বাণিজ্যিকভাবে সফলতা লাভ করে। ==কাহিনী সংক্ষেপ== চলচ্চিত্রের একটি দৃশ্যে জানালার বাইরে বৃষ্টিতে ভিজতে থাকা চ্যাপলিন। পার্কে এক বয়স্ক ব্যক্তি তার স্ত্রীর সাথে প্রণয় নিবেদন করে। লোকটি সেন্ট রুকোপিয়াস নামক একটি দোকানে যান সিগারেট কিনতে। এই ফাঁকে দ্য ট্রাম্প বেঞ্চে বসা মহিলাটির পাশে এসে বসেন এবং তার সাথে তোষামোদ করতে থাকেন। লোকটি ফিরে এসে ট্রাম্পকে তার স্ত্রী সাথে হাসাহাসি করতে দেখে রাগান্বিত হন এবং ট্রাম্পকে বেঞ্চ থেকে ধাক্কা দিয়ে ফেলে তার স্ত্রীকে নিয়ে চলে যান। স্বামী-স্ত্রী উভয়ই তাদের হোটেলে চলে যান। ট্রাম্প নিরাশ হয়ে ফিরে যায় এবং মদ পান করে মাতাল হয়ে রাস্তায় বের হলে প্রায় গাড়ি চাপা পড়ে। সেও একই হোটেলে আসে এবং এক যুবতীর পিছু নিয়ে হোটেলে ঢোকে এবং এক ব্যক্তির ব্যান্ডেজ করা পায়ে হোঁচট খেয়ে রিসেপশন ডেস্কে গিয়ে পড়ে। সে রেজিস্টার খাতায় দেখে কোন কক্ষে সেই স্বামী স্ত্রী অবস্থান করছে এবং তাড়াহুড়ো করতে গিয়ে ভেজা সিঁড়িতে কয়েকবার পিছলে পড়ে। কয়েকবার এমন করতে গিয়ে সে আহত লোকটি এবং তার দুই মেয়ে বন্ধুর উপর পড়ে। স্বামী স্ত্রী দুজনে যে কক্ষে ঝগড়া করছে, সে সেই কক্ষের দিকে এগিয়ে যায়। তার চাবি দিয়ে তালা না খুললেও দরজা খোলা ছিল এবং সে কক্ষে প্রবেশ করে। মদ্যপ থাকার কারণে সে তাদের দুজনকে খেয়াল করে না, পরে লোকটি তাকে সেই কক্ষ থেকে বের করে দেয়। ট্রাম্প চাবি দিয়ে অন্য একটি কক্ষে প্রবেশ করে এবং জামা-কাপড় ছেড়ে বিছানায় ঘুমাতে যায়। ইতিমধ্যে লোকটি তার স্ত্রীকে রেখে বাইরে যায়। মহিলাটির ঘুমের ঘোরে হাঁটার অভ্যাস থাকার কারণে সে ট্রাম্পের কক্ষের প্রবেশ করে। বৃষ্টি শুরু হলে লোকটি ঘরে ফিরে আসে এবং সেখানে তার স্ত্রীকে না পেয়ে লবিতে খুঁজতে থাকে। ট্রাম্পও জেগে গিয়ে ঘরের বাইরে বেড়িয়ে আসে এবং লোকটির প্রশ্নের উত্তরে জানায় যে সে তার স্ত্রীর ব্যাপারে কিছু জানে না। লোকটি নিচে রিসেপশনে বিষয়টি জানাতে গেলে ট্রাম্প তার ঘরে প্রবেশ করে এবং মহিলাটিকে তার ঘরে দিয়ে আসতে যায়। এমন সময় লোকটি ফিরে এলে বাইরে বৃষ্টির মধ্যে জানালার ব্যালকনি আশ্রয় নেয়। কিন্তু নিচে কয়েকজন পুলিশ তাকে দেখে এবং বন্দুক উঁচিয়ে ভয় দেখালে সে পুনরায় ঘরে সেই দম্পতির ঘরে প্রবেশ করে। পুলিশ উপরে এলে তাদের সাথে সেই স্বামী ট্রাম্পের হাতাহাতি হয়। পুলিশ চলে যায়। শেষ দৃশ্যে মহিলা এবং মদ্যপ ট্রাম্পকে মেঝেতে পড়ে থাকতে দেখা যায়। ==কুশীলব== ''কট ইন দ্য রেইন'' চার্লি চ্যাপলিন ঝুপড়ি হোটেলের অতিথি ম্যাক সোয়াইন স্বামী অ্যালিস ডেভেনপোর্ট স্ত্রী অ্যালিস হাওয়েল হোটেলের অতিথি ==আরও দেখুন== চার্লি চ্যাপলিনের চলচ্চিত্র তালিকা ==তথ্যসূত্র== ==বহিঃসংযোগ== ব্রিটিশ ফিল্ম ইনস্টিটিউটের ওয়েবসাইটে কট ইন দ্য রেইন চলচ্চিত্র দশকের নির্বাক চলচ্চিত্র দশকের হাস্যরসাত্মক চলচ্চিত্র স্টুডিওজের চলচ্চিত্র চ্যাপলিন পরিচালিত চলচ্চিত্র চলচ্চিত্র নির্বাক স্বল্পদৈর্ঘ্য চলচ্চিত্র সাদাকালো চলচ্চিত্র হাস্যরসাত্মক চলচ্চিত্র সিনেট প্রযোজিত চলচ্চিত্র
'''প্রথম শূরপাল''' পাল সাম্রাজ্যের পঞ্চম সম্রাট ছিলেন। প্রথম শূরপালের উল্লেখ পাওয়া যায়। == দেবপালের উত্তরাধিকারী বিতর্ক == ঐতিহাসিকেরা দেবপালের পরবর্তী পাল সম্রাট হিসেবে প্রথম শূরপাল বা প্রথম বিগ্রহপালের উল্লেখ করতেন। কিন্তু ১৯৮৭ খ্রিষ্টাব্দের ১৩ই মার্চ জগজ্জীবনপুর নামক স্থানে প্রাপ্ত মহেন্দ্রপালের একটি তাম্রশাসন থেকে জানা যায়, দেবপালের পুত্র উত্তরাধিকারী হিসেবে মহেন্দ্রপাল পরবর্তী সম্রাট হিসেবে সিংহাসনে আরোহণ করেন। তাম্রশাসনটিতে মহেন্দ্রপালের কনিষ্ঠ ভ্রাতা হিসেবে প্রথম শূরপালের নাম রয়েছে, যিনি মহেন্দ্রপালের পরবর্তী সম্রাট হিসেবে সিংহাসনে আরোহণ করেন। == প্রথম শূরপাল প্রথম বিগ্রহপাল বিতর্ক == পূর্বে রাখালদাস অক্ষয়কুমার মৈত্রেয় প্রভৃতি ঐতিহাসিকেরা মনে করতেন যে, প্রথম শূরপাল এবং প্রথম বিগ্রহপাল একই ব্যক্তি। কিন্তু ১৯৭০ খ্রিষ্টাব্দে মির্জাপুর জেলায় আবিষ্কৃত তাম্রশাসন থেকে জানা যায় যে, তারা দুজনে খুল্লতাত ভ্রাতা ছিলেন। তারা একই সময় দুইটি পৃথক স্থানে রাজত্ব করতেন না বিভিন্ন সময়ে রাজত্ব করতেন সেই নিয়ে ঐতিহাসিকদের মধ্যে দ্বিমত রয়েছে। তবে যেহেতু প্রথম শূরপালের কোন বংশধরের কথা জানা যায় না এবং পাল সাম্রাজ্যের পরবর্তী সম্রাটেরা সকলেই প্রথম বিগ্রহপালের উত্তরাধিকারী ছিলেন, সেহেতু মনে করা হয়, উত্তরাধিকারী না থাকায় হোক, বা বলপূর্বকই হোক, প্রথম শূরপালকে সরিয়ে প্রথম বিগ্রহপাল সিংহাসনে আরোহণ করেন। == রাজত্বকাল == রমেশচন্দ্র মজুমদার ৮৫০ থেকে ৮৫৩ খ্রিষ্টাব্দে, আবদুল মোমিন চৌধুরী ৮৬১ থেকে ৮৬৬ খ্রিষ্টাব্দে, বিন্দেশ্বরী প্রসাদ সিনহা ৮৬০ থেকে ৮৬৫ খ্রিষ্টাব্দে এবং দীনেশচন্দ্র সরকার ৮৫০ থেকে ৮৫৮ খ্রিষ্টাব্দে প্রথম শূরপালের রাজত্বের সময়কালকে নির্ণয় করেছেন। এর মধ্যে প্রথম তিনজন মনে করেন প্রথম শূরপাল প্রথম বিগ্রহপাল একই সময়ে পৃথক স্থানে রাজত্ব করতেন। ==পাদটীকা == == তথ্যসূত্র == বিষয়শ্রেণী:পাল রাজবংশ
'''লিডা''' (ইংরেজি: Leda, হল বৃহস্পতির একটি অগ্রমুখী অনিয়মিত প্রাকৃতিক উপগ্রহ। এটি '''বৃহস্পতি ১৩''' (ইংরেজি: Jupiter XIII) নামেও পরিচিত। ১৯৭৪ সালের ১৪ সেপ্টেম্বর মাউন্ট পালোমার মানমন্দিরে চার্লস টি. কোয়াল তিন রাত ধরে গৃহীত ফোটোগ্রাফিক প্লেটগুলি বিশ্লেষণ করে (১১ থেকে ১৩ সেপ্টেম্বর; প্রত্যেকটি প্লেটেই লিডার ছবি ধরা পড়ে) এই উপগ্রহটি আবিষ্কার করেন। এটির নামকরণ করা হয় গ্রিক পৌরাণিক চরিত্র লিডার নামানুসারে, যাঁকে জিউস (রোমান পুরাণে জুপিটার) রাজহংসের ছদ্মবেশে এসে ধর্ষণ করেছিলেন। কোয়ালই এই নামটি প্রস্তাব করেছিলেন। ১৯৭৫ সালে আইএইউ এই নামটি অনুমোদন করে। লিডা হল হিমালিয়া গোষ্ঠীর উপগ্রহ। এই গোষ্ঠীর পাঁচটি উপগ্রহ ১১ থেকে ১৩ জিএম দূরত্ব থেকে প্রায় ২৭.৫° নতিতে বৃহস্পতিকে প্রদক্ষিণ করছে। এখানে উল্লিখিত কাক্ষিক উপাদানগুলি ২০০০ সালের জানুয়ারি মাসের হিসাব অনুযায়ী দেওয়া হল। কিন্তু সৌর গ্রহীয় বিঘ্নগুলির জন্য এগুলি ক্রমাগত পরিবর্তিত হয়ে চলেছে। ==কথাসাহিত্যে== ১৯৫৬ সালে নির্মিত ব্রিটিশ চলচ্চিত্র ''ফায়ার মেইডেনস ফ্রম আউটার স্পেস''-এর প্রেক্ষাপট ছিল বৃহস্পতির ত্রয়োদশ উপগ্রহ। যদিও এই ছবিটি ১৯৭৪ সালে লিডা আবিষ্কারের আগেই নির্মিত হয়েছিল। ব্রেন্ডা হিয়াট রচিত এবং ২০১৩ সালে প্রকাশিত কিশোর কল্পবিজ্ঞান রোম্যান্স উপন্যাস দেখা যায়, নায়ক রিগেল মার্শার মনে নিজের সম্পর্কে অনুকূল ধারণা সৃষ্টির জন্য একটি দুরবিন ব্যবহার করছে এবং সেই দুরবিন দিয়ে লিডাকে স্পষ্টভাবে দেখা যাচ্ছে। মার্শা যখন জানাচ্ছে যে, এই উপগ্রহটির কথা ১৯৭৪ সালের আগে জানা ছিল না, তখন রিগেল বৃহস্পতির অস্পষ্ট উপগ্রহগুলি সম্পর্কে মার্শার জ্ঞান দেখে অভিভূত হচ্ছে। *লিউ সিজিন রচিত এবং ২০১০ সালে প্রকাশিত কল্পবিজ্ঞান উপন্যাস ''ডেথ’স এন্ড''-এ দেখা যায়, প্রথম মানব-সৃষ্ট স্থায়ী কৃষ্ণগহ্বরটি বৃহস্পতি ১৩ উপগ্রহটিকে গ্রাস করে নিচ্ছে। ==আরও দেখুন== *কথাসাহিত্যে বৃহস্পতির প্রাকৃতিক উপগ্রহসমূহ ==তথ্যসূত্র== ==বহিঃসংযোগ== Leda Overview by NASA's Solar System Exploration David Jewitt pages Jupiter's Known Satellites (by Scott S. Sheppard) গোষ্ঠী উপগ্রহ উপগ্রহ টি. কোয়ালের আবিষ্কার ১৯৭৪০৯১১
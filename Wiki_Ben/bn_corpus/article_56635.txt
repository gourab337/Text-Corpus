() একটি ২০১৬ মার্কিন থ্রিডি কম্পিউটার অ্যানিমেটকৃত সঙ্গীত রোমাঞ্ঝধর্মী চলচ্চিত্র। এর প্রযোজনা প্রতিষ্ঠান ওয়াল্ট ডিজনি অ্যানিমেশন স্টুডিওস এবং এটি ওয়াল্ট ডিজনি পিকচার্স কর্তৃক মুক্তি পায়। এটি ডিজনির ৫৬ তম অ্যানিমেশন চলচ্চিত্র। এর পরিচালক রন ক্লেমেন্টস এবং জন মুস্কার। এছাড়া ডন হল ক্রিস উইলিয়ামস হলেন সহযোগী পরিচালক। চলচ্চিত্রটিতে মোয়ানা চরিত্রে কন্ঠাভিনয় করেন আউলি ক্রাভালিও এবং অন্যান্য চরিত্রে কন্ঠ দেন ডোয়াইন জনসন, রেচেল হাউস, টেমোরা মরিসন, জেমেইন ক্লেমেন্ট, নিকোল শোয়ার্জনেগার এবং এ্যালান টুডিক। চলচ্চিটি পলিনেশিয়ার এক গ্রাম প্রধানের তীব্র ইচ্ছাশক্তির অধিকারী মেয়ে মোয়ানাকে কেন্দ্র করে নির্মিত। এক পৌরানিক দেবীর হৃদয় পুনরুদ্ধারের জন্য মহাসাগর তাকে নির্বাচন করে। তার দ্বীপে অশুভ প্রভাব দেখা দিলে তার লোকজনকে এই বিপদ থেকে রক্ষার আশায় টি ফিটি'র হৃদয় উদ্ধার করার উদ্দেশ্যে সে কিংবদন্তি উপদেবতা মাওয়ি'র খোঁজে সমুদ্র যাত্রায় বেরিয়ে পড়ে। ''মোয়ানা'' যুক্তরাষ্ট্রের প্রেক্ষাগৃহে মুক্তি পায় ২০১৬ সালের ২৩ নভেম্বরে এবং সমালোচকদের থেকে ইতিবাচক প্রতিক্রিয়া পায়। চলচ্চিত্রটি বিশ্বব্যাপী মোট $৬৪৩ মিলিয়ন মার্কিন ডলার আয় করে। ৮৯ তম একাডেমি অ্যাওয়ার্ড অনুষ্ঠানে চলচ্চিত্রটি দুইটি একাডেমি অ্যাওয়ার্ডের জন্য মনোনীত হয়েছিল। একটি হলো সেরা অ্যানিমেটকৃত চলচ্চিত্রের জন্য এবং অন্যটি সেরা গান এর জন্য একাডেমী অ্যওয়ার্ড (''হাউ ফার আই উইল গো'')। ==নির্মাণ== ===উন্নয়ন=== ''প্রিন্সেস অ্যন্ড দ্য ফ্রগ'' পরিচালনার পর ক্লেমেন্টস মুস্কার টেরি প্রেচেটসের ''মর্ট''-এর উন্নয়নে কাজ করেন, কিন্তু চলচ্চিত্র স্বত্ত্ব অর্জনে সমস্যা থেকে তারা এই প্রকল্পে কাজ চালিয়ে যাওয়া থেকে বিরত থাকেন। এই সমস্যার পুনরাবৃত্তি রোধে তারা নতুন তিনটি ধারণা নিয়ে কাজ শুরু করেন। এগুলোর একটির উদ্ভব (যেটি শেষ পর্যন্ত সবুজ সংকেত পায়) ২০১১ সালে, যখন মুস্কার পলিনেশিয়ান পুরাণ পড়া শুরু করেন এবং উপদেবতা মাওয়ি'র বীরত্বের গল্প জানতে পারেন এবং তিনি অনুধাবন করেন অ্যানিমেটকৃত চলচ্চিত্র নির্মাণের জন্য এটি একটি ভালো বিষয়বস্তু হতে পারে। এর কিছু পরেই ২০১২ সালে ক্লেমেন্টস এবং মুস্কার গবেষণামূলক ভ্রমণে দক্ষিণ প্রশান্ত মহাসাগরীয় এলাকার মানুষের সংস্কৃতি সম্পর্কে জানার জন্য ফিজি, সামোয়া এবং তাহিতি ভ্রমণ করেন। প্রথমে তারা পরিকল্পনা করেছিলেন সম্পূর্ণ চলচ্চিত্রটি মাওয়ি'কে কেন্দ্র করে নির্মাণ করা হবে, কিন্তু তাদের ভ্রমণের সময় ক্লেমেন্টস গ্রামের এক প্রধানের মেয়েকে প্রধান চরিত্র হিসেবে উপস্থাপনে অনুপ্রাণিত হন। ক্লেমেন্টস এবং মুস্কার তাদের গবেষণার সময় এটা জেনে ভীষণ অবাক হন যে, পলিনেশিয়ার অধিবাসীরা প্রায় তিন হাজার বছর আগ থেকে গভীর সমুদ্র ভ্রমণ বন্ধ করে দিয়েছে। ==কন্ঠাভিনয়== ২০১৬ সালের ডিসেম্বরে সামোয়াতে চলচ্চিত্রের প্রিমিয়ারে আউলি ক্রাভাইলি আউলি ক্রাভালিও মোয়ানা, গ্রামের প্রধান টুই এবং সিনা দম্পতির ১৬ বছর বয়সী কন্যা, মহাসাগর তাকে টি ফিটি'র হৃদয় পূনরুদ্ধারের জন্য নির্বাচন করে। ** চলচ্চিত্রটির হাওয়াইয়ান ভাষার সংস্করণে ক্রাভালিও তার ভূমিকা পুণঃপ্রতিষ্ঠিত করে। ** লুইস বুশ শিশু মোয়ানা ডোয়াইন জনসন মাওয়ি, এক কিংবদন্তী রুপ পরিবর্তনকারী উপদেবতা, যে মোয়ানার সাথে তার যাত্রার সঙ্গী ছিল। রেচেল হাউস তালা, টুই'র মা এবং মোয়ানার দাদি। মোয়ানার মত তালারও সমুদ্রের প্রতি আকর্ষণ রয়েছে। ** চলচ্চিত্রটির মাওরি ভাষার সংস্করণে হাউস তার ভূমিকা পুণঃপ্রতিষ্ঠিত করেন। টিমোরা মরিসন টুই, মোয়ানার রক্ষণশীল পিতা, যে তালার ছেলে এবং মোটুনুই দ্বীপের প্রধান। ** চলচ্চিত্রটির মাওরি ভাষার সংস্করণে মরিসন তার ভূমিকা পুণঃপ্রতিষ্ঠিত করেন। ** ক্রিস্টোফার জ্যাকসন টুই'র গানের কন্ঠ প্রধানকারী। জেমেইন ক্লেমেন্ট টামাটোয়া দৈত্যদের রাজ্যে বসবাসকারী দানব কাঁকড়া। ** চলচ্চিত্রটির মাওরি ভাষার সংস্করণে ক্লেমেন্ট তার ভূমিকা পুণঃপ্রতিষ্ঠিত করেন। নিকোল শোয়ার্জনেগার সিনা, মোয়ানার মা এবং টুই'র স্ত্রী। ** চলচ্চিত্রটির হাওয়াইয়ান ভাষার সংস্করণে শোয়ার্জনেগার তার ভূমিকা পুণঃপ্রতিষ্ঠা করেন। অ্যালান টুডিক হিইহিই, মোয়ানার পোষা মোরগ। ** টুডিক এছাড়াও তৃতীয় গ্রামবাসীর চরিত্রে কন্ঠ দেন, যে হিইহিই'কে রান্না করার জন্য মোয়ানাকে পরামর্শ দিয়েছিল। অস্কার নাইটলি একজন জেলে ট্রয় পোলামালু প্রথম গ্রামবাসী পউনানি ক্রাভালিও (অউলি'র মা) দ্বিতীয় গ্রামবাসী ==চিত্রগ্রহণ== ডোয়াইন জনসন ''(২০১৩ সালের ছবি)'' ''মোয়ানা''-তে প্বার্শ চরিত্র মাওয়ি হিসেবে কন্ঠাভিনয় করেন চলচ্চিত্রের নির্মাতাদের প্যাসিফিক জুড়ে শত শত অংশগ্রহণকারীদের অডিশন নেওয়ার পর ১৪ বছর বয়সী উচ্চ বিদ্যালয় পড়ুয়া বালিকা আউলি ক্রাভালিও'কে চলচ্চিত্রের প্রধান চরিত্র মোয়ানা হিসেবে কন্ঠাভিনয় করার জন্য নির্বাচন করা হয়। সময়ের মধ্যেই মোয়ানার ব্যাক্তিত্ব অবয়ব তৈরী করা সম্পন্ন হয়ে গিয়েছিল এবং কাকতালিয়ভাবে তা ক্রাভালিও'র শারিরিক গঠনের সাথে মিলে যায়। অ্যানিমেশন তৈরীর সময় সময় ডিজনির অ্যানিমেটররা ক্রাভাওলির কিছু ব্যাক্তিত্ব মোয়ানার আচরণের সাথে সংহত করতে সক্ষম হয়েছিলো। চলচ্চিত্রটির অধিকাংশ চিত্রগ্রাহক সদস্যই পলিনেশিয়ান বংশদ্ভূত: আউলি ক্রাভালিও (মোয়ানা) এবং নিকোল শোয়ার্জনেগার (সিনা, মোয়ানার'র মা) উভয়ই হাওয়াইয়ে জন্মগ্রহণ করেন এবং দুজনই হাওয়াইয়ান সংস্কৃতির। ডোয়াইন জনসন (মাওয়ি), অস্কার নাইটলি (জেলে) এবং ট্রয় পোলামালু (প্রথম গ্রামবাসী) হলেন সামোয়ান সংস্কৃতির। নিউজিল্যান্ডে জন্মগ্রহণকারী রেচেল হাউস (তালা, মোয়ানা'র দাদি), টেমোরা মরিসন (টুই, মোয়ানা'র বাবা), এবং জেমেইন ক্লেমেন্ট (টামাটোয়া) হলেন মাওরি সংস্কৃতির। ==তথ্যসূত্র== চলচ্চিত্র চলচ্চিত্র
'''রবিন ডেভিড জ্যাকম্যান''' (; জন্ম: ১৩ আগস্ট, ১৯৪৫) ব্রিটিশ ভারতের শিমলায় জন্মগ্রহণকারী ইংল্যান্ডের সাবেক আন্তর্জাতিক ক্রিকেটার। ইংল্যান্ড ক্রিকেট দলের অন্যতম সদস্য ছিলেন তিনি। ১৯৭৪ থেকে ১৯৮৩ সময়কালে ইংল্যান্ডের পক্ষে চার টেস্ট পনেরোটি একদিনের আন্তর্জাতিকে অংশ নিয়েছেন '''রবিন জ্যাকম্যান'''। ঘরোয়া প্রথম-শ্রেণীর ইংরেজ কাউন্টি ক্রিকেটে সারে দলের প্রতিনিধিত্ব করেছেন। দলে তিনি মূলতঃ সিম বোলার হিসেবে অংশগ্রহণ করতেন। এছাড়াও, নিচেরসারিতে কার্যকরী ব্যাটসম্যানের ভূমিকা পালন করতেন। == প্রথম-শ্রেণীর ক্রিকেট == ১৯৬৬ থেকে ১৯৮২ সময়কালে সমগ্র প্রথম-শ্রেণীর খেলোয়াড়ী জীবনে ১,৪০২ উইকেট পেয়েছেন। ১৯৭১ সালের কাউন্টি শিরোপা বিজয়ী সারে দলের অন্যতম সদস্য ছিলেন তিনি। এছাড়াও, ১৯৭১-৭২ মৌসুমে দক্ষিণ আফ্রিকায় ওয়েস্টার্ন প্রভিন্স এবং ১৯৭২-৭৩ থেকে ১৯৭৯-৮০ সময়কালে রোডেশিয়ার পক্ষে খেলেছেন। == আন্তর্জাতিক ক্রিকেট == ১৯৮০-৮১ মৌসুমে ওয়েস্ট ইন্ডিজ সফরে তার ভিসা নাকচ করে দেয়। তৎকালীন বর্ণবৈষম্যবাদের কারণে নিষিদ্ধ ঘোষিত দক্ষিণ আফ্রিকায় তার সম্পর্ক থাকাই এর প্রধান কারণ ছিল। গায়ানায় ইংরেজ দল গেলেও জর্জটাউনের পেগাসাস হোটেলে সম্পর্কে কোন মন্তব্য করেনি। তবে, জর্জটাউন ক্রিকেট ক্লাবে (জিসিসি) খেলাটি বাতিল হয়ে যায়। গায়ানায় তার উপস্থিতি ইংরেজ সমর্থক খেলোয়াড়দেরকে বেশ উজ্জীবিত করে। কিন্তু স্থানীয় রাজনীতিবিদদের কাছে তা মনে হয়নি। দক্ষিণ আফ্রিকান এক রমণীকে বিয়ে করেছিলেন। ফলে স্বাভাবিকভাবেই বেশ কয়েকবার তাকে দেশ গমন করতে হয়। তৎকালীন নিষিদ্ধ দেশের সাথে সম্পৃক্ততার কারণে গায়ানা কর্তৃপক্ষ তাকে নজরে রাখে। দ্বিতীয় টেস্ট বাতিল হলে পুরো সফরই ঝুলন্ত অবস্থায় থাকে। তবে, বার্বাডোসে তাকে কিছুটা ছাড় দেয়া হয়েছিল। == মূল্যায়ণ == ক্রিকেট লেখক কলিন বেটম্যান মন্তব্য করেন যে, রবিন জ্যাকম্যানের ন্যায় স্বল্প কিছু খেলোয়াড়ই আন্তর্জাতিক ক্রিকেট অঙ্গনে নাটকীয় পরিবেশের সৃষ্টি করতে পেরেছেন। তবে, তার প্রকৃত খেলোয়াড়ী জীবন খুবই সংক্ষিপ্ত সময় অদর্শনীয় ছিল। বেটম্যান আরও বলেন যে, জ্যাকম্যান উঁচুমানে ফাস্ট-মিডিয়াম বোলার হলেও অবশেষে ৩৫ বছর বয়সে ইংল্যান্ড দলে খেলার সুযোগ পেয়েছেন। এরফলে ১৯৮১ সালে টেস্টে অংশ নিয়ে বব উইলিসের গড়া রেকর্ডটি ভেঙ্গে ফেলেন। ক্রিকেট লেখক অ্যালান গিবসন তাকে ‘শোরডিচ স্প্যারো’ ডাকনামে আখ্যায়িত করতেন। তবে, শোরডিচ এলাকার সাথে জ্যাকম্যানের কোন সম্পর্ক ছিল না। ১৯৮১ সালে উইজডেন কর্তৃক বর্ষসেরা ক্রিকেটার মনোনীত হন। পূর্ববর্তী বছরের গ্রীষ্মে ১২১টি প্রথম-শ্রেণীর উইকেট পান যা গত ২০ বছরেরও অধিক সময়ে অন্য কেউ সক্ষমতা দেখাননি। == অবসর == বর্তমানে তিনি বিভিন্ন আন্তর্জাতিক প্রতিযোগিতার খেলার ধারাভাষ্য বিবরণীর জন্য টেলিভিশনের সাথে চুক্তিতে আবদ্ধ রয়েছেন। সাম্প্রতিককালে ইন্ডিয়ান প্রিমিয়ার লীগে ধারাভাষ্যকার দলের অন্যতম সদস্যরূপে যুক্ত ছিলেন। অধিকাংশ সময়ই দক্ষিণ আফ্রিকাভিত্তিক অর্থের বিনিময়ে দর্শন চ্যানেল সুপারস্পোর্টের সাথে জড়িত তিনি। ক্যান্সারে আক্রান্ত জ্যাকম্যানকে নভেম্বর, ২০১২ তারিখে চিকিৎসা করা হয়। == তথ্যসূত্র == == আরও দেখুন == ল্যান্স গিবস উইজডেন বর্ষসেরা ক্রিকেটার সারে কাউন্টি ক্রিকেট ক্লাব == বহিঃসংযোগ == উইজডেন বর্ষসেরা ক্রিকেটার সম্পর্কীয় নিবন্ধে == গ্রন্থপঞ্জী == Jackman, Robin and Bryden, Colin (2012). ''Jackers: Life in Cricket''. Pitch Publishing Ltd. জন্ম ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেট ধারাভাষ্যকার ক্রিকেট কোচ ক্রিকেটার বর্ষসেরা ক্রিকেটার প্রভিন্সের ক্রিকেটার ব্যক্তি ক্রিকেট ক্লাবের ক্রিকেটার ক্রিকেটার ক্রিকেটার
'''ইনোকা রাণাবীরা''' (জন্ম: ১৮ ফেব্রুয়ারি, ১৯৮৬) বালাপিটিয়ায় জন্মগ্রহণকারী বিশিষ্ট শ্রীলঙ্কান প্রমিলা আন্তর্জাতিক ক্রিকেটার। শ্রীলঙ্কা ক্রিকেট দলের অন্যতম সদস্য তিনি। ঘরোয়া ক্রিকেটে সাদার্ন লেডিজ ক্রিকেট ক্লাব, সাদার্ন প্রভিন্স ওম্যান দলের প্রতিনিধিত্ব করছেন। দলে তিনি মূলতঃ স্লো লেফট-আর্ম অর্থোডক্স বোলিংয়ে পারদর্শী। এছাড়াও, ডানহাতি ব্যাটসম্যান হিসেবে খেলছেন তিনি। গালের প্রজাপতি গোথমি মহাবিদ্যালয়ে অধ্যয়ন করেছেন। == খেলোয়াড়ী জীবন == শ্রীলঙ্কা জাতীয় ক্রিকেট দলে একদিনের আন্তর্জাতিক টুয়েন্টি২০ আন্তর্জাতিকের সক্রীয় সদস্য তিনি। ২০১২ সালে দিলানী মানোদারা’র নেতৃত্বে ১৪ সদস্যের শ্রীলঙ্কান দল ওয়েস্ট ইন্ডিজ সফর করে। চন্দিমা গুণরত্নে অলরাউন্ডার মাধুরি সমুদ্রীকা’র সাথে ইনোকা রাণাবীরারও অভিষেক ঘটে। ২৫ এপ্রিল, ২০১২ তারিখে স্বাগতিক ওয়েস্ট ইন্ডিজের বিরুদ্ধে প্রথমবারের মতো ওডিআইয়ে অংশগ্রহণ করেন। টুয়েন্টি২০ আন্তর্জাতিকে সফরকারী দক্ষিণ আফ্রিকার বিপক্ষে অভিষেক ঘটে গালেতে ২৬ সেপ্টেম্বর, ২০১২ তারিখে। ২০১৩ সালের ক্রিকেট বিশ্বকাপেও অংশ নিয়েছেন তিনি। এরপর ২০১৪ সালের এশিয়ান গেমসেও শ্রীলঙ্কা দলের প্রতিনিধিত্ব করেছেন। প্রতিযোগিতায় তার দল স্বর্ণপদক লাভ করেছিল। নভেম্বর, ২০১৫ সালে নিউজিল্যান্ডের বিপক্ষে অণুষ্ঠিত একদিনের আন্তর্জাতিকের শেষ তিন বলে তিন উইকেট নিয়ে হ্যাট্রিক করার কীর্তিগাঁথা রচনা করেন। এরফলে শ্রীলঙ্কার প্রথম মহিলা হিসেবে ওডিআই হ্যাট্রিক করার নজির গড়েন। == তথ্যসূত্র == == আরও দেখুন == রুমানা আহমেদ শ্রীলঙ্কা জাতীয় মহিলা ক্রিকেট দল ২০১৪ আইসিসি মহিলা বিশ্ব টুয়েন্টি২০ মহিলাদের আন্তর্জাতিক ক্রিকেটে হ্যাট্রিকের তালিকা মহিলা ক্রিকেটার জন্ম ব্যক্তি মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার গেমসের ক্রিকেটে পদক বিজয়ী এশিয়ান গেমসের ক্রিকেটার
খুলনা জেলার শিববাড়ী ট্রাফিক মোড়ের জিয়া পাবলিক হলের পাশেই প্রতিষ্ঠিত খুলনা জাদুঘর। খুলনা বিভাগীয় জাদুঘর ১৯৯৮ সালে প্রতিষ্ঠিত হয়। জাতীয় জাদুঘরের আওতায় প্রত্নতত্ত অধিদপ্তরের তত্তাবধানে জাদুঘরটি পরিচালিত। আয়তনের দিক থেকে এটি দেশের দ্বিতীয় বৃহত্তম জাদুঘর। দেশের বিভিন্ন স্থানে প্রাপ্ত নানান প্রত্নতাত্তিক নিদর্শন বিশেষ করে ঝিনাইদহের বারবাজার, যশোরের ভরত ভায়ানা এবং বাগেরহাটের খানজাহান আলী সমাধিসৌধ খননের ফলে প্রাপ্ত নানান দুর্লভ নিদর্শন প্রদর্শিত হচ্ছে জাদুঘরে। ==সংগ্রহ== জাদুঘরে দেশের দক্ষিণ অঞ্চলের বিভিন্ন ঐতিহ্য খ্যাত আলোকচিত্র দেখা যাবে, তার মধ্যে বিশ্ব ঐতিহ্য খ্যাত ষাটগম্বুজ জামে মসজিদ, নয়গম্বুজ মসজিদ, রনবিজয়পুর মসজিদ, জিন্দা পীরের মসজিদ, সোনা বিবির মসজিদ, সিঙ্গারা মসজিদ, দীদার খার মসজিদ, আনোয়ার খার মসজিদ, আহমদ খার মসজিদ, চিল্লাখানা, খানজাহান আলী (র.) এর বসতভিটা দীঘি, কোতয়ালী, কালোদীঘি, বিবি গোগিনীর মসজিদ এবং দশ গম্বুজ মসজিদসহ বৃহত্তর খুলনা, যশোর, বাগেরহাট, সাতক্ষীরা, নড়াইল, মাগুরা, কুষ্টিয়া, ঝিনাইদহ, মেহেরপুর অঞ্চলের। এছাড়াও সারা দেশের বিভিন্ন গুরুত্বপূর্ন প্রত্নতত্ত্ব স্থাপনার আলোকচিত্র দেখা যাবে এখানে। আলোকচিত্র ছাড়া জাদুঘরে দেখা যাবে গুপ্ত, পাল, সেন, মোগল ব্রিটিশ আমলের নানা রকম পুরাকীর্তির নিদর্শন, পোড়ামাটির বিভিন্ন মূর্তি, কষ্টি পাথরের মূর্তি, কালো পাথরের মূর্তি, তামা, লোহা, পিতল, মাটি কাচের তৈজসপত্র, বিভিন্ন ধাতুর তৈরি অস্ত্র, বিভিন্ন খেলনা, নানা রকম ব্যবহার্য সামগ্রী, মোগল আমলের স্বর্ণ রৌপ্য মুদ্রাসহ বৃহত্তর খুলনা অঞ্চলসহ বাংলাদেশের বিভিন্ন ইতিহাস, ঐতিহ্য সংস্কৃতির হাজার বছরের পুরনো নিদর্শনসমূহ। == টিকিট পরিদর্শনের সময় == জাদুঘরের প্রবেশ করার জন্য প্রতিজন ১০ টাকা প্রবেশমূল্য দিয়ে টিকেট সংগ্রহ করতে হবে। তবে বিদেশি দর্শনাথীদের জন্য প্রবেশমূল্য ১০০ টাকা। প্রতিদিন সকাল ১১টা থেকে বিকাল ৬টা প্রর্যন্ত জাদুঘর খোলাথাকে। রবিরার পূর্ণদিন সোমবার অর্ধদিন জাদুঘরের সাপ্তাহিক বন্ধ। সবমিলিয়ে এক নজরে খুলনাকে দেখার জন্য এবং দেশের ইতিহাস-ঐতিহ্যকে জানার জন্য খুলনা বিভাগীয় জাদুঘর দর্শন আবশ্যক। == যেভাবে যাবেন == খুলনার সোনাডাঙ্গা বাস টার্মিনালের খুব নিকটেই বিভাগীয় জাদুঘর। বাস টার্মিনাল থেকে মাত্র রিকশা অথবা ইজিবাইকে করে শিববাড়ি মোড়ে আসতে হবে। শিববাড়ী মোড়ে অবস্থিত জিয়া হলের পাশেই খুলনা বিভাগীয় জাদুঘরের অবস্থান। == খুলনা শহরের অন্যান্য দর্শনীয় স্থান সমূহ == খানজাহান আলী সেতু জাহানাবাদ বনবিলাস চিড়িয়াখানা শিশু পার্ক শহীদ হাদিস পার্ক জাতিসংঘ পার্ক প্রেম কানন কবি কৃষ্ণচন্দ্র ইন্সটিটিউট দক্ষিণডিহি রবীন্দ্র কমপ্লেক্স গল্লামারী স্মৃতিসৌধ বদ্ধভূমি বীরশ্রষ্ঠ রুহুল আমিনের মাজার ভরত ভায়না == তথ্যসূত্র == প্রত্নতত্ত্ব অধিদপ্তর,খুলনা বিভাগ,খুলনা। জাদুঘর জেলার দর্শনীয় স্থান
'''সাবডুরাল হেমাটোমা''' () হচ্ছে এক প্রকার রক্তক্ষরণ যেখানে জমাট বাধা রক্ত মস্তিষ্কের মেনিনজেসের ডুরা ম্যাটার অ্যানারকয়েড ম্যাটারের নিচের অংশের মধ্যবর্তী অংশে জমা হয়। মূলত সাবডুরাল স্পেসে অবস্থিত এই দুই স্তরের মধ্যে সেতুবন্ধনকারী শিরা ছিড়ে সৃষ্ট রক্তক্ষরণের ফলশ্রুতিতে জমা রক্তের দ্বারা সাবডুরাল হেমাটোমার সৃষ্টি। সাধারণত মস্তিষ্কের আঘাতজনিত জখমের সাথে এই জটিলতার সংশ্লিষ্টতা রয়েছে। রক্ত জমাট বাধার ফলে করোটির অভ্যন্তরে চাপ বৃদ্ধিতে সাবডুরাল হেমাটোমার ভূমিকা রয়েছে। সৃষ্ট চাপের ফলে মস্তিষ্কের টিস্যু সংকোচিত হতে পারে বা ক্ষতিগ্রস্থ হতে পারে। তীব্র সাবডুরাল হেমাটোমা প্রায় ক্ষেত্রেই প্রাণঘাতী। তবে সঠিক চিকিৎসা প্রদান করা হলে দীর্ঘমেয়াদি সাবডুরাল হেমাটোমার ক্ষেত্রে ভালো ফলাফল পাওয়া যায়। অপরদিকে এপিডুরাল হেমাটোমার সৃষ্টি হয় ধমনী ছিড়ে যাওয়ার ফলে যার ফলে একইভাবে ডুরা ম্যাটার করোটির মধ্যে রক্তের জমাট বাধে। এটি অনেক সময় সাবঅ্যারাকনয়েড রক্তক্ষরণের ফলে সৃষ্টি হয়, যা অ্যানারকয়েড ম্যাটার পিয়া ম্যাটারের মধ্যবর্তী স্থানে সংঘটিত হয়। == পূর্বাভাস == মাথার জখমের ফলে সর্বোচ্চ মৃত্যুর হারের কারণগুলোর মধ্যে তীব্র সাবডুরাল হেমাটোমা একটি। তীব্র সাবডুরাল হেমাটোমার স্বীকার রোগীদের মধ্যে ৫০-৯০% পর্যন্ত রোগী শেষ পর্যন্ত মৃত্যুবরণ করেন। অপরদিকে ২০-৩০% রোগী মস্তিষ্কের কার্যকারীতা ফিরে পান। == আরও দেখুন == এপিডুরাল হেমাটোমা মস্তিষ্কের আঘাতজনিত জখম সাবঅ্যারাকনয়েড রক্তক্ষরণ মাথার জখম == তথ্যসূত্র == == বহিঃসংযোগ == সাবডুরাল হেমোটোমার ইমেজিং এবং মেকানিজম মেডপিক্স রোগ
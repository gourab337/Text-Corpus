'''রাফায়েল জেভিয়ের ভারান''' (; জন্ম: ২৫ এপ্রিল ১৯৯৩) হলেন একজন ফরাসি পেশাদার ফুটবলার, যিনি স্পেনীয় ক্লাব রিয়াল মাদ্রিদ এবং ফ্রান্স জাতীয় দলের হয়ে একজন রক্ষণভাগের খেলোয়াড় হিসেবে খেলেন। ভারান ২০১০–১১ মৌসুমে, ফয়াসি ক্লাব আরসি লঁসের হয়ে খেলার মাধ্যমে তার পেশাদার ক্যারিয়ার শুরু করেন। এরপূর্বে তিনি এই ক্লাবের যুব পর্যায়ের হয়ে খেলেছেন। প্রথমে তিনি মূল একাদশের সাথে প্রশিক্ষণ গ্রহণ করতেন এবং বেঞ্চে বদলি খেলোয়াড় হিসেবে থাকতেন। ২০১০ সালের ৭ই নভেম্বর তারিখে, মন্তপিলিয়ারের বিরুদ্ধে লীগ ম্যাচে খেলার মাধ্যমে তিনি অভিষেক করেন। ফরাসি ক্লাব আরসি লঁসের হয়ে এক মৌসুম খেলার পর, ২০১১ সালের গ্রীষ্মে তিনি স্পেনীয় ক্লাব রিয়াল মাদ্রিদে যোগদান করেন। স্পেনীয় ক্লাবটিতে যোগদানের পর থেকে তিনি এপর্যন্ত ২০০-এর অধিক ম্যাচ খেলেছেন এবং ক্লাবটির হয়ে ১৪টি শীর্ষ শিরোপা জয়লাভ করেছেন, যার মধ্যে ২টি লা লিগা শিরোপা, ৩টি উয়েফা চ্যাম্পিয়ন্স লীগ শিরোপা রয়েছে। মাত্র ২৪ বছর বয়সে, তিনি ৩টি উয়েফা চ্যাম্পিয়ন্স লীগ শিরোপা জয়লাভ করেছেন; এটি "উয়েফা চ্যাম্পিয়ন্স লীগের খেলোয়াড়দের মধ্যে সর্বকনিষ্ঠ রক্ষণভাগের খেলোয়াড়" হিসেবে একটি রেকর্ড। তার পূর্বে এমন কীর্তি করেছেন সাবেক ইতালীয় রক্ষণভাগের খেলোয়াড় পাওলো মালদিনি, যিনি ২৬ বছর বয়সে ৩টি শিরোপা জয়লাভ করতে সক্ষম হয়েছিলেন। ভারান ফ্রান্সের বেশ কয়েকটি বয়সভিত্তিক দলের হয়ে খেলেছেন; যার মধ্যে রয়েছে ফ্রান্স অনূর্ধ্ব-১৮, ফ্রান্স অনূর্ধ্ব-২০ এবং ফ্রান্স অনূর্ধ্ব-২১। তিনি ২০১৩ সালের মার্চ মাসে, ফ্রান্স জাতীয় দলের হয়ে খেলার মাধ্যমে আন্তর্জাতিক পর্যায়ে অভিষেক করেন। তিনি ২০১৪ ফিফা বিশ্বকাপের ফ্রান্স দলের একজন সদস্য ছিলেন। ২০১৪ ফিফা বিশ্বকাপে তার অসাধারণ খেলার জন্য তিনি টুর্নামেন্টটির সেরা যুব খেলোয়াড়ের জন্য মনোনীত হয়েছিলেন। আরসি লঁসের কোচ এরিক আসাদুরিয়ান ভারানেকে একজন "সত্যিকারের প্রথম শ্রেণির খেলোয়াড়" হিসেবে অভিহিত করেছেন, যিনি "কৌশলগত এবং প্রযুক্তিগত উভয় স্তরের তৃপ্তিকর" খেলা প্রদর্শন করতে সক্ষম। ২০১৪ সালের জানুয়ারি মাসে, দ্য গার্ডিয়ান পত্রিকা তাকে ইউরোপের "শীর্ষ ১০ আশাপ্রদ যুব খেলোয়াড়"-এর তালিকায় স্থান দিয়েছে। বহু সাবেক খেলোয়াড় এবং বর্তমান ফুটবল ম্যানেজার (যেমন: ফার্নান্দো হিয়েরো এবং জোসে মরিনহো) তাকে বিশ্ব ফুটবলের অন্যতম সেরা রক্ষণভাগের খেলোয়াড় হিসেবে বিবেচনা করেন। ==ক্যারিয়ার পরিসংখ্যান== জাতীয় দল এবং সাল অনুযায়ী উপস্থিতি এবং গোলসংখ্যা জাতীয় দল সাল উপস্থিতি গোল ফ্রান্স ২০১৩ ২০১৪ ১৩ ২০১৫ ১০ ২০১৬ ২০১৭ ২০১৮ মোট ৪১ ==তথ্যসূত্র== ==বহিঃসংযোগ== Real Madrid official profile France profile at FFF জন্ম ব্যক্তি from Lille people of Martiniquais descent ফুটবলার ডিফেন্ডার বিষয়শ্রেণী:লীগ খেলোয়াড় লেন্স খেলোয়াড় বিষয়শ্রেণী:লা লিগা খেলোয়াড় মাদ্রিদ সি.এফ. খেলোয়াড় যুব আন্তর্জাতিক ফুটবলার অনূর্ধ্ব-২১ আন্তর্জাতিক ফুটবলার আন্তর্জাতিক ফুটবলার প্রবাসী ফুটবলার প্রবাসী ফরাসি প্রবাসী ফুটবলার ফিফা বিশ্বকাপের খেলোয়াড় চ্যাম্পিয়নস লীগ বিজয়ী খেলোয়াড় ফিফা বিশ্বকাপের খেলোয়াড়
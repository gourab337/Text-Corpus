জিউসের নিদের্শে প্রমিথিউসের কলিজা ভক্ষন করছে ঈগল। ১৬৪০ সালের চিত্রকর্ম '''প্রমিথিউস ''' যা লাতিন উচ্চারণের ভিত্তিতে গ্রিক পুরাণের টাইটান গোত্রভুক্ত দেবতা। তিনি ছিলেন টাইটান দেবতা ইয়াপেতুস ওশেনিড ক্লাইমেনের সন্তান। গ্রীক পুরান অনুসারে প্রমিথিউস একজন টাইটান যাকে বলা হত মানুষের সবচেয়ে উপকারি বন্ধু। প্রমিথিউস এবং তার ভাই এপিমেথুসকে মানুষের জীবন ধারনের সমস্ত প্রয়োজনীয় উপকরন সরবরাহ করার জন্য আদেশ দেয়া হয়েছিল। আদেশ অনুসারে এপিমেথিস প্রাণীদের সাহস, শক্তি, দ্রুতি এবং পালক, চুল অন্যান্য প্রতিরক্ষামূলক উপাদান সরবরাহ করেন। কিন্তু যখন প্রাণী কুলের মধ্যে শ্রেষ্ঠত্বের প্রশ্ন উঠল তখন এপিমেথিসকে ভাই প্রমিথিউসের সাহায্য চাইতে বাধ্য করা হল। প্রমিথিউস মানুষকে আর সব প্রাণী থেকে শ্রেষ্ঠতর করার জন্য তাদের সোজা হয়ে হাটতে শেখালেন এবং অন্যান্য জীব থেকে মানুষকে মহত্তর বলে ঘোষণা দিলেন। তিনি নিজে স্বর্গে যান এবং মানুষের জন্য সূর্যের কাছ থেকে মশাল জ্বালিয়ে আনেন এবং মানুষকে আগুন উপহার দেন। মানুষকে প্রমিথিউসের এই উপহার মেনে নিতে পারেননি দেবতা জিউস। শাস্তি স্বরূপ জিউস প্রমিথিউসকে পাহাড়ের সাথে শৃঙ্খলিত করে রাখেন এবং তার উপর বর্বর অত্যাচার চালান। একটি ঈগল রোজ এসে প্রমিথিউস এর কলিজা খেয়ে যেত আর সেখনে জন্ম নিত নতুন আরেকটি কলিজা। আবার ঈগল এসে খেয়ে গেলে নতুন কলিজা জন্মাতো প্রমিথিউস এর। এখানে ঈগল হল জিউসের প্রতীক। এভাবেই জিউস তাকে শাস্তি দিতেন। পরে হারকিউলিস ঈগলরূপী জিউসকে দূর করে তাকে মুক্ত করেন। পুরাণের চরিত্র
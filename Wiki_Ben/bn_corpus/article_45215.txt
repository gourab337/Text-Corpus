'''রণগিরি ডাম্বুলা আন্তর্জাতিক ক্রিকেট স্টেডিয়াম''' (, শ্রীলঙ্কায় প্রতিষ্ঠিত স্টেডিয়াম। এর দর্শক আসন সংখ্যা ৩০,০০০। মধ্য প্রদেশের ডাম্বুলার কাছাকাছি স্টেডিয়ামটির অবস্থান। রণগিরি ডাম্বুলা মন্দির কর্তৃপক্ষের কাছ থেকে ৬০ একর (২,৪০,০০০ মি২) জমি ইজারা নিয়ে স্টেডিয়াম নির্মাণ করা হয়েছে। ডাম্বুলা ট্যাঙ্ক ডাম্বুলা রক স্টেডিয়াম থেকে দৃশ্যমান। == ইতিহাস == মার্চ, ২০০১ সালে সফরকারী ইংল্যান্ডের বিপক্ষে শ্রীলঙ্কার ওডিআইয়ে অংশগ্রহণের মাধ্যমে উদ্বোধন করা হয়। ২০০৩ সালে ফ্লাডলাইট স্থাপন করা হয়। দূর্বলমানের ফ্লাডলাইটের কারণে তিন বছর বিরতি দিয়ে নভেম্বর, ২০১৩ সালে পুণরায় আন্তর্জাতিক ক্রিকেট আয়োজনের সিদ্ধান্ত নেয়া হয়। বর্তমানে কেবলমাত্র একদিনের খেলা আয়োজনের পরিকল্পনা নেয়া হয়েছে। আটটি প্রাচীন ফ্লাডলাইটের পরিবর্তে চারটি লেডের টাওয়ার স্থাপন করা হয়েছে। শুষ্ক অঞ্চলে স্টেডিয়ামের অবস্থান। মূলতঃ সারা বছর যাতে একদিনের খেলা আয়োজন করা যায়, সেদিকে দৃষ্টি রেখেই পরিকল্পনা নেয়া হয়েছে। শ্রীলঙ্কা ক্রিকেট কন্ট্রোল বোর্ডের (বিসিসিএসএল) অর্থায়ণে অবকাঠামোর বাস্তবায়ন করা সম্ভব হয়। বিসিসিএসএলের তৎকালীন সভাপতি থিলাঙ্গা সুমাথিপাল এতে সর্বাত্মক সহায়তা করেন। নির্মাণকার্য সম্পন্ন হতে মাত্র ১৬৭ দিন সময় ব্যয়িত হয়। নির্মাণের পর উদ্বোধনী খেলায় আয়োজনের প্রাক্কালে ইজারা ঠিকাদারদের মধ্যে জটিলতায় স্টেডিয়াম ব্যবহার করা যায়নি। অবশেষে মে, ২০০৩ সালে আন্তর্জাতিক ক্রিকেট আয়োজন করা সম্ভবপর হয়। দক্ষিণাংশে মৌসুমী বৃষ্টিপাতের প্রেক্ষিতে প্রতিযোগিতার সাতটি খেলাই এখানে অনুষ্ঠিত হয়। স্কোরবোর্ড এন্ড পিচ বোলারদের সহায়তা করে থাকে। সকালের দিকে সিমারেরা লাভবান হন। তবে, বিকেলে স্পিনারদের দিকেই ঝুঁকে পড়ে। ৩০-এর অধিক দিবা/রাত্রির খেলা আয়োজন করা হলেও ফ্লাডলাইটগুলো আইসিসির মানদণ্ড অনুসরণ করেনি। ২০১০ সালের পর বছর বিরতী দিয়ে ২৮ আগস্ট, ২০১৬ তারিখে প্রথম দিবা/রাত্রির ক্রিকেট অনুষ্ঠিত হয়। আইসিসি মানদণ্ডের উপযোগী করে সফরকারী অস্ট্রেলিয়া দল এখানে খেলতে সম্মত হয়। মাঠেই শ্রীলঙ্কার প্রথিতযশা ক্রিকেট তারকা তিলকরত্নে দিলশান তার সর্বশেষ ওডিআইয়ে অংশগ্রহণ করেন। আইসিসি মানদণ্ডে ফ্লাডলাইটগুলো উত্তীর্ণ হতে পারেনি == রেকর্ড == ২১ জুন, ২০১০ তারিখে পাকিস্তান সর্বাধিক ৩৮৫/৭ তুলে বাংলাদেশের বিপক্ষে। ১৮ নভেম্বর, ২০০৩ ১০ আগস্ট, ২০১০ তারিখে ইংল্যান্ড ভারত যথাক্রমে স্বাগতিক শ্রীলঙ্কা নিউজিল্যান্ডের বিপক্ষে সর্বনিম্ন ৮৮ রান তুলে। ব্যক্তিগতভাবে মাহেলা জয়াবর্ধনে সর্বাধিক ১০৭৬ রান তুলেন। ২৫ মার্চ, ২০১৭ তারিখে তামিম ইকবাল স্বাগতিক শ্রীলঙ্কার বিপক্ষে ব্যক্তিগত সর্বোচ্চ ১২৭ রান তুলেন। অন্যদিকে মুত্তিয়া মুরালিধরন সেরা বোলিং পরিসংখ্যান করেন ৫/২৩। এছাড়াও ৪২ উইকেট পেয়ে মাঠে সর্বাধিক উইকেট লাভকারীর ভূমিকায় অবতীর্ণ হয়েছেন তিনি। == তথ্যসূত্র == == আরও দেখুন == মাহেলা জয়াবর্ধনে একদিনের আন্তর্জাতিক ক্রিকেট মাঠের তালিকা ২০১৬-১৭ বাংলাদেশ ক্রিকেট দলের শ্রীলঙ্কা সফর == বহিঃসংযোগ == ডাম্বুলায় আসন্ন খেলাগুলোর তালিকা ক্রিকইনফোয় ডাম্বুলার তথ্যাবলী প্রদেশের (শ্রীলঙ্কা) ক্রীড়া মাঠ স্টেডিয়াম ক্রিকেট মাঠ
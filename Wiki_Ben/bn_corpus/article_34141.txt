নিকেফোরোস''' () একজন ইন্দো-গ্রিক রাজা ছিলেন, যিনি আনুমানিক ১১০ হতে ১০০ পারোপামিসাদাই আরাখোশিয়া অঞ্চল শাসন করেন। সিনিয়র মনে করেন যে, তিনি ১৩০ থেকে ১২০ পর্য্যন্ত রাজত্ব করেন। == হেলিওদোরাস স্তম্ভ == ভারতের মধ্য প্রদেশ রাজ্যের বিদিশা শহরে অবস্থিত হেলিওদোরাস স্তম্ভে উৎকীর্ণ লিপিতে আন্তিয়াল্কিদাস নিকেফোরোসের উল্লেখ রয়েছে। এই শিলালিপি থেকে জানা যায় যে, তক্ষশীলার বাসিন্দা দিওনের পুত্র তথা ইন্দো-গ্রিক শাসক আন্তিয়াল্কিদাস নিকেফোরোসের দূত হেলিওদোরাস শুঙ্গ সম্রাট ভগভদ্রের শাসনকালে বিদিশা নগরীতে উপস্থিত হয়ে বিষ্ণুর উদ্দেশ্যে এই স্তম্ভ স্থাপন করেন। এই স্তম্ভে উৎকীর্ণ লিপি নিম্নরূপ- মূল ব্রাহ্মী লিপি দেবনাগরী লিপিতে বাংলা প্রতিলিপিকরণ left ''देवदेवस वासुदेवस गरुडध्वजो अयम्'' ''करितो इय हेलियोदरेण भग-'' ''वतेन दियस्य पुत्रेण तखशिलकेन'' ''योनदतेन आगतेन महाराजस ''अंतलिकितस उपमता संकासम्-रणो ''काशिपुत्रस भगभद्रस त्रातारस ''वसेन चतुदशेन राजेन वधमानस" দেবদেবস বাসুদেবস গরুড়ধ্বজো অয়ম্‌ করিতো ইয় হেলিয়োদরেণ ভগ- বতেন দিয়স্য পুত্রেণ তখশিলকেন যোনদতেন আগতেন মহারাজস অন্তলিকিতস উপমতা সংকাসম্‌-রণো কাশিপুত্রস ভগভদ্রস ত্রাতারস বসেন চতুদশেন রাজেন বধমানস == মুদ্রা == আন্তিয়াল্কিদাস নিকেফোরোস বেশ কিছু দ্বিভাষী মুদ্রা প্রচলন করেন। তাঁর দ্বারা প্রচলিত রৌপ্য মুদ্রায় ম্যাসিডনিয় চ্যাপ্টা কাউসিয়া টুপি বা ষাঁড়ের শিং যুক্ত হেলমেট পরিহিত অবস্থায় তাঁর প্রতিকৃতি দেখতে পাওয়া যায়। কোন কোন মুদ্রায় তাঁর বর্শা নিক্ষেপরত চিত্র রয়েছে। মুদ্রাগুলিতে এক পিঠে গ্রিক লিপিতে ''বাসিলেওস নিকেফেরোউ অপর পিঠে খরোষ্ঠী লিপিতে ''মহারাজস জয়ধরস উৎকীর্ণ রয়েছে। এমন কিছু কিছু ব্রোঞ্জ মুদ্রা আবিষ্কৃত হয়েছে, যার এক পিঠে লুসিয়াস আনিকেতোসের চিত্র অপর পিঠে আন্তিয়াল্কিদাস নিকেফোরোসের চিত্র মুদ্রিত রয়েছে। এই দুই ইন্দো-গ্রিক শাসক নিজেদের মধ্যে মৈত্রীসূত্রে আবদ্ধ হন বলে উইলিয়াম উডথর্প টার্ন মনে করেন। অপর ঐতিহাসিকদের মতে, লুসিয়াস আনিকেতোসের মুদ্রায় আন্তিয়াল্কিদাস নিকেফোরোস নিজের চিত্র নাম উৎকীর্ণ করিয়েছিলেন বলেই এই ধরনের মুদ্রা সৃষ্টি হয়েছিল। এর সঙ্গে এই দুই শাসকের মিত্রতার কোন সম্পর্ক নেই। == তথ্যসূত্র == শাসক
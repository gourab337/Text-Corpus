সিলেট সদর উপজেলার সর্ববহৎ ইউনিয়ন হলো খাদিম পাড়া। এই ইউনিয়নের মধ্যেই সিলেট সদর উপজেলা কমপ্লেক্স স্থাপিত। হযরত শাহজালাল (রহঃ) এর অন্যতম অনুসারী- হযরত শাহ পরান (রহঃ) এর মাজার শরীফ এই ইউনিয়নেরই ক্যান্টনমেন্ট এর 17 পদাতিক ডিভিশন, সাবেক জালালাবাদ সেনানিবাস এই ইউনিয়নে স্থাপিত। এই ইউনিয়নের পীরের বাজারে হযরত শাহ সুন্দর (রহ) এর মাজার শরীফও অবস্থিত। অনেকগুলো শিক্ষা প্রতিষ্ঠানের মধ্যে সিলেট ক্যান্টনমেন্ট পাবলিক স্কুল এন্ড কলেজ, ক্যান্টনমেন্ট বোর্ড স্কুল, শাহপরান উচ্চ বিদ্যালয়, জহিরিয়া এম.ইউ উচ্ছ বিদ্যালয়, আল-আমিন জামেয়া উচ্চ বিদ্যালয়, সিলেট সরকারী কলেজ ইত্যাদি প্রতিষ্ঠানের নাম উল্লেখযোগ্য।
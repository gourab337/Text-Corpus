'''''ইনসাইট ()''''' হলো একটি রোবটিক ল্যান্ডার,যেটি তৈরি করা হয়েছে মঙ্গল গ্রহে অবতরণ করে এর বিভিন্ন দিক সম্পর্কে আরও গভীরভাবে জানা এবং গবেষণা করার জন্য। মিশনটি আটলাস ভি ৪০১ রকেটে করে যাত্রা শুরু করে ০৫ মে ২০১৮ ১১:০৫ ইউটিসি সময়ে। ২৬ শে নভেম্বর ২০১৮ তারিখে ৪৮৫ মিলিয়ন কিলোমিটার (৩০১ মিলিয়ন মাইল) ভ্রমণের পর এটি মঙ্গলের ইলিশিয়াম প্লানিশিয়া নামক স্থানে সফলভাবে অবতরণ করে। নাসার পক্ষ থেকে মিশনটি পরিচালনা করছে জেট প্রপালশন প্রস্তুতকারক লকিড মার্টিন স্পেস সিস্টেমস। '''In'''terior Exploration using '''S'''eismic '''G'''eodesy and '''H'''eat '''T'''ransport এর সংক্ষিপ্ত রূপ থেকে ল্যান্ডারটির নাম ইনসাইট (InSight) রাখা হয়। মূলত এটি ২০১৬ সালের মার্চ মাসে উৎক্ষেপণ করার পরিকল্পনার কথা থাকলেও আর্থিক সমস্যার ফলে এটি ২০১৮ সালের ৫ই মে পৃথিবী থেকে উৎক্ষেপণ করা হয়। যা ১৯:৫২:৫৯ UTC ২৬ শে নভেম্বর ২০১৮ সালে প্রায় ৪৮৬ মিলিয়ন কি.মি (৩০১ মিলিয়ন মাইল) ভ্রমণ করে সফলভাবে মঙ্গলের ইলিসিয়াম প্ল্যানিশিয়া নামক স্থানে অবতরণ করে। মিশনটিতে $৬৭৫ মিলিয়ন মার্কিন ডলার খরচ হওয়ার কথা থাকলেও এতে মোট $৮৩০ মিলিয়ন মার্কিন ডলার খরচ হয়। == ইতিহাস == ২০১৫ সালে নির্মাণাধীন ইনসাইট ''ইনসাইট'' প্রথমে "জিইএমএস" (GEMS Geophysical Monitoring Station)" নামে পরিচিত ছিলো।পরবর্তীতে ২০১২ সালে নাসার অনুরোধে এটির নাম পরিবর্তন করে রাখা হয় "ইনসাইট"। ২০১২ এর আগস্ট মাসে মঙ্গলে যাত্রা এবং উন্নয়নের জন্য ইনসাইট" কে নির্বাচিত করা হয় লকিড মার্টিন ১৯ মে ২০১৪ সালে ল্যান্ডারটির নির্মাণ কার্যক্রম শুরু করে এবং ২৭ শে মে ২০১৫ এটির প্রাথমিক পরীক্ষা করা হয়। ৯ই মার্চ ২০১৬, নাসা ঘোষণা করেন যে,আর্থিক কারণে ইনসাইট এর মিশন যাত্রা ২০১৬ এর পরিবর্তে ২০১৮ সালে শুরু হবে। স্পেসক্রাফটটি ০৫ মে ২০১৮ তার পুনর্নির্ধারিত সময়সূচি অনুযায়ী আটলাস ভি ৪০১ রকেটে করে যাত্রা শুরু করে এবং ২৬ নভেম্বর ২০১৮ মঙ্গলে অবতরণ করে। ২২শে নভেম্বর ২০১৭ ইনসাইটের তাপীয় শূন্য পরীক্ষা সম্পন্ন হয়,যেটি টিভিএসি নামে পরিচিত। ২৮শে ফেব্রুয়ারি ২০১৮ তারিখে, ইনসাইটকে বোয়িং সি-১৭ গ্লোবমাস্টার কার্গো বিমানে করে ভ্যান্ডারবার্গ এয়ার ফোর্স বেস এর আনা হয়। অবশেষে, ০৫ মে ২০১৮ ল্যান্ডারটিকে উৎক্ষেপণ করা হয় এবং ২৬ নভেম্বর ২০১৮ আনুমানিক ১৯:৫৪ ইউটিসি সময়ে মঙ্গলে অবতরণ করে। ==উদ্দেশ্য== ইনসাইট ল্যান্ডারটিকে মূলত ২টি বিশেষ লক্ষ্য নিয়ে পাঠানো হয়েছে। লক্ষ্যগুলো পূরণে মঙ্গলকে বিজ্ঞানের বিভিন্ন মাধ্যম দ্বারা যাচাই বাচাই করা হবে ইনসাইট দ্বারা। ১মটি হলো কিভাবে গ্রহ সৃষ্টি হলো এবং কিভাবে এগুলোর বিবর্তন হলো তা জানা। আমরা এতদিন মঙ্গলের পৃষ্ঠ নিয়ে বিভিন্ন ধরনের গবেষণা চালিয়েছি। কিন্তু ইনসাইট দিয়ে আমরা গবেষণা করবো এর অভ্যন্তরের ক্রাস্ট, ম্যান্টল, এবং কোর নিয়ে।মঙ্গলের কোর কতটুকু বড় এবং এটি কি দিয়ে তৈরি তরল নাকি কঠিন পদার্থ দিয়ে এগুলো সম্পর্কে স্পষ্ট ধারণা পাওয়ার কথা এর মাধ্যমে। এছাড়া মঙ্গলের ক্রাস্ট এবং ম্যান্টল এর গঠন, এগুলো কি দিয়ে তৈরি এবং এদের পুরত্ব সম্পর্কে আমরা জানতে পারবো এই অভিজানের মাধ্যমে। এসব পর্যবেক্ষণের মাধ্যমে আমরা গ্রহের জন্ম এবং বিবর্তন সম্পর্কে আরও বুঝতে পারবো। ২য়টি হলো মঙ্গল গ্রহের পৃষ্ঠে কি পরিমাণ উল্কাপাত হয়ে থাকে এবং এর পৃষ্ঠে উল্কাপাতের প্রভাব কেমন তা জানতে পারবো! এই অভিযানটি একটি বিশেষ লক্ষ্য হচ্ছে মঙ্গলের পৃষ্ঠ উল্কাপিন্ড দ্বারা কতটুকু আঘাত প্রাপ্ত হয় তা জানতে পারা এবং মঙ্গলে ভূমিকম্পের প্রভাব কতটুকু এসব বোঝা। ==তথ্যসূত্র== ref ==বহিঃসংযোগ== ''InSight'' NASA ''InSight'' NASA Mars Exploration Program ''InSight'' NASA (video/03:31; 18 November 2018; Details) ''InSight'' NASA (video/01:38; 26 November 2018; Landing) ''InSight'' NASA InSight Raw Images ref
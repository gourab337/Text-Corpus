আমহারীয় ভাষা ইথিওপিয়ার সরকারি ভাষা। ইংরেজি ভাষা সহকারী সরকারী ভাষার মর্যাদা পেয়েছে; শিক্ষা, বাণিজ্য, এবং আন্তর্জাতিক যোগাযোগে ইংরেজি ভাষা ব্যবহার করা হয়। ইথিওপিয়াতে ৮০টিরও বেশি ভাষা প্রচলিত। এদের মধ্যে ওরোমো ভাষা, তিগ্রিনিয়া ভাষা, গুরাগে ভাষা, ওয়েলামো ভাষা, আফার ভাষা, সোমালি ভাষা আরবি ভাষাতে উল্লেখযোগ্য সংখ্যক লোক কথা বলেন। বৃহত্তর ভাষাগুলির বক্তাসংখ্যা সম্পর্কে মোটামুটি নির্ভরযোগ্য তথ্য পাওয়া গেলেও সংখ্যালঘু ভাষাগুলির সঠিক বক্তাসংখ্যা অনিশ্চিত। ইথিওপিয়ার জনগণের প্রায় এক-চতুর্থাংশের মাতৃভাষা আমহারীয় ভাষা, তবে এটি সমগ্র ইথিওপিয়ার সার্বজনীন ভাষা বা লিঙ্গুয়া ফ্রাংকা হিসেবে ব্যাপকভাবে প্রচলিত। এছাড়া উত্তর ইথিওপিয়াতে তিগ্রিনিয়া ভাষা, দক্ষিণ ইথিওপিয়াতে ওরোমো ভাষা, এবং মুসলিম সম্প্রদায়ে আরবি ভাষা সার্বজনীন ভাষা হিসেবে ব্যবহার করা হয়। ইউরোপীয় ভাষার মধ্যে ইতালীয় ভাষা বেশ প্রচলিত। ইথিওপিয়ার খ্রিস্টান গির্জাগুলি ধর্মীয় স্ত্রোত্রের ভাষা হিসেবে ইথিওপীয় ভাষা তথা গেএজ ভাষা ব্যবহার করে। == তথ্যসূত্র == == বহিঃসংযোগ == ইথিওপিয়ার ভাষার উপর এথনোলগ-এর রিপোর্ট বিষয়শ্রেণী:দেশ অনুযায়ী ভাষা ভাষা
'''চেতেশ্বর অরবিন্দ পুজারা''' (; জন্ম: ২৫ জানুয়ারি, ১৯৮৮) গুজরাটের রাজকোটে জন্ম একজন ভারতীয় ক্রিকেটার। ডানহাতি ব্যাটসম্যান হিসেবে ভারত দলের হয়ে আন্তর্জাতিক ক্রিকেট খেলছেন। ডিসেম্বর, ২০০৫ তারিখে ঘরোয়া ক্রিকেটে সৌরাষ্ট্রের হয়ে প্রথম শ্রেণি ক্রিকেটে আত্মপ্রকাশ করেছিলেন এবং অক্টোবর, ২০১০ তারিখে ব্যাঙ্গালোরে অনুষ্ঠিত টেস্ট ক্রিকেটে অস্ট্রেলিয়া দলের বিপক্ষে অভিষিক্ত হন। তিনি ২০১০ গ্রীষ্মে ইংল্যান্ড সফরকারী ভারত দলে ছিলেন এবং এই সফরের সর্বোচ্চ রান করেন। ২০১১ সালের অক্টোবরে বিসিসিআই তাঁকে ডি গ্রেড জাতীয় চুক্তিতে নিযুক্ত করে। তিনি শীঘ্রই লম্বা ইনিংস খেলার কৌশল এবং স্বভাবের জন্য পরিচিত হতে থাকেন, তাঁর ফল সরূপ রাহুল দ্রাবিড় এবং ভিভিএস লক্ষ্মণের অবসরের পর ভারতীয় দলের মিডল অর্ডারে জায়গা পাওয়ার যোগ্য হিসাবে অন্যতম দাবিদার হন। আগস্ট ২০১২ সালে, তিনি তাঁর টেস্ট প্রত্যাবর্তনে, নিউজিল্যান্ডের বিপক্ষে সেঞ্চুরি করেন এবং নভেম্বরে ইংল্যান্ডের বিপক্ষে আহমেদাবাদে তাঁর প্রথম ডাবল সেঞ্চুরি করেন।< তাঁর দুই নম্বর ডাবল সেঞ্চুরির জন্য বেশি অপেক্ষা করতে হয়নি, ২০১৩ সালের মার্চ মাসে অস্ট্রেলিয়ার বিপক্ষে তিনি আরও একটি ডাবল সেঞ্চুরি করেন এবং দুবারই তাঁর হাত ধরে ভারত জয় পায় এবং তিনি ম্যান অফ দ্য ম্যাচের শিরোপা পান। ২০১২ সালে এনকেপি সালভ চ্যালেঞ্জার ট্রফিতে তিনি দুটি সেঞ্চুরি এবং একটি অর্ধশতক করে সর্বোচ্চ রান করেন। তিনি মাত্র ১১ টেস্ট ক্রিকেট ম্যাচে এবং ১৮ তম টেস্ট ইনিংসে ১০০০ রান করেন তাঁর ফলে তিনি দ্রুততম ১০০০ রান করা ব্যাটসম্যানদের মধ্যে একজন হন। তিনি ২০১৩ সালে উদীয়মান ক্রিকেটার পুরস্কার লাভ করেন। ফেব্রুয়ারী ২০১৭ সালে, বাংলাদেশের বিপক্ষে একটি টেস্ট ম্যাচ চলাকালীন, তিনি একটি ভারতীয় প্রথম-শ্রেণির মরসুমে ব্যাটসম্যানের দ্বারা সর্বাধিক রান করার একটি নতুন রেকর্ড গড়েন, তিনি ১,৬০৫ রান করেন। পূর্বের রেকর্ডটি ছিল চান্দু বোর্দের, তিনি ১৯৬৪-৬৫ মরসুমে ১,৬০৪ রান করেছিলেন। নভেম্বরে ২০১৩ সালে, তিনি প্রথম শ্রেণির ক্রিকেটে দ্বাদশ ডাবল সেঞ্চুরি করার সাথে সাথে, তিনি ভারতীয় ব্যাটসম্যান হিসাবে সর্বাধিক ডাবল সেঞ্চুরি করা বিজয় মার্চেন্টের রেকর্ডটি ভেঙে নতুন একটি রেকর্ড করেন। == প্রাথমিক জীবন== ২৫ জানুয়ারী ১৯৮৮ তারিখে গুজরাটের রাজকোটে পুজারা জন্মগ্রহণ করেন। তাঁর পিতা অরবিন্দ শিবলাল পুজারা এবং তাঁর ভাইপো বিপিন শিবলাল পুজারা প্রথম-শ্রেণীর ক্রিকেটার ছিলেন এবং তাঁরা সৌরাষ্ট্র দলের হয়ে ক্রিকেট খেলেন।। তাঁর বাবা এবং তাঁর মা, রিমা পুজারা ছোটবেলাতেই তাঁর প্রতিভা চিনতে পেরে ছিলেন এবং তাঁর পিতার তাঁকে সাথে নিয়ে অনুশীলন করাতেন। খেলাধুলার সাথে সাথে পড়াশুনো চলতে থাকে এবং পরবর্তীকালে তিনি বিবিএ করেন। == ব্যক্তিগত জীবন == পুজারার মা, রিমা পূজারা খুবই অল্প বয়সে মারা যান। তিনি যখন মাত্র সতের বছর বয়স, তখন তাঁর মা ক্যান্সারে আক্রান্ত হয়ে মারা যান। পরবর্তীকালে, ১৩ ফেব্রুয়ারি, ২০১৩ তারিখে রাজকোটে পুজা পাবারি’র সাথে বিবাহ-বন্ধনে আবদ্ধ হন এবং ২৩ ফেব্রুয়ারী ২০১৮ তারিখে দম্পতি একটি কন্যা সন্তান জন্ম গ্রহণ করে, তাঁর নাম রাখা হয় অদিতি। ফেব্রুয়ারী ২০১৪ সালে নির্বাচন কমিশন তাঁকে গুজরাট রাজ্যের 'ব্র্যান্ড অ্যাম্বাসেডর' হিসাবে নিযুক্ত করে। == খেলোয়াড়ী জীবন == ২০১০ সালের গ্রীষ্মে ভারতের দলের হয়ে ইংল্যান্ড সফর করেন। দলের পক্ষে তিনি সর্বোচ্চ রান সংগ্রহকারী ছিলেন। অক্টোবর, ২০১১ সালে বিসিসিআই জাতীয় পর্যায়ে খেলার জন্য তাকে গ-শ্রেণীভূক্ত খেলোয়াড় হিসেবে অন্তর্ভুক্ত করে। দীর্ঘসময় ধরে ইনিংস খেলার জন্য ভারতের মাঝারি স্তরের ব্যাটসম্যান হিসেবে রাহুল দ্রাবিড় ভিভিএস লক্ষ্মণের অবসরের পর তাকে বিবেচনা করা হয়ে থাকে। ২০১২ সালের আগস্টে পুণরায় টেস্টে ফিরে আসেন নিউজিল্যান্ডের বিরুদ্ধে সেঞ্চুরি করেন। নভেম্বর, ২০১২ সালে আহমেদাবাদে ইংল্যান্ডের বিপক্ষে অনুষ্ঠিত টেস্টে তিনি তার প্রথম দ্বি-শতক ইনিংস করেন। মার্চ, ২০১৩ সালেও অস্ট্রেলিয়ার বিরুদ্ধে আরও একটি দ্বি-শতক রান করেন। উভয় খেলায়ই ভারত জয়ী হয় তিনি ম্যান অব দ্য ম্যাচের পুরস্কার লাভ করেন। ==ইংলিশ কাউন্ট্রি == ২০১৪ সালে ডার্বিশিয়ার কাউন্ট্রি দলের হয়ে ওভাল স্টেডিয়ামে সারের বিরুদ্ধে অপরাজিত ৯০ এবং ডার্বি কাউন্ট্রি গ্রাউন্ডে বিরুদ্ধে অপরাজিত ১০০ রানের ইনিংস খেলেন। ২০১৫ সালে ইয়র্কশায়ার দলের জন্য খেলেন। ইয়র্কশায়ার ডিভিশন ওয়ান চ্যাম্পিয়ন হয়। হেডিংলে গ্রাউন্ডে হাম্পশায়ারের বিরুদ্ধে অপরাজিত ১৩৩ রানের ইনিংস খেলেন। == কীর্তিগাঁথা == প্রথম-শ্রেণীর ক্রিকেটে একমাসের মধ্যে তিনটি ত্রি-শতক হাঁকিয়ে অনন্য রেকর্ড স্থাপন করেন পুজারা। দ্রুততম ব্যাটসম্যান হিসেবে একহাজার রান করেন মাত্র ১১ টেস্টের ১৮ ইনিংসে। == তথ্যসূত্র == == আরও দেখুন == ভারত জাতীয় ক্রিকেট দল আইসিসি প্লেয়ার র‌্যাঙ্কিং মহেন্দ্র সিং ধোনি == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার চ্যালেঞ্জার্স ব্যাঙ্গালোরের ক্রিকেটার একদিনের আন্তর্জাতিক ক্রিকেটার ক্রিকেটার গ্রীনের ক্রিকেটার ইলাভেন পাঞ্জাবের ক্রিকেটার নাইট রাইডার্সের ক্রিকেটার
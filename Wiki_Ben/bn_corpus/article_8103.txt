'''ভালদেমার পাউলসেন''' () (২৩শে নভেম্বর, ১৮৬৯ ২৩শে জুলাই, ১৯৪২) ছিলেন একজন ডেনীয় তড়িৎ প্রকৌশলী। তিনি চৌম্বকীয় তার রেকর্ডার (magnetic wire recorder) উদ্ভাবন করেন। এই উদ্ভাবনের সূত্র ধরেই পরবর্তীকালে চৌম্বকীয় টেপ রেকর্ডার (magnetic tape recording) উদ্ভাবিত হয়। এই যন্ত্রগুলোতে একটি রেকর্ডিং হেড-এর পাশ দিয়ে চৌম্বকীয় তার বা টেপ টেনে নিয়ে যাওয়া হয়। যে শব্দ(sound) রেকর্ড করা হবে, সেটিকে তড়িৎ সিগনালে রূপান্তরিত করে রেকর্ডিং হেডে দেয়া হয়, এরপর হেডটি চলমান চৌম্বকীয় তার বা টেপের ওপর সিগনালের প্রকৃতি অনুযায়ী চৌম্বকীয় বিন্যাস (magnetic pattern) তৈরি করে। একইভাবে প্লেব্যাক হেড চলমান তার বা টেপ থেকে চৌম্বকীয় বিন্যাস পড়ে নিয়ে সেটাকে তড়িৎ সিগ্নালে রূপান্তরিত করতে পারে। পাউলসেন তার যন্ত্রের নাম দিয়েছিলেন টেলিগ্রাফোন। পরবর্তীতে পাউলসেন রেডিওতে ব্যবহৃত পাউলসেন আর্ক উদ্ভাবন করেন। এই আর্ক ডিসি শক্তিকে রেডিও ফ্রিকোয়েন্সিতে রূপান্তরিত করে। ভ্যাকুয়াম টিউব রেডিও উদ্ভাবনের আগ পর্যন্ত এই আর্ক রেডিওতে ব্যবহৃত হত। প্রকৌশলী জন্ম মৃত্যু
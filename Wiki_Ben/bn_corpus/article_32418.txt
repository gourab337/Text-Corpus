হল একটি বৌদ্ধ ধর্মগ্রন্থ তথা সন্তজীবনী। এই গ্রন্থে গৌতম বুদ্ধ চব্বিশ জন পূর্বতন বুদ্ধের (যাঁরা গৌতম বুদ্ধের বুদ্ধত্ব অর্জনের ভবিষ্যদ্বাণী করেছিলেন) জীবনী বর্ণিত হয়েছে। এই গ্রন্থটি ''সুত্ত পিটকে''র পঞ্চম তথা শেষ বিভাগ ''খুদ্দক নিকায়ে''র চতুর্দশ গ্রন্থ। ''সুত্ত পিটক'' হল ''ত্রপিটক'' বা থেরবাদ বৌদ্ধধর্মের পালি আনুশাসনিক গ্রন্থাবলির তিনটি "পিটক" বা বিভাগের অন্যতম। অধিকাংশ বিশেষজ্ঞের মতে, ''অপদান'' মতো ''বুদ্ধবংশ'' খ্রিস্টপূর্ব দ্বিতীয় প্রথম শতাব্দীতে রচিত হয়। সেই কারণে এটি পালি আনুশাসনিক ধর্মগ্রন্থাবলির মধ্যে পরে যুক্ত হয়েছিল। ==বিষয়বস্তু== প্রথম অধ্যায়ে রয়েছে কিভাবে গৌতম বুদ্ধ তার অভিজ্ঞান বা অতিপ্রাকৃত জ্ঞান বর্ণনা করার জন্য আকাশে একটি রত্নময় পথ সৃষ্টি করলেন। তা দেখে সারিপুত্ত বুদ্ধকে জিজ্ঞাসা করলেন: "হে মহানায়ক! হে নরশ্রেষ্ঠ! আপনার কি ইচ্ছা? হে প্রাজ্ঞ! কখন আপনি আপনার পরম বোধি জাগ্রত করেছিলেন?... হে প্রাজ্ঞ! হে বিশ্বনায়ক! আপনার দশ পরিপূর্ণতা কিরূপ? উচ্চতর পরিপূর্ণতা কিভাবে অর্জন করা যায়? কিভাবে সর্বোচ পরিপূর্ণতা অর্জন করা যায়?" তার উত্তরে বুদ্ধ বুদ্ধবংশের পরবর্তী অংশ বর্ণনা করলেন। দ্বিতীয় অধ্যায়ে গৌতম বুদ্ধ বলছেন, কিভাবে অনেক আগের এক জন্মে সুমেধ বুদ্ধ নামে তিনি তৎকালীন দীপঙ্কর বুদ্ধের এক ভবিষ্যদ্বাণী শুনেছিলেন যে, "পরবর্তী যুগে শাক্যমুনি নামে তিনি এক বুদ্ধ হবেন।" এবং তাকে দশ পরিপূর্ণতা অনুশীলন করতে হবে। তৃতীয় থেকে ২৬তম অধ্যায়ে চব্বিশজন জন্য ঐতিহাসিক বুদ্ধের কাহিনি রয়েছে। এঁরা গৌতম বুদ্ধের আগে জন্মগ্রহণ করেছিলেন এবং পূর্বজন্মে গৌতম বুদ্ধ বোধি অর্জনের জন্য কি কি করেছিলেন তাও এই অধ্যায়গুলিতে পাওয়া যায়। ২৭তম অধ্যায়ে গৌতম বুদ্ধের জীবনী বর্ণিত হয়েছে। ২৮তম অধ্যায়ে দীপঙ্করের পূর্ববর্তী তিন বুদ্ধ এবং ভবিষ্যৎ বুদ্ধ মৈত্রেয়ের কথা আছে। ২৯তম অধ্যায়ে বুদ্ধের মৃত্যুর পর তার দেহাবশেষ বণ্টনের কথা রয়েছে। ==অনুবাদ== ==আরও দেখুন== চরিয়াপিটক বজ্রছেদিকা প্রজ্ঞাপারমিতা সূত্র জাতক পারমিতা ==পাদটীকা== ==তথ্যসূত্র== ==বহিঃসংযোগ== The chronicle of twenty-four Buddhas, by Mingun Sayadaw, edited and translated by Professor Ko Lay and Tin Lwin, Yangon, Myanmar. Includes only chapters 1, 22, 23, and 24. নিকায়
১৯১৮ সালের আমেরিকান সংস্করণের একটি চিত্রালংকরণ। '''গ্রে এ্যানাটমি''' (ইংরেজিঃ '''Gray's Anatomy''') ইংরেজি ভাষায় রচিত শারীরস্থান বিদ্যার উপর একটি অত্যন্ত জনপ্রিয় বহুল পঠিত পাঠ্যবই। বইটির মূল রচয়িতা হেনরি গ্রে (Henry Gray) এবং এতে থাকা বিভিন্ন বর্ণনা মূলক ছবি এঁকেছেন হেনরি ভ্যান্ডিক কার্টার (Henry Vandyke Carter)। বইটির প্রথম দিকের সংস্করণগুলোকে এ্যানাটমিঃ ডেসক্রিপটিভ এ্যান্ড সার্জিক্যাল (Anatomy: Descriptive and Surgical), গ্রে'স এ্যানাটমিঃ ডেসক্রিপটিভ এ্যান্ড এপ্লাইড (Gray's Anatomy: Descriptive and Applied) ইত্যাদি নামে অভিহিত করা হত। কিন্তু পরবর্তীকালে তুলনামূলক আধুনিক সংস্করণগুলোতে এর নাম সংক্ষিপ্ত করে শুধুমাত্র গ্রে'স এ্যানাটমি (Gray's Anatomy) নাম দিয়ে প্রকাশ করা শুরু হয়। বইটিকে শারীরস্থান বিদ্যার উপর রচিত একটি অত্যন্ত গুরুত্বপূর্ণ কাজ হিসেবে বিবেচনা করা হয়। ১৮৫৮ সালে প্রথম প্রকাশের পর থেকে পর্যন্ত বহুবার বইটির সম্পাদিত মার্জিত সংস্করণ প্রকাশ করা হয়েছে। নিয়মিত সম্পাদন সম্পাদনা শেষে পরিশীলিত সংস্করণ প্রকাশের এই প্রক্রিয়া আজও অব্যাহত রয়েছে। শারীরস্থান বিদ্যার উপর চালিত আধুনিক গবেষণালব্ধ ফলাফল, তথ্য উপাত্ত সমৃদ্ধকরণ ছাড়াও পুরনো ক্রুটি অপসারণের মাধ্যমে তুলনামূলক নির্ভুল সংস্করণ প্রকাশের অব্যাহত চেষ্টার সূত্র ধরে ২০০৮ সালে ১৫০ বছর পূর্তিতে গ্রে এ্যানাটমি বইটির ৪০ তম সংস্করণ প্রকাশ করা হয়েছে। ==গ্রে এ্যানাটমি প্রকাশের ইতিহাস== ===লেখার সূত্রপাত=== হেনরি গ্রে ছিলেন একজন ইংরেজ শারীরস্থানবিৎ। তিনি ১৮২৭ সালে জন্মগ্রহণ করেন। অন্তক্ষরা গ্রন্থি প্লীহার উপর তার পড়াশোনা ছিল। ১৮৫৩ সালে লন্ডনস্থ সেইন্ট জর্জ হাসপাতাল মেডিকেল স্কুলে (St George's Hospital Medical School) প্রভাষক হিসেবে তিনি নিয়োগ প্রাপ্ত হন। ১৮৫৫ সালে গ্রে তার সহকর্মী হেনরি ভেন্ডিক কার্টারের কাছে একটি বিষয়ক পাঠ্যবই প্রকাশের পরিকল্পনা খুলে বলেন। মেডিকেল শিক্ষার্থীদের কথা বিবেচনা করে গ্রে বইটিকে সুলভ মুল্যে সহজলভ্য করে প্রকাশের পরিকল্পনা করেন। ভেন্ডিক গ্রের সাথে একমত হলে তারা দুজন মিলে হাসপাতালের মর্গে থাকা বিভিন্ন বেওয়ারিশ মৃতদেহ এ্যানাটমি এ্যাক্ট ১৮৩২ অনুসরণ করে ব্যাবচ্ছেদ করা শুরু করেন। প্রায় ১৮ মাস কাজ করার পর গ্রে কার্টার বইটির যে প্রাথমিক রূপরেখা দাড় করান সেটিকেই আজকের গ্রে'স এ্যানাটমির ভিক্তি হিসেবে বিবেচনা করা হয়। গ্রে ভেন্ডিকের সম্মিলিত প্রচেষ্টায় লিখিত বইটি প্রথম প্রকাশ হয় ১৮৫৮ সালে। লন্ডনের জন উইলিয়াম পার্কার নামক এক প্রকাশক বইটি প্রকাশ করেন। হেনরি গ্রে তার লেখা বইটি উৎসর্গ করেন, প্রথম ব্যারনেট সার বেঞ্জামিন কলিনস ব্রডিকে। অল্প কিছু পরিবর্তন করে ১৮৫৯ সালে মার্কিন যুক্তরাষ্ট্রে গ্রে'স এ্যানাটমি প্রকাশিত হয়। গ্রে কিছুদিনের মধ্যে তার লিখিত বইটির একটি সংশোধিত সংস্করণ প্রকাশের আগ্রহ প্রকাশ করেন। প্রকাশক জে ডব্লিউ পার্কার ১৮৬০ সালে দ্বিতীয় বারের মত গ্রে'স এ্যানাটমির প্রথম সংশোধিত সংস্করণ প্রকাশ করেন। দ্বিতীয় সংস্করণ প্রকাশের কিছুদিনের মধ্যে গুটি বসন্তে আক্রান্ত ভাগ্নের চিকিৎসা করতে যেয়ে বসন্তের জীবাণু সংক্রমিত হয়ে গ্রে মৃত্যুবরণ করেন। এসময় তার বয়স হয়েছিলো ৩৪ বছর। বসন্ত রোগে ভুগে গ্রে মৃত্যুবরণ করলেও তার ভাগ্নে সুস্থ হয়ে উঠেন। এ্যানাটমিঃ ডেসক্রিপটিভ এ্যান্ড সার্জিক্যাল বইটি প্রকাশের পর মাত্র বছরের মাথায় গ্রে মৃত্যুবরণ করেন। হেনরি গ্রের অপ্রত্যাশিত মৃত্যুর পর বিভিন্ন সময় বিভিন্ন শারীরস্থান বিদ্যা বিশেষজ্ঞগণ গ্রে'স এ্যানাটমি বইটির সম্পাদনা আধুনিকীকরণ করার কাজটি এগিয়ে নিয়ে যান। জে ডব্লিউ পার্কার প্রকাশনীটি ১৮৬৩ সালে অধিগ্রহণ করে নেয় লংম্যান'স প্রকাশনী। কাকতালীয় ভাবে লংম্যান কর্তৃক জে ডব্লিউ পার্কার অধিগ্রহণের তারিখের সাথে গ্রে'স এ্যানাটমির তৃতীয় সংস্করণ প্রকাশের তারিখ মিলে যায়। লংম্যান প্রকাশনী থেকে ক্রমাগত ভাবে গ্রে'স এ্যানাটমির ব্রিটিশ সংস্করণগুলো প্রকাশিত হতে থাকে। অতি সম্প্রতি চার্চিল থেকে গ্রে'স এ্যানাটমির নতুন সংস্করণগুলো প্রকাশিত হওয়া শুরু করেছে। ==মার্কিন যুক্তরাষ্ট্রীয় সংস্করণ== মার্কিন যুক্তরাষ্ট্রের ব্লানচার্ড লিয়া যুক্তরাষ্ট্রে প্রকাশ করার জন্য গ্রে এ্যানাটমির সত্ত্ব কিনে নেন। এই প্রকাশনীটি ১৮৬২ সাল হতে শুরু করে ১৯৯০ সাল পর্যন্ত গ্রে এ্যানাটমির সকল মার্কিন যুক্তরাষ্ট্রীয় সংস্করণ প্রকাশ করে। ১৯০৮ সালে এসে প্রতিষ্ঠানটির নাম পরিবর্তন করে লিয়া এ্যান্ড ফ্যাবিজার (Lea Febiger) রাখা হয়। ১৯৯০ সালে লিয়া এ্যান্ড ফ্যাবিজার বিক্রি করে দেয়া হয়। মার্কিন যুক্তরাষ্ট্রে প্রকাশিত গ্রে এ্যানাটমির প্রথম সংস্করণ সম্পাদনা করেন রিচার্ড জেমস ডাংলিসেন। জেমসের বাবা রবলেই ডাংলিসেন ছিলেন থমাস জেফারসনের পারিবারিক চিকিৎসক। জেমস ডাংলিসেন একাদিক্রমে পরবর্তী চারটি সংস্করণ সম্পাদনা করেন। ২য় মার্কিন সংস্করণ (The Second American Edition) ফেব্রুয়ারি ১৮৬২ ৫ম যুক্তরাজ্য সংস্করণ অনুসরণে রচিত ৩য় নতুন মার্কিন সংস্করণ (The New Third American from the Fifth English Edition) মে ১৯৭০ যুক্তরাজ্য সংস্করণ অনুসরণে রচিত নতুন মার্কিন সংস্করণ (The New American from the Eighth English Edition) জুলাই ১৮৭৮ ১০ম যুক্তরাজ্য সংস্করণ অনুসরণে রচিত নতুন মার্কিন সংস্করণ (The New American from the Tenth English Edition) আগস্ট ১৮৮৩ জেমস ডাংলিসেনের পরবর্তীকালে ডব্লিউ ডব্লিউ কিন দুটি সংস্করণ সম্পাদন করেন। ১১তম যুক্তরাজ্য সংস্করণ অনুসরণে রচিত নতুন মার্কিন সংস্করণ (The New American from the Eleventh English Edition) সেপ্টেম্বর ১৮৮৭ ১৩তম যুক্তরাজ্য সংস্করণ অনুসরণে রচিত নতুন মার্কিন সংস্করণ (The New American from the Thirteenth English Edition) সেপ্টেম্বর ১৮৯৩ ==তথ্যসূত্র== ==বহিঃসংযোগ== ''গ্রে এ্যানাটমি''র অনলাইন সংস্করণ The complete 20th U.S. edition of Gray's ''Anatomy of the Human Body'', published in 1918. NB: This is the most recent American version that is in the public domain. ** পাঁচ অংশেএকই সংস্করণের টেক্সট অনলাইন অডিও রেকর্ডিং: গ্রে এ্যানাটমির প্রথম সংস্করণ, ১৮৫৮ direct PDF লিংক) গ্রে এ্যানাটমি। ২০০৪। Episode of the BBC TV series ''The Beauty of Anatomy''. Video of @Google Talk by Bill Hayes on Gray's Anatomy দ্য কলেজ অফ ফিজিশিয়ান অফ ফিলাডেলফিয়া ডিজিটাল লাইব্রেরি থেকে Selected images from the 1st edition of ''Gray's Anatomy''
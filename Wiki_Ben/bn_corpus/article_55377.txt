'''এমেট ইভান "ভ্যান" হেফলিন জুনিয়র''' (Emmett Evan "Van" Heflin Jr.; ১৩ ডিসেম্বর ১৯০৮ ২৩ জুলাই ১৯৭১) ছিলেন একজন মার্কিন মঞ্চ, বেতার চলচ্চিত্র অভিনেতা। চলচ্চিত্র কর্মজীবনে তিনি বেশির ভাগ সময় চরিত্রে অভিনেতা হিসেবে কাজ করেছেন, তবে চল্লিশের দশকে তিনি প্রধান চরিত্রেও কাজ করেছেন। হেফলিন ''জনি ইগার'' (১৯৪২) ছবিতে অভিনয় করে শ্রেষ্ঠ পার্শ্ব অভিনেতার জন্য একাডেমি পুরস্কার অর্জন করেন। তার অন্যান্য উল্লেখযোগ্য চলচ্চিত্র হল ''শেন'' (১৯৫৩), ''থ্রি: টেন টু ইয়োমা'' (১৯৫৭) ''গানম্যান্‌স ওয়াক'' (১৯৫৮)। ==প্রারম্ভিক জীবন== হেফলিন ১৯০৮ সালের ১৩ই ডিসেম্বর ওক‌লাহোমার ওয়াল্টার্সে জন্মগ্রহণ করেন। তার পিতা এমেট ইভান হেফলিন ছিলেন একজন দন্ত চিকিৎসক এবং মাতা ফ্যানি ব্লিকার (জন্মনাম: শিপি)। তিনি আইরিশ ফরাসি বংশোদ্ভূত। হেফলিনের বোন ডেটাইম এমি পুরস্কারে মনোনীত অভিনেত্রী ফ্রান্সেস হেফলিন। তিনি সুরকার সল কাপলানকে বিয়ে করেন। হেফলিন ওকলাহোমা সিটির ক্লাসেন হাই স্কুলে পড়াশুনা করেন। অন্য একটি সূত্রে বলা হয় তিনি লং বিচ পলিটেকনিক হাই স্কুলে পড়াশুনা করেন। তিনি ১৯৩২ সালে ওক‌লাহোমা বিশ্ববিদ্যালয় থেকে স্নাতক ডিগ্রি অর্জন করেন। ইয়েল বিশ্ববিদ্যালয় থেকে তিনি নাট্যকলা বিষয়ে স্নাতকোত্তর ডিগ্রি অর্জন করেন। ==কর্মজীবন== হেফলিন ১৯২০-এর দশকের শেষের দিকে ব্রডওয়ে মঞ্চে তার অভিনয় জীবন শুরু করেন। তিনি ''মিস্টার মানিপেনি'' (১৯২৮), ''দ্য ব্রাইড অব টরজকো'' (১৯৩৪), ''দ্য নাইট রিমেম্বারস'' (১৯৩৪), ''মিড-ওয়েস্ট'' (১৯৩৬) ''এন্ড অব সামার'' (১৯৩৬) মঞ্চনাটকে অভিনয় করনে। পরবর্তীকালে তিনি আরকেও রেডিও পিকচার্সের সাথে চলচ্চিত্রে অভিনয়ের জন্য চুক্তিবদ্ধ হন। তার অভিনীত প্রথম চলচ্চিত্র ''আ ওম্যান রেবেলস'' (১৯৩৬)-এ তিনি ক্যাথরিন হেপবার্নের বিপরীতে কাজ করেন। তিনি পরবর্তীতে প্রেস্টন ফস্টার জিন মুইরের সাথে ''দ্য আউটক্যাস্টস অব পোকার ফ্ল্যাট'' (১৯৩৭) এবং চেস্টার মরিসের ''ফ্লাইট ফ্রম গ্লোরি'' (১৯৩৭) ছবিতে মদ্যপ পাইলট চরিত্রে অভিনয় করেন। তিনি ''ব্যাক ডোর টু হেভেন'' (১৯৩৯) ছবিতে পার্শ্ব চরিত্রে কাজ করেন। একই বছর তিনি ব্রডওয়ে মঞ্চে ফিরে যান এবং ক্যাথরিন হেপবার্ন, জোসেফ কটেন শার্লি বুথের সাথে ''দ্য ফিলাডেলফিয়া স্টোরি'' মঞ্চনাটকে কাজ করেন, যার ৪১৭ বার মঞ্চস্থ হয়। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা অভিনেতা প্রাক্তন শিক্ষার্থী বিশ্বযুদ্ধের মার্কিন সামরিক কর্মকর্তা চলচ্চিত্র অভিনেতা বেতার অভিনেতা মঞ্চ অভিনেতা পার্শ্ব অভিনেতা বিভাগে একাডেমি পুরস্কার বিজয়ী
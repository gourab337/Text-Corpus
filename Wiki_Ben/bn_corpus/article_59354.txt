'''ফণীন্দ্রনাথ গুপ্ত''' (মৃত্যু: চৈত্র ১৩৪১ বঙ্গাব্দ) বাংলার অন্যতম দেশভক্ত ব্যবসায়ী। তাকে ভারতের শিল্পস্থাপনার অধিনায়কও বলা হয়। তিনি ভারতে দেশি প্রযুক্তিতে ঝর্ণা কলম তৈরির কারখানার পথপ্রদর্শক। তিনিই প্রথম দেশি প্রযুক্তিতে ঝর্ণা কলম তৈরির কারখানা করে ব্যবসা শুরু করেন। পরবর্তীতে এটি এফ এন কোম্পানি এন্ড পেন্সিল ফ্যাক্টরি নামে বিখ্যাত হয়। ==প্রথম জীবন== ফণীন্দ্রনাথ কলকাতার বিখ্যাত গুপ্তু বা গুপ্ত পরিবারের সন্তান ছিলেন। তার পিতামহ দ্বারকানাথ গুপ্ত ছিলেন কলকাতা মেডিকাল কলেজের প্রথম বর্ষের ছাত্র, আধুনিক ভারতের প্রথম শব ব্যবচ্ছেদে মধুসূদন গুপ্তের সহকারী ম্যালেরিয়ার বিখ্যাত স্বনামধন্য ওষুধ 'ডি গুপ্তু'র আবিষ্কারক। তার পিতা গোপালচন্দ্র গুপ্ত ছিলেন শিল্পপতি। ফণীন্দ্রনাথ গুপ্ত প্রেসিডেন্সী কলেজে বি.এ. পড়েন। == কর্ম জীবন== পড়াশোনা শেষ করে তিনি ডি. গুপ্তের কোম্পানীতে কিছুদিন ব্যবসায়ে শিক্ষানবীশী করেন। এরপর ১৯০৫-০৬ খ্রী.স্বদেশী আন্দোলনের সময় দেশী কলম, নিব পেন্সিলের কারখানা স্থাপন করে এই ব্যবসায়ে উন্নতি করেন। ভারতবর্ষে ফাউন্টেন পেন তৈরির কাজে তাকে পথপ্রদর্শক বলা যায়। তিনি এফ. এন.গুপ্ত নামে বেশি প্রসিদ্ধ ছিলেন। ১৯০৮ সালে তিনি বাংলার শিল্পপতি, সরকারী আমলা, শিক্ষাবিদ চিন্তবিদদের নিয়ে বাংলার উন্নতিকল্পে '''বেঙ্গল ইনিশিয়েটিভ''' নামে একটি মঞ্চ গঠন করেন। তাতে সদস্য ছিলেন আচার্য প্রফুল্লচন্দ্র রায় দাদাভাই নৌরজী। ===স্বদেশী আন্দোলন=== ফণীন্দ্রনাথ গুপ্ত অন্যান্য বিপ্লবীদের মতো সরাসরি স্বদেশী আন্দোলনে না নেমে একটু অন্যভাবে স্বদেশী আন্দোলনে নিজেকে আত্মনিয়োগ করেন। বাংলাকে স্বয়ংসম্পূর্ণ করার কথা ভেবে বাংলায় দেশীয় কারখানা স্থাপন করার প্রয়োজন অনুধাবন করেন। প্রথমে পেন-পেন্সিল, নিবের কারখানা স্থাপন করেন এবং ১৯০৫ সালে মাত্র কুড়ি বছর বয়সে নিজের বাড়িতেই পেনের কারখানা স্থাপন করেন। পরে ১৯১০ সালে বেলেঘাটায় আরো বৃহৎ আকারে কারখানা গড়ে তোলেন। ১৯২৫ সালে মহাত্মা গান্ধী কলকাতায় থাকাকালীন তার কারখানা পরিদর্শন করেন এবং তার স্বদেশী আন্দোলনের ভাবমূর্তির জন্য ভূয়সী প্রসংশা জানান। == তথ্যসূত্র == হিন্দু
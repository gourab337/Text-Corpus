'''সাফ ইবনে সাইয়্যাদ''' (), পরবর্তীতে পরিচিত '''আব্দুল্লাহ ইবনে সাইদ''' () হিসেবে, তিনি নবী মুহাম্মাদ (সাঃ) এবং তার সাথীদের সময় নবুওয়্যাতের কথিত দাবীদার ছিলেন, যিনি পরবর্তীতে রিদ্দার যুদ্ধের পর নিখোঁজ হয়েছিলেন। উমর ইবনে খাত্তাব এবং বর্তমানে কিছু পণ্ডিতের অনুমান, সে দাজ্জাল হতে পারে, যিনি পরবর্তীতে ভণ্ড মসীহ হিসেবে পৃথিবীতে আসবেন। ==প্রাথমিক জীবন== তিনি আরবীয় ইহুদি পরিবারে জন্মগ্রহণ করেছিলেন। তার নাম থেকে বোঝা যায়, তার পিতার নাম সাইয়্যাদ। শৈশব থেকে মুহাম্মাদ (সাঃ) এর প্রতি তার অহেতুক বিদ্বেষের কারণে তাকে দাজ্জাল হিসেবে অনুমান করা পণ্ডিতদের কাছে বলিষ্ঠ কারণ। ==শৈশবে নবুওয়্যাতের দাবী== কৈশোরের শুরুতে ইবনে সাইয়্যাদ দাবী করেন যে, তিনি নবী এবং প্রাথমিকভাবে তাকে দাজ্জাল হিসেবে মনে করা হয়েছিল। কেননা তার বৈশিষ্ট্যগুলি ভণ্ড মসীহের মতোই ছিলঃ এটি বর্ণনা করা হয় যে, মুহাম্মাদ (সাঃ) ইবনে সাইয়্যাদের সাথে সাক্ষাৎ করেন, সে সময় ইবনে সাইয়্যাদ কেবলমাত্র কৈশোরে পৌঁছেছিলেন। মুহাম্মাদ (সাঃ) বললেনঃ "তুমি কি সাক্ষ্য দাও যে, আমি আল্লাহর রাসূল?" ইবনে সাইয়্যাদ বললেনঃ "না, কিন্তু আপনি কি সাক্ষ্য দেন যে, আমি আল্লাহর রাসূল?" অতঃপর উমার ইবনে খাত্তাব (রাঃ) বললেনঃ "আল্লাহর রাসূল, আমাকে অনুমতি দিন; আমি তাকে হত্যা করি।" অতঃপর মুহাম্মাদ (সাঃ) বললেনঃ "তোমার মতে যদি সে সেই ব্যক্তি (দাজ্জাল) হয়, তাহলে তুমি তাকে হত্যা করতে সক্ষম হবে না এবং যদি সে না হয়, তাহলে তাকে হত্যা করাতে তোমার কোনই কল্যাণ নেই।" ===চারিত্রিক বৈশিষ্ট্য=== সাহাবা (সাথী) আবু বকর সিদ্দিক (রাঃ) বর্ণনা করেছেন যে, মুহাম্মাদ (সাঃ) দাজ্জাল সম্পর্কে বলেছেনঃ যখন আবু বকর সিদ্দিক এবং যুবাইর ইবনু আওয়াম (রাঃ) ইবনে সাইয়্যাদ এর আবাসস্থল পরিদর্শন করেন, তখন তারা তার পিতা-মাতা সম্পর্কে মুহাম্মাদ (সাঃ) উল্লেখিত একই রকম বৈশিষ্ট্য পেয়েছেন। হানাফি ইসলামি পণ্ডিত ড. ইসরার আহমেদ একটি বর্ণনার উদ্ধৃতি দিয়ে বলেন যে, সাফ ইবনে সাইয়্যাদের পিছন থেকে দেখার জৈবিক ক্ষমতা ছিল। এছাড়াও তিনি আরো উদ্ধৃত করেন যেঃ "সহীহ মুসলিমের" কিছু বর্ণনাতে আরো জানা যায় যে, সাফ ইবনে সাইয়্যাদের মানুষের মন পড়ার ক্ষমতা ছিল। ==পূর্ণবয়স্ক অবস্থায় দাজ্জাল হওয়া অস্বীকার করা== পূর্ণবয়স্ক অবস্থায় ইবনে সাইয়্যাদের অনুতাপ এবং ইসলাম গ্রহণঃ নাফি বর্ণনা করেন যে, ইবনে উমার (রাঃ) ইবনে সাইয়্যাদ (এখন আব্দুল্লাহ ইবনে সাইদ নামে পরিচিত) এর সাথে সাক্ষাৎ করেন এবং তার কিছু বন্ধুকে বললেনঃ আপনি বলেন যে, সে (দাজ্জাল)।" ইবনে সাইয়্যাদ বললঃ "আল্লাহর শপথ, কখনো না।" ইবনে উমার (রাঃ) বললঃ তুমি আমাকে সত্য বলছো না; আল্লাহর শপথ! তোমাদের এক লোক তো আমাকে মর্মে খবর দিয়েছে যে, সে মৃত্যুবরণ করবে না, যতক্ষণ পর্যন্ত তোমাদের চাইতে সর্বাধিক বিত্তশালী এবং সন্তান-সন্ততি সম্পন্ন না হবে। আজ তো অনুরূপই হয়েছে বলে সে মন্তব্য করছে।" আবু সাঈদ আল-খুদরী (রাঃ) বর্ণনা করেনঃ ইবনে সাইয়্যাদ বললঃ এমন কতিপয় লোকের সঙ্গে আমার সাক্ষাৎ ঘটেছে যারা ধারণা করে যে, আমিই দাজ্জাল। মুহাম্মাদ (সাঃ) কি বলেননি যে, সে কাফির হবে; অথচ আমি মুসলিম এবং তিনি আরো বলেছেন যে, তার কোনো সন্তান থাকবে না, অথচ আমার সন্তান আছে এবং তিনি আরো বলেছেনঃ নিশ্চয়, আল্লাহ তাকে মক্কায় প্রবেশ থেকে বিরত রাখবেন, অথচ আমি হজ্জ্বের জন্য সেখানে যাচ্ছি।" সে আরো বললঃ "আমি তার (দাজ্জালের) জন্মস্থান, তার বাসস্থান এবং তার বর্তমান অবস্থান সম্পর্কে জানি।" ==অন্তর্ধান== সাফ ইবনে সাইয়্যাদ সাহাবী (রাঃ) দের সাথে ইয়ামামার যুদ্ধে অংশগ্রহণ করেছিল। এটি রিদ্দার যুদ্ধের একটি যুদ্ধ ছিল, যা মুহাম্মাদ (সাঃ) এর মৃত্যুর পর স্ব-ঘোষিত নবী মুসায়লামা ইবনে হাবিবের বিরুদ্ধে খলীফা আবু বকর (রাঃ) কর্তৃক পরিচালিত হয়েছিল। ইবনে সাইয়্যাদ যুদ্ধের সময় অন্তর্ধারিত হয়েছিলেন এবং তার সাথীদের কেউ আর কখনো তাকে দেখেনি। ==তথ্যসূত্র==
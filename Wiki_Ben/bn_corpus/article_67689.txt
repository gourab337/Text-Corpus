'''আখতার সরফরাজ''' (; জন্ম: ২০ ফেব্রুয়ারি, ১৯৭৬ মৃত্যু: ১০ জুন, ২০১৯) পেশাওয়ার এলাকায় জন্মগ্রহণকারী প্রথিতযশা পাকিস্তানী আন্তর্জাতিক ক্রিকেটার ছিলেন। পাকিস্তান ক্রিকেট দলের অন্যতম সদস্য ছিলেন তিনি। ১৯৯৭ থেকে ১৯৯৮ সময়কালে সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর পাকিস্তানী ক্রিকেটে পেশাওয়ার ন্যাশনাল ব্যাংক অব পাকিস্তান দলের প্রতিনিধিত্ব করেন। দলে তিনি মূলতঃ বামহাতি ব্যাটসম্যান হিসেবে খেলতেন। এছাড়াও, ডানহাতে অফ ব্রেক বোলিং করতেন। == খেলোয়াড়ী জীবন == ১৯৯৪-৯৫ মৌসুম থেকে ২০০৬-০৭ মৌসুম পর্যন্ত আখতার সরফরাজের প্রথম-শ্রেণীর খেলোয়াড়ী জীবন চলমান ছিল। ১৩ বছর প্রথম-শ্রেণীর খেলোয়াড়ী জীবন অতিবাহিত করেন। সময়ে ১১৮টি খেলায় অংশ নিয়ে ৫৭২০ রান তুলেন। সমগ্র খেলোয়াড়ী জীবনে চারটিমাত্র একদিনের আন্তর্জাতিকে অংশগ্রহণ করার সুযোগ পেয়েছেন। তবে, কোন টেস্টে অংশগ্রহণ করতে পারেননি। ১২ ডিসেম্বর, ১৯৯৭ তারিখে শারজায় ওয়েস্ট ইন্ডিজের বিপক্ষে ওডিআইয়ে অভিষেক ঘটে তার। ২৯ অক্টোবর, ১৯৯৮ তারিখে ঢাকায় একই দলের বিপক্ষে সর্বশেষ ওডিআইয়ে অংশ নেন তিনি। এছাড়াও, ১৯৯৮ সালের কমনওয়েলথ গেমসে পাকিস্তান দলের অন্যতম সদস্য হিসেবে অংশ নেন। == ব্যক্তিগত জীবন == ক্রিকেট খেলা থেকে অবসর গ্রহণের পর কোচের দায়িত্ব পালন করেন। এছাড়াও, ২০১৮ থেকে ২০১৯ সাল পর্যন্ত পাকিস্তান মহিলা ক্রিকেট দলের নির্বাচকের দায়িত্বে ছিলেন। ১০ জুন, ২০১৯ তারিখে মাত্র ৪৩ বছর বয়সে পেশাওয়ারে আখতার সরফরাজের দেহাবসান ঘটে। তিনি মলাশয়ের ক্যান্সারে ভুগছিলেন। লাহোরের শওকত খানম মেমোরিয়া ক্যান্সার হাসপাতালের ভর্তি হন। তার ভ্রাতা ইরফান সরফরাজ প্রথম-শ্রেণীর ক্রিকেটে অংশ নিয়েছেন। == তথ্যসূত্র == == বহিঃসংযোগ == জন্ম মৃত্যু কমনওয়েলথ গেমসের ক্রিকেটার ব্যাংক অব পাকিস্তানের ক্রিকেটার ক্রিকেটার একদিনের আন্তর্জাতিক ক্রিকেটার ক্রিকেটার প্যান্থার্সের ক্রিকেটার থেকে আগত ক্রিকেটার
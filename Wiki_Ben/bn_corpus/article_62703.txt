'''ভালদেতে ইদ্রিজি''' হলেন একজন কসোভীয় নারী, যিনি দেশটিতে সিভিকস প্লাটফর্মে এক্সিকিউটিভ ডিরেক্টর হিসেবে কর্মরত আছেন। ==জীবনী== ভালদেতে ইদ্রিজি ১৯৭৩ সালে জন্মগ্রহণ করেন। তিনি কসোভোতে মিত্রোভিকা নামের একটি বেসরকারি সংস্থা প্রতিষ্ঠা করেছেন। সংস্থাটি কসোভোর উত্তরাংশের মিত্রোভিকা অঞ্চলে শান্তি সাম্প্রদায়িক সম্প্রীতি প্রতিষ্ঠার জন্য কাজ করে চলেছে। ২০০৮ সালে কসোভোর স্বাধীনতা লাভের পূর্বে মিত্রোভিকা ছিল কসোভোর একমাত্র সংগঠন, যা দেশটির আলবেনীয় সার্বীয় জাতিসত্তার মানুষদের মাঝে সৌহার্দ্য সৃষ্টিতে কাজ করেছে। আলবেনীয় জাতিসত্তার ভালদেতে ইদ্রিজিকে ১৯৯৯ সালে কসোভোর মিত্রোভিকায় সার্বীয় বাহিনীর আগ্রাসন শুরু হলে বাস্তুচ্যুত হতে হয়েছিল। ভালদেতে ইদ্রিজি কসোভোর সার্বীয় জাতিসত্তার মানুষদের সহায়তা করে থাকেন বলে দেশটির আলবেনীয় জাতিগোষ্ঠীর দুষ্কৃতকারীর নিকট থেকে মৃত্যুর হুমকিও পেয়েছেন। ভালদেতে ইদ্রিজি ২০১১ সালে কসোভোর সিভিকস প্লাটফর্মে এক্সিকিউটিভ ডিরেক্টর পদে যুক্ত হন। সিভিকস প্লাটফর্ম দেশটিতে সৌহার্দ্যপূর্ণ পরিবেশ সৃষ্টি করতে কাজ করে চলেছে। ==পুরস্কার== ভালদেতে ইদ্রিজি ২০০৮ সালে আন্তর্জাতিক সাহসী নারী পুরস্কার এবং ২০০৯ সালে সোরোপটিমিস্ট আন্তর্জাতিক শান্তি পুরস্কার লাভ করেন। ==তথ্যসূত্র== ব্যক্তি জন্ম সাহসী নারী পুরস্কার প্রাপক পুরস্কার
'''পিটার গর্ডন ফুলটন''' (; জন্ম: ফেব্রুয়ারি, ১৯৭৯) ক্রাইস্টচার্চে জন্মগ্রহণকারী নিউজিল্যান্ডের সাবেক আন্তর্জাতিক ক্রিকেটার। ২০০৪ থেকে ২০১৪ সময়কালে নিউজিল্যান্ড ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর ক্রিকেটে ক্যান্টারবারির প্রতিনিধিত্ব করেছেন তিনি। দলে তিনি মূলতঃ ব্যাটসম্যান হিসেবে খেলতেন। ডানহাতে ব্যাটিংয়ের পাশাপাশি ডানহাতে মিডিয়াম বোলিং করতেন 'টু-মিটার পিটার ডাকনামে পরিচিত '''পিটার ফুলটন'''। == প্রারম্ভিক জীবন == সুপরিচিত ক্রিকেট পরিবার থেকে এসেছেন পিটার ফুলটন। তার কাকা রড্ডি ফুলটনও ক্রিকেট খেলার সাথে জড়িত ছিলেন। রড্ডি ক্যান্টারবারি নর্দার্ন ডিস্ট্রিক্টস উভয় দলের পক্ষেই ১৯৭২ থেকে ১৯৮৫ সাল পর্যন্ত অধিনায়কের দায়িত্বে ছিলেন। == প্রথম-শ্রেণীর ক্রিকেট == ১১ মার্চ, ২০০৩ তারিখে ক্যান্টারবারির পক্ষে প্রথম-শ্রেণীর ক্রিকেটে অভিষেক ঘটে পিটার ফুলটনের। ক্রাইস্টচার্চের হ্যাগলে ওভালে অনুষ্ঠিত খেলায় অকল্যাণ্ডের বিপক্ষে তিনি অপরাজিত ৩০১ রান তুলেন। এরফলে অভিষেকে যে-কোন নিউজিল্যান্ডীয় খেলোয়াড়ের সর্বোচ্চ ব্যক্তিগত ইনিংস খেলার সবিশেষ কৃতিত্ব প্রদর্শন করেন তিনি। == আন্তর্জাতিক ক্রিকেট == নভেম্বর, ২০০৪ তারিখে বাংলাদেশের বিপক্ষে তার ওডিআই অভিষেক হয়। জানুয়ারি, ২০০৬ তারিখে সফরকারী শ্রীলঙ্কার বিপক্ষে নেপিয়ারের ম্যাকলিন পার্কে অনুষ্ঠিত খেলায় ১১২ রানের মনোজ্ঞ সেঞ্চুরি উপহার দেন। তাস্বত্ত্বেও তার দল পরাজিত হয়েছিল। একই সিরিজে তিনি আরও দুইটি অর্ধ-শতকের সন্ধান পেয়েছিলেন। মার্চ, ২০০৬ তারিখে ওয়েস্ট ইন্ডিজের বিপক্ষে তার টেস্ট অভিষেক ঘটে। মার্চ, ২০১৩ সালে সফরকারী ইংল্যান্ডের বিপক্ষে নিজস্ব প্রথম টেস্ট সেঞ্চুরি হিসেবে ১৩৬ রান করেন। অকল্যাণ্ডের ইডেন পার্কে অনুষ্ঠিত টেস্টের দ্বিতীয় ইনিংসেও ১১০ রান করেন। এরফলে চতুর্থ নিউজিল্যান্ডীয় হিসেবে টেস্টের উভয় ইনিংসে সেঞ্চুরি করার কীর্তিগাঁথা রচনা করেন পিটার ফুলটন। তবে টেস্টটি ড্রয়ে পরিণত হয়েছিল। == ক্রিকেট বিশ্বকাপ == ২০০৭ সালে ওয়েস্ট ইন্ডিজে অনুষ্ঠিত ক্রিকেট বিশ্বকাপে স্টিফেন ফ্লেমিংয়ের নেতৃত্বাধীন নিউজিল্যান্ড দলের অন্যতম সদস্য ছিলেন। প্রতিযোগিতায় তার দল সেমি-ফাইনাল পর্যন্ত পৌঁছুতে পেরেছিল। শ্রীলঙ্কার কাছে ৮১ রানে পরাজিত হলে তার দলকে প্রতিযোগিতা থেকে বিদায় নিতে হয়। একই বছরের শেষদিকে ড্যানিয়েল ভেট্টোরির অধিনায়কত্বে দক্ষিণ আফ্রিকায় অনুষ্ঠিত আইসিসি বিশ্ব টুয়েন্টি২০ প্রতিযোগিতায় নিউজিল্যান্ড দলের সদস্য ছিলেন ফুলটন। এবারও দলটি সেমি-ফাইনাল থেকে পাকিস্তানের সাথে করে প্রতিযোগিতা থেকে বিদায় নেয়। == অবসর == ২০১৬-১৭ মৌসুমে ফোর্ড ট্রফির চূড়ান্ত খেলায় নিউজিল্যান্ডীয় লিস্ট ক্রিকেট রেকর্ড গড়েন দ্রুততম সেঞ্চুরি করার মাধ্যমে। এপ্রিল, ২০১৭ সালে প্রথম-শ্রেণীর ক্রিকেট থেকে অবসরের কথা ঘোষণা করেন পিটার ফুলটন। == তথ্যসূত্র == == আরও দেখুন== বিজে ওয়াটলিং জন ব্রেসওয়েল জেমস ফ্রাঙ্কলিন ২০০৭-০৮ বাংলাদেশ ক্রিকেট দলের নিউজিল্যান্ড সফর == বহিঃসংযোগ == () জন্ম ব্যক্তি ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার টুয়েন্টি২০ আন্তর্জাতিক ক্রিকেটার
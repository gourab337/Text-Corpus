'''প্রতিকূলের যাত্রী''' বাংলাদেশের বিখ্যাত চলচ্চিত্রকার আলমগীর কবির-এর কর্মজীবন নিয়ে গুনি চলচ্চিত্র ব্যক্তিদের সাক্ষাত্কার, তাঁর নির্মিত চলচ্চিত্রের পর্যালোচনা এবং তাঁর লাইভ ফুটেজ এর উপর ভিত্তি করে নির্মিত একটি প্রামাণ্যচিত্র। এটি পরিচালনা করেছেন কাওসার চৌধুরী। তিনি এই চলচ্চিত্রটি ২০০৮ সালে নির্মাণ করেন। এটিতে তুলে ধারা হয়েছে তারেক মাসুদ, বুলবুল আহমেদ, আব্দুল্লাহ আল মামুন-সহ আরও অনেক চলচ্চিত্র ব্যক্তিত্বদের সাক্ষাত্কার। চলচ্চিত্রটি লেজার ভিশন ডিভিডি আকারে বাজারজাত করে। == চিত্র প্রবাহ == সাতচল্লিশে দেশ বিভাগের পর বাহান্নতে ভাষা আন্দোলনের মধ্য দিয়ে বাঙালি জাতীয়তাবাদের যে সরব উন্নেষ, ধাপে ধাপে সেষট্টিতে এসে ছয় দফার মাঝে তা রূপ নেই স্বাধিকার আন্দোলনে। এর পরে উনসত্তুরের গণঅভ্যুত্থান, একাত্তুরের স্বাধীনতা, এই ধারাবাহিকতারই সোনালী ফসল। আলমগীর কবির বেড়ে উঠেছেন এই স্রোতধারারই বাঁকে বাঁকে। সময়ের প্রয়োজনে কবির শক্ত হাতে ধরেছেন কলম, কখনওবা ক্যামেরা। একাত্তুরে ঝাঁপিয়ে পড়েছেন মুক্তিযুদ্ধে, স্বাধীন বাংলাদেশে চেষ্টা চালিয়েছেন চলচ্চিত্রে একটি সুস্থ ধারা তৈরী করতে। পাকিস্তান আমলে গড্ডলিকার প্রতিকুলে কবির যে যাত্রা শুরু করেছিলেন প্রায় এককভাবে, চলচ্চিত্রের সে ধারায় আজ যুক্ত হয়েছেন অনেকেই। -প্রতিকূলের লড়াকু সেই অভিযাত্রীদের নিয়েই এই প্রামাণ্যচিত্র ''প্রতিকূলের যাত্রী''। == শ্রেষ্ঠাংশে == তারেক মাসুদ (সাক্ষাত্কার) বুলবুল আহমেদ (সাক্ষাত্কার) আব্দুল্লাহ আল মামুন (সাক্ষাত্কার) মোরশেদুল ইসলাম (সাক্ষাত্কার) তানভীর মোকাম্মেল (সাক্ষাত্কার) মানজারে হাসীন মুরাদ (সাক্ষাত্কার) শামীম আখতার (সাক্ষাত্কার) আখতারুজ্জামান (সাক্ষাত্কার) == কলাকুশলীবৃন্দ == পরিচালকঃ কাওসার চৌধুরী প্রযোজকঃ প্রমিতি প্রভা শ্রুতি-অবলোকন কেন্দ্র পরিবেশকঃ লেজার ভিশন == আরও দেখুন == চলচ্চিত্রের মুশকিল আসানে আলমগীর কবির == তথ্যসূত্র == == বহিঃসংযোগ == চলচ্চিত্র চিত্র প্রামাণ্য চিত্র চলচ্চিত্র
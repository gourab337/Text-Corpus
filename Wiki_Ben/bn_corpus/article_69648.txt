'''ভারতীয় ১০ টাকার নোট''' ভারতীয় টাকার একটি মূল্য। ১৯৯৬ সালে মহাত্মা গান্ধী সিরিজের অংশ হিসাবে ভারতীয় রিজার্ভ ব্যাংক কর্তৃক প্রবর্তিত প্রথম নোটগুলির মধ্যে একটি ছিল ১০ টাকার ব্যাংক নোট। এই নোটগুলো মহাত্মা গান্ধী নতুন সিরিজের সাথে প্রচলন করেছে যা ২০১৮ সালের জানুয়ারী মাসে চালু করা হয়েছিল। একই সাথে ১০ টাকা মূল্যের মুদ্রার‌ও প্রচলিত আছে। ঔপনিবেশিক শাসন আমলের সময় যখন ১৯২৩ সালে রিজার্ভ ব্যাংক অব ইন্ডিয়া মুদ্রা প্রচলনের দায়িত্ব পায় এবং ১০ টাকার ব্যাংক নোট জারি করে এবং তখন থেকে এটি প্রচলিত রয়েছে। == নতুন মহাত্মা গান্ধী সিরিজ == ২০১৮ সালের জানুয়ারি, ভারতীয় রিজার্ভ ব্যাংক মহাত্মা গান্ধী নতুন সিরিজের অংশ হিসেবে একটি নতুন পুনঃনকশাকৃত ১০ টাকার ব্যাংক নোট বাজারে ছাড়ার ঘোষণা দেয়। === নকশা === ভারতীয় রিজার্ভ ব্যাংক মহাত্মা গান্ধী (নতুন) সিরিজের জারিকৃত ১০ টাকা মূল্যমানের নোটের উল্টোদিকে কোনারকের সূর্য মন্দিরের মোটিফ রয়েছে, সূর্য মন্দির বিশ্ব ঐতিহ্যবাহী সাংস্কৃতিক স্থান। নোটটির বেস কালার হল চকোলেট ব্রাউন। ব্যাংক নোটটির মাত্রা ১২৩ মিমি ৬৩ মিমি। == মহাত্মা গান্ধী সিরিজ == মহাত্মা গান্ধী সিরিজের ১০ টাকার নোটটি ১৩৭ ৬৩ মিমি কমলা-ভায়োলেট রঙযুক্ত, টাকার উপরে ভারতীয় রিজার্ভ ব্যাংকের গভর্নরের স্বাক্ষর সহ মহাত্মা গান্ধীর প্রতিকৃতি রয়েছে। মুদ্রা শনাক্ত করতে দৃষ্টি সহায়তা করার জন্য এটিতে ব্রেইল বৈশিষ্ট্য রয়েছে। বিপরীত দিকটিতে একটি গণ্ডার, একটি হাতি এবং একটি বাঘের একক ছবি রয়েছে, তারা সবাই একত্রে ভারতের প্রাণিকুলের প্রতিনিধিত্ব করে। === নিরাপত্তা বৈশিষ্ট্য === ১০ টাকার ব্যাংক নোটে যে সকল সুরক্ষা বৈশিষ্ট্যগুলি অন্তর্ভুক্ত আছে; একটি জানালাযুক্ত সুরক্ষা থ্রেড যাতে 'भारत' (দেবনাগরী লিপিতে ভারত) এবং 'RBI' পর্যায়ক্রমে রয়েছে। মহাত্মা গান্ধীর প্রতিকৃতির ডান পাশে পাশে উল্লম্ব ব্যান্ডের নোটের মানের প্রচ্ছন্ন চিত্র। মহাত্মা গান্ধীর জলছবি যা মূল প্রতিকৃতির মিরর চিত্র। নোটের নম্বর প্যানেল এম্বেডড ফ্লোরোসেন্ট ফাইবার এবং অপটিকভাবে পরিবর্তনশীল কালিতে মুদ্রিত হয়। ২০০৫ সাল থেকে অতিরিক্ত সুরক্ষা বৈশিষ্ট্য যেমন মেশিনরিডেবল সুরক্ষা থ্রেড, ইলেক্ট্রোটাইপ ওয়াটারমার্ক এবং মুদ্রণের বছর ব্যাংক নোটে উপস্থিত থাকে। == ভাষা == অন্যান্য ভারতীয় টাকার নোটগুলির মতো, ১০ টাকার নোটের পরিমাণ (মূল্য) ১৭ টি ভাষায় লেখা আছে। নোটের পিছনে, টাকার মূল্য ইংরেজী এবং হিন্দি ভাষাতে লেখা হয়। বিপরীতটি একটি ভাষা প্যানেল যা ২২ টি অষ্টম তফসিলভুক্ত ভাষার মধ্যে ১৫ টি রাজ্য ভাষা নোটের তালিকা প্রদর্শন করে ভাষা প্রদর্শিত হয়। প্যানেলের অন্তর্ভুক্ত ভাষাগুলি হল আসামি, বাংলা, গুজরাটি, কন্নড়, কাশ্মীরি, কঙ্কনি, মালয়ালাম, মারাঠি, নেপালী, ওড়িয়া, পাঞ্জাবি, সংস্কৃত, তামিল, তেলেগু এবং উর্দু। == লায়ন ক্যাপিটাল সিরিজ == ১৯৭০ সালে রিজার্ভ ব্যাংক লায়ন ক্যাপিটাল সিরিজের ১০ টাকা মূল্যের ব্যাংক নোট বাজারে ছাড়ে, যার উপর দিকে অশোক স্তম্ভ এবং হিন্দী, আসামি, বাংলা, গুজরাট, কন্নড়, কাশ্মীরী, মালয়েশাম, মারাঠা, ওডিয়া, পাঞ্জাবি, সংস্কৃত, তামিল, তেলেগু উর্দু ভাষায় টাকার মূল্যমান লেখা রয়েছে এবং অপরদিকে দুইটি ময়ুর ইংরেজি ভাষায় টাকার মূল্যমান লেখা রয়েছে। ==তথ্যসূত্র== টাকার নোট
'''উমেশকুমার তিলক যাদব''' (; জন্ম: ২৫ অক্টোবর, ১৯৮৭) মহারাষ্ট্রের নাগপুরে জন্মগ্রহণকারী ভারতীয় ক্রিকেটার। বর্তমানে তিনি জাতীয় দলের পাশাপাশি বিদর্ভ দলের হয়ে খেলছেন। ভারত দলে তিনি মূলতঃ ডানহাতি ফাস্ট বোলারের ভূমিকায় অবতীর্ণ হয়ে থাকেন। == প্রারম্ভিক জীবন == যাদবের পিতা উত্তর প্রদেশের দেউরিয়া জেলার একজন কয়লা খনি শ্রমিক ছিলেন। তবে শ্রমিকদের গ্রাম হিসেবে পরিচিত বালি গ্রামে তার পরিবারের সাথে বড় হন। পেশাদার ক্রিকেটার হিসেবে আবির্ভূত হবার পূর্বে উমেশ যাদব সেনাবাহিনী পুলিশ বাহিনীতে যোগদানের চেষ্টা করে ব্যর্থ হয়েছিলেন। ঘরোয়া ক্রিকেটে ২০০৭-২০০৮ মৌসুম থেকে রঞ্জি ট্রফির প্লেট লীগের অজনপ্রিয় দল বিদর্ভ দলের পক্ষে খেলে আসছেন। এরপূর্বে তিনি কেবলমাত্র টেনিস বল দিয়ে ক্রিকেট খেলতেন। বিদর্ভের অধিনায়ক প্রীতম গান্ধী যাদবকে সহায়তা করেন এবং টুয়েন্টি২০ প্রতিযোগিতায় এয়ার ইন্ডিয়া দলে অংশগ্রহণের নিশ্চয়তা দেন। শুরুর দিকে গান্ধী তার সম্পর্কে বলেন যে, তার বোলিং অগোছালো, কিন্তু বলের গতি অত্যন্ত দ্রুতগামী। যদি স্টাম্প বরাবর কমপক্ষে তিনটি বল ছুঁড়ে, তাহলে ব্যাটসম্যানদের জন্যে তা হবে বিপদজনক। == খেলোয়াড়ী জীবন == মে, ২০১০ সালে জিম্বাবুয়ে দলের বিপক্ষে একদিনের আন্তর্জাতিক ক্রিকেটে অংশগ্রহণ করেন। এর পরের বছর নভেম্বর মাসে ওয়েস্ট ইন্ডিজের বিরুদ্ধে টেস্ট খেলায় অংশ নেন যাদব। ===বিদেশী মাঠে অসফলতা === একদিবসীয় ম্যাচে বিদেশী মাঠে তার পারফরমেন্স আশাব্যাঞ্জক নয়। খুব কম ক্ষেত্রেই তিনি সফল। বরং ঘরের মাঠেই তুলনামূলক স্বচ্ছন্দ বোধ করেন। ===২০১৫ ক্রিকেট বিশ্বকাপ=== একদিবসীয় ম্যাচে বিদেশী মাঠে তার খারাপ পারফরমেন্স সত্ত্বেও ব্যাতিক্রম হিসেবে বিশ্বকাপে দুর্দান্ত বোলিং করেন। ভারত সেমিফাইনাল পৌঁছায়। ===আন্তর্জাতিক টি২০ তে ধারাবাহিকতার অভাব=== প্রথম টি২০ ২০১২ সালে খেললেও অনিয়মিত পারফরম্যান্সের কারণে সেভাবে দলে স্থায়ী জায়গা করতে পারেননি। == তথ্যসূত্র == == আরও দেখুন == ভুবনেশ্বর কুমার ২০১৩ আইসিসি চ্যাম্পিয়ন্স ট্রফি ২০১৩ ওয়েস্ট ইন্ডিজ ত্রি-দেশীয় সিরিজ == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার ক্রিকেটার ক্রিকেট বিশ্বকাপের ক্রিকেটার
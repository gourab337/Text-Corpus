'''ইটানিয়াম''' হল ৬৪-বিট ইন্টেল মাইক্রোপ্রসেসর পরিবারের সদস্য যা ইন্টেল ইটানিয়াম আর্কিটেকচার অনুসরণ(পূর্বে আইএ-৬৪ বলা হত) করে তৈরি করা। ইন্টেল এন্টারপ্রাইজ সার্ভার এবং কম্পিউটিং সিস্টেমগুলির জন্য এই প্রসেসরগুলি বাজারজাত করে। ইটানিয়াম আর্কিটেকচারটির উদ্ভাবন হয়েছিল হিউলেট প্যাকার্ড (এইচপি) থেকে এবং পরে এইচপি এবং ইন্টেল যৌথভাবে এর বিকাশসাধন করেছিলেন। সিস্টেমগুলি এইচপি এইচপি ইন্টিগ্রিটি সার্ভারস লাইন) এবং আরও বেশ কয়েকটি নির্মাতারা তৈরি করেছে। ২০০৮ সালের দিকে, ইটানিয়ামটি ছিল এক্স৮৬-৬৪, পাওয়ার আইএসএ এবং এসপিএআরসি মাইক্রোপ্রসেস ছাড়াও সিস্টেমগুলির জন্য চতুর্থ সর্বাধিক প্রচলিত মাইক্রোপ্রসেসর আর্কিটেকচার। ফেব্রুয়ারী ২০১৭ সালে, ইন্টেল গ্রাহকদের কাছে পরীক্ষা করার জন্য বর্তমান প্রজন্মের কিটসনকে মুক্তি দিয়েছে এবং মে মাসে ব্যাপক হারে সরবরাহ শুরু করেছিল। এটি হল ইটানিয়াম পরিবারের সর্বশেষ প্রসেসর। ইন্টেল ৩০ই জানুয়ারী, ২০১৯ আনুষ্ঠানিকভাবে ঘোষণা করে ইটানিয়াম সিপিইউ পরিবারের পণ্যের উৎপাদন বন্ধ এবং লাইফ সাইকেল শেষ হওয়ার। == ইতিহাস == === বিকাশ: ১৯৮৯-২০০০ === ১৯৮৯ সালে, এইচপি খুজে বের করে যে ক্রমশ হ্রাস নির্দেশিত সেট কম্পিউটিং (আরআইএসসি) আর্কিটেকচারগুলি চক্র প্রতি একটি নির্দেশনার একটি প্রসেসিং লিমিটে পৌঁছেছে। এইচপি গবেষকরা একটি নতুন আর্কিটেকচার নিয়ে গবেষণা করছিলেন, যার নাম পরবর্তীতে দেয়া হয় সুস্পষ্ট সমান্তরাল নির্দেশনা কম্পিউটিং (ইপিআইসি), যার মাধম্যে প্রসেসর প্রতিটি ক্লক সাইকেলে একাধিক নির্দেশনা কার্যকর করতে পারে। ইপিআইসি তে খুব দীর্ঘ শব্দের নির্দেশনা (ভিএলআইডাব্লু) আর্কিটেকচারের একটি ফর্ম প্রয়োগ করা হয়, যেখানে একটি একক নির্দেশনা শব্দটিতে একাধিক নির্দেশনা থাকে। ইপিআইসি সাহায্যে কম্পাইলার আগে থেকেই নির্ধারণ করতে পারে যে কোন নির্দেশাবলী একই সময়ে সমান্তরালভাবে কার্যকর করা যেতে পারে, তাই মাইক্রোপ্রসেসর কেবল নির্দেশাবলী কার্যকর করে এবং সমান্তরালে কোন নির্দেশাবলী কার্যকর করতে হবে তা নির্ধারণ করার জন্য বিস্তৃত পদ্ধতিগুলির প্রয়োজন হয় না। এই পদ্ধতির লক্ষ্য দ্বিগুণ: কোডটিকে গভীরভাবে অনুসন্ধান করা হয় যাতে করে কম্পাইল করার সময় সমান্তরাল সম্পাদনের উপযোগী অতিরিক্ত সুযোগগুলি সনাক্ত করা যায়, এবং প্রসেসরের নকশাকে সহজতর করা যায় এবং রানটাইম শিডিয়ুলিং সার্কিটগুলো বাদ দিয়ে শক্তি খরচ হ্রাস করা যায়। এইচপি বুঝতে পেরেছিল যে তার নিজের মত স্বতন্ত্র এন্টারপ্রাইজ সিস্টেম কোম্পানিগুলর পক্ষে একক ভাবে মাইক্রোপ্রসেসর বিকাশ করা এখন আর সাশ্রয়ী নয়, তাই ১৯৯৪ সালে তার ইন্টেলের সাথে অংশীদারীত্বে অংশ নেয় ইপিআইসি আর্কিটেকচার থেকে আইএ-৬৪ আর্কিটেকচারটি বিকাশের জন্য। ইন্টেল আইএ-৬৪ এর বিকাশে ব্যাপক উন্নয়ন প্রচেষ্টা চালাতে রাজি ছিল এই প্রত্যাশায় যে সংখ্যাগরিষ্ঠ এন্টারপ্রাইজ সিস্টেম নির্মাতারা তাদের পণ্য ব্যবহার করবেন। এইচপি এবং ইন্টেল ১৯৯৮ সালে প্রথম পণ্য মার্সেডির সরবরাহের লক্ষ্য নিয়ে একটি বৃহৎ যৌথ বিকাশের প্রচেষ্টার গবেষণার শুরু করেছিল। এই যৌথ বিকাশের প্রচেষ্টার সময়, ইন্টেল, এইচপি এবং শিল্প বিশ্লেষকরা ভবিষ্যদ্বাণী করেছিলেন যে আইএ-৬৪ মাইক্রোপ্রসেসর সার্ভার, ওয়ার্কস্টেশন এবং উচ্চ-ক্ষমতার ডেস্কটপগুলিতে প্রাধান্য পাবে এবং পরিশেষে সকল প্রচলিত আরআইএসসি এবং জটিল নির্দেশনা সেট কম্পিউটিং (সিআইএসসি) আর্কিটেকচারে ব্যবহৃত হবে। কমপ্যাক এবং সিলিকন গ্রাফিক্স আইএ -৬৪ পরবর্তীতে ব্যবহার করার লক্ষ্যে যথাক্রমে আলফা এবং এমআইপিএস আর্কিটেকচারে আরও বিকাশের গবেষণার কাজ পরিত্যাগ করার সিদ্ধান্ত নেয়। মাইক্রোসফ্ট উইন্ডোজ, ওপেনভিএমএস, লিনাক্স, এইচপি-ইউএক্স, সোলারিস, ট্রু৬৪ ইউনিক্স, এবং মন্টেরি/৬৪ সহ বেশ কয়েকটি গ্রুপ এই আর্কিটেকচারের উপর নিজেদের অপারেটিং সিস্টেমগুলির তৈরি শুরু করে। এই লিস্টের শেষের তিনটি বাজারে পৌঁছানোর আগে বাতিল করা হয়। ১৯৯৭ সালের মধ্যে, এটি স্পষ্টতই প্রতীয়মান হয়েছিল যে আইএ-৬৪ আর্কিটেকচার এবং কম্পাইলার তৈরি করা যতটুকু কঠিন চিন্তা করা হয়েছিল বাস্তবে এটি বাস্তবায়ন করা অনেক বেশি কঠিন ছিল এবং মার্সেডির বাজারে সরবরাহ করার সময়সীমা বারবার পিছিয়ে যেতে শুরু করে। ইন্টেল এই প্রসেসরের আনুষ্ঠানিক ''ইটানিয়াম'' হবে তা ৪ঠা অক্টোবর, ১৯৯৯ সালে ঘোষণা করে। কয়েক ঘণ্টার মধ্যে, ''ইটানিক'' নামটি একটি ইউজনেট নিউজগ্রুপে প্রকাশিত হয়, এই নামের সাথে প্রসঙ্গ টানা হয় আরএমএস ''টাইটানিকের'', যা ছিল "ঢুবে যেতে অক্ষম" একটি সামুদ্রিক জাহাজ যা ১৯১২ সালে তার প্রথম ভ্রমণে ডুবে গিয়েছিল। এর পরে প্রায়শই "ইটানিক" নামটি ''দ্য রেজিস্টার'', এবং অন্যরা ব্যবহার করতে শুরু করেন এটি বোঝাতে যে ইটানিয়াম একটি মাল্টি-বিলিয়ন ডলারের বিনিয়োগ এবং এর সাথে জড়িত প্রাথমিক উচ্চ আকাঙ্ক্ষা-খুব দ্রুততার সাথেই বিলীন হয়ে যাবে। ইটানিয়াম সার্ভার বিক্রয় পূর্বাভাসের ইতিহাস === ইটানিয়াম (মার্সেড): ২০০১ === মাইক্রোপ্রসেসর
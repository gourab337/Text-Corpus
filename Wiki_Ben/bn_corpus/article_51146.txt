'''ড্যামিয়েন শ্যাজেল''' (ইংরেজি Damien Chazelle, (; জন্ম ১৯শে জানুয়ারি, ১৯৮৫) হলেন একজন মার্কিন চলচ্চিত্র পরিচালক, চিত্রনাট্যকার প্রযোজক। তিনি ''হুইপল্যাশ'' (২০১৪) এবং ''লা লা ল্যান্ড'' (২০১৬) চলচ্চিত্র রচনা পরিচালনার জন্য পরিচিতি লাভ করেন। ''হুইপল্যাশ'' চলচ্চিত্রটি ৮৭তম একাডেমি পুরস্কারে শ্রেষ্ঠ চলচ্চিত্র শ্রেষ্ঠ উপযোগকৃত চিত্রনাট্যসহ পাঁচটি বিভাগে মনোনয়ন লাভ করে। ''লা লা ল্যান্ড'' ৭৪তম গোল্ডেন গ্লোব পুরস্কারে শ্রেষ্ঠ সঙ্গীতধর্মী বা হাস্যরসাত্মক চলচ্চিত্র, শ্রেষ্ঠ পরিচালক শ্রেষ্ঠ চিত্রনাট্যসহ মনোনীত সাতটি বিভাগের সাতটিতেই পুরস্কার জয়ের রেকর্ড করে। এছাড়া ছবিটি ৮৯তম একাডেমি পুরস্কারে রেকর্ড সংখ্যক ১৪টি মনোনয়ন লাভ করে এবং শ্রেষ্ঠ পরিচালকসহ ছয়টি পুরস্কার লাভ করে এবং শ্যাজেল একাডেমি পুরস্কার বিজয়ী সর্বকনিষ্ঠ পরিচালকের খ্যাতি লাভ করেন। ==প্রারম্ভিক জীবন== শ্যাজেল ১৯৮৫ সালের ১৯শে জানুয়ারি রোড আইল্যান্ডের প্রভিডেন্সে এক রোমান ক্যাথলিক পরিবারে জন্মগ্রহণ করেন। তার পিতা বার্নার্ড শ্যাজেল প্রিন্সটন কম্পিউটার বিজ্ঞান বিভাগের অধ্যাপক। তিনি ফ্রান্সের ক্লামারে জন্মগ্রহণ করেন। তার মাতা সেলিয়া কানাডীয় পরিবার থেকে আগত এবং তিনি কলেজ অফ নিউ জার্সিতে মধ্যযুগীয় ইতিহাস বিষয়ে পাঠদান করেন। শ্যাজেলের শৈশব কাটে নিউ জার্সির প্রিন্সটনে। সেখানে তিনি চার বছর হিব্রু স্কুলে পড়াশুনা করেন, কারণ তার পিতামাতা অন্যান্য স্কুলের ব্যাপারে অসন্তুষ্ট ছিলেন। শ্যাজেলের এক বোন রয়েছে, তার নাম অ্যানা। অ্যানা একজন অভিনেত্রী। তার মাতামহ জন মার্টিনের মাতা ছিলেন মঞ্চ অভিনেত্রী এইলিন আর্ল এবং তার পিতা প্রথম বিশ্বযুদ্ধের পর প্যারামাউন্ট পিকচার্সের হয়ে কাজ করতেন। ==কর্মজীবন== চিত্র:Damien Chazelle দুভিল আমেরিকান চলচ্চিত্র উৎসব-এ ''হুইপল্যাশ'' ছবির প্রচারণায় শ্যাজেল, সেপ্টেম্বর ২০১৪। চ্যাপলিন হার্ভার্ড বিশ্ববিদ্যালয়ে তার স্নাতক শ্রেণীর থিসিসের অংশ হিসেবে তার সহপাঠী জাস্টিন হারউইজকে সঙ্গে নিয়ে তার প্রথম চলচ্চিত্র ''গাই অ্যান্ড ম্যাডেলিন অন অ্যা পার্ক বেঞ্চ'' রচনা পরিচালনা করেন। ২০০৯ সালে ট্রাইবেকা চলচ্চিত্র উৎসবে চলচ্চিত্রটির উদ্বোধনী প্রদর্শনী হয় এবং বিভিন্ন চলচ্চিত্র উৎসবে পুরস্কৃত হয়। পরবর্তীতে ভ্যারিয়েন্স ফিল্মস চলচ্চিত্রটি সীমিত আকারে মুক্তির জন্য কিনে নেয়। মুক্তির পর চলচ্চিত্রটি সমাদৃত হয়। স্নাতক শেষ করার পর শ্যাজেল লস অ্যাঞ্জেলেসে যান। তার মূল উদ্দেশ্য ছিল ''লা লা ল্যান্ড'' চলচ্চিত্রটি নির্মাণ করা। শ্যাজেল হলিউডে বেতনভোগী লেখক হিসেবে কাজ করেন এবং তার রচনায় নির্মিত চলচ্চিত্রগুলো হল ''দ্য লাস্ট এক্সরসিজম পার্ট টু'' (২০১৩) এবং ''গ্যান্ড পিয়ানো'' (২০১৩)। জে. জে. আব্রামসের ব্যাড রোবট প্রডাকশন্স ''টেন ক্লোভারফিল্ড লেন'' (২০১৬) চলচ্চিত্রের পাণ্ডুলিপি পুনর্বিন্যাসের জন্য তার সাথে চুক্তি করে এবং তাকে দিয়ে চলচ্চিত্রটি পরিচালনাও করাতে চায়, কিন্তু শ্যাজেল এর পরিবর্তে ''হুইপল্যাশ'' চলচ্চিত্রটি পরিচালনা করেন। শ্যাজেল প্রথমদিকে ''হুইপল্যাশ'' চলচ্চিত্র রচনার ব্যাখ্যা দিতে গিয়ে বলেন, "অন্য আরেকটি পাণ্ডুলিপির কাজ করতে গিয়ে আটকে গিয়ে আমি ভাবলাম, এটা কাজ করছে না, তার চেয়ে আমি এটা রেখে দেই এবং হাই স্কুলের জ্যাজ ড্রামার হওয়া বিষয়ক এই গল্পটি লেখি।" তিনি বলেন তিনি প্রথমে এই পাণ্ডুলিপি কাউকে দেখাতে চাচ্ছিলেন না, কারণ তিনি এটাকে খুবই ব্যক্তিগত মনে করতেন এবং ড্রয়ারে রেখে দেন। যদিও প্রথমদিকে কেউ এই চলচ্চিত্র নির্মাণে আগ্রহী ছিল না, ২০১২ সালে তার পাণ্ডুলিপি ''ব্ল্যাক লিস্টের'' সেই বছরের অন্যতম সেরা নির্মাণ হয় নি এমন চলচ্চিত্রের তালিকায় অন্তর্ভুক্ত হয়। ইতোমধ্যে রাইট অফ ওয়ে ফিল্মস ব্লুমহাউজ প্রডাকশন্স চলচ্চিত্রটি নির্মাণে আগ্রহ প্রকাশ করে এবং শ্যাজেলকে তার পাণ্ডুলিপির একটি অংশ বাদ দিয়ে স্বল্পদৈর্ঘ্য চলচ্চিত্র নির্মাণ করতে বলে। ১৮ মিনিট দৈর্ঘ্যের স্বল্পদৈর্ঘ্য চলচ্চিত্রটি ২০১৩ সালে সানড্যান্স চলচ্চিত্র উৎসবে প্রদর্শিত হয় এবং সেখানে তা প্রশংসিত হলে পূর্ণদৈর্ঘ্য চলচ্চিত্র নির্মাণের জন্য অর্থায়ন গৃহীত হয়। ২০১৪ সালে চলচ্চিত্রটি মুক্তি পায় এবং অবিশ্বাস্য রকমের সাড়া পায়। ''হুইপল্যাশ'' বিভিন্ন চলচ্চিত্র উৎসব থেকে পুরস্কার লাভ করে এবং ৮৭তম একাডেমি পুরস্কারে তিনটি পুরস্কার জয়সহ পাঁচটি বিভাগে মনোনয়ন লাভ করে। শ্যাজেল শ্রেষ্ঠ উপযোগকৃত চিত্রনাট্যের জন্য একাডেমি পুরস্কার লাভ করেন। ''লা লা ল্যান্ড'' ছবির পরিচালনায় শ্যাজেল। ''হুইপল্যাশ'' ছবির সাফল্যের পর শ্যাজেল তার সঙ্গীতধর্মী ''লা লা ল্যান্ড'' ছবিতে অর্থায়নের জন্য বিনিয়োগকারীদের আকৃষ্ট করেন। ২০১৬ সালের ৩১শে আগস্ট ভেনিস চলচ্চিত্র উৎসবে ছবিটির উদ্বোধনী প্রদর্শনী হয়। ছবিটি মার্কিন যুক্তরাষ্ট্রে ২০১৬ সালের ৯ই ডিসেম্বর সীমিত পরিসরে ১৬ই ডিসেম্বর বৃহৎ পরিসরে মুক্তি দেওয়া হয়। ছবিটি সমালোচকদের ব্যাপক সাড়া পায় এবং বিভিন্ন পুরস্কার আয়োজন থেকে সম্মাননা লাভ করেন। শ্যাজেল ছবিটিতে তার কাজের জন্য প্রশংসিত হয় এবং বেশ কয়েকটি শীর্ষ সম্মাননা লাভ করেন, যার মধ্যে রয়েছে শ্রেষ্ঠ চলচ্চিত্র পরিচালকের জন্য গোল্ডেন গ্লোব পুরস্কার এবং একাডেমি পুরস্কার। শ্যাজেল দুটি পুরস্কারেরই বিজয়ী সর্বকনিষ্ঠ পরিচালক। শ্যাজেল গসলিংকে নিয়ে ''ফার্স্ট ম্যান'' নির্মাণ করেন। ইউনিভার্সাল পিকচার্সের ব্যানারে ছবিটির চিত্রনাট্য লিখেছেন জশ সিঙ্গার। এটি জেমস আর. হ্যানসেন রচিত নভোচারী নিল আর্মস্ট্রংয়ের জীবনী ''ফার্স্ট ম্যান: দ্য লাইফ অব নিল এ. আর্মস্ট্রং'' অবলম্বনে নির্মিত। ২০১৮ সালের ১২ অক্টোবর ছবিটি মুক্তির তারিখ নির্ধারিত হয়েছে। ==ব্যক্তিজীবন== শ্যাজেল ২০১০ সালে প্রযোজক জেসমিন ম্যাকগ্লেডকে বিয়ে করেন। ২০১৪ সালে তাদের বিবাহ বিচ্ছেদ হয়। ২০১৭ সালের অক্টোবর মাসে তিনি অভিনেত্রী অলিভিয়া হ্যামিলটনের সাথে বাগদান সম্পন্ন করেন। অলিভিয়া প্রিন্সটন বিশ্ববিদ্যালয় থেকে স্নাতক সম্পন্ন করেন এবং ম্যাককিনসি অ্যান্ড কোম্পানির পরামর্শক ছিলেন। ==চলচ্চিত্রের তালিকা== বছর শিরোনাম পরিচালক লেখক প্রযোজক বক্স অফিস রটেন টম্যাটোস টীকা ২০০৯ ''গাই অ্যান্ড ম্যাডেলিন অন অ্যা পার্ক বেঞ্চ'' $৩৫,৫৫৬ চিত্রগ্রাহক, সম্পাদক গীতিকার ২০১৩ ''দ্য লাস্ট এক্সরসিজম পার্ট টু'' $১৫,১৭৯,৩০২ পরিচালক এড গাস-ডনেলির সাথে সহ-লেখক ''গ্র্যান্ড পিয়ানো'' $২২,৫৫৫ ২০১৪ ''হুইপল্যাশ'' $৪৮,৯৮২,০৪১ ২০১৬ ''টেন ক্লোভারফিল্ড লেন'' $১১০,২১৬,৯৯৮ জশ ক্যাম্পবেল ম্যাট স্টুয়েকেনের সাথে সহ-লেখক ''লা লা ল্যান্ড'' $৪৪৫,৬৬৬,০৯৩ ২০১৮ ''ফার্স্ট ম্যান'' প্রযোজ্য নয় প্রযোজ্য নয় ''নির্মাণাধীন'' ==তথ্যসূত্র== ==বহিঃসংযোগ== জন্ম ব্যক্তি ভাষার চলচ্চিত্র পরিচালক বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি চলচ্চিত্র পরিচালক পুরুষ চিত্রনাট্যকার প্রাক্তন শিক্ষার্থী পরিচালনা বিভাগে একাডেমি পুরস্কার বিজয়ী পরিচালনা বিভাগে বাফটা পুরস্কার বিজয়ী গ্লোব পুরস্কার (সেরা পরিচালক চলচ্চিত্র) বিজয়ী গ্লোব পুরস্কার (সেরা চিত্রনাট্যকার) বিজয়ী
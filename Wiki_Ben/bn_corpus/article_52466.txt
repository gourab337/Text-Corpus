'''র‍্যাচেল হ্যানা ভাইস''' (ইংরেজি: Rachel Hannah Weisz, জন্ম: ৭ই মার্চ, ১৯৭০) হলেন একজন ব্রিটিশ অভিনেত্রী। তিনি ১৯৯০-এর দশকের শুরুতে টেলিভিশন নাটক দিয়ে অভিনয় শুরু করেন। এই দশকে তার অভিনীত টেলিভিশন নাটকগুলো হল ''ইনস্পেক্টার মোর্স'', ''স্কারলেট অ্যান্ড ব্ল্যাক'' ''সেকেন্ড অ্যাডভোকেটস''। ১৯৯৪ সালে ''ডেথ মেশিন'' দিয়ে তার চলচ্চিত্রে অভিষেক হয়। কিয়ানু রিভস মরগান ফ্রিম্যানের বিপরীতে ''চেইন রিঅ্যাকশন'' (১৯৯৬) দিয়ে তিনি হলিউডে আসেন। তিনি মঞ্চনাটকেও অভিনয় করেছেন। ১৯৯৪ সালে তিনি নোয়েল কাওয়ার্ডের নাটক ''ডিজাইন ফর লিভিং'' দিয়ে প্রশংসা অর্জন করেন এবং সবচেয়ে সম্ভাবনাময় নবাগত হিসেবে লন্ডন ক্রিটিকস সার্কেল পুরস্কার লাভ করেন। এছাড়া তার উল্লেখযোগ্য মঞ্চ অভিনয় হল ১৯৯৯ সালের ডোনমার ওয়্যারহাউজের টেনিসি উইলিয়ামসের ''সাডেনলি, লাস্ট সামার'' এবং ২০০৯ সালের ''আ স্ট্রিটকার নেম্‌ড ডিজায়ার''। ''আ স্ট্রিটকার নেম্‌ড ডিজায়ার'' নাটকে তার ব্লাঞ্চ দুবোয়া চরিত্রের জন্য তিনি শ্রেষ্ঠ অভিনেত্রী বিভাগে অলিভিয়ে পুরস্কার লাভ করেন। ভাইস ১৯৯৯ সালে ''দ্য মমি'' ও. ২০০১ সালে ''দ্য মমি রিটার্নস'' চলচ্চিত্রে অভিনয় করেন। এরপর তিনি ''এনিমি অ্যাট দ্য গেটস'' (২০০১), ''অ্যাবাউট আবয়'' (২০০২), (২০০৫), এবং ''দ্য ফাউন্টেন'' চলচ্চিত্রে অভিনয় করেন। ২০০৫ সালে রেফ ফাইঞ্জের বিপরীতে নাট্য থ্রিলারধর্মী ''দ্য কনস্ট্যান্ট গার্ডেনার'' চলচ্চিত্রে তার ভূমিকার জন্য শ্রেষ্ঠ পার্শ্ব অভিনেত্রীর জন্য একাডেমি পুরস্কার, গোল্ডেন গ্লোব পুরস্কার স্ক্রিন অ্যাক্টরস গিল্ড পুরস্কার লাভ করেন। ২০০৬ সালে ভাইস বর্ষসেরা ব্রিটিশ শিল্পী হিসেবে বাফটা ব্রিটানিয়া পুরস্কার লাভ করেন। তিনি ২০১৩ সালে ''অজ দ্য গ্রেট অ্যান্ড পাওয়ারফুল'' এবং ২০১৫ সালে ''ইয়থ'' ''দ্য লবস্টার'' চলচ্চিত্রে অভিনয় করেন। ভাইস ২০১৬ সালে ''ডেনিয়াল'' চলচ্চিত্রে ডেবোরাহ লিপস্টাট চরিত্রে অভিনয় করেন এবং ২০১৭ সালে ডাফনে দু মরিয়ে রচিত ''মাই কাজিন র‍্যাচেল'' উপন্যাস অবলম্বনে একই নামের চলচ্চিত্রে নাম ভূমিকায় কাজ করেন। ==কর্মজীবন== ===১৯৯২-১৯৯৮: টেলিভিশন চলচ্চিত্রে আগমন=== ১৯৯২ সালে ভাইস ''ইনস্পেক্টার মোর্স'' ধারাবাহিকের "টোয়ালাইট অব দ্য গড্‌স" পর্বে অভিনয়ের পর ''সেকেন্ড অ্যাডভোকেট'' টেলিভিশন চলচ্চিত্রে এবং বিবিসির নাট্যধর্মী ''স্কারলেট অ্যান্ড ব্ল্যাক'' ধারাবাহিকে ইউয়ান ম্যাকগ্রেগরের বিপরীতে অভিনয় করেন। বিবিসি স্ক্রিন টু-এর একঘন্টা দৈর্ঘ্যের ''ডার্টি সামথিং'' (১৯৯২) ছিল ভাইসের অভিনীত প্রথম চলচ্চিত্র। এতে তিনি বেকা চরিত্রে অভিনয় করেন, যে গ্ল্যাস্টনবারি উৎসবে ডগ নামক এক পরিব্রাজকের সাথে পরিচিত হন এবং তার প্রেমে পড়েন। ছবির প্রথম দৃশ্য উৎসবেই ধারণ করা হয়েছিল। ''ডেথ মেশিন'' (১৯৯৪) চলচ্চিত্রে একটি ছোট চরিত্রে অভিনয়ের মধ্য দিয়ে ভাইসের মূলধারার চলচ্চিত্র কর্মজীবন শুরু হয়। তিনি প্রথম মূল চরিত্রে অভিনয়ের সুযোগ পান ১৯৯৬ সালে ''চেইন রিঅ্যাকশন'' চলচ্চিত্রে। এতে তিনি কিয়ানু রিভস মরগান ফ্রিম্যানের বিপরীতে কাজ করেন। ছবিটি নেতিবাচক সমালোচনা লাভ করে রটেন টম্যাটোস ওয়েবসাইটে এর রেটিং স্কোর ১৬% এবং অল্প পরিমাণ আয় করে। পরবর্তীতে তিনি বেরনার্দো বেরতোলুচ্চি পরিচালিত ''স্টিলিং বিউটি'' চলচ্চিত্রে মিরান্ডা ফক্স চরিত্রে অভিনয় করেন। এই কাজের পর তিনি "ইংরেজ গোলাপ" খ্যাতি লাভ করেন। ''স্টিলিং বিউটি'' চলচ্চিত্রের সাফল্যের পর তিনি ১৯৯৭ সালে মার্কিন নাট্যধর্মী চলচ্চিত্র ''সুইপ্ট ফ্রম দ্য সি'' এবং ১৯৯৮ সালে ব্রিটিশ টেলিভিশন চলচ্চিত্র ''মাই সামার উইথ ডেস'', মাইকেল উইন্টারবটমের অপরাধধর্মী চলচ্চিত্র ''আই ওয়ান্ট ইউ'' এবং অ্যাঞ্জেলা হুথের ''দ্য ল্যান্ড গার্লস'' বই অবলম্বনে ডেভিড লিল্যান্ড নির্মিত একই নামের চলচ্চিত্রে অভিনয় করেন। ===১৯৯৯-২০০৩: মমি আন্তর্জাতিক খ্যাতি=== ''দ্য ব্রাদার্স ব্লুম'' চলচ্চিত্রের প্রেস কনফারেন্সে ভাইস ভক্তদের অটোগ্রাফ দিচ্ছেন, সেপ্টেম্বর ২০০৮। ১৯৯৯ সালে ভাইস ইতিহাস আশ্রিত ''সানশাইন'' চলচ্চিত্রে গ্রেটা চরিত্রে অভিনয় করেন। একই বছর তিনি রোমাঞ্চকর চলচ্চিত্র ''দ্য মমি'' দিয়ে আন্তর্জাতিক খ্যাতি লাভ করেন। এতে তিনি ব্রেন্ডন ফ্রেজারের বিপরীতে প্রধান নারী ভূমিকায় অভিনয় করেন। এতে তিনি ইংরেজ মিশরবিদ ইভেলিন কার্নাহান ভূমিকায় অভিনয় করেন, যে কাল্পনিক প্রাচীন মিশরীয় শহর হামুনাপ্ত্রায় একটি প্রাচীন বই উদ্ধারের জন্য যান। এরপর ২০০১ সালে তিনি এই চলচ্চিত্রের অনুবর্তী পর্ব ''দ্য মমি রিটার্নস'' চলচ্চিত্রে কাজ করেন। ছবিটি বিশ্বব্যাপী $৪৩৩ মিলিয়ন আয় করে, যা প্রথম চলচ্চিত্রের আয়ের ($২৬০ মিলিয়ন) চেয়ে বেশি ছিল। এই দুই চলচ্চিত্রের মধ্যবর্তী সময়ে তিনি ''বিউটিফুল ক্রিয়েচার্স'' (২০০০) এবং ''এনিমি অ্যাট দ্য গেটস'' (২০০১) চলচ্চিত্রে অভিনয় করেন। ২০০২ সালে নিক হর্নবির ১৯৯৮ সালে প্রকাশিত উপন্যাস অবলম্বনে নির্মিত হাস্যরসাত্মক নাট্যধর্মী ''অ্যাবাউট বয়'' চলচ্চিত্রে হিউ গ্রান্টের বিপরীতে অভিনয় করেন। পরের বছর তিনি জন গ্রিশামের থ্রিলার উপন্যাস অবলম্বনে নির্মিত ''দ্য রানঅ্যাওয়ে জুরি'' চলচ্চিত্রে ডাস্টিন হফম্যান, জন কুসাক জিনি হেকম্যানের সাথে অভিনয় করেন এবং প্রণয়ধর্মী হাস্যরসাত্মক নাট্যধর্মী নাটক ''দ্য শেপ অব থিংস''-এ অভিনয় করেন। ===২০০৪-০৯: সাফল্য অর্জন=== ২০০৪ সালে ভাইস বেন স্টিলার, জ্যাক ব্ল্যাক ক্রিস্টোফার ওয়াকেনের সাথে হাস্যরসাত্মক ''এনভি'' চলচ্চিত্রে অভিনয় করেন। ছবিটি বক্স অফিসে ব্যর্থ হয়। ভ্যারাইটি সাময়িকী লিখে, ভাইস অ্যামি পোহলার "তাদের সামর্থের চেয়ে কম সময় পেয়েছিলেন।" তার পরবর্তী কাজ হল হেলব্লেজার কমিক বই অবলম্বনে কিয়ানু রিভসের বিপরীতে অতিপ্রাকৃত চলচ্চিত্র (২০০৫)। থিয়েটার থ্রেড তার অভিনয়কে "সন্দেহপ্রবণ চরিত্রায়নে কার্যকর এবং পাশাপাশি ভীতিপ্রদও।" ২০০৭ সালের জানুয়ারিতে ভাইস ভাইস পরবর্তীতে ২০০৫ সালে জন ল্য কার রচিত ''দ্য কনস্ট্যান্ট গার্ডেনার'' উপন্যাস অবলম্বনে ফার্নান্দো মেইরেলে নির্মিত ''একই নামের'' থ্রিলারধর্মী চলচ্চিত্রে অভিনয় করেন। কেনিয়ার কিবেরা লইয়াঙ্গালানির বস্তিতে চিত্রায়িত এই চলচ্চিত্রে তিনি সমাজকর্মী টেসা কোয়াইল চরিত্রে অভিনয় করেন। ছবিটি সমাদৃত হয় এবং ভাইস শ্রেষ্ঠ পার্শ্ব অভিনেত্রীর জন্য একাডেমি পুরস্কার, গোল্ডেন গ্লোব পুরস্কার স্ক্রিন অ্যাক্টরস গিল্ড পুরস্কার লাভ করেন। ''দ্য গার্ডিয়ান'' লিখে, এই ছবিটি "তাকে প্রথম সারি ব্রিটিশ অভিনয়শিল্পী হিসেবে প্রতিষ্ঠিত করেছে", অন্যদিকে বিবিসি লিখে, "ভাইস ব্যতিক্রমধর্মী, অভিনয়ে তার স্বাভাবিক ভাবভঙ্গির সাথে চলচ্চিত্র তারকা কারিশমা তার প্রতি আকৃষ্ট করে।" ২০০৬ সালে তিনি বর্ষসেরা ব্রিটিশ অভিনেত্রী বিভাগে বাফটা ব্রিটানিয়া পুরস্কার লাভ করেন। ২০০৬ সালে ভাইস ড্যারেন আরোনোফস্কি পরিচালিত প্রণয়ধর্মী নাট্য ''দ্য ফাউন্টেন'' চলচ্চিত্রে শ্রেষ্ঠাংশে অভিনয় করেন। ''সান ফ্রান্সিস্কো ক্রনিকল'' তার রাণী ইসাবেল চরিত্রে অভিনয়কে অন্যান্য চরিত্রের চেয়ে "কম প্রত্যয়জনক" বলে উল্লেখ করে। একই বছর তিনি কল্পনাধর্মী চলচ্চিত্র ''এরাগন''-এ সাফিরা দ্য ড্রাগন চরিত্রের জন্য কণ্ঠ দেন এবং পাণ্ডুলিপির কারণে ''দ্য মমি: টোম্ব অব দ্য ড্রাগন এম্পেরার'' চলচ্চিত্রে অভিনয়ের প্রস্তাব প্রত্যাখ্যান করেন। ফলে তার স্থলে মারিয়া বেলো অভিনয় করেন। ভাইসের পরবর্তী চলচ্চিত্র ছিল ওং কার-ওয়াই পরিচালিত নাট্যধর্মী ''মাই ব্লুবেরি নাইট্‌স'' (২০০৭) এবং রিয়ান জনসন পরিচালিত ''দ্য ব্রাদার্স ব্লুম'' (২০০৮)। ২০০৯ সালে তিনি আলেহান্দ্রো আমেনাবার পরিচালিত স্পেনীয়-ইংরেজি ভাষার ঐতিহাসিক নাট্যধর্মী চলচ্চিত্র ''আগোরা''-য় হিপাতিয়া চরিত্রে অভিনয় করেন। ''দ্য নিউ ইয়র্ক টাইমস'' তার চরিত্রটিকে "দক্ষ" "অনুভূতি-প্রবণ উপস্থিতি" বলে উল্লেখ করে। ==ব্যক্তিগত জীবন== ২০১২ সালের সেপ্টেম্বরে ভাইস। ২০০১ সালে গ্রীষ্মে ভাইস মার্কিন চলচ্চিত্র নির্মাতা ড্যারেন আরোনোফস্কি সাথে প্রেমের সম্পর্কে লিপ্ত হন। লন্ডনের আলমিডা থিয়েটারে তাদের প্রথম পরিচয় হয়, সেখানে তারা ''দ্য শেপ অব থিংস''-এ শ্রেষ্ঠাংশে অভিনয় করেছিলেন। ভাইস পরের বছর আরোনোফস্কির সাথে নিউ ইয়র্ক চলে যান। ২০০৫ সালে তাদের বাগদান হয়। তাদের পুত্র হেনরি ২০০৬ সালের ৩১শে মে জন্মগ্রহণ করে। তারা ম্যানহাটনের ইস্ট ভিলেজে বসবাস করতেন। ২০১০ সালে নভেম্বরে ভাইস আরোনোফস্কি ঘোষণা দেন যে তারা কয়েক মাস যাবত আলাদা রয়েছেন, কিন্তু তারা ঘনিষ্ঠ বন্ধু রয়ে যান এবং দুজনে যৌথভাবে তাদের সন্তানের লালনপালনের দায়িত্ব নেন। ২০১০ সালে ডিসেম্বরে ভাইস ইংরেজ অভিনেতা ড্যানিয়েল ক্রেইগের সাথে প্রেমের সম্পর্কে জড়ান এবং ২০১১ সালের ২২শে জুন নিউ ইয়র্কে এক ব্যক্তিগত অনুষ্ঠানের মধ্যে দিয়ে তারা বিবাহবন্ধনে আবদ্ধ হন। তাদের বিয়েতে ভাইসের পুত্র ক্রেইগের কন্যাসহ মাত্র চারজন অতিথি ছিল। ২০১৮ সালের ১লা সেপ্টেম্বর ক্রেইগ-ভাইস দম্পতির প্রথম সন্তান এক কন্যা জন্মগ্রহণ করে। ==পাদটীকা== ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেত্রী বিষয়শ্রেণী:২১শ শতাব্দীর ইংরেজ অভিনেত্রী বংশোদ্ভূত ইংরেজ ব্যক্তি বংশোদ্ভূত ইংরেজ ব্যক্তি ইহুদি চলচ্চিত্র অভিনেত্রী টেলিভিশন অভিনেত্রী নারী মডেল মঞ্চ অভিনেত্রী নাগরিকত্ব অর্জনকারী ব্যক্তি যুক্তরাষ্ট্রে ইংরেজ অভিবাসী অভিনেত্রী পার্শ্ব অভিনেত্রী বিভাগে একাডেমি পুরস্কার বিজয়ী গ্লোব পুরস্কার (সেরা পার্শ্ব অভিনেত্রী চলচ্চিত্র) বিজয়ী অ্যাক্টরস গিল্ড পুরস্কার (সেরা পার্শ্ব অভিনেত্রী চলচ্চিত্র) বিজয়ী অলিভিয়ে পুরস্কার বিজয়ী
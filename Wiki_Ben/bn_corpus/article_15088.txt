উপগ্রহ চিত্রে আড্রিয়াটিক সাগর '''আড্রিয়াটিক সাগর''' (প্রাচীন নাম Adria বা Mare Adriaticum) ভূমধ্যসাগরের একটি বাহু যা দক্ষিণ ইউরোপে ইতালির পূর্ব উপকূল বলকান উপদ্বীপের পশ্চিম উপকূলের মধ্যভাগে অবস্থিত। আড্রিয়াটিক সাগর দক্ষিণ প্রান্তে ওত্রান্তো প্রণালীর মাধ্যমে আয়োনীয় সাগরের সাথে যুক্ত হয়েছে। উত্তরে ভেনিস উপসাগর এবং উত্তর-পূর্বের ত্রিয়েস্তে উপসাগর আড্রিয়াটিক সাগরের প্রধান দুইটি উপসাগর। পশ্চিম উপকূলটি তুলনামূলকভাবে নিচু পোতাশ্রয়ের পরিমাণ কম। উত্তরের উপকূল জলাময় এবং লেগুনে পূর্ণ। পূর্বের আলবেনীয় উপকূল খাড়া পাহাড়ি। বসনিয়া হার্জেগোভিনা এবং ক্রোয়েশিয়ার উপকূলের কাছে রয়েছে বহু দ্বীপ। আড্রিয়াটিক সাগরের আয়তন ১,৩২,০০০ বর্গকিলোমিটার। পূর্বের শিলাময় উপকূল শীতকালে নাবিকদের জন্য ঝুঁকিপূর্ণ; এসময় উত্তর-পূর্ব দিক থেকে বোরা নামের ঝোড়ো হাওয়া প্রবাহিত হয়। আড্রিয়াটিক সাগরের প্রধান বন্দরগুলির মধ্যে আছে ত্রিয়েস্তে, ভেনিস, আঙ্কোনা, বারি এবং ব্রিন্দিসি। আড্রিয়াটিক সাগরের মৎস্যশিল্প উচ্চ উৎপাদনশীল। == তথ্যসূত্র == প্রান্তিক সাগর
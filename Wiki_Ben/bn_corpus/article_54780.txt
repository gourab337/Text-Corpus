'''ফ্রাঙ্ক উইলিয়াম মিলিগ্যান''' (; জন্ম: ১৯ মার্চ, ১৮৭০ মৃত্যু: ৩১ মার্চ, ১৯০০) হ্যাম্পশায়ারের ফার্নবোরা এলাকায় জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের পক্ষে ১৮৯৯ সালে স্বল্পকালীন সময়ের জন্য আন্তর্জাতিক ক্রিকেটে অংশগ্রহণ করেছেন। শৌখিন প্রথম-শ্রেণীর ক্রিকেটার হিসেবে ইয়র্কশায়ারের প্রতিনিধিত্ব করেছেন। দলে তিনি মূলতঃ অল-রাউন্ডার হিসেবে খেলতেন। ডানহাতে ব্যাটিং করার পাশাপাশি ডানহাতে ফাস্ট বোলিংয়ে দক্ষ ছিলেন '''ফ্রাঙ্ক মিলিগ্যান'''। == খেলোয়াড়ী জীবন == প্রতিভাধর অল-রাউন্ডার হিসেবে যথেষ্ট সুনাম ছিল তার। সজীব পেস বোলিং, উজ্জ্বীবিত ফিল্ডার ব্যাট হাতে দৃষ্টিনন্দন স্ট্রোক খেলতেন ফ্রাঙ্ক মিলিগ্যান। ১৮৯৭ সালে ওভালে জেন্টলম্যানের সদস্যরূপে প্লেয়ার্সের বিপক্ষে সুন্দর ক্রীড়ানৈপুণ্য প্রদর্শন করেছিলেন। উভয় ইনিংসেই ৪৭ রান সংগ্রহের পাশাপাশি দ্বিতীয় ইনিংসে মাত্র তিন রান দিয়ে দুই উইকেট দখল করেন। এক বছর পর স্কারবোরায় দ্বিতীয় ইনিংসে ৭/৬১ বোলিং পরিসংখ্যান দাঁড় করান। অন্য কাউন্টিতে জন্মগ্রহণ করলেও ইয়র্কশায়ারের পক্ষে কাউন্টি চ্যাম্পিয়নশীপে খেলেন। ১৮৯৪ থেকে ১৮৯৮-৯৯ মৌসুম পর্যন্ত ৯৫টি প্রথম-শ্রেণীর খেলায় অংশ নিয়ে দশটি অর্ধ-শতক ১৪৪ উইকেট দখল করেছিলেন। == টেস্ট ক্রিকেট == সমগ্র খেলোয়াড়ী জীবনে দুইটি টেস্ট খেলার সুযোগ লাভ করেন ফ্রাঙ্ক মিলিগ্যান। ১৮৯৮-৯৯ মৌসুমে লর্ড হকের নেতৃত্বাধীন ইংরেজ দলের সদস্যরূপে দক্ষিণ আফ্রিকা গমন করেন। ১৪ ফেব্রুয়ারি, ১৮৯৯ তারিখে টেস্ট ক্রিকেটে অভিষেক ঘটে তার। দ্বিতীয় সর্বশেষ টেস্টটি খেলেন একই সালের এপ্রিলে। সফর শেষ হবার পরও দক্ষিণ আফ্রিকায় অবস্থান করেন। == বোর যুদ্ধে অংশগ্রহণ == দক্ষিণ আফ্রিকায় অবস্থানকালে কর্নেল প্লামারের অধীনে দ্বিতীয় বোর যুদ্ধে অংশ নেন। সেখানে তিনি লেফট্যানেন্ট পদবী ধারন করেন। ম্যাফকিং এলাকায় অবস্থান করেন। ৩১ মার্চ, ১৯০০ তারিখে দক্ষিণ আফ্রিকার ট্রান্সভাল প্রদেশের রামাতলাবামা এলাকায় ৩০ বছর বয়সে নিহত হন তিনি। পশ্চিম ইয়র্কশায়ারের ব্র্যাডফোর্ডের হ্যারল্ড পার্কে গোলাপ বাগানে তাকে স্মরণপূর্বক স্মারকসূচক সূর্যঘড়ি রয়েছে। == তথ্যসূত্র == == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার ক্রিকেটার ক্রিকেট ক্লাবের ক্রিকেটার বোর যুদ্ধে নিহত ব্রিটিশ সেনা কর্মকর্তা
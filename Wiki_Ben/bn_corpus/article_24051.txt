'''টিনো ইয়া ব্রার্ট্রাম বেস্ট''' (; জন্ম: ২৬ আগস্ট, ১৯৮১) বার্বাডোসের সেন্ট মাইকেল এলাকায় জন্মগ্রহণকারী ওয়েস্ট ইন্ডিজের টেস্ট ক্রিকেটার। ফুট ইঞ্চি উচ্চতাবিশিষ্ট '''টিনো বেস্ট''' আক্রমণাত্মক ডানহাতি ফাস্ট বোলার হিসেবে চিহ্নিত। ২০০২ সাল থেকে তিনি নিজ দেশ বার্বাডোসের ঘরোয়া ক্রিকেটে প্রতিনিধিত্ব করছেন। ২০১০ মৌসুমে কাউন্টি ক্রিকেটে ইয়র্কশায়ার ক্লাবে খেলেন। == খেলোয়াড়ী জীবন == মে, ২০০৩ তারিখে অস্ট্রেলিয়ার বিপক্ষে অনুষ্ঠিত ৩য় টেস্টে অংশগ্রহণের মাধ্যমে অভিষেক ঘটে তার। ফাস্ট বোলার জার্মেইন লসনের সাথে বোলিং উদ্বোধন করতে নামেন বেস্ট। টেস্টে ওয়েস্ট ইন্ডিজ হারে টিনো বেস্ট ২০ ওভার বোলিং করেও কোন উইকেট লাভ করতে পারেননি। এরপর ওয়েস্ট ইন্ডিজের বহিঃর্বিশ্বে অংশগ্রহণ করা থেকে তাকে দূরে রাখা হয়। ঘরোয়া ক্রিকেটে রেড স্ট্রিপ বোলের একাদশে নামতেও তাকে সংগ্রাম করতে হয়। অনিয়মিতভাবে একদিনের ক্রিকেটে খেলতে থাকেন। পূর্ববর্তী মৌসুমে তিনবার পাঁচ-উইকেট লাভসহ প্রথম-শ্রেণীর ক্রিকেটে ৪৯ উইকেট লাভ করেন। এরফলে, মার্চ ২০০৪ সালে ইংল্যান্ডের বিপক্ষে ওয়েস্ট ইন্ডিজ দলে ডাক পান। দ্বিতীয় টেস্টে গ্রাহাম থর্পকে আউট করে তিনি প্রথম টেস্ট উইকেট পান। ম্যাচের সিরিজে ইংল্যান্ড ৩-০ ব্যবধানে সিরিজ জয় করে এবং বেস্ট ওয়েস্ট ইন্ডিজের সর্বোচ্চ উইকেটধারী হন এবং ২৫.০৮ রান গড়ে ১২ উইকেট পান। ১৫ মার্চ, ২০০৪ তারিখে বাংলাদেশের বিপক্ষে অনুষ্ঠিত একদিনের আন্তর্জাতিকে অভিষেক ঘটে টিনো বেস্টের। জুন-জুলাই, ২০০৪ সালে ওয়েস্ট ইন্ডিজ ইংল্যান্ড সফরে গেলে বেস্ট লর্ডস টেস্ট খেলেন। কিন্তু টেস্টে পিঠের ব্যথায় গুরুতরভাবে আক্রান্ত হওয়ায় সিরিজের পরের খেলাগুলো খেলতে পারেননি। এরফলে তিনি পরবর্তী বছরের মার্চ মাস পর্যন্ত ক্রিকেট খেলা থেকে দূরে ছিলেন। == সম্মাননা == ২০০৮ সালে তিনি ইন্ডিয়ান প্রিমিয়ার লীগে খেলার জন্য চুক্তিবদ্ধ হন। এর প্রধান কারণ ছিল, তিনি ২০০৬ সাল থেকে আন্তর্জাতিক ক্রিকেটে অংশগ্রহণ করেননি। ওয়েস্ট ইন্ডিজ ক্রিকেট বোর্ডের সাথে শীর্ষস্থানীয় খেলোয়াড়দের দ্বন্দ্বের কারণে ওয়েস্ট ইন্ডিজ দলে পুণরায় অন্তর্ভুক্ত হন। কিন্তু, অল্পকিছুদিন বাদেই তিনি বাদ পড়ে যান। ১০ জুন, ২০১২ তারিখে তিনি পুণরায় টেস্ট দলে ফিরে আসেন। ১১নং ব্যাটসম্যান হিসেবে এজবাস্টনে অনুষ্ঠিত টেস্টে ইংল্যান্ডের বিরুদ্ধে ৯৫ রানের নতুন বিশ্বরেকর্ড গড়েন। একই টেস্টে দীনেশ রামদিনকে সাথে নিয়ে ১৪৩ রানের জুটি গড়েন। জুটির রানসংখ্যা ছিল তৃতীয় সর্বোচ্চ টেস্ট জুটির রান। জুলাই, ২০১৪ সালে লর্ডসে দ্বি-শতবার্ষিকী উদযাপন খেলায় বহিঃবিশ্ব একাদশের প্রতিনিধিত্ব করেন তিনি। == টেস্টে ৫-উইকেট প্রাপ্তি == বোলিং পরিসংখ্যান খেলা প্রতিপক্ষ মাঠ শহর দেশ সাল '''১''' ৫/২৪ ১৭ শের-ই-বাংলা জাতীয় ক্রিকেট স্টেডিয়াম ঢাকা বাংলাদেশ ২০১২ '''২''' ৬/৪০ ১৮ শেখ আবু নাসের স্টেডিয়াম খুলনা বাংলাদেশ ২০১২ == তথ্যসূত্র == == আরও দেখুন == ম্যালকম মার্শাল ফিদেল অ্যাডওয়ার্ডস ওয়েস্ট ইন্ডিজ ক্রিকেট দল ২০১২ বাংলাদেশ প্রিমিয়ার লীগের খেলোয়াড় নিলাম ২০১৩-১৪ ওয়েস্ট ইন্ডিজ ক্রিকেট দলের ভারত সফর == বহিঃসংযোগ == CricketArchive statistics ESPNcricinfo profile ইন্ডিয়ান ক্রিকেটার জন্ম ব্যক্তি ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার ইন্ডিজের টুয়েন্টি২০ আন্তর্জাতিক ক্রিকেটার ক্রিকেটার ক্রিকেটার লুসিয়া জুকসের ক্রিকেটার ক্রিকেটার (ইন্ডিয়ান ক্রিকেট লীগ) ক্রিকেটার সিক্সার্সের ক্রিকেটার
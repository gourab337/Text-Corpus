'''বালাকোট''' পাকিস্তানের খাইবার পাখতুনখোয়া প্রদেশের মনসেহরা জেলার একটি শহর। এটি পাকিস্তানের ঐতিহাসিক স্থানগুলির একটি। ২০০৫ কাশ্মীর ভূমিকম্পেে এটি প্রায় ধ্বংস হয়ে যায়। পরে পাকিস্তান সরকার সৌদি সরকারের সৌদি পাবলিক অ্যাসিস্ট্যান্ট ফর পাকিস্তান আর্থকোয়েক ভিকটিম (SPAPEV) সংস্থার সহায়তা পুর্ননির্মাণ করা হয়। == ইতিহাস == ব্রিটিশ পূর্ববর্তী ইতিহাস সম্পর্কে তেমন জানা যায় না। যাইহোক, হাজারা প্রত্নতাত্ত্বিক বিভাগে, এই এলাকার কাছাকাছি যায়গা থেকে পাওয়া টেরাকোটা পোরামাটির মূর্তি পাওয়া গেছে। যা এই এলাকার পূর্ববর্তী বাসিন্দাদের সম্পর্কে ধারণা দেয়। এখানকার পুরনো করবস্থানগুলোও প্রাক মুসলিম অধিবাসীদের সাথে সংযোগ স্থাপন করে, যারা পরে মুসলমান হয়েছিল। === ২০১৯ ভারতীয় আক্রমণ === ২০১৯ সালের ২৬শে ফেব্রুয়ারি ভারতীয় বিমান বাহিনী বালাকোটে বিমানহামলা চালায়। ভারত দাবি করে যে তারা পুলওয়ামার আক্রমণের প্রতিশোধ হিসাবে বালাকোটের নিকটে জাইশ মোহাম্মদের একটি জঙ্গি আস্তানায় হামলা চালিয়ে প্রায় ৩০০ জঙ্গি হত্যা করে। পাকিস্তান সেনাবাহিনী ভারতের দাবি প্রত্যাখ্যান করে, এবং তারা বলে ভারতীয় বিমানগুলি মুজাফ্ফরাবাদের নিকট আকাশসীমা লঙ্ঘন করে, পাকিস্তান বাহিনী জেট বিমানগুলোকে প্রতিক্রিয়া জানায়, ফলে ভারতীয় জেটগুলি ফিরে যায় এবং ফিরে যাওয়ার সময় পেলোড ফেলে দেয়। পাকিস্তান দাবি করে যে কোনও প্রাণহানি বা ক্ষতি করা হয়নি। ভারতীয় দুটি বিমান ভূপাতিত দুই পাইলটকে আটক করেছে বলেও পাকিস্তান দাবি করে, পরে পাকিস্তান আটক পাইলটের ভিডিও প্রকাশ করে। == ভূগোল == বালাকোট কুনহার নদীর তীরে অবস্থিত। উৎপত্তি স্থল থেকে জেলম নদীর সাথে মিলিত হওয়ার পূর্বে, নদীর দৈর্ঘ্যের প্রায় দুই তৃতীয়াংশ এটি, যার উৎপত্তি মূলত কঘান উপত্যকায় অবস্থিত ধরম সরের নিকটে। == প্রশাসন == বালাকোট মনসেহরা জেলার প্রধান শহরগুলির একটি। এটি বালাকোট তহশিলের সদরদপ্তর, যেটি মনসেহরা জেলার সবচেয়ে বড় তহশিল। একইসাথে এটি একটি ইউনিয়ন কাউন্সিলও, এটি কয়েকটি উপশহর গ্রাম দ্বারা শাসিত হয়। ==তথ্যসূত্র== জেলার ইউনিয়ন পরিষদ জেলার জনবহুল স্থান কাশ্মীর ভূমিকম্প ধ্বংস শহর
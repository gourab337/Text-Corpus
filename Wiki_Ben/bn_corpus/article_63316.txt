'''রস্টন লামার চেজ''' (; জন্ম: ২২ মার্চ, ১৯৯২) বার্বাডোসে জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য তিনি। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে বার্বাডোস দলের প্রতিনিধিত্ব করছেন। দলে মূলতঃ অল-রাউন্ডার হিসেবে খেলছেন '''রস্টন চেজ'''। ডানহাতে ব্যাটিংয়ের পাশাপাশি ডানহাতে অফ স্পিন বোলিং করে থাকেন। == প্রথম-শ্রেণীর ক্রিকেট == দীর্ঘদেহী অফস্পিন বোলিং অল-রাউন্ডার হিসেবে বার্বাডোস থেকে উত্থান ঘটে রস্টন চেজের। ক্রাইস্টচার্চ পারিশের ক্রিকেটার রস্টন চেজ ২০১০-১১ মৌসুমের রিজিওনাল ফোর ডে কম্পিটিশনে বার্বাডোসের পক্ষে ১৮ বছর বয়সে অভিষেক ঘটে। অভিষেক মৌসুমে দুই খেলায় অংশ নেয়ার পর ২০১২-১৩ মৌসুমে প্রতিযোগিতা শুরুর পূর্ব-পর্যন্ত আর কোন খেলায় অংশগ্রহণের সুযোগ হয়নি তার। তবে, এরপর থেকে অবশ্য দলের নিয়মিত সদস্যের মর্যাদা পেয়েছিলেন তিনি। ২০১৪-১৫ মৌসুমে প্রথমবারের মতো সেঞ্চুরির সন্ধান পান। উইন্ডওয়ার্ড আইল্যান্ডসের বিপক্ষে ২৪১ বলে অপরাজিত ১২০ রানের ইনিংস খেলেছিলেন তিনি। মৌসুমে আট খেলায় অংশ নিয়ে ৫৩৪ রান তুলেন তিনি। এরফলে বার্বাডোসের পক্ষে চতুর্থ সামগ্রিকভাবে প্রতিযোগিতায় অষ্টম স্থান দখল করেছিলেন তিনি। ২০১৫-১৬ মৌসুমের রিজিওনাল ফোর ডে কম্পিটিশনেও রস্টন চেজ তার চমৎকার খেলার ধারা অব্যাহত রাখেন। দলের প্রথম ইনিংসে অপরাজিত ১৩৬ রান তুলে লিওয়ার্ড আইল্যান্ডসের বিপক্ষে ম্যান অব দ্য ম্যাচের পুরস্কার লাভ করেন। ২০১৫-১৬ মৌসুমে পেশাদার ক্রিকেট লীগে ব্যাট বল হাতে দূর্দান্ত ক্রীড়াশৈলী প্রদর্শনের স্বীকৃতিস্বরূপ ওয়েস্ট ইন্ডিজ দলের অন্যতম সদস্যরূপে অন্তর্ভূক্ত হন। ১৯ খেলায় ৫৯.১৬ গড়ে ৭১০ রান তুলেছিলেন তিনি। এছাড়াও, বল হাতে স্বীয় অতীতকে ছাপিয়ে যান। প্রথম চার মৌসুমে মাত্র ১৬ উইকেট পেলেও ২০১৫-১৬ মৌসুমে ২৩ উইকেট পান মাত্র ১৭.২৬ গড়ে। তন্মধ্যে, গায়ানার বিপক্ষে উভয় ইনিংসে পাঁচ-উইকেট পেয়েছিলেন। == আন্তর্জাতিক ক্রিকেট == মূলতঃ ছয় নম্বরে ব্যাটিংয়ে নেমে থাকেন রস্টন চেজ। জুলাই, ২০১৬ সালে সফরকারী ভারতের বিপক্ষে টেস্ট সিরিজের জন্যে ওয়েস্ট ইন্ডিজের সদস্যরূপে অন্তর্ভূক্ত করে। ২১ জুলাই, ২০১৬ তারিখে ভারতের বিপক্ষে টেস্ট ক্রিকেটে অভিষেক পর্ব সম্পন্ন হয় তার। জুলাই-আগস্ট, ২০১৬ সালে সফরকারী ভারতের বিপক্ষে সাবিনা পার্কে অনুষ্ঠিত দ্বিতীয় টেস্টে ৫/১২১ পান। এরপর পঞ্চম দিনে অপরাজিত ১৩৭ রানে ইনিংস খেলে খেলাটিকে ড্রয়ের দিকে নিয়ে যেতে সমর্থ হন। রস্টন চেজ নিজস্ব প্রথম পাঁচ-উইকেট লাভের পাশাপাশি শক্তিশালী ভারতীয় বোলিং আক্রমণ রুখে দিয়ে সেঞ্চুরি করেন। নিজস্ব দ্বিতীয় টেস্টে কেবলমাত্র চতুর্থ ওয়েস্ট ইন্ডিয়ান হিসেবে ডেনিস অ্যাটকিনসন, কোলি স্মিথ স্যার গারফিল্ড সোবার্সের পর একই টেস্টে পাঁচ-উইকেট শতরান করার গৌরব অর্জন করেন। জুন, ২০১৭ সালে সফরকারী আফগানিস্তান দলের বিপক্ষে ওডিআই সিরিজে খেলার উদ্দেশ্যে ওয়েস্ট ইন্ডিজ দলের সদস্যরূপে ওয়েস্ট ইন্ডিজ দলে রাখা হয়। জুন, ২০১৭ তারিখে আফগানিস্তানের বিপক্ষে রস্টন চেজের ওডিআই অভিষেক হয়। ২০১৯ সালে ইংল্যান্ড দল ওয়েস্ট ইন্ডিজে আসে। ২৬ জানুয়ারি, ২০১৯ তারিখে বার্বাডোসে সিরিজের প্রথম টেস্টের দ্বিতীয় ইনিংসে ৮/৬০ পান। এছাড়াও ব্যাট হাতে নিয়ে ৫৪ রান তুলেন। টেস্টে তার দল ওয়েস্ট ইন্ডিজকে ৩৮১ রানের বিশাল ব্যবধানে পরাভূত করে। == অর্জনসমূহ == দূর্দান্ত ক্রীড়াশৈলী প্রদর্শনের স্বীকৃতিস্বরূপ জুলাই, ২০১৭ সালে ওয়েস্ট ইন্ডিজ প্লেয়ার্স অ্যাসোসিয়েশন কর্তৃক বর্ষসেরা ক্রিকেটার বর্ষসেরা টেস্টে ক্রিকেটারের সম্মাননায় ভূষিত হন। জুন, ২০১৮ সালে ক্রিকেট ওয়েস্ট ইন্ডিজ কর্তৃক বার্ষিকাকারে প্রদেয় বর্ষসেরা আঞ্চলিক সীমিত ওভারের ক্রিকেটার হিসেবে নামাঙ্কিত হন। ২০১৮ সালের ক্যারিবীয় প্রিমিয়ার লীগকে ঘিরে প্রতিযোগিতার পাঁচজনের অন্যতম হিসেবে নজরে রাখা খেলোয়াড়ের মর্যাদা পান। অক্টোবর, ২০১৮ সালে ক্রিকেট ওয়েস্ট ইন্ডিজ কর্তৃপক্ষ ২০১৮-১৯ মৌসুমের জন্যে লাল-বল চুক্তির আওতায় তাকে অন্তর্ভূক্ত করে। == তথ্যসূত্র == == আরও দেখুন == জন ক্যাম্পবেল ক্রিকেট ওয়েস্ট ইন্ডিজ ২০১৯ আয়ারল্যান্ড ত্রি-দেশীয় সিরিজ ওয়েস্ট ইন্ডিয়ান টেস্ট ক্রিকেটারদের তালিকা == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার ক্রিকেটার ক্রিকেটার ট্রাইডেন্টসের ক্রিকেটার
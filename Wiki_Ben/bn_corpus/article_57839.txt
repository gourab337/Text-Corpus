'''মালিক মুমতাজ হোসেইন কাদরী''' (১৯৮৫ ২৯ ফেব্রুয়ারি ২০১৬) মুমতাজ কাদরী নামে সমাধিক পরিচিত, তিনি পাঞ্জাবের গভর্নর সালমান তাসিরের হত্যাকারী ছিলেন। কাদ্রি এলিট পুলিশের কমান্ডো এবং তাসিরের ব্যক্তিগত দেহরক্ষী স্কোয়াড সদস্যদের একজন ছিলেন। কাদরী সুন্নী ইসলামের একটি সংস্করণ বেরলভীর অনুসারী ছিলেন। তিনি তাসিরকে জানুয়ারী ২০১১ খ্রিষ্টাব্দে হত্যা করেছিলেন। কাদরীর দাবী অনুসারে তিনি তাসিরকে হত্যা করেছেন, কারণ তাসির ধর্ম অবমাননার দায়ে গ্রেফতারকৃত আসিয়া বিবিকে সমর্থন করেছিলেন। ইসলামাবাদের উচ্চ আদালত কাদরীকে সর্বোচ্চ সাজা মৃত্যুদণ্ড দেয়। ফেব্রুয়ারী ২০১৬ খ্রিষ্টাব্দে মৃত্যুদন্ড কার্যকর করা হয়। == জীবনী এবং পেশা == কাদরী ১৯৮৫ সালে রাওয়ালপিণ্ডি, পাঞ্জাবে জন্মগ্রহণ করেন। তিনি রাওয়ালপিণ্ডির মুসলিম শহরের এক সবজি বিক্রেতার সন্তান। কাদরী ২০০২ সালে পাঞ্জাব পুলিশেে যোগদান করেন এবং ২০০৭ খ্রিষ্টাব্দে পাঞ্জাবের রাজকীয় পুলিশে যোগদান করেন। ২০০৯ খ্রিষ্টাব্দে তিনি বিবাহবন্ধনে আবদ্ধ হন এবং তাদের এক পুত্রসন্তান ছিল। ২০১০ সালে প্রাক্তন পাঞ্জাব গভর্নর সালমান তাসিরের ব্যক্তিগত নিরাপত্তা কর্মী-সদস্য দলের একজন হিসেবে যোগদান করেন। == তাসিরের হত্যা এবং বিচারকার্য == জানুয়ারী ২০১১ সন্ধ্যায় রাজ্যপাল তাসির ইসলামাবাদের কোশার বাজারে গিয়েছিলেন। কাদরী সেসময় তাসিরের নিরাপত্তা প্রহরীর দায়িত্বে ছিলেন। কাদরী ২৮ বার গুলি করে তাসিরকে হত্যা করেন। তিনি তৎক্ষণাৎ আত্মসমর্পণ করেন এবং গ্রেফতার হন। কাদরীর দাবী সে রাজ্যপালকে হত্যা করেছে, কারণ তাসির মুসলিমদের নবী মুহাম্মাদকে অপমান করার অভিযোগে মৃত্যুদণ্ডের আদেশপ্রাপ্ত আসিয়া বিবিকে সমর্থন করেছে পাকিস্তানের ধর্ম অবমাননার আইন সংশোধনের কথা বলেছেন। যেদিন তিনি গ্রেফতার হন, তার পরপরই পাচঁদিনের জন্য তার রিমান্ড মঞ্জুর করা হয়। তাকে আদালতে জানুয়ারী ২০১১ খ্রিষ্টাব্দে উপস্থিত করা হয় এবং কাদরী স্বীকার করেন সালয়ান তাসির ধর্ম অবমাননা আইনের বিরুদ্ধে কথা বলেছেন বিধায় তাকে সে হত্যা করেছে। ১০ জানুয়ারী ২০১১ খ্রিষ্টাব্দে তাকে আদিয়ালা কারাগারে ১৪ দিনের জন্য বিচারিক রিমান্ডে পাঠানো হয়। নিরাপত্তার খাতিরে তার বিচার সেখানেই অনুষ্ঠিত হয়। === ফাঁসি === ১০ অক্টোবর ২০১১ খ্রিষ্টাব্দে আদালত তাকে দোষী সাব্যস্ত করে এবং ফাসিঁর দণ্ডাদেশ দেয়। অক্টোবর ২০১১ খ্রিষ্টাব্দে তিনি তার ফাঁসির দণ্ডাদেশের বিরুদ্ধে ইসলামাবাদ উচ্চ আদালতে আপিল করেন। তার আপিল ১১ অক্টোবর ২০১১ খ্রিষ্টাব্দে গৃহীত হয়। বিচারপতি দোস্ত মোহাম্মদ রায়ে বলেন একজন নিরাপত্তা প্রহরীর হাতেই যখন সুনির্দিষ্ট ব্যক্তির নিরাপত্তার ভার ন্যস্ত, সেই প্রহরী কোনোভাবেই আইন হাতে তুলে নিয়ে তার সুরক্ষায় থাকা ব্যক্তিকে হত্যা করতে পারেন না। ডিসেম্বর ২০১৫ সালে তার আপিল খারিজ হয়ে যায় এবং ২৯ ফেব্রুয়ারী ২০১৬ খ্রিষ্টাব্দে স্থানীয় সময় ভোর সাড়ে চারটায় রাওয়ালপিণ্ডির আদিয়ালা কারাগারে তাকে ফাঁসিকাষ্ঠে ঝুলানো হয়। তার জানাজা রাওয়ালপিণ্ডির লিয়াকত জাতীয় পার্কে অনুষ্ঠিত হয়। ধারণা করা হয়, তার জানাজায় এক লক্ষেরও বেশি মানুষ উপস্থিত ছিল। সেই জানাজায় একসময়ে আততায়ীর গুলি খেয়ে মৃত্যুর দুয়ার থেকে ফিরে আসা পিপলস পার্টির জনপ্রিয় নেতা হামিদ সাঈদ কাযমীও উপস্থিত ছিলেন। পাকিস্তানের সংবাদমাধ্যম নিয়ন্ত্রক সংস্থা বৈদ্যুতিন মিডিয়াকে এই জানাজার চিত্র; সরাসরী সম্প্রচারে নিষেধাজ্ঞা জারী করে। নিষেধাজ্ঞার কারণ হিসেবে বলা হয়েছে, এই জানাজার লাইভ ভিডিও যদি সম্প্রচার করা হয় তবে পাকিস্তানের সংবিধানের ১৯ নং অনুচ্ছেদের সাথে তা সরাসরি সাংঘর্ষিক হবে। পাকিস্তানের সাংবাদিকদের সংস্থা মিডিয়ার উপর এই নিষেধাজ্ঞার সমালোচনা করে। তার জানাজায় বেরলভীর অনুসারীদের অসংখ্য মানুষ অংশগ্রহণ করেছিলেন। কাদরী ইসলামাবাদের বারা কাহু জেলায় সমাধিস্থ হন। == স্থাপনা == ২০১৪ সালে ইসলামাবাদে মুমতাজ কাদরীকে সম্মাননা হিসেবে তার নামে একটি বেরলভী মসজিদ নির্মাণ করা হয়। ২০১৪ সালেই তাতে এত বিপুল পরিমাণে জনসমাগম হতে থাকে যে, স্থান সংকুলান না হওয়ায় জায়গার পরিমাণ বৃদ্ধির জন্য অর্থ সংগ্রহ করা শুরু হয়। == আরও দেখুন == *ইলম-উদ-দীন, একজন হিন্দুপ্রকাশককে ধর্ম অবমাননা সংক্রান্ত কারণে হত্যা করেন == তথ্যসূত্র == == বহিঃস্থ সংযোগ == at The News Tribe মৃত্যু জন্ম from Rawalpindi of heads of government people convicted of murder
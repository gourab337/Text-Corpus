'''টিম রবিন্স''', যার পূর্ণ নাম '''টিমোথি ফ্রান্সিস রবিন্স''', (; জন্ম: ১৬ অক্টোবর ১৯৫৮) একজন মার্কিন অভিনেতা, চিত্রনাট্যকার, পরিচালক, প্রযোজক সঙ্গীতজ্ঞ। তিনি ''দ্য শশ্যাংক রিডেম্পশন'' (১৯৯৪) চলচ্চিত্রে অ্যান্ডি ডুফ্রেশ চরিত্রে অভিনয়ের জন্য সর্বাধিক পরিচিত। তার অন্যান্য উল্লেখযোগ্য চলচ্চিত্র ভূমিকা হয়ল ''বুল ডারহাম'' ছবিতে নিউক লালুশ, ''জ্যাকব্‌স ল্যাডার'' ছবিতে জ্যাকব সিঙ্গার, ''দ্য প্লেয়ার'' ছবিতে গ্রিফিন মিল এবং ''মিস্টিক রিভার'' ছবিতে ডেভ বয়েল। ''দ্য প্লেয়ার'' ছবিতে তার অভিনয়ের জন্য তিনি কান চলচ্চিত্র উৎসব থেকে শ্রেষ্ঠ অভিনেতার পুরস্কার এবং শ্রেষ্ঠ সঙ্গীতধর্মী বা হাস্যরসাত্মক চলচ্চিত্র অভিনেতা বিভাগে গোল্ডেন গ্লোব পুরস্কার অর্জন করেন। এছাড়া ''মিস্টিক রিভার'' চলচ্চিত্রে তার কাজের জন্য তিনি শ্রেষ্ঠ পার্শ্ব অভিনেতা বিভাগে একাডেমি পুরস্কার, গোল্ডেন গ্লোব পুরস্কার স্ক্রিন অ্যাক্টরস গিল্ড পুরস্কার অর্জন করেন। এছাড়া তিনি ''ডেড ম্যান ওয়াকিং'' ''বব রবার্টস'' চলচ্চিত্র পরিচালনা করেন, চলচ্চিত্র দুটি সমালোচকদের দ্বারা প্রশংসিত হয়। ২০১১ সালে তিনি ''সিনেমা ভেরিট'' টিভি চলচ্চিত্রে অভিনয় করে শ্রেষ্ঠ পার্শ্ব অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। ২০১৫ সালে তিনি এইচবিওর হাস্যরসাত্মক ''দ্য ব্রিংক'' ধারাবাহিকে ওয়াল্টার লারসন চরিত্রে এবং ২০১৮ সালে অ্যালান বলের নাট্যধর্মী ধারাবাহিক ''হিয়ার অ্যান্ড নাউ''-এ গ্রেগ বোটরাইট চরিত্রে অভিনয় করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা
'''ডক্টর অব মেডিসিন''' (লাতিন ভাষার ''মেদিসিনায়ে দক্তর'' থেকে '''এম.ডি.''') হল একটি মেডিক্যাল ডিগ্রি। বিভিন্ন এলাকায় এর অর্থে ভিন্নতা রয়েছে। কয়েকটি দেশে এম.ডি. দিয়ে প্রথম পেশাদারী স্নাতক ডিগ্রি বুঝানো হয়, যা কোন চিকিৎসা প্রতিষ্ঠান থেকে প্রাথমিক স্নাতকদের দেওয়া হয়। অন্যান্য দেশে, এম.ডি. দিয়ে মেডিক্যাল স্নাতকদের জন্য বরাদ্দকৃত একাডেমিক গবেষণা ডক্টরেট, উচ্চতর ডক্টরেট, সম্মানসূচক ডক্টরেট বা উন্নত ক্লিনিক্যাল কোর্সওয়ার্ক ডিগ্রি বুঝানো হয়। এসব দেশে প্রথম পেশাদারী ডিগ্রি সমমান ডিগ্রি বিভিন্ন রকমের হয়ে থাকে (যেমন যুক্তরাজ্যের রীতি অনুসারে বিভিন্ন দেশে ব্যাচেলর অব মেডিসিন, ব্যাচেলর অব সার্জারি বা এমবিবিএস)। ==ইতিহাস== ১৭০৩ সালে গ্লাসগো প্রথম মেডিক্যাল স্নাতক স্যামুয়েল বেনিওনকে ডক্টর অব মেডিসিন একাডেমিক ডিগ্রি প্রদান করা হয়। ইংল্যান্ডে বিশ্ববিদ্যালয় মেডিক্যাল শিক্ষায় এম.বি. এবং স্কটল্যান্ডে এম.ডি. যোগ্যতা পর্যন্ত পৌছানো যায়। উনিশ শতাব্দীর মাঝামাঝি সময়ে যেসকল সরকারি প্রতিষ্ঠান মেডিক্যাল অনুশীলন পরিচালনা করত, তাদের স্কটল্যান্ড ইংল্যান্ড থেকে দ্বৈত ব্যাচেলর অব মেডিসিন ব্যাচেলর অব সার্জারি (এমবি বিচির/বিএম বিসিএইচ ইত্যাদি) ডিগ্রি অর্জন করতে হত। উত্তর আমেরিকার মেডিক্যাল প্রতিষ্ঠানসমূহ স্কটল্যান্ডের প্রাচীন রীতি অনুসারে আঠার শতাব্দীর শেষভাগে এম.বি. ডিগ্রির পরিবর্তে এমওডি ডিগ্রি প্রদান শুরু করে। নিউ ইয়র্কের কলাম্বিয়া ইউনিভার্সিটি কলেজ অব ফিজিসিয়ান্স অ্যান্ড সার্জন্‌স হল প্রথম মার্কিন বিশ্ববিদ্যালয়, যেখান থেকে এমবি ডিগ্রির পরিবর্তে এমডি ডিগ্রি প্রদান করা হয়। ডক্টর অব মেডিসিন ডিগ্রি প্রদান করার শুরুর দিকের উত্তর আমেরিকার মেডিক্যাল প্রতিষ্ঠানসমূহ হল কলাম্বিয়া, পেন, হার্ভার্ড, ম্যারিল্যান্ড ম্যাকগিল। এই উত্তর আমেরিকার মেডিক্যাল প্রতিষ্ঠানসমূহ ইংল্যান্ড স্কটল্যান্ডের প্রশিক্ষিত চিকিৎসক শল্য চিকিৎসকেরা প্রতিষ্ঠা করেন। ১৮৬০ এর দশকে বোস্টনের নিউ ইংল্যান্ড মেডিক্যাল কলেজ থেকে "ডক্ট্রেস অব মেডিসিন" বা মেদিসিনায়ে দক্ত্রিক্স নামে একটি স্ত্রীবাচক ডিগ্রি প্রদান করা হয়। ==তথ্যসূত্র== ডক্টরেট ডিগ্রি ডিগ্রি
'''কলিন অ্যান্ড্রু ফার্থ''', সিবিই (; জন্ম: ১০ সেপ্টেম্বর ১৯৬০) হলেন একজন ইংরেজ-ইতালীয় অভিনেতা। অভিনয়ের স্বীকৃতি হিসেবে তিনি একটি একাডেমি পুরস্কার, একটি গোল্ডেন গ্লোব পুরস্কার, দুটি বাফটা পুরস্কার, তিনটি স্ক্রিন অ্যাক্টরস গিল্ড পুরস্কার এবং ভেনিস চলচ্চিত্র উৎসব হতে শ্রেষ্ঠ অভিনেতা বিভাগে একটি ভল্পি কাপ জয় করেন। ১৯৮০-এর দশকের শেষের দিকে অভিনয় শুরু করলেও তিনি ১৯৯৫ সালে জেন অস্টেনের ''প্রাইড অ্যান্ড প্রেজুডিস'' অবলম্বনে নির্মিত একই নামের টেলিভিশন ধারাবাহিকে অভিনয় করে প্রথম পরিচিতি লাভ করেন। তিনি পরবর্তীতে ''দি ইংলিশ পেশন্ট'', ''ব্রিজেট জোন্স্‌স ডায়েরি'', ''শেকসপিয়ার ইন লাভ'' ''লাভ অ্যাকচুয়ালি'' চলচ্চিত্রে প্রধান চরিত্রে অভিনয় করেন। ''ব্রিজেট জোন্স্‌স ডায়েরি'' ছবিতে অভিনয়ের জন্য তিনি তার প্রথম বাফটা পুরস্কারের মনোনয়ন লাভ করেন। ২০০৯ সালে তিনি নাট্যধর্মী ''আ সিঙ্গল ম্যান'' ছবিতে অভিনয় করে ব্যাপক সমাদৃত হন এবং তার প্রথম একাডেমি পুরস্কারের মনোনয়ন লাভ করেন এবং শ্রেষ্ঠ প্রধান চরিত্রে অভিনেতা বিভাগে বাফটা পুরস্কার জয় করেন। ২০১০ সালে ''দ্য কিংস স্পিচ'' ছবিতে রাজা ষষ্ঠ জর্জ ভূমিকায় অভিনয় করে শ্রেষ্ঠ অভিনেতা বিভাগে একাডেমি পুরস্কার, গোল্ডেন গ্লোব পুরস্কার, বাফটা পুরস্কার স্ক্রিন অ্যাক্টরস গিল্ড পুরস্কার অর্জন করেন। তিনি ''টিঙ্কার টেইলর সোলজার স্পাই'' (২০১১), এবং ''কিংসম্যান: দ্য সিক্রেট সার্ভিস'' (২০১৪) এর অনুবর্তী পর্ব ''কিংসম্যান: দ্য গোল্ডেন সার্কেল'' (২০১৭) চলচ্চিত্রে হ্যারি হার্ট চরিত্রে অভিনয় করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেতা বিষয়শ্রেণী:২১শ শতাব্দীর ইংরেজ অভিনেতা চলচ্চিত্র অভিনেতা চলচ্চিত্র প্রযোজক বেতার অভিনেতা মঞ্চ অভিনেতা টেলিভিশন অভিনেতা নাগরিকত্ব অর্জনকারী ব্যক্তি ইংরেজ প্রবাসী যুক্তরাষ্ট্রে ইংরেজ প্রবাসী অভিনেতা অব দি অর্ডার অব দ্য ব্রিটিশ এম্পায়ার অভিনেতা বিভাগে একাডেমি পুরস্কার বিজয়ী গ্লোব পুরস্কার (সেরা অভিনেতা নাট্য চলচ্চিত্র) বিজয়ী অভিনেতা বিভাগে বাফটা পুরস্কার বিজয়ী অভিনেতা বিভাগে ভল্পি কাপ বিজয়ী অ্যাক্টরস গিল্ড পুরস্কার (সেরা অভিনেতা চলচ্চিত্র) বিজয়ী পুরস্কার বিজয়ী
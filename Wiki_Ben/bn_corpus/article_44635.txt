'''প্রমথনাথ মুখোপাধ্যায়''' (? ২৩ আগস্ট, ১৯৩৭) একজন ব্রিটিশ বিরোধী স্বাধীনতা আন্দোলনের সশস্ত্র বাঙালি বিপ্লবী। তিনি ঢাকা জেলার বাসিন্দা ছিলেন। ''শান্তি'' নামে বিপ্লবী দলে পরিচিত ছিলেন। == বিপ্লবী কর্মকান্ড == অনুশীলন সমিতিতে যোগ দিয়েছিলেন তিনি। জুন, ১৯০৮ সালের ঢাকা জেলার বাহ্রা ডাকাতিতে তার বিশেষ ভূমিকা ছিল। তিনি গুলিচালনায় সব্যসাচী ছিলেন। যে কোনো হাতেই অনায়াস লক্ষ্যভেদ করতে পারতেন। পুলিশ অনুসরন করলে এই বিপ্লবী গুলি বিনিময়ে দক্ষতা দেখান। ১৯১০ সালে ঢাকা ষড়যন্ত্র মামলায় অনেকের সাথে ধরা পড়েন এবং সাত বছর বন্দী জীবন যাপন করেন। মুক্তি পেয়ে পূনরায় বৈপ্লবিক কাজে যোগ দেন ব্রহ্মদেশ, চীন ইত্যাদি নানা দেশে, ভারতের বিভিন্ন জায়গায় ছদ্মবেশে ঘুরে বেড়ান। তিনি ইউরোপ আমেরিকার বিভিন্ন দেশেও ছদ্মনামে গেছেন। == শেষ জীবন == বিপ্লবোত্তর জীবনে প্রমথনাথ সন্ন্যাস গ্রহন করে রাজনীতি থেকে দূরে সরে যান। নাম গ্রহন করেন দীনানন্দ সরস্বতী। সন্ন্যাস জীবনে তিনি উত্তর ভারত রাজস্থানের পাহাড়ী অঞ্চলে বসবাস করতেন। ২৩ আগস্ট, ১৯৩৭ খৃষ্টাব্দে ঢাকায় মৃত্যু হয় এই বিপ্লবীর। == তথ্যসূত্র == মৃত্যু স্বাধীনতা আন্দোলন
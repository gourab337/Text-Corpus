'''স্বপ্নেই মিথ্যা জাগরণ''' একটি প্রাণবন্ত এবং বিশ্বাসযোগ্য স্বপ্ন যেখানে কর্তা মনে করেন সে ঘুম থেকে জেগে গেছে কিন্তু বাস্তবে স্বপ্ন দেখছেন। এরুপ মিথ্যা জাগরণের পরে কর্তা স্বপ্নের মধ্যেই দৈনন্দিন কাজ যেমনঃ রান্না, পরিষ্কার করা, খাওয়া-দাওয়া এবং শৌচাগার ব্যবহার করার মত কাজ করে। এসময় কর্তা হয়তো স্বপ্নে শৌচাগার ব্যবহার করছে, কিন্তু বাস্তবে তিনি বিছানা আদ্র করার মত কাজ করে ফেলে। ঘুমের মধ্যে বিছানা ভিজানোর এটা একটা কারণ হতে পারে। ==অন্যান্য বিষয়== ===লুসিত্ব=== লুসিড স্বপ্ন (এ জাতীয় স্বপ্ন দেখার সময়, স্বপ্নদ্রষ্টা জাগ্রত থাকে এবং বুঝতে পারে, সে স্বপ্ন দেখছে) দেখার পরবর্তী ধাপে মানুষ স্বপ্নের মধ্যেই সজাগ হতে পারে। বিশেষ করে, লুসিড স্বপ্নের পরবর্তী ধাপে যদি মানুষ স্বপ্নের মধ্যেই জাগ্রত হয়, তবে পর্যায়টিকে "প্রাক লুসিডীয় স্বপ্ন", বলে। এপর্যায়ে স্বপ্ন দ্রষ্টা বুঝতে পারে না, সে কী জেগে আছে, না ঘুমানো অবস্থায় স্বপ্ন দেখছে। হার্ভার্ডের মনস্তত্ত্ববিদ ডেইরড্রে ব্যারেট ২০০ জন মানুষের কাছ থেকে ২০০০ স্বপ্নকে পরীক্ষণ করে তিনি বলেন, মিথ্যা জাগরণ এবং লুসিডীয় স্বপ্ন একই স্বপ্নের ভিতর যুগপৎভাবে অথবা একই রাতে ভিন্ন ভিন্ন স্বপ্নের মধ্যে ঘটতে পারে। মিথ্যা জাগরণ আরেকটি প্রকরণ হলো এর ধারাবাহিকতা। এই ধারাবাহিকতায় কর্তা ভাবে সে জেগে আছে, কিন্তু বাস্তবে সে নিদ্রাচ্ছন্ন থাকে। তার মস্তিষ্ক তাকে এমনভাবে উদ্দীপ্ত করে, যাতে সে ভাবে জেগে আছে। এই অবস্থায় সে যেসব কাজ করে, তা অনিচ্ছাকৃতভাবেই করে। এই ধরনের কাজকে অবচেতনভাবে করা কাজের সাথে তুলনা করা হয়। ==লক্ষণ== ===বাস্তবতা এবং অবাস্তবতা=== কিছু সুনির্দিষ্ট বিষয় এসময় বাস্তবায়িত করা যায় না। যেমনঃ দেয়ালে রঙ করা অথবা কথা বলা কঠিন হয়ে পরে, কঠিন হয়ে পরে কোনো কিছু পড়া (লুসিড স্বপ্নে কোনো কিছু পড়া কার্যত অসম্ভব)। একই ঘুমে ভিতরেই স্বপ্নে মিথ্যা জাগরণ বারবার হতে পারে। কর্তা হয়তো ঘুমাতে ঘুমাতেই স্বপ্ন দেখছে যে, সে জেগেছে, প্রাতঃরাশ করছে, মুখ ধৌত করছে, নিয়মিত কাজ করতে করতেই আবার বিছানা থেকে ঘুম ভেঙে জেগে উঠলো (বাস্তবে তখনো ঘুমাচ্ছে)। পুনরায় সে প্রাতঃরাশ সহ দৈনন্দিন কাজ শুরু করলো। এটাকেই স্বপ্নের মধ্যে মিথ্যা জাগরণের পুনরাবৃত্ত বলে। বার্ট্রান্ড রাসেল দাবী করেছেন, তিনি সাধারণ সংজ্ঞাহীন অবস্থায় এরকম মিথ্যা জাগরণের ঘটনা প্রায় একশতের মত অনুভব করেছেন। ==প্রকরণ== ==তথ্যসুত্র== disorder স্বপ্ন
'''যোসেফ লাভেল কক্স''' (; জন্ম: ২৮ জুন, ১৮৮৬ মৃত্যু: জুলাই, ১৯৭১) নাটাল প্রদেশের এলাকায় জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯১৩ থেকে ১৯১৪ সময়কালে সংক্ষিপ্ত সময়ের জন্যে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে নাটাল দলের প্রতিনিধিত্ব করেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, নিচেরসারিতে ডানহাতে কার্যকরী ব্যাটিংশৈলী উপস্থাপন করে গেছেন '''জো কক্স'''। == প্রথম-শ্রেণীর ক্রিকেট == ১৯১০-১১ মৌসুম থেকে ১৯২১-২২ মৌসুম পর্যন্ত জো কক্সের প্রথম-শ্রেণীর খেলোয়াড়ী জীবন চলমান ছিল। প্রথম বিশ্বযুদ্ধের আগেপাছে ১৯১১ থেকে ১৯২২ সাল পর্যন্ত একাধারে নাটাল দলের পক্ষে প্রথম-শ্রেণীর ক্রিকেটে অংশ নিয়েছিলেন জো কক্স। তবে, শুরুরদিকে ১৯১০-১১ মৌসুমেই সর্বাধিক সফলতার স্বাক্ষর রেখেছিলেন তিনি। ডারবানে অরেঞ্জ ফ্রি স্টেটের বিপক্ষে দশ নম্বরে ব্যাটিংয়ে নেমে ৫১ রান তুলেন। ইনিংসটি নাটাল দলের পক্ষে দ্বিতীয় সর্বোচ্চ রান ছিল। সংগ্রহটিই পরবর্তীতে জো কক্সের সর্বোচ্চ রানরূপে স্বীকৃতি পায়। ওয়েস্টার্ন প্রভিন্সের বিপক্ষে অনুষ্ঠিত দ্বিতীয় খেলার দ্বিতীয় ইনিংসে ৭/৪২ পান। এর অল্প কয়েকদিন পর ট্রান্সভালের বিপক্ষে ৮/২০ পান। তন্মধ্যে, প্রতিপক্ষের সাতজন ব্যাটসম্যানই বোল্ড হয়েছিলেন। মৌসুমে ছয় খেলায় অংশ নিয়ে ১১.১৬ গড়ে ৩৬ উইকেট পেয়েছিলেন। এরফলে, নাটাল দল প্রথমবারের মতো ঘরোয়া সুপারস্পোর্ট সিরিজের শিরোপা জয়ে সক্ষম হয়েছিল। == আন্তর্জাতিক ক্রিকেট == সমগ্র খেলোয়াড়ী জীবনে তিনটিমাত্র টেস্টে অংশগ্রহণ করেছেন জো কক্স। ১৩ ডিসেম্বর, ১৯১৩ তারিখে ডারবানে সফরকারী ইংল্যান্ডের বিপক্ষে টেস্ট ক্রিকেটে অভিষেক ঘটে তার। ১৪ ফেব্রুয়ারি, ১৯১৩ তারিখে একই মাঠে একই দলের বিপক্ষে সর্বশেষ টেস্টে অংশ নেন। ১৯১২ সালে দক্ষিণ আফ্রিকা দলের সদস্যরূপে ইংল্যান্ড গমনের জন্য মনোনীত হন। সফরের ৩৭টি খেলার মধ্যে তিনি মাত্র ১৪টিতে অংশগ্রহণের সুযোগ পেয়েছিলেন। কোন টেস্টেই তাকে খেলানো হয়নি। দলের বিকল্প বোলার হিসেবে তাকে খেলানো হয় মাত্র ১৪ উইকেট পান। ১৯১৩-১৪ মৌসুমে ডগলাসের নেতৃত্বাধীন ইংরেজ দল দক্ষিণ আফ্রিকায় আসে। পাঁচ টেস্ট নিয়ে গড়া সিরিজের তিন টেস্টে খেলার সুযোগ পান। তবে, সফলতা পাননি তিনি। জুলাই, ১৯৭১ তারিখে ৮৫ বছর বয়সে রোডেশিয়ার বুলাওয়ে এলাকায় জো কক্সের দেহাবসান ঘটে। তবে, উইজডেনে তার মৃত্যুর বিষয়টি তুলে ধরা হয়নি। তার শ্যালক লেন টাকেট বোনপো লিন্ডসে টাকেট উভয়েই দক্ষিণ আফ্রিকার পক্ষে টেস্ট ক্রিকেটে অংশগ্রহণ করেছিলেন। == তথ্যসূত্র == == আরও দেখুন == বিলি জাল্ক জিমি ব্লাঙ্কেনবার্গ সানফয়েল সিরিজ ১৯১২ ত্রি-দেশীয় প্রতিযোগিতা দক্ষিণ আফ্রিকান টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার আফ্রিকান ক্রিকেটার আফ্রিকার টেস্ট ক্রিকেটার
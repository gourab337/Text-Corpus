'''স্টিফানি মারিয়া "স্টেফি" গ্রাফ''' (; জন্ম: ১৪ জুন, ১৯৬৯) পশ্চিম জার্মানির মানহেইমে জন্মগ্রহণকারী বিশ্বের খ্যাতনামা সাবেক পেশাদার প্রমিলা টেনিস খেলোয়াড়। একসময় তিনি বিশ্বের শীর্ষস্থানীয় সেরা টেনিস খেলোয়াড়ের মর্যাদা লাভ করেছিলেন। ১৯৮০-এর দশকের শেষার্ধ্ব থেকে ১৯৯০-এর দশক পর্যন্ত মহিলাদের টেনিসে একচেটিয়া প্রাধান্য বিস্তার করেছিলেন। বিশ্বের অন্যতম শীর্ষ পেশাদার টেনিস খেলোয়াড় আন্দ্রে আগাসি’র সাথে বিবাহ-বন্ধনে আবদ্ধ হন তিনি। তিনি সর্বমোট ২২টি গ্র্যান্ড স্ল্যাম এককের শিরোপা জয় করেন। ১৯৮৮ সালে টেনিস ইতিহাসে নারী-পুরুষ উভয় ক্ষেত্রে বিশ্বের একমাত্র খেলোয়াড়রূপে এক পঞ্জিকাবর্ষে চারটি এককের শিরোপাসহ অলিম্পিক স্বর্ণপদক জয়ের বিরল কৃতিত্ব দেখিয়েছেন। সিউলে অনুষ্ঠিত ১৯৮৮ সালের অলিম্পিক গেমসে স্বর্ণপদক জয়ের মাধ্যমে অনন্য সাধারণ খ্যাতি বহন করে ''গোল্ডেন স্ল্যাম'' জয় করেন। == প্রাথমিক জীবন == বাবা পিটার গ্রাফের উৎসাহ অনুপ্রেরণায় স্টেফি গ্রাফের টেনিসে হাতেখড়ি ঘটে। পিটার ছিলেন গাড়ি বীমা সেবাপ্রদানকারী এবং টেনিস কোচ হিসেবে উৎসাহপ্রদানকারী ব্যক্তি। তিনি তার তিন বয়সী কন্যাকে কাঠের র‌্যাকেটে কিভাবে বলকে সুইং করাতে হয় তা পারিবারিক শয়নকক্ষে শেখাতেন। চার বছর বয়সে কোর্টে টেনিস শিখতে যান মাত্র পাঁচ বছর বয়সেই তিনি তার প্রথম প্রতিযোগিতায় অংশগ্রহণ করেন। এরপর থেকেই দ্রুত জুনিয়রদের প্রতিযোগিতা নিয়মিতভাবে জিততে শুরু করেন। ১৯৮২ সালে তিনি ইউরোপীয় চ্যাম্পিয়নশিপে ১২ ১৮ বছর বয়সসীমা নির্ধারণী প্রতিযোগিতা জয় করেন। মাত্র তেরো বছর বয়সেই বিশ্বের দ্বিতীয় সর্বকনিষ্ঠ খেলোয়াড় হিসেবে আন্তর্জাতিক টেনিস র‌্যাঙ্কিংয়ে অন্তর্ভুক্ত হন। == ক্রীড়াজীবন == গ্রাফ তার দূর্দান্ত গতি, শক্তিশালী সম্মুখের হাতের পুরোটা ধরে রাখা, তীক্ষ্ণতার জন্য পরিচিত হয়ে আছেন। ১৯৯০-এর দশকে তিনি বিশ্বের অন্যতম শীর্ষস্থানীয় খেলোয়াড়ের মর্যাদা পেয়েছেন। ১৯৮৭ সালে তিনি তার প্রথম গ্র্যান্ড স্ল্যাম প্রতিযোগিতায় বিজয়ী হন চেক বংশোদ্ভূত মার্কিন খেলোয়াড় মার্টিনা নাভ্রাতিলোভাকে পরাভূত করার মধ্য দিয়ে। উইম্বলেডন চ্যাম্পিয়নশীপে মহিলাদের এককের শিরোপা জয় করেন (১৯৮৮-৮৯, ১৯৯১-৯৩, ১৯৯৫-৯৬) সাতবার যা, মার্টিনা নাভ্রাতিলোভা’র নয়বার অর্জনের পর দ্বিতীয় স্থানে রয়েছেন। এছাড়াও, ফ্রেঞ্চ ওপেন (১৯৮৭-৮৮, ১৯৯৩, ১৯৯৫-৯৬ ১৯৯৯) ছয়বার, ইউএস ওপেনে (১৯৮৮-৮৯, ১৯৯৩, ১৯৯৫-৯৬) পাঁচবার এবং অস্ট্রেলিয়ান ওপেনের এককে (১৯৮৮-৯০, ১৯৯৪) চারবার বিজয়ী হন। এছাড়াও তিনি ১১বার দ্বৈত শিরোপার অধিকারীনি। ৫৬টি গ্র্যান্ড স্ল্যাম প্রতিযোগিতায় জয়-পরাজয়ের পরিসংখ্যান হচ্ছে ২২৮-৩৪ (৮৯%)। তন্মধ্যে, ফ্রেঞ্চ ওপেনে ৮৭-১০, উইম্বলেডন চ্যাম্পিয়নশীপে ৭৫-৮, ইউএস ওপেনে ৭৩-১০ এবং অস্ট্রেলিয়ান ওপেনে ৪৭-৬। সমগ্র ক্রীড়াজীবনে তিনি $২১,৮৯৫,২৭৭ মার্কিন ডলার উপার্জন করে রেকর্ড গড়েন। পরবর্তীকালে লিন্ডসে ডেভেনপোর্ট জানুয়ারি, ২০০৮ সালে তা অতিক্রম করেন। মহিলাদের এককে তার জয়-পরাজয়ের পরিসংখ্যান ৯০০-১১৫ (৮৮.৭%)। == সম্মাননা == ওম্যান’স টেনিস অ্যাসোসিয়েশনের (ডব্লিউটিএ) পক্ষ থেকে প্রদত্ত র‌্যাঙ্কিংয়ে বিশ্বের নম্বর খেলোয়াড় ছিলেন। এপ্রিল, ১৯৮৭ থেকে মার্চ, ১৯৯১ পর্যন্ত ধারাবাহিকভাবে ১৮৬ সপ্তাহ বিশ্বের নম্বর স্থানের অধিকারীনি ছিলেন স্টেফি গ্রাফ যা অদ্যাবধি রেকর্ড হিসেবে চিহ্নিত হয়ে আছে। তিনি যে-কোন পুরুষ কিংবা নারী খেলোয়াড়দের মধ্যে রেকর্ডসংখ্যক ৩৭৭ সপ্তাহকাল শীর্ষস্থানে অবস্থান করেন। এছাড়াও তিনি বছর শেষে শীর্ষস্থানে ছিলেন আটবার। তিনি ১০৭ বার এককে শিরোপা জিতে তৃতীয় স্থানে আছেন। কেবলমাত্র ডব্লিউটিএ’র সর্বকালের সেরাদের তালিকায় তার সামনে আছেন মার্টিনা নাভ্রাতিলোভা (১৬৭ শিরোপা) ক্রিস এভার্ট (১৫৭ শিরোপা)। ২০০৪ সালে আন্তর্জাতিক টেনিসের হল অব ফেমে প্রবেশ করেন। == ব্যক্তিগত জীবন == ১৯৯০-এর দশকে তিনি সংক্ষিপ্তকালের জন্য জার্মান টেনিস খেলোয়াড় আলেকজান্ডার রোঞ্জের সাথে সম্পর্কে জড়িয়েছিলেন। এছাড়াও, মাইকেল বার্তেলস নামীয় এক গাড়ি প্রতিযোগিতার চালকের সাথেও দীর্ঘস্থায়ী সম্পর্ক ছিল তার। ১৯৯৯ সালের উইম্বলেডন ফাইনালে পরাজয়ের পর বিশ্বের নম্বর খেলোয়াড় হিসেবে ক্রীড়াজীবন থেকে অবসর নেন স্টেফি গ্রাফ। এসময় তিনি শারীরিক আঘাতে পর্যদুস্ত ছিলেন। ২২ অক্টোবর, ২০০১ তারিখে তিনি অন্যতম শীর্ষস্থানীয় টেনিস খেলোয়াড় আন্দ্রে আগাসি’র সাথে বিবাহ-বন্ধনে আবদ্ধ হন। সময় কেবলমাত্র উভয়ের মায়েরাই স্বাক্ষী হিসেবে ছিলেন। বিয়ের চারদিন পরই নির্দিষ্ট সময়ের ছয় সপ্তাহ পূর্বেই অপরিপক্ক অবস্থায় ''জাদেন জিল'' নামীয় এক পুত্র জন্মগ্রহণ করে। এছাড়াও অক্টোবর, ২০০৩ তারিখে ''জাজ এলি'' নামীয় কন্যা জন্ম নেয়। ১৯৯১ সালে লিপজিগে স্টেফি গ্রাফ ইয়ুথ টেনিস সেন্টার প্রতিষ্ঠা করেন। ''চিলড্রেন ফর টুমরো'' নামীয় একটি অ-লাভজনক সংস্থার প্রতিষ্ঠান সভানেত্রী তিনি। এটি যুদ্ধ অথবা অন্য কোন সমস্যায় আক্রান্ত শিশুদের সহায়তার লক্ষ্যে কাজ করছে। গ্রাফ-আগাসি দম্পতি সংস্থার অর্থসংগ্রহের লক্ষ্যে একত্রে টেলিভিশনের অনেকগুলো বিজ্ঞাপনচিত্রে অংশগ্রহণ করেন। == তথ্যসূত্র == == বহিঃসংযোগ == Official Wimbledon profile BBC profile ESPN biography Steffi Graf Biography Steffi Graf' victories টেনিস খেলোয়াড় জন্ম ব্যক্তি ওপেন বিজয়ী ওপেন বিজয়ী ওপেন বিজয়ী শিরোপাধারী টেনিস খেলোয়াড় টেনিস খেলোয়াড় ১নং টেনিস খেলোয়াড় টেনিসের হল অব ফেমে প্রবেশকারী অলিম্পিক পদকজয়ী জার্মানীর অলিম্পিক ব্রোঞ্জপদক বিজয়ী জার্মানীর অলিম্পিক স্বর্ণপদক বিজয়ী অলিম্পিক রৌপ্যপদক বিজয়ী অলিম্পিক টেনিস খেলোয়াড় জার্মানীর অলিম্পিক টেনিস খেলোয়াড় অর্ডার গ্রহণকারী গ্রীষ্মকালীন অলিম্পিকের টেনিস খেলোয়াড় গ্রীষ্মকালীন অলিম্পিকের টেনিস খেলোয়াড় গ্রীষ্মকালীন অলিম্পিকের টেনিস খেলোয়াড় এককে গ্র্যান্ড স্ল্যাম (টেনিস) চ্যাম্পিয়ন দ্বৈতে গ্র্যান্ড স্ল্যাম (টেনিস) চ্যাম্পিয়ন লরেল লিফ গ্রহণকারী ক্রীড়ার হল অব ফেমে প্রবেশকারী
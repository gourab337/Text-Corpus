'''জর্দান জার্নাল অফ মেকানিক্যাল এন্ড ইন্ডাস্ট্রিয়াল হলো একটি পিয়ার রিভিউ বৈজ্ঞানিক সাময়িকী, যা হাশিমিয়া বিশ্ববিদ্যালয় এবং উচ্চ শিক্ষা বৈজ্ঞানিক গবেষণা মন্ত্রণালয় (জর্দান) প্রকাশ করে। ২০০৭ সালে সাময়িকীটি প্রতিষ্ঠিত হয়। এখানে ইঞ্জিনিয়ারিং এর বিভিন্ন ক্ষেত্র, গণনীয় তরল গতিবিদ্যা, তাপগতিবিদ্যা, মেকাট্রনিক্স, নবায়নযোগ্য শক্তি ইত্যাদি বিষয় নিয়ে আলোচনা করা হয়। সাময়িকীর গ্রন্থসূচী অঙ্গসজ্জা স্কোপাসে করা হয়। সাময়িকীটি বছরে চারটি সংস্করণ প্রকাশ করে। জর্দান জার্নাল অফ মেকানিক্যাল এন্ড ইন্ডাস্ট্রিয়াল ইঞ্জিনিয়ারিং সাময়িকীর উদ্ধৃতি সংখ্যা এখন পর্যন্ত ১১টি। == লক্ষ উদ্দেশ্য == মেকানিক্যাল ইন্ডাস্ট্রিয়াল ইঞ্জিনিয়ারিং এর ক্ষেত্র ছাড়াও প্রাসঙ্গিক বিভিন্ন বিষয়ে আন্তর্জাতিক ভাবে সমাদৃত এবং তথ্যবহুল একটি সাময়িকী প্রকাশের উদ্দেশ্য নিয়ে এর যাত্রা শুরু হয়। এর লক্ষ্য হলো বিভিন্ন বিষয়ে সহজপাঠ্য মূল্যবান তথ্যসমৃদ্ধ নিবন্ধ প্রকাশ করা, যা উক্ত বিষয়ে সাময়িকীটি তথ্যসূত্র হিসেবে ব্যবহৃত হতে পারে। জর্দান জার্নাল অফ মেকানিক্যাল এন্ড ইন্ডাস্ট্রিয়াল ইঞ্জিনিয়ারিং সাময়িকীটি ইংরেজী ভাষায় প্রকাশ করা হয় যেন বিশ্বব্যাপী এর পাঠক মহল উপকৃত হয়। শুধুমাত্র জর্দান নয়, বরং সারা পৃথিবীর চলমান বৈজ্ঞানিক সমস্যা আলোচনা, গবেষণা ইত্যাদি বিবেচনায় রেখে সাময়িকীটি প্রকাশিত হয়। == পরিচালনা পর্ষদ == জর্দান জার্নাল অফ মেকানিক্যাল এন্ড ইন্ডাস্ট্রিয়াল ইঞ্জিনিয়ারিং এর প্রধান সম্পাদক হলেন ডঃ আলি এম জাওয়ারনিহ। দুইজন সহ-সম্পাদক ডঃ ফারিস এম আল ওকলা ডঃ আকরাম এস আল সাখের ছাড়াও সম্পাদকীয় কমিটি সদস্য বিশিষ্ট। এছাড়াও জাতীয় আন্তর্জাতিক বিশেষজ্ঞ ব্যক্তিগণের মিশ্রণে সৃষ্ট উপদেষ্টামণ্ডলীর মাধ্যমে সাময়িকীটি পরিচালনা করা হয়। == লেখা জমা == জর্দান জার্নাল অফ মেকানিক্যাল এন্ড ইন্ডাস্ট্রিয়াল ইঞ্জিনিয়ারিং দুইভাবে লেখা জমা দেওয়া যায়। অনলাইনে জমা দিতে হলে মূল লেখাটি ইমেইল করে প্রধান সম্পাদকের নিকট পাঠাতে হয়। অথবা ডাক যোগে পাঠাতে চাইলে মূল পান্ডুলিপিসহ এর ৩টি অতিরিক্ত কপি সমাপদককে পাঠাতে হবে। উক্ত বিষয়ে দক্ষ ব্যক্তিদের মাধ্যমে যাচাই-বাছাই এর পর লেখাটি সাময়িকীতে প্রকাশিত হয়। এখানে শুধুমাত্র নিজের গবেষণা কর্ম লিখিত আকারে জমা দেয়া যাবে। তবে একই সাথে কয়েকজনের মিলিত গবেষণা পত্রও প্রকাশ করা যাবে। তবে প্রকাশের পুর্বে অবশ্যই কপিরাইট চুক্তিতে সই করতে হয়। এতে করে লেখক কপিরাইট বিষয়ক বেশ কিছু সুবিধা পেয়ে থাকেন। জর্দান জার্নাল অফ মেকানিক্যাল এন্ড ইন্ডাস্ট্রিয়াল ইঞ্জিনিয়ারিং সাময়িকীতে লেখা প্রকাশের জন্য কোন অর্থ পরিশোধ করতে হয়না। == তথ্যসূত্র == == বহিঃ সংযোগ ==
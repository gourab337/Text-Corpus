'''গ্রান্ট এরিক ব্রাডবার্ন''' (; জন্ম: ২৬ মে, ১৯৬৬) হ্যামিল্টনে জন্মগ্রহণকারী প্রথিতযশা সাবেক নিউজিল্যান্ডীয় আন্তর্জাতিক ক্রিকেটার। নিউজিল্যান্ড ক্রিকেট দলের পক্ষে আন্তর্জাতিক ক্রিকেট খেলেছেন। ডানহাতি ব্যাটসম্যান ডানহাতি অফ ব্রেক বোলিং করে দলে ভূমিকা রেখেছেন। দীর্ঘদেহী '''গ্রান্ট ব্রাডবার্ন''' নীচেরসারির ব্যাটসম্যান ছিলেন। ঘরোয়া প্রথম-শ্রেণীর নিউজিল্যান্ডী ক্রিকেটে নর্দার্ন ডিস্ট্রিক্টসের প্রতিনিধিত্ব করেন। ২০১৪ সালে তিনি স্কটল্যান্ড ক্রিকেট দলের প্রধান কোচের দায়িত্ব পালন করছেন। এরপর পাকিস্তান দলের ফিল্ডিং কোচের দায়িত্বে রয়েছেন। == খেলোয়াড়ী জীবন == ঘরোয়া ক্রিকেটে নর্দার্ন্সের পক্ষে ১৬ মৌসুম খেলেন। ১১৫ খেলায় ২৭.৯৬ গড়ে ৪,৬১৪ রান সংগ্রহ করেন। ১৯৯২-৯৩ মৌসুমে শ্রীলঙ্কা দলের বিপক্ষে সিরিজ খেলার পর দল থেকে বাদ পড়েন। কিন্তু ২০০০-০১ মৌসুমে ৩৫ বছর বয়সে পুণরায় দলে ডাক পান। সমগ্র খেলোয়াড়ী জীবনে তিনি সাতটি টেস্ট ১১টি একদিনের আন্তর্জাতিকে অংশ নিয়েছেন। == কোচিং == খেলোয়াড়ী জীবন থেকে অবসর নেয়ার পর নর্দার্ন ডিস্ট্রিক্টসের এ-দলকে কোচিং করান। ২০০৮ সালে অ্যান্ডি মোলস নিউজিল্যান্ডের কোচ মনোনীত হলে তাকে অনুসরণ করে নর্দার্ন ডিস্ট্রিক্টসের কোচের দায়িত্বে থেকে বাকী মৌসুম শেষ করেন।. এছাড়াও, তিনি নিউজিল্যান্ড এ-দল অনূর্ধ্ব-১৯ ক্রিকেট দলের কোচ ছিলেন। ২০১৫ সালের ক্রিকেট বিশ্বকাপে স্কটল্যান্ড দলকে পরিচালনার উদ্দেশ্যে এপ্রিল, ২০১৪ সালে তাকে স্কটল্যান্ডের নতুন প্রধান কোচের দায়িত্ব দেয়া হয়। এরপর ২০১৮ সালের এশিয়া কাপকে সামনে রেখে তিন বছরের জন্যে পাকিস্তানের নতুন ফিল্ডিং কোচের দায়িত্ব পান। == ব্যক্তিগত জীবন == গ্রান্ট ব্র্যাডবার্নের পিতা ওয়েন ব্র্যাডবার্ন নিউজিল্যান্ডের ঘরোয়া ক্রিকেটে নর্দার্ন ডিস্ট্রিক্টস জাতীয় দলের পক্ষে দুইটি টেস্টে অংশ নিয়েছিলেন। পারিবারিকভাবে পরিচালিত একটি খেলাধূলার সরঞ্জাম বিক্রয় প্রতিষ্ঠানের দায়িত্বে রয়েছেন। == তথ্যসূত্র == == আরও দেখুন == মার্ভ ওয়ালেস প্রিস্টন মমসেন অ্যালাসডেয়ার ইভান্স ২০১৪ ইংল্যান্ড ক্রিকেট দলের স্কটল্যান্ড সফর নিউজিল্যান্ডীয় একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেট কোচ ডিস্ট্রিক্টসের ক্রিকেটার (নিউজিল্যান্ড) থেকে আগত ক্রিকেটার জাতীয় ক্রিকেট দলের কোচ
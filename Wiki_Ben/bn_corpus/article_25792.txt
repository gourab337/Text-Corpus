'''বিহারীলাল চক্রবর্তী''' (২১ মে, ১৮৩৫ ২৪ মে, ১৮৯৪) বাংলা ভাষার কবি। বাংলা সাহিত্যের প্রথম গীতি-কবি হিসেবে তিনি সুপরিচিত। রবীন্দ্রনাথ তাকে বাঙলা গীতি কাব্য-ধারার 'ভোরের পাখি' বলে আখ্যায়িত করেন। তার সব কাব্যই বিশুদ্ধ গীতিকাব্য। মনোবীণার নিভৃত ঝংকারে তার কাব্যের সৃষ্টি। বাঙালি কবি মানসের বহির্মুখী দৃষ্টিকে অন্তর্মুখী করার ক্ষেত্রে তার অবদান অনস্বীকার্য। অতি অল্পকালের ভিতরে তিনি বাংলা কবিতার প্রচলিত ধারার পরিবর্তন ঘটিয়ে নিবিড় অনুভূতি প্রকাশের মাধ্যমে গীতিকবিতার ধারা চালু করেন। বিষয়ে তিনি সংস্কৃত ইংরেজি সাহিত্যের মাধ্যমে গভীরভাবে প্রভাবিত হন। বিহারীলাল তার কবিতায় ভাবের আধিক্যকে খুব বেশি গুরুত্ব দিয়েছেন। প্রকৃতি প্রেম, সংগীতের উপস্থিতি, সহজ-সরল ভাষা বিহারীলালের কবিতাকে দিয়েছে আলাদাধারার বৈশিষ্ট্য। ==জন্ম শৈশব== বিহারীলাল চক্রবর্তী ২১ মে, ১৮৩৫ তারিখে কলকাতার নিমতলায় জন্মগ্রহণ করেন। তার পিতার নাম দীননাথ চক্রবর্তী। মাত্র চার বছর বয়সে মাতা মারা যান। ==শিক্ষাজীবন== বিহারীলাল চক্রবর্তী শৈশবে নিজ গৃহে সংস্কৃত ইংরেজি বাংলা সাহিত্যে জ্ঞান অর্জন করেন। তিনি কলকাতার সংস্কৃত কলেজে তিন বছর অধ্যয়ন করেন। ==বিবাহ== বিহারীলাল চক্রবর্তী উনিশ বছর বয়সে অভয়া দেবীর সঙ্গে বিবাহ বন্ধনে আবদ্ধ হন। অল্পকাল পরে অভয়া দেবী মারা গেলে কাদম্বরী দেবীকে বিবাহ করেন। ==কর্মজীবন== তার রচনাবলীর মধ্যে ''সঙ্গীত শতক'' (১৮৬২), ''বঙ্গসুন্দরী'' (১৮৭০), (১৮৭০), ''বন্ধুবিয়োগ'' (১৮৭০), ''প্রেম প্রবাহিনী'' (১৮৭০), ''সারদামঙ্গল'' (১৮৭৯), ''মায়াদেবী'', ''ধুমকেতু'', ''দেবরাণী'', ''বাউলবিংশতি'', ''সাধের আসন'' প্রভৃতি উল্লেখযোগ্য। পূর্ণিমা, সাহিত্য সংক্রান্তি, অবোধবন্ধু ইত্যাদি তার সম্পাদিত পত্রিকা। সাহিত্য পত্রিকার সম্পাদক হিসেবেও তিনি যোগ্যতার পরিচয় দিয়েছেন। ''সারদামঙ্গল'' কবি বিহারীলাল চক্রবর্তীর শ্রেষ্ঠ কাব্য। আখ্যানকাব্য হলেও এর আখ্যানবস্তু সামান্যই। মূলত গীতিকবিতাধর্মী কাব্য এটি। রবীন্দ্রনাথ ঠাকুর এই কাব্য সম্পর্কে লিখেছেন, “সূর্যাস্ত কালের সুবর্ণমণ্ডিত মেঘমালার মত সারদামঙ্গলের সোনার শ্লোকগুলি বিবিধরূপের আভাস দেয়। কিন্তু কোন রূপকে স্থায়ীভাবে ধারণ করিয়া রাখে না। অথচ সুদূর সৌন্দর্য স্বর্গ হইতে একটি অপূর্ণ পূরবী রাগিণী প্রবাহিত হইয়া অন্তরাত্মাকে ব্যাকুল করিয়া তুলিতে থাকে।” সমালোচক শিশিরকুমার দাশের মতে, “মহাকাব্যের পরাক্রমধারার পাশে সারদামঙ্গল গীতিকাব্যের আবির্ভাব এবং শেষপর্যন্ত গীতিকাব্যের কাছে মহাকাব্যের পরাজয়ের ইতিহাসে সারদামঙ্গল ঐতিহাসিক তাৎপর্যপূর্ণ কাব্য। বিহারীলালের লেখা কবিতার চারটি চরণ খুবই বিখ্যাতঃ সর্বদাই হু হু করে মন, বিশ্ব যেন মরুর মতন। চারি দিকে ঝালাফালা। উঃ কী জ্বলন্ত জ্বালা, অগ্নিকুণ্ডে পতঙ্গপতন। তার প্রথম স্বার্থক গীতিকাব্য ''বঙ্গসুন্দরী'' (১৮৭০)। ==কাব্য== *স্বপ্নদর্শন (১৮৫৮) *সঙ্গীতশতক (১৮৬২) *বঙ্গসুন্দরী (১৮৭০) *নিসর্গ সন্দর্শন (১৯৭০) *বন্ধুবিয়োগ (১৮৭০) *প্রেমপ্রবাহিনী (১৮৭০) *সারদামঙ্গল (১৮৭৯) *সাধের আসন (১৮৮৯) ==তথ্যসূত্র== জন্ম মৃত্যু কবি লেখক ব্যক্তি জেলার ব্যক্তি
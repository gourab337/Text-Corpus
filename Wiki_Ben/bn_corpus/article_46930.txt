রবীন্দ্রনাথ ঠাকুর রচিত একটি ছোটগল্প। এটি ১৮৯২ সালে প্রকাশিত হয়। গল্পে আফগান থেকে আসা এক ফল বিক্রেতার সাথে বাঙালি এক লেখকের ছোটো বাঙালি মেয়ের পরিচয় হয় এবং সে তাকে আফগানে ফেলে আসা মেয়ের মত ভালোবাসে। ==গল্প সংক্ষেপ== রহমত শেখ একজন আফগানের কাবুল থেকে বাংলায় আগত ফল বিক্রেতা। ফল বিক্রি করতে সে কলকাতায় আসে। সেখানে বাঙালি এক লেখকের ছোটো বাঙালি মেয়ে মিনির সঙ্গে তার ভাব জমে। মিনিকে দেখে কাবলে ফেলে আসা তার নিজের মেয়ের কথা মনে পড়ে। রহমত একটি বোর্ডিং হাউসে নিজের দেশের লোকেদের সঙ্গে থাকতে শুরু করে এবং তার ব্যবসা চালিয়ে যায়। একদিন রহমত আফগান থেকে আসা চিঠিতে তার মেয়ের অসুস্থতার খবর পেয়ে সে দেশে ফিরে যাওয়ার সিদ্ধান্ত নেয়। তার টাকার অভাব থাকায় এবং ব্যবসা বাড়ানোর জন্য সে ধারে জিনিস বিক্রি করত। একদিন এক ক্রেতার কাছ থেকে টাকা আদায় করতে গেলে সে তাকে অপমান করে। এতে দুজনের মধ্যে ঝগড়া হয় এবং হাতাহাতি পর্যায়ে পৌঁছে। রহমতকে সে অপমান করতে থাকলে রহমত তাকে ছুরিকাঘাত করে। আদালতে রহমতের উকিল তাকে বাঁচানোর চেষ্টা করেন। কিন্তু রহমত সব কিছু স্বীকার করে নেয়। বিচারক রহমতের সততায় সন্তুষ্ট হয়ে মৃত্যুদণ্ড না দিয়ে তাকে ১০ বছরের সশ্রম কারাদণ্ড প্রদান করেন। কারাগার থেকে ছাড়া পাওয়ার দিন রহমত মিনির সঙ্গে দেখা করতে যায়। সে দেখে মিনি বড়ো হয়েছে। এখন সে চোদ্দো বছরের মেয়ে। শীঘ্রই তার বিয়ে। মিনি তাকে চিনতে পারে না। রহমত বুঝতে পারে, তার মেয়েও নিশ্চয় তাকে ভুলে গিয়েছে। মিনির বাবা মিনির বিয়ের খরচের টাকা থেকে রহমতকে দেশে ফিরে যাওয়ার টাকা দেন আর রহমতের মেয়ের জন্য একটি উপহার পাঠান। ==চলচ্চিত্র নির্মাণ== কাবুলিওয়ালা (১৯৫৭-এর চলচ্চিত্র) তপন সিংহ পরিচালিত ১৯৫৭ সালের ভারতীয় বাংলা ভাষার চলচ্চিত্র। এতে প্রধান চরিত্রে অভিনয় করেন ছবি বিশ্বাস, ঐন্দ্রিলা ঠাকুর, রাধামোহন ভট্টাচার্য। কাবুলিওয়ালা (১৯৬১-এর চলচ্চিত্র) বিমল রায় পরিচালিত ১৯৬১ সালেরভারতীয় হিন্দি ভাষার চলচ্চিত্র। এতে প্রধান চরিত্রে অভিনয় করেন বলরাজ সাহানি, উষা কিরণ, সজ্জন, সোনু বেবি ফরিদা। কাবুলিওয়ালা (২০০৬-এর চলচ্চিত্র) কাজী হায়াৎ পরিচালিত ২০০৬ সালেরবাংলাদেশী বাংলা ভাষার চলচ্চিত্র। এতে প্রধান চরিত্রে অভিনয় করেছেন মান্না, প্রার্থনা ফারদিন দিঘী, সুব্রত বড়ুয়া দোয়েল। ==তথ্যসূত্র== ==বহিঃসংযোগ== ছোটগল্প ভাষার ছোটগল্প ছোটগল্প ঠাকুর রচিত বই
'''বাংলাদেশী ইংরেজি''' হলো বাংলাদেশে তৈরি হওয়া ইংরেজির একটি উপভাষা। ==ধরণ== বাংলাদেশী ইংরেজির মূল বৈশিষ্ট্য হলো এর নিজস্ব ধ্বনিতত্ত্ব। ব্রিটিশ কিংবা আমেরিকান ইংরেজি থেকে এর যথেষ্ট ফারাক রয়েছে। ব্রিটিশ ইংরেজির দন্তমূলীয় ধ্বনিগুলি বাংলাদেশী ইংরেজিতে মূর্ধন্য ধ্বনিতে পরিবর্তিত হয়েছে। এছাড়াও অন্যান্য উচ্চারণগত পার্থক্য লক্ষণীয়। তাছাড়া বাংলাদেশী ইংরেজিতে কিছু আলাদা শব্দভাণ্ডার এবং আলাদা রীতি রয়েছে। ==ব্যবহার== বাংলাদেশে প্রায় দেড় কোটি মানুষ দ্বিতীয় ভাষা হিসেবে ইংরেজি ভাষা জানে। বাংলাদেশে ইংরেজি সংবাদ পত্র, ইংরেজি মাধ্যমে পড়াশোনার ব্যবস্থা আছে। এছাড়াও বিভিন্ন ব্যবসা বাণিজ্যের ক্ষেত্রে ইংরেজির ব্যাপক ব্যবহার লক্ষ্য করা যায়। ==আদালতি ভাষা== বাংলাদেশের সর্বোচ্চ আদালত এবং উচ্চ আদালতে ইংরেজিই হলো প্রধান ভাষা। এছাড়াও অন্যান্য বিচারিক কাজে ইংরেজির ব্যাপক ব্যবহার হয়। বাংলাদেশের আইন ইংরেজি এবং বাংলা উভয় ভাষাতেই লিখিত হয়। ==ইতিহাস== বাংলাদেশে ইংরেজির ব্যবহার শুরু হয় ব্রিটিশ শাসনামলে। সে সময়ের অভিজাত পরিবারেরা ইংরেজদের দ্বারা ব্যাপকভাবে প্রভাবিত হয়। স্যার সৈয়দ আহমেদ বাঙালি মুসলিমদের ইংরেজি শিক্ষার অগ্রদূত ছিলেন। স্বাধীন বাংলাদেশের প্রথম সংবিধান ইংরেজি এবং বাংলা উভয় ভাষাতেই লেখা হয়। তখন থেকে বাংলাদেশে উচ্চ শিক্ষাও ইংরেজিতে দেয়া হতো। ১৯৮৭ সালে তৎকালীন রাষ্ট্রপতি এরশাদ এক আদেশ বলে সর্বস্তরে বাংলা চালুর সিদ্ধান্ত নেন। ফলে অনেকাংশেই ইংরেজির জায়গা বাংলা দখল করে নেয়। যদিও ২০০১ সালে এই সিদ্ধান্ত বাতিল করা হয়। ২০১২ সালে উচ্চ আদালতের এক আদেশ মতে ''বাংলিশ''কে (বাংলা এবং ইংরেজির এক অপ্রাসঙ্গিক মিশ্রণ) টিভি, রেডিও সহ সকল গণমাধ্যমে প্রচারে নিষেধাজ্ঞা জারি করা হয়। ==তথ্যসূত্র== উপভাষা ভাষা হিসেবে ইংরেজি
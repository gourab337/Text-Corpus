'''মিশেল ইংগ্রিড উইলিয়ামস''' (; জন্ম: সেপ্টেম্বর ১৯৮০) হলেন একজন মার্কিন অভিনেত্রী। তিনি মূলত ডার্ক ট্র্যাজিক বিষয়বস্তু সম্বলিত স্বাধীন চলচ্চিত্রে কাজ করে পরিচিতি অর্জন করেন। তিনি একটি গোল্ডেন গ্লোব পুরস্কার জয়সহ চারটি একাডেমি পুরস্কার একটি টনি পুরস্কারের মনোনয়ন লাভ করেছেন। উইলিয়ামস কিশোরী বয়সে টেলিভিশনে অতিথি চরিত্রে অভিনয়ের মাধ্যমে তার কর্মজীবন শুরু করেন। ১৯৯৪ সালে ''ল্যাসি'' দিয়ে তার চলচ্চিত্রে অভিষেক হয়। ১৫ বছর বয়সে তিনি তার পিতামাতার নিকট থেকে আলাদা হয়ে যান এবং অল্প কিছুদিন পরে টেলিভিশন ধারাবাহিক ''ডসন্‌স ক্রিক'' (১৯৯৮-২০০৩)-এ জেন লিন্ডলি চরিত্রে অভিনয় করে খ্যাতি অর্জন করেন। পরবর্তীতে তিনি কয়েকটি চলচ্চিত্রে কাজ করার পর অ্যাং লির ''ব্রোকব্যাক মাউন্টেন'' (২০০৫) চলচ্চিত্রে পার্শ্ব চরিত্রে অভিনয় করে তার প্রথম একাডেমি পুরস্কারের মনোনয়ন লাভ করেন। উইলিয়ামস ''ওয়েন্ডি অ্যান্ড লুসি'' (২০০৮), ''ব্লু ভ্যালেন্টাইন'' (২০১০) ''ম্যানচেস্টার বাই দ্য সি'' (২০১৬) চলচ্চিত্রে অভিনয় করে সমাদৃত হন। ২০১১ সালে ''মাই উয়িক উইথ মেরিলিন'' ছবিতে মেরিলিন মনরো চরিত্রে কাজ করে তিনি সেরা সঙ্গীতধর্মী বা হাস্যরসাত্মক চলচ্চিত্র অভিনেত্রী বিভাগে গোল্ডেন গ্লোব পুরস্কার অর্জন করেন। উইলিয়ামসের সর্বোচ্চ আয়কারী কয়েকটি চলচ্চিত্র হল থ্রিলারধর্মী ''শাটার আইল্যান্ড'' (২০১০), কল্পকাহিনীমূলক ''অজ দ্য গ্রেট অ্যান্ড পাওয়ারফুল'' (২০১৩) এবং সঙ্গীতধর্মী ''দ্য গ্রেটেস্ট শোম্যান'' (২০১৭)। ব্রডওয়ে মঞ্চে উইলিয়ামস ২০১৪ সালে সঙ্গীতনাট্য ''কাবারেট''-এর পুনর্জীবিতকরণে এবং ২০১৬ সালে নাট্যধর্মী নাটকে অভিনয় করেন। নাটকে তার অভিনয়ের জন্য তিনি মঞ্চনাটকে শ্রেষ্ঠ মুখ্য অভিনেত্রী বিভাগে টনি পুরস্কারের মনোনয়ন লাভ করেন। ==জীবনী== ===প্রারম্ভিক জীবন: ১৯৮০-১৯৯৫=== মিশেল ইংগ্রিড উইলিয়ামস ১৯৮০ সালের ৯ই সেপ্টেম্বর মন্টানার কালিস্পেলে জন্মগ্রহণ করেন। তার মাতা কার্লা ইংগ্রিড (জন্মনাম: সোয়েনসন) ছিলেন একজন গৃহিণী এবং তার পিতা ল্যারি আর. উইলিয়ামস একজন লেখক ব্যবসায়ী। তার পিতা দুইবার রিপাবলিকান দলের হয়ে মার্কিন যুক্তরাষ্ট্রের সিনেটের জন্য নির্বাচনের জন্য মনোনীত ছিলেন। উইলিয়ামস নরওয়েজীয় বংশোদ্ভূত। কালিস্পেলে তিনি তার পিতার দিক থেকে তিন সৎ ভাইবোন তার ছোট বোন পেইজের সাথে বসবাস করতেন। ===ডসন্‌স ক্রিক প্রাপ্ত বয়স্ক ভূমিকা: ১৯৯৬-২০০০=== ১৯৯৮ সালে উইলিয়ামস টেলিভিশন কিশোর নাট্য ধারাবাহিক ''ডসন্‌স ক্রিক''-এ অভিনয় শুরু করেন। কেভিন উইলিয়ামসনের এই ধারাবাহিকে তার সহশিল্পী ছিলেন জেমস ভ্যান ডার বিক, কেটি হোমস জশুয়া জ্যাকসন। ১৯৯৮ সালের জানুয়ারি থেকে ২০০৩ সালে মে পর্যন্ত ধারাবাহিকটির ছয়টি মৌসুম প্রচারিত হয় এবং উইলিয়ামস এতে নিউ ইয়র্কের বসবাসরত অকালপক্ক উশৃঙ্খল কিশোরী জেন লিন্ডলি চরিত্রে অভিনয় করেন, যে পরবর্তীতে কাল্পনিক কেপসাইড শহরে চলে যায়। ধারাবাহিকটি নর্থ ক্যারোলাইনার ছোট্ট শহর উইলমিংটনে চিত্রায়িত হয়, যেখানে উইলিয়ামস পরবর্তী ছয় বছর কাটান। ''দ্য নিউ ইয়র্ক টাইমস''-এ প্রথম মৌসুমের পর্যালোচনায় ক্যারিন জেমস বলেন এই সোপ অপেরাটি এর বুদ্ধিমত্তা তীক্ষ্ণ লেখনীর জন্য সমালোচনা এড়িয়ে গেছে, কিন্তু তিনি মনে করেন যে উইলিয়ামস এতে খাপ খাইয়ে নেওয়ার জন্য সর্বোত্তক চেষ্টা করেছেন। ''ভ্যারাইটি'' সাময়িকীর রে রিচমন্ড এটিকে বিবেচনা যোগ্য আবেগ সম্বলিত চিত্তাকর্ষক নাট্য বলে উল্লেখ করেন এবং প্রধান চার অভিনয়শিল্পীকে মর্মস্পর্শী বলে বিবেচনা করেন। ধারাবাহিকটির রেটিংয়ের দিক থেকেও সফল ছিল, যা উইলিয়ামসের প্রোফাইলকে সমৃদ্ধ করে। ''ডসন্‌স ক্রিক'' শুরুর পর তার প্রথম চলচ্চিত্র ছিল স্ল্যাশার চলচ্চিত্র ''হ্যালোউইন এইচটুয়েন্টি: টুয়েন্টি ইয়ার্স লেটার'' (১৯৯৮)। ''হ্যালোউইন'' চলচ্চিত্র ধারাবাহিকে এই সপ্তম কিস্তিতে প্রধান চরিত্রে অভিনয় করেন জেমি লি কার্টিস এবং উইলিয়ামস একজন খুনী কর্তৃক ভীত-সন্তস্ত্র করে তোলা কয়েকজন কিশোর-কিশোরীদের একজন চরিত্রে অভিনয় করেন। ১৭ মিলিয়ন মার্কিন ডলার নির্মাণব্যয়ের ছবিটি মার্কিন যুক্তরাষ্ট্রে ৫৫ মিলিয়ন মার্কিন ডলার আয় করে। ===মূলধারার চলচ্চিত্র: ২০১৭-বর্তমান=== উইলিয়ামস সুপারহিরো চলচ্চিত্র ''ভেনম''-এ অ্যান ওয়েইং চরিত্রে অভিনয় করেছেন। এতে তার সহশিল্পী টম হার্ডি নাম ভূমিকায় খলচরিত্রে অভিনয় করেছেন। তিনি পরবর্তীতে জুলিঅ্যান মুরের সাথে সুজান বিয়ারের ডেনীয় চলচ্চিত্র ''এফতের ব্রিলোপেত''-এর ইংরেজি পুনর্নির্মাণ ''আফটার দ্য ওয়েডিং''-এ এবং স্যাম রকওয়েলের বিপরীতে বব ফসে গোয়েন ভারডনের সম্পর্কের উপর ভিত্তি করে এফএক্স চ্যানেলের একটি মিনি ধারাবাহিকে অভিনয় করবেন। তিনি অ্যাডাম ড্রাইভারের বিপরীতে লিওস ক্যারাক্সের ''অ্যানেট'' চলচ্চিত্রে অভিনয় করবেন। তিনি মূলত রুনি মেয়ারা এই চরিত্রটি ছেড়ে দেওয়ায় এই কাজ করার জন্য নির্বাচিত হন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী বংশোদ্ভূত মার্কিন ব্যক্তি অভিনেত্রী চলচ্চিত্র অভিনেত্রী চলচ্চিত্র প্রযোজক টেলিভিশন অভিনেত্রী মঞ্চ অভিনেত্রী স্পিরিট পুরস্কার বিজয়ী গ্লোব পুরস্কার (সেরা অভিনেত্রী সঙ্গীতধর্মী বা হাস্যরসাত্মক চলচ্চিত্র) বিজয়ী
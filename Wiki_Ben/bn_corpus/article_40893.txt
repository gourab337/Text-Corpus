'''সাহেব বাড়ি জামে মসজিদ''' কিশোরগঞ্জ জেলার তাড়াইল উপজেলায় অবস্থিত একটি প্রাচীন মসজিদ বাংলাদেশের অন্যতম একটি প্রত্নতাত্ত্বিক স্থাপনা। এটি তাড়াইল উপজেলার জাওয়ার গ্রামে অবস্থিত। == ইতিহাস == সাহেব বাড়ি জামে মসজিদটি সুলতান হোসেন শাহর ছেলে গিয়াসউদ্দিন মাহমুদ শাহর আমলে নির্মিত। মূল শিলালিপি থেকে জানা যায় মসজিদটি ১৫৩৪ সালের দিকে নির্মাণ করা হয়েছিল। রাহাত খানের ছেলে নূর খান মসজিদটি নির্মাণ করেন। রাহাত খান ছিলেন মুঘল সম্রাট আকবরের চিকিৎসক। তার চিকিৎসার কৃতিত্বের জন্য তাকে বর্তমান তাড়াইলের এই এলাকাটি দান করেন। রাহাত খান বর্তমান জাওয়ার গ্রামে বসতি স্থাপন করেন। অন্য একটি বিশ্লেষণ থেকে জানা যায়, ১৩শ থেকে ১৬শ শতাব্দীতে কোচ হাজংরা বসবাসকালে রাহাত খান নামক এক সেনাপতি জাওয়ারের সামন্ত নৃপতিকে পরাজিত বিতারিত করে এখানে বসতি স্থাপন করেন। তারই ছেলে নূর খান, মতান্তরে তার নাতি নছরত খান এই মসজিদটি নির্মাণ করেন। == বিবরণ == সাহেব বাড়ি জামে মসজিদটি বর্তমানে ধ্বংসপ্রাপ্ত হয়ে গেছে। মসজিদের গায়ে খোদাই করা দুটি কালো পাথরের খণ্ড ছিল। বর্তমানে খণ্ড দুটি পশ্চিম জাওয়ারের জমিদার বাড়ি পাশের মসজিদের সামনের দেয়ালে সন্নিবেশিত রয়েছে। মসজিদটির পূর্ব দিকে পুরনো যুগের বিরাট একটি দিঘী আছে। == তথ্যসূত্র == জেলার দর্শনীয় স্থান জেলার প্রত্নতাত্ত্বিক স্থাপনা জেলার মসজিদ
'''আগ্রাবাদ সরকারি কলোনি উচ্চ বিদ্যালয়''' বন্দর নগরী চট্টগ্রামের একটি বেসরকারি শিক্ষা প্রতিষ্ঠান। এটি চট্টগ্রামের অন্যতম প্রাচীন বিদ্যালয়। মাধ্যমিক বিদ্যালয় হিসেবে সুপরিচিত হলেও বর্তমানে এখানে কিন্ডারগার্টেন থেকে শুরু করে মাধ্যমিক শ্রেনী পর্যন্ত লেখাপড়ার ব্যবস্থা চালু রয়েছে। == ইতিহাস == আগ্রাবাদ সরকারি কলোনি উচ্চ বিদ্যালয় চট্টগ্রাম জেলার আগ্রাবাদে ১৯৬০ সালে প্রতিষ্ঠিত হয়। সরকারি কর্মচারী এবং অধিবাসীদের ছেলেমেয়েদের সুষ্ঠু লেখাপড়ার জন্যে আগ্রাবাদ গভর্নমেন্ট কলোনী এসোসিয়েশনের ৩রা জানুয়ারি, ১৯৫৬ সালে অনুষ্ঠিত কমিটির সভায় গৃহীত সিদ্ধান্ত অনুযায়ী বিদ্যালয়টি স্থাপন করা হয়েছিল। শুরুতে প্রাথমিক বিদ্যালয় হিসেবে এটি কার্যক্রম শুরু করে। স্থানাভাবে কখনো গণপূর্ত বিভাগের (পিডব্লউডি) গোডাউনে কখনো নির্মানাধীন কোয়ার্টারে শ্রেণীকার্যক্রম সম্পাদনা করা হত। ১৯৬০ সাল থেকে 'জুনিয়র হাই স্কুল' হিসেবে শ্রেণীকার্যক্রম শুরু হয়। তখন গোডাউনটি স্কুল কর্তৃপক্ষের কাছে হস্তান্তর করা হয়। ১৯৬৫-৬৬ সালে জনাব ''"এইচ. আকবর আলী"'' নামে এক দানবীরের অর্থে স্কুলের মূল ভবনটি নির্মিত হয়। কৃতজ্ঞতা স্বরূপ তার নামে স্কুলের অডিটোরিয়ামের নামকরণ করা হয় “এইচ. আকবর আলী হল”। তবে অত্যধিক ছাত্র-ছাত্রীর কারণে তা শ্রেণীকক্ষ হিসেবে ব্যবহার করা হয়। এছাড়া অত্র এলাকার দানশীল ''"আলহাজ ওসমান গণি"'' সাহেবের নাম কৃতজ্ঞতা সহকারে স্মরণ করা হয় আজো। স্কুলটি ১লা এপ্রিল, ১৯৬৩ সাল থেকে কুমিল্লা শিক্ষা বোর্ডের স্বীকৃতি অর্জন করে, তখন ছাত্র সংখ্যা ছিলো ৭৯ জন মাত্র। ১৯৬৪ সালে এই স্কুল থেকে ১ম ব্যাচের ছাত্র-ছাত্রীরা এসএসসি পরীক্ষায় অংশগ্রহণ করে। বর্তমানে এই প্রতিষ্ঠানে প্রায় ৩০০০ ছাত্র ছাত্রী পড়াশোনা করে। == সুযোগ-সুবিধা == আগ্রাবাদ সরকারি কলোনি উচ্চ বিদ্যালয়ের বর্তমানে ৩টি শাখা রয়েছে- কিন্ডারগার্টেন শাখা, বালক শাখা বালিকা শাখা। এর মধ্যে কিন্ডারগার্টেন শাখায় "প্লে গ্রুপ" থেকে পঞ্চম শ্রেণী পর্যন্ত ছাত্র-ছাত্রী পড়ছে। মাধ্যমিক শাখায় বালক বালিকাদের দুইটি ভিন্ন স্কুল বিল্ডিং রয়েছে। উভয় শাখাতেই ষষ্ঠ থেকে দশম শ্রেণী পর্যন্ত পড়াশোনা চলু আছে। তিন শাখা মিলে প্রায় ৮০ জন শিক্ষক শিক্ষিকা শিক্ষা কার্যক্রম পরিচালনা করছেন। বিদ্যালয়ের প্রাক্তন শিক্ষার্থীদের একটি সংগঠন কাজ করে যাচ্ছে। ==সহশিক্ষা কার্যক্রম== এই বিদ্যালয়ে শিক্ষার্থীরা পড়াশোনার পাশাপাশি বিভিন্ন খেলাধুলা যেমন ক্রিকেট, ফুটবল ইত্যাদিতে অংশ নিয়ে থাকে। ==কৃতিত্ব== == আরও দেখুন == চট্টগ্রামের বিদ্যালয়সমূহের তালিকা == তথ্যসূত্র == ==বহিঃসংযোগ== প্রতিষ্ঠিত জেলার বিদ্যালয় মহানগরীর শিক্ষা প্রতিষ্ঠান বেসরকারি বিদ্যালয় বিদ্যালয়
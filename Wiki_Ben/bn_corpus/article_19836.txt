শিল্পাচার্য জয়নুল আবেদিন অঙ্কিত একটি চিত্রকর্ম। ছবিটিতে জয়নুল আবেদিনের নিজস্ব ঢঙে তুলির মোটা সাবলীল দাগের মাধ্যমে একটি গাভীর দড়ি ছেঁড়ার প্রচণ্ড উন্মত্ততা প্রকাশ পেয়েছে। চিত্রকর্মটি ঢাকায় অবস্থিত জাতীয় জাদুঘরে সংরক্ষিত রয়েছে। == প্রেক্ষাপট == পশ্চিম পাকিস্তানী শাসকদের নতুন উপনিবেশবাদ এবং পূর্ব পাকিস্তানীদের অর্থনৈতিক শোষণের বিরুদ্ধে প্রতিবাদ সরূপ ১৯৫১ সালে এই চিত্রকর্ম তৈরী করেন। == বর্ণনা == ছবিটিতে একটি গাভী প্রচণ্ড শক্তিতে একটি দড়ি ছিঁড়ে ফেলতে চাইছে। তাকে বেঁধে রাখা দড়িটি টান টান হয়ে রয়েছে, যেকোন সময় ছিঁড়ে যেতে পারে। দড়ির টানে গাভীর ঘাড় বেঁকে গেছে। তবু সে চেষ্টা চালিয়ে যাচ্ছে। ছবিটি মোটা দাগে দ্রুত ভঙ্গিমায় আঁকা কয়েক টানে আঁকা হলেও এর সূক্ষ্ম পরিপূর্ণতা লক্ষ্যনীয়। == তথ্যসুত্র == == বহিঃসংযোগ == জয়নুল আবেদিন, GUNIJAN-The Eminent. আবেদিনের চিত্রকর্ম জাতীয় জাদুঘর
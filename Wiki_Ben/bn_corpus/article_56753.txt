রিপাবলিক অভ আয়ারল্যান্ড এর রাজধানী ডাবলিনে অবস্থিত কিংস ইন নামক একটি পান্থশালার বাগানে থাকা একটি গাছের নাম '''ক্ষুদার্ত বৃক্ষ'''। লন্ডন প্লেন জাতের গাছটি এমনিতে অত্যান্ত সাধারণ একটি গাছ। কিন্তু এটি বিখ্যাত হয়ে উঠে যখন কাছাকাছি একটি পার্ক বেঞ্চকে আংশিকভাবে ঢেকে ফেলে। এর ফলে গাছটি একটি পর্যটন আকর্ষণে পরিণত হয়। গাছটির সংরক্ষণ নিশ্চিত করার লক্ষ্যে গ্রীন পার্টির রাজনীতিবিদ সিয়ারান কাফে প্রচারণাও চালান। == বিবরণ == ডাবলিনের কন্সটিটিউশন হিলের উপরে অবস্থিত কিংস ইনের মাঠের দক্ষিণ গেটের কাছে গাছটি অবস্থিত। ১৯ শতকে ডাবলিনে ব্যাপকভাবে লন্ডন প্লেন (প্ল্যাটানুস এক্স হিস্প্যানিকা) গাছ লাগানো হয়েছিল। গাছটির বয়স ৮০ থেকে ১২০ বছর এর মধ্যে হবে বলে ধারণা করা হয়। অনুল্লেখযোগ্য মধ্যম পর্যায়ের গাছটি উচ্চতায় ২১ মিটার (৬৯ ফিট) এবং প্রস্থ ৩.৪৭ মিটার (১১.৪ ফিট)। গাছটি ১৮০০ এর দশকের প্রথম দিকে একটি ঢালাই লোহার বেঞ্চের পাশে লাগানো হয়েছিল। ধীরে ধীরে গাছটি বেঞ্চটিকে গ্রাস করে নেয়। সময় গাছটি বেঞ্চটাকে খেয়ে নিচ্ছে বলে দেখা হত, এবং সেখান থেকেই গাছটির এই অদ্ভূত নামের উৎপত্তি ঘটে। কিংস ইনের মাঠটি সকাল টা থেকে সন্ধ্যা ৭:৩০ টা পর্যন্ত খোলা থাকে আর এসময় প্রচুর পর্যটক গাছটি দেখতে জড়ো হয়। গাছটির অনেক ছবি তোলা হয়েছে এবং সিক্রেট ডাবলিন অ্যান আনইউজাল গাইড নামক পর্যটক গাইডবই এর প্রচ্ছদ হিসেবে প্রকাশিত হয়েছে। এছাড়া ১৯৮১ সালে শিল্পী রবার্ট বালাগের বই ডাবলিনে ছাপানো হয়। == সংরক্ষণ প্রচারণা == ট্রি কাউন্সিল অভ আয়ারল্যান্ড গাছটিকে দেশের "হেরিটেজ ট্রি (ঐতিহ্যময় গাছ)"র একটি হিসেবে তালিকাভূক্ত করেছে। তালিকাভুক্তির কারণ হিসেবে বয়স এবং দুষ্প্রাপ্যতার পরিবর্তে কৌতূহল এবং পর্যটনকে বেশি গুরুত্ব দেয়া হয়েছে বলে উল্লেখ করা হয়। ডাবলিন সেন্ট্রাল এরিয়া কমিটির কাছ থেকে গাছটির জন্য গাছ সংরক্ষণ আদেশ সংগ্রহ করার জন্য ২০১৭ সালে গ্রীন পার্টির রাজনীতিবিদ সিয়ারান কাফে এক প্রচারণার ব্যবস্থা করেন। কাফে বলেন যে ক্ষুধার্ত এবং আশপাশের গাছগুলো "উত্তর অভ্যন্তরীণ শহরের ইতিহাসের একটি সুদৃশ্য অংশ। ব্লেসিংটন স্ট্রিট বেসিন এর মত, এটি একটি লুকানো রত্ন। আমি একে ভালবাসি এবং আমি এটা হারাতে চাই না ... তারা ইতিহাস দেখেছে এবং তারা তাদের বয়সের জন্য আরো মূল্যবান।" সংরক্ষণের আবেদন প্রত্যাখ্যান করা হয় এই বলে যে গাছটি অন্য একটি কাঠামোর মধ্যে ঢুকে পরেছে এবং এর ফলে এই ভবনগুলোর জন্য যে সংরক্ষণ নীতি রয়েছে তার আওতায় পরে গেছে। বেঞ্চটাকে সংরক্ষিত কাঠামো হিসেবে চিহ্নিত করার কথা ভাবা হয়েছিল কিন্তু তা পরবর্তীতে বাদ দেয়া হয় কারণ নইলে গাছটি কাটার জন আদেশ দেয়ার প্রয়োজন হত। == তথ্যসূত্র == পর্যটন আকর্ষণ
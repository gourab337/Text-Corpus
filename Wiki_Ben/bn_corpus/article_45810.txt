'''গুপ্ত, দ্য হিডেন ট্রুথ''' () একটি বলিউড নির্মিত হিন্দি রহস্যকাহিনী মূলক চলচ্চিত্র যা ১৯৯৭ সালে মুক্তি পায়। এই সিনেমার পরিচালক ছিলেন রাজীব রাই। == কাহিনী == তরুন সাহিল সিনহার সৎ পিতা জয়সিং সিনহা একজন গভর্নর প্রভাবশালী ব্যক্তি। সাহিল তার মা সারদা সৎ ভাই হর্ষের সাথে থাকে। জয়সিং এর সচিব ঈশ্বর দিওয়ানের মেয়ে ঈশাকে সাহিল পছন্দ করে এবং তারা নিজেরা বিয়ে করবে মনস্থির করে। কিন্তু সাহিলের পিতা এই সম্পর্ক মেনে নিতে চাননা বরং তার বিয়ে ঠিক করেন শিল্পপতি চৌধুরীর মেয়ে শীতলের সাথে। শীতলকে সাহিল ঘনিষ্ঠ বন্ধু হিসেবেই দেখে, প্রেমিকা নয়। সাহিলের সাথে এই নিয়ে তার পিতার তীব্র মনান্তর হয়। মত্ত অবস্থায় সে পারিবারিক বন্ধু ডাক্তার মিঃ গান্ধীর বাড়ি থেকে নিজ বাড়ি যায় এবং দেখে তার সৎ পিতা গভর্নর সিনহাকে কেউ হত্যা করেছে। সাহিলের ওপর সকলের সন্দেহ পড়ে এমনকি তার মা'ও তাকে সন্দেহ করেন। সাহিলকে গ্রেপ্তার করে জেলে পাঠানো হলে সে জেলারকে পিটিয়ে জেল থেকে পালায় শীতলের কাছে আশ্রয় নেয়। গভর্নর হত্যা ঘটনায় পুলিশ কমিশনার উপযুক্ত তদন্তের জন্যে সাহসী এবং তুখোড় অফিসার উধম সিং'কে ডেকে পাঠান। উধম সিং জানতে পারেন সাহিল শীতলের সাহায্যে পালিয়ে বেড়াচ্ছে এবং তাদের সাহায্য করছে সাহিলের প্রেমিকা ঈশা দিওয়ান। সাহিল বুঝতে পারে তার পিতার সাথে অনেক প্রভাবশালী ব্যক্তির মনোমালিন্য হয়েছিল। তাদের মধ্যে উকিল থানাওয়ালা, মন্ত্রী, শ্রমিক নেতা বিলাসরাও, শিল্পপতি চৌধুরীও আছেন। এদের প্রায় সকলকে সাহিল আক্রমন করে জখম করে। কিন্তু তার পিতার হত্যাকারী কে সে সম্পর্কে নিশ্চিত হতে পারেনা। পিতার মরদেহের পাশে উদ্ধার হওয়া লকেটটি ছাড়া কোনো সূত্র খুঁজে পায়না। উধম সিং বুঝতে পারেন সাহিল আসল হত্যাকারী নয়। তিনি সচিব ঈশ্বর দিওয়ানের বাড়ি তল্লাশী করেন উপযুক্ত প্রমাণ পেয়ে তাকে গ্রেপ্তার করেন। তার পরেও খুন হয়ে যান ডাক্তার গান্ধী যিনি প্রকৃতই আসল হত্যাকারীর পরিচয় জেনে ফেলেছিলেন। এবার উধম সিং এর বাড়িতে আসল হত্যাকারী হানা দিয়ে তাকে খুন করার চেষ্টা করে। তারপর সে যায় শীতলকে হত্যা কর‍তে। সেই সময় লকেটের রহস্য উদ্ধার করে সাহিল। ==অভিনয়== ববি দেওল সাহিল সিনহা মনীষা কৈরালা শীতল কাজল ঈশা দিওয়ান রাজ বাব্বর গভর্নর জয়সিং সিনহা পরেশ রাওয়াল ঈশ্বর দিওয়ান ওম পুরি ইনস্পেকটর উধম সিং সদাশিব অম্রপুরকর সাব-ইনস্পেকটর নীলকন্ঠ প্রেম চোপড়া মন্ত্রী জী কুলভূষন খারবান্দা ডাক্তার গান্ধী মুকেশ ঋষি ভাড়াটে খুনী তেজ সপ্রু জেলার রাজা মুরাদ উকিল থানাওয়ালা == তথ্যসূত্র == চলচ্চিত্র চলচ্চিত্র চলচ্চিত্র চলচ্চিত্র
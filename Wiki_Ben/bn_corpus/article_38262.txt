'''স্বদেশরঞ্জন মুখোপাধ্যায়''' (জন্ম ১৯২৪ মৃত্যু ২০০৩) ছিলেন ভারতীয় উপমহাদেশের ব্রিটিশ বিরোধী স্বাধীনতা আন্দোলনের একজন ব্যক্তিত্ব অগ্নিযুগের বিপ্লবী। ১৯৪২ সালের আগস্ট আন্দোলনে তিনি সরাসরি যোগদান করেন। পুলিসের গুলি তার পায়ে লাগে। ঢাকা কেন্দ্রীয় কারাগারে তিনি ছয় মাস বন্দি ছিলেন। স্বদেশরঞ্জন মুখোপাধ্যায় ১৯২৪ সালে ঠাকুরগাঁওয়ের শিবগঞ্জে মাতুলালয়ে জন্মগ্রহণ করেন। তার বাবার নাম হীরালাল মুখোপাধ্যায় এবং মায়ের নাম মহামায়া মুখোপাধ্যায়। শিবগঞ্জে প্রাথমিক পাঠ শেষ হলে তাকে কলকাতার এক স্কুলে ভর্তি করে দেয়া হয়। এখানেই বিপ্লবীদের সাথে তার মেলামেশা বাড়ে। পিস্তল সঙ্গে থাকায় স্কুল থেকে বহিষ্কৃত হয়েছিলেন। ফলে আবার তাকে শিবগঞ্জের স্কুলে ভর্তি করে দেয়া হয়। এখানেও বিপ্লবীদের সঙ্গে তিনি যোগাযোগ রক্ষা করতেন। ১৯৫৯ সালে বেলা চৌধুরীর সঙ্গে তার বিয়ে হয়। ১৯৬০ সালে ভারতীয় সেনাবাহিনীর কাজে তিনি যোগদান করেন। ১৯৭২ সালে ভারত সরকার তাকে তাম্রপত্র দিয়ে স্বাধীনতা সংগ্রামীর সম্মানে ভূষিত করে। ২০০৩ সালে ৭৯ বছর বয়সে তিনি শেষ নিঃশ্বাস ত্যাগ করেন। ==তথ্যসূত্র== জন্ম মৃত্যু বিপ্লবী ব্রিটিশবিরোধী সশস্ত্র আন্দোলন স্বাধীনতা আন্দোলন জেলার ব্যক্তি
'''শহীদ হাসান মিশা''' ('''মিশা সওদাগর''' নামেই অধিক পরিচিত; জন্মঃ জানুয়ারি, ১৯৬৬) হচ্ছেন একজন বাংলাদেশী চলচ্চিত্র অভিনেতা। মিশা সওদাগর আট শতাধিক চলচ্চিত্রে অভিনয় করেছেন। চলচ্চিত্রে সাধারণত তিনি খলনায়ক হিসেবে অভিনয় করে থাকেন। খল চরিত্রে অভিনয়ের স্বীকৃতি হিসেবে তিনি ''বস নাম্বার ওয়ান'' (২০১১) চলচ্চিত্রে অভিনয় করে শ্রেষ্ঠ খলচরিত্রে অভিনয়শিল্পী বিভাগে জাতীয় চলচ্চিত্র পুরস্কার অর্জন করেন। এছাড়া তিনি ''অল্প অল্প প্রেমের গল্প'' (২০১৪) চলচ্চিত্রে অভিনয় করে শ্রেষ্ঠ কৌতুক অভিনয়শিল্পী বিভাগে জাতীয় চলচ্চিত্র পুরস্কার অর্জন করেন। == ব্যক্তিগত জীবন == মিশা সওদাগর ১৯৬৬ সালের জানুয়ারি পুরান ঢাকার সাতরোজায় আবুল হাসান রোডে শাহীদ হাসান হিসাবে জন্মগ্রহণ করেন। তার দাদার নাম জুম্মন সওদাগর। মিশার স্ত্রীর নাম মিতা, এই দুই ছেলে সন্তান রয়েছে, বড় ছেলে হাসান মোহাম্মদ ওয়ালিদ ছোট ছেলে ওয়াইজ করণী। স্ত্রীর মিতা নামের ‘মি’ এবং নিজের নামের ‘শা’ একসঙ্গে করে নিজের নাম রাখেন মিশা। দাদার নামের থেকে সওদাগর উপাধি নিয়ে নিজের পুরো নামকরণ করেন মিশা সওদাগর। == কর্মজীবন == মিশা ১৯৮৬ সালে বাংলাদেশ চলচ্চিত্র উন্নয়ন সংস্থা (এফডিসি) আয়োজিত নতুন মুখ কার্যক্রমে নির্বাচিত হন। ১৯৯০ সালে ছটকু আহমেদ পরিচালিত ''চেতনা'' ''অমরসঙ্গী'' চলচ্চিত্র দুটিতে নায়ক হিসেবে অভিনয় করেন তিনি, কিন্তু দুটি চলচ্চিত্রেই সাফল্যের দেখা পাননি। পরবর্তীতে বিভিন্ন পরিচালক তাকে খলচরিত্রে অভিনয়ের পরামর্শ দেন। তমিজ উদ্দিন রিজভী পরিচালিত ''আশা ভালবাসা'' চলচ্চিত্রের মাধ্যমে প্রথম খলনায়ক চরিত্রে অভিনয় করেন। ''যাচ্ছে ভালবাসা'' (১৯৯৪) তার খলনায়ক হিসেবে অভিনয় করা মুক্তিপ্রাপ্ত প্রথম চলচ্চিত্র। ২০১১ সালের ২০শে মে অনুষ্ঠিত চলচ্চিত্র শিল্পী সমিতির নির্বাচনে তিনি সাধারণ সম্পাদক নির্বাচিত হন। ২০১৩ সালে তাকে ফাগুন অডিও ভিশনের বিশেষ অনুষ্ঠান সঞ্চালক হিসেবে দেখা যায়। পূর্বে তিনি ফাগুন অডিও ভিশনের ''ইত্যাদি'' অনুষ্ঠানে অংশগ্রহণ করেছিলেন। এছাড়া একই বছর তিনি মাহফুজ আহমেদের পরিচালনায় ''আমাদের ছোট নদী চলে বাঁকে বাঁকে'' নাটকে অভিনয় করেন। নাটকে অভিনয় প্রসঙ্গে মিশা বলেন, "আমার কাছে প্রচুর নাটকের প্রস্তাব আসে। কিন্তু আমি নাটকে কাজ করি না। এই নাটকে অভিনয় করতে রাজি হয়েছি মাহফুজ আহমেদের অনুরোধের কারণেই।" প্রসঙ্গত, মিশা অভিনীত প্রথম টেলিভিশন নাটক হল একুশে টেলিভিশনে প্রচারিত জুয়েল মাহমুদের ''ললিতা''। মিশা ২০১৯ সালে বাংলাদেশ চলচ্চিত্র শিল্পী সমিতির নির্বাচনে টানা দ্বিতীয়বারের মত সভাপতি পদে নির্বাচিত হন। == চলচ্চিত্রের তালিকা == == পুরস্কার সম্মাননা == বছর পুরস্কার বিভাগ চলচ্চিত্র ফলাফল সূত্র ২০১১ বাংলাদেশ জাতীয় চলচ্চিত্র পুরস্কার শ্রেষ্ঠ খলচরিত্রে অভিনয়ের জন্য বস নাম্বার ওয়ান ২০১৪ বাংলাদেশ জাতীয় চলচ্চিত্র পুরস্কার শ্রেষ্ঠ কৌতুক চরিত্রে অভিনয়ের জন্য অল্প অল্প প্রেমের গল্প == তথ্যসূত্র == == বহিঃসংযোগ == জন্ম ব্যক্তি বিষয়শ্রেণী:২০শ শতাব্দীর বাংলাদেশী অভিনেতা বিষয়শ্রেণী:২১শ শতাব্দীর বাংলাদেশী অভিনেতা চলচ্চিত্র অভিনেতা চলচ্চিত্র পুরস্কার (বাংলাদেশ) বিজয়ী
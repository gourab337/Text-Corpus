'''মাহে নও''' পূর্ব পাকিস্তানের একটি সচিত্র বাংলা মাসিক পত্রিকা। মাহে নও উর্দু শব্দ। অর্থ-নতুন মাস বা নতুন কথা (ভাবার্থে)। পাকিস্তান প্রতিষ্ঠার পর পাকিস্তানি ভাবধারা এবং উভয় অংশের মধ্যে ঐক্য সংহতি রক্ষায় নিয়োজিত পত্রিকাসমূহের মধ্যে মাহে নও অন্যতম। সাধু-চলিত রীতির বাইরে শব্দ সহযোগে ভিন্ন ধারার বাংলা এই পত্রিকায় প্রকাশ হত। ==প্রকাশকাল== এটি তদানীন্তন পূর্ব পাকিস্তানের রাজধানী ঢাকা থেকে প্রকাশিত হতো। এপ্রিল ১৯৪৯ থেকে নভেম্বর ১৯৭১ পর্যন্ত পত্রিকাটি নিয়মিত প্রকাশিত হয়। ১৯৭১-এর ১৬ ডিসেম্বর বাংলাদেশের অভ্যূদয়ের পর "মাহে নও" আর প্রকাশিত হয় নি। এই পত্রিকার প্রথম সংখ্যা পশ্চিম পাকিস্তান থেকে প্রকাশিত হয় আবদুর রশিদের সম্পাদনায় ১৩৫৫ বঙ্গাব্দের চৈত্র মাসে। পত্রিকায় এপ্রিল ১৯৪৯ তারিখও লেখা হয়েছিলো। ভোলানাথ বাসক কর্তৃক শ্রীকান্ত প্রেস, নয়া বাজার ঢাকা থেকে মুদ্রিত এবং পাকিস্তান পাবলিকেশন্স-এর পক্ষে এম, আরশাদ হোসেন কর্তৃক করাচী থেকে প্রকাশিত হতো। কিন্তু পূর্বপাকিস্তান থেকে মুদ্রণ, আর পশ্চিম পাকিস্তান থেকে প্রকাশন,- বেশিদিন এই নিয়ম মানা সম্ভব হয় নি। ফলে প্রথম বর্ষ সংখ্যা ঢাকা থেকেই প্রকাশিত হয়। ঢাকা আগমন সম্পর্কে সংখ্যায় (ভাদ্র ১৩৫৬) বলা হয়: ==সম্পাদনা== উদ্বোধনী সংখ্যার সম্পাদক ছিলেন আবদুর রশিদ। পত্রিকার সম্পাদকের দায়িত্ব যারা পালন করেছেন তাদের মধ্যে আছেন মিজানুর রহমান, মুহাম্মাদ মনসুরউদ্দীন, কবি আবদুল কাদির এবং কবি তালিম হোসেন। ==লেখকবৃন্দ== মাহে নও পত্রিকায় অনেক খ্যাতনামা ব্যক্তিরা লেখালেখি করেছেন। এদের মধ্যে রয়েছেন মুহম্মদ আবদুল হাই, মুহম্মদ শহীদুল্লাহ, মুহম্মদ এনামুল হক, মুহম্মদ মনসুর উদ্দিন, জসীম উদ্ দীন, সুফিয়া কামাল, আবুল ফজল, আবদুল করিম সাহিত্যবিশারদ, মোহাম্মদ আকরম খাঁ, বন্দে আলী মিয়া, আহমদ শরীফ, সিকান্দার আবু জাফর, গোলাম মোস্তফা, মোহাম্মদ ওয়াজেদ আলী, আবু রুশদ, শামসুর রাহমান, ফররুখ আহমদ, সৈয়দ শামসুল হক প্রমুখ। == তথ্যসূত্র == সংবাদপত্র সাহিত্য পত্রিকা সাহিত্যের ইতিহাস বিলুপ্ত সংবাদপত্র
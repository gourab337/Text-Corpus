'''জেমস মাইকেল ভিন্স''' (; জন্ম: ১৪ মার্চ, ১৯৯১) পশ্চিম সাসেক্সের কাকফিল্ড এলাকায় জন্মগ্রহণকারী বিশিষ্ট ইংরেজ ক্রিকেটার। ইংল্যান্ড ক্রিকেট দলের অন্যতম সদস্য তিনি। বর্তমানে হ্যাম্পশায়ার কাউন্টি ক্রিকেট ক্লাবে খেলছেন। দলে তিনি মূলতঃ ডানহাতি মাঝারি সারির ব্যাটসম্যান। এছাড়াও ডানহাতে মিডিয়াম পেস বোলিং করেন '''জেমস ভিন্স'''। ২০০১-২০০৭ সাল পর্যন্ত উইল্টশায়ারে অবস্থিত ওয়ারমিনস্টার বিদ্যালয়ে অধ্যয়ন করেন তিনি। এরপর কর্মজীবন গঠনকল্পে পেশাদার ক্রিকেটের দিকে ঝুঁকে পড়েন। এছাড়াও অত্যন্ত প্রতিশ্রুতিশীল ফুটবলার হিসেবে ১৬ বছর বয়সে ট্রোব্রিজ টাউন এফ.সি. দলে খেলার পর রিডিং একাডেমি দলে বছর খেলেন। == খেলোয়াড়ী জীবন == হ্যাম্পশায়ার ক্রিকেট একাডেমি থেকে স্নাতক ডিগ্রি লাভ করেন। একাডেমির সতীর্থ স্নাতকধারী বেনি হাওয়েল, ক্রিস মর্গান, টম পার্সন্স এবং হামজা রিয়াজুদ্দিনের সাথে তিনিও ২০০৯ সালে এক বছর মেয়াদে ক্লাবটির সাথে চৃক্তিতে আবদ্ধ হন। ১১ জুন, ২০০৯ তারিখে বিপক্ষে কাউন্টি চ্যাম্পিয়নশীপে অভিষেক ঘটে তার। সাম্প্রতিক প্রেক্ষিতে ইংল্যান্ড অনূর্ধ্ব-১৯ দলের সদস্য মনোনীত হন বাংলাদেশের বিপক্ষে টেস্ট সিরিজে অংশ নেন। হ্যাম্পশায়ারের পরামর্শক ইংল্যান্ডের সাবেক কোচ ডানকান ফ্লেচারের মতে, ভিন্স ইংল্যান্ডের সাবেক ব্যাটসম্যান মাইকেল ভনের আদলে গড়ে উঠেছেন। ২০০৯ মৌসুমে জন ক্রলি অবসর নিলে সকল স্তরের ক্রিকেটে হ্যাম্পশায়ারের নিয়মিত সদস্যরূপে প্রতিনিধিত্ব করতে থাকেন। ২০১০ সালে ফ্রেন্ডস প্রভিডেন্ট টি২০ প্রতিযোগিতায় শিরোপা বিজয়ী হ্যাম্পশায়ার দলের অন্যতম সদস্য ছিলেন তিনি। চূড়ান্ত খেলায় দলটি সমারসেটকে পরাজিত করে সাফল্য লাভ করে। প্রথম-শ্রেণীর কাউন্টি চ্যাম্পিয়নশীপে নিজস্ব প্রথম শতরান করেন ইয়র্কশায়ারের বিপক্ষে। খেলায় তিনি ১৮০ রান সংগ্রহ করেন। সময়ে জেমস অ্যাডামসের সাথে ২৭৮ রানের জুটি গড়েন যা প্রথম-শ্রেণীর ক্রিকেটে কাউন্টি দলটির চতুর্থ সর্বোচ্চ জুটিরূপে স্বীকৃত। == আন্তর্জাতিক ক্রিকেট == মে, ২০১৫ তারিখে আয়ারল্যান্ডের বিপক্ষে তার একদিনের আন্তর্জাতিকে অভিষেক ঘটে। এরপর ২৬ নভেম্বর, ২০১৫ তারিখে পাকিস্তানের বিপক্ষে টুয়েন্টি২০ আন্তর্জাতিকে অভিষিক্ত হন তিনি। তিন খেলার সিরিজে অনবদ্য ভূমিকা রাখার প্রেক্ষিতে ম্যান অব দ্য সিরিজের পুরস্কার লাভ করেন। মে, ২০১৬ সালে সফরকারী শ্রীলঙ্কার বিপক্ষে টেস্ট সিরিজে অংশ নেয়ার জন্য তাকে দলের সদস্যরূপে অন্তর্ভুক্ত করা হয়। হেডিংলিতে অনুষ্ঠিত সিরিজের প্রথম টেস্টে তাকে ক্যাপ দেয়া হয়। কিন্তু প্রথম ইনিংসে তিনি মাত্র রান তুলেন। স্লিপে অবস্থান করে বেন স্টোকসের বলে চমৎকার ক্যাচ তালুবন্দী করেন। == তথ্যসূত্র == == আরও দেখুন == অ্যালাস্টেয়ার কুক ইংল্যান্ড ক্রিকেট দল ২০১৬ শ্রীলঙ্কা ক্রিকেট দলের ইংল্যান্ড আয়ারল্যান্ড সফর == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার ক্রিকেট অধিনায়ক ক্রিকেটার কিংসের ক্রিকেটার ফুটবলার ব্যক্তিত্ব ক্রিকেট বিশ্বকাপের ক্রিকেটার
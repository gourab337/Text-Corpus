'''রানাবীরা মুদিয়ানসেলাগে শমিন্দা ইরঙ্গা''' (জন্ম: ২৩ জুন, ১৯৮৬) চিল এলাকায় জন্মগ্রহণকারী শ্রীলঙ্কান ক্রিকেটার। সেন্ট মেরি’জ কলেজের সাবেক ছাত্র শমিন্দা শ্রীলঙ্কা জাতীয় ক্রিকেট দলের অন্যতম সদস্য হিসেবে টেস্ট ম্যাচ, একদিনের আন্তর্জাতিক টুয়েন্টি২০ আন্তর্জাতিকে অংশগ্রহণ করছেন। পাশাপাশি ঘরোয়া ক্রিকেট লীগে চিল ম্যারিয়ান্সের হয়েও খেলছেন। ক্রিকেট খেলায় তিনি মূলতঃ ডানহাতি মিডিয়াম ফাস্ট বোলার। এছাড়াও দলের প্রয়োজনে ডানহাতি ব্যাটসম্যানের ভূমিকায়ও অবতীর্ণ হন তিনি। == খেলোয়াড়ী জীবন == ১৬ আগস্ট, ২০১১ তারিখে শমিন্দা তার একদিনের আন্তর্জাতিকে অভিষেক ঘটান। শ্রীলঙ্কা জাতীয় ক্রিকেট দলের হয়ে হাম্বানতোতা’র মহিন্দ রাজাপক্ষ আন্তর্জাতিক স্টেডিয়ামে অস্ট্রেলিয়া দলের বিপক্ষে তিনি মাঠে নামেন। একই বছরের ১৬ সেপ্টেম্বর তারিখে অস্ট্রেলিয়া দলের বিপক্ষে তার টেস্ট অভিষেক ঘটে। টেস্ট ক্রিকেটের ইতিহাসে ১৫তম খেলোয়াড় হিসেবে তিনি তার প্রথম বলেই উইকেট লাভ করেন। এরপর থেকেই ক্রমাগত পিঠের আঘাতজনিত কারণে জাতীয় দলের হয়ে নিয়মিতভাবে ক্রিকেট খেলা থেকে দূরে ছিলেন। অভিষেকের পর তার পরবর্তী আন্তর্জাতিক খেলায় অংশগ্রহণ ঘটে ভারত ক্রিকেট দলের বিপক্ষে আগস্ট, ২০১২ সালে। ভারতের বিপক্ষে অনুষ্ঠিত টুয়েন্টি২০ আন্তর্জাতিকে তিনি গৌতম গম্ভীরের উইকেট লাভ করেন প্রথম ওভারেই। এরফলে শমিন্দা বিশ্বের একমাত্র বোলাররূপে প্রথম ওভারেই উভয় স্তরের ক্রিকেটে উইকেট লাভ করে বিশ্বরেকর্ড সৃষ্টি করেন। == তথ্যসূত্র == == আরও দেখুন == অজন্তা মেন্ডিস শ্রীলঙ্কা জাতীয় ক্রিকেট দল ২০১৩-১৪ শ্রীলঙ্কা ক্রিকেট দলের বাংলাদেশ সফর == বহিঃসংযোগ == ক্রিকেটার জন্ম টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার ক্রিকেটার নাগাসের ক্রিকেটার
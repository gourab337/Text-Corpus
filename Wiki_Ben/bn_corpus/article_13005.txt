'''রিও গ্রান্দে''' বা '''রিও ব্রাভো''' উত্তর আমেরিকার একটি নদী। এটি মার্কিন যুক্তরাষ্ট্রের কলোরাডো অঙ্গরাজ্যের দক্ষিণ-পশ্চিম অংশে সান হুয়ান পর্বতমালায় উৎপত্তি লাভ করে মোটামুটি দক্ষিণ-পূর্ব দিকে প্রবাহিত হয়ে প্রথমে নিউ মেক্সিকো অঙ্গরাজ্যে প্রবেশ করেছে এবং তার পর টেক্সাস অঙ্গরাজ্য মেক্সিকোর মধ্যে প্রায় ২১০০ কিলোমিটার দীর্ঘ সীমানা নির্ধারণ করেছে। শেষ পর্যন্ত এটি টেক্সাসের ব্রাউনসভিল শহরের কাছে মেক্সিকো উপসাগরে পতিত হয়েছে। রিও গ্রান্দের মোট দৈর্ঘ্য প্রায় ৩,১০০ কিলোমিটার। এটি উত্তর আমেরিকার দীর্ঘতম নদীগুলির একটি, কিন্তু অগভীর বলে বাণিজ্যিক নৌপরিবহনের উপযোগী নয়। স্পেনীয়রা ১৫৪০ সালে এখানে পদার্পণের আগে আদিবাসী আমেরিকানেরা নদীটিকে সেচ কাজের জন্য ব্যবহার করত। বর্তমানে নদীটিকে কেন্দ্র করে প্রধান সেচ প্রকল্পগুলি নিউ মেক্সিকো অঙ্গরাজ্যের এলিফ্যান্ট বিউট এবং কাবাল্লো জলাধারগুলিতে অবস্থিত। নদীর পানি সেচ করে এর অববাহিকায় যেসব ফসল ফলানো হয়, তাদের মধ্যে আছে তুলা, লেবু জাতীয় ফল, এবং বিভিন্ন সব্জি। মেক্সিকোতে নদীটি রিও ব্রাভো নামে পরিচিত। == তথ্যসূত্র == নদী বিষয়শ্রেণী:নিউ মেক্সিকোর নদী নদী
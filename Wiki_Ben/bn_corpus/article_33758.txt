'''ক্যারোলিনা মারিয়া ম্যারিন মার্টিন''' (জন্ম: ১৫ জুন, ১৯৯৩) স্পেনের হিউলভা এলাকায় জন্মগ্রহণকারী প্রথিতযশা ব্যাডমিন্টন খেলোয়াড়। ২০১৫ সালের বিশ্ব ব্যাডমিন্টন ফেডারেশন মহিলাদের এককে বিশ্বের শীর্ষস্থানীয় ১নং র‌্যাঙ্কিংধারী প্রমিলা খেলোয়াড় হচ্ছেন '''ক্যারোলিনা ম্যারিন'''। ২০১৪ ২০১৫ সালের মহিলাদের এককে বিশ্ব চ্যাম্পিয়ন তিনি। == খেলোয়াড়ী জীবন == হিউলভায় আইইএস লা অর্ডেন ব্যাডমিন্টন ক্লাবের মাধ্যমে ব্যাডমিন্টন খেলা শুরু করেন ক্যারোলিনা। ২০০৯ সালে ইউরোপীয় জুনিয়র ব্যাডমিন্টন চ্যাম্পিয়নশীপে প্রথম স্পেনীয় ব্যাডমিন্টন খেলোয়াড় হিসেবে রৌপ্যপদক জয় করেন। এরপর ২০০৯ সালে ইউরোপীয় অনূর্ধ্ব-১৭ ব্যাডমিন্টন চ্যাম্পিয়নশীপে স্বর্ণপদক লাভ করেন। ২০১৩ সালে ইন্ডিয়ান ব্যাডমিন্টন লীগের (আইবিএল) উদ্বোধনী আসরে দল বাঙ্গা বিটসের পক্ষে খেলেন। ২০১৩ সালের লন্ডন গ্রা প্রিঁ গোল্ড প্রতিযোগিতায় প্রথম স্পেনীয় ব্যাডমিন্টন খেলোয়াড় হিসেবে গ্রা প্রিঁ গোল্ড শিরোপা লাভ করেন। ৩১ আগস্ট, ২০১৪ তারিখে বিডব্লিউএফ বিশ্ব এককের চূড়ান্ত খেলায় চীনের লি জুরুইকে হারান। এরফলে প্রথম স্পেনীয় হিসেবে বিশ্ব শিরোপা জয় করেন লিন কোপেন (১৯৭৭) এবং ক্যামিলা মার্টিনের (১৯৯৯) পর তৃতীয় ইউরোপীয় মহিলা হিসেবে স্বর্ণপদক জয়ের সম্মাননা লাভ করেন। মাত্র ২১ বছর বয়সে সর্বকনিষ্ঠ ইউরোপীয় বিশ্ব চ্যাম্পিয়ন হবার কৃতিত্বও তারই। মার্চ, ২০১৫ তারিখে অল ইংল্যান্ডের শিরোপা লাভ করেন। এপ্রিল, ২০১৫ তারিখে অলিম্পিক চ্যাম্পিয়ন লি জুরুইকে পরাজিত করার মাধ্যমে উপর্যুপরি দ্বিতীয়বারের মতো সুপার সিরিজ প্রিমিয়ার শিরোপা পান। এছাড়াও, ২০১৫ সালের মালয়েশিয়ান ওপেন জয় করেন তিনি। ১৬ আগস্ট, ২০১৫ তারিখে ভারতের সাইনা নেহওয়ালকে পরাজিত করে দ্বিতীয়বার বিডব্লিউএফ বিশ্ব শিরোপা জয় করেন। == তথ্যসূত্র == মহিলা ব্যাডমিন্টন খেলোয়াড় জন্ম ব্যক্তি ১নং ব্যাডমিন্টন খেলোয়াড় গ্রীষ্মকালীন যুব অলিম্পিকের ব্যাডমিন্টন খেলোয়াড় গ্রীষ্মকালীন অলিম্পিকের ব্যাডমিন্টন খেলোয়াড় স্পেনের ব্যাডমিন্টন খেলোয়াড়
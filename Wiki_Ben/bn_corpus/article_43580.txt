'''নিখিলরঞ্জন গুহ রায়''' (১৮৮৮—২ এপ্রিল ১৯৭৪) একজন ব্রিটিশ বিরোধী বাঙালি বিপ্লবী সমাজসেবক। == বিপ্লবী জীবন == নিখিলরঞ্জনের জন্ম হয় বর্তমান বাংলাদেশের ফরিদপুরে। বিপ্লবী দলে যোগদান করে, নদীয়া জেলার শিবপুর রাজনৈতিক ডাকাতিতে অংশ নেন। একাজে তার সাথীরা ছিলেন নরেন্দ্রমোহন ঘোষচৌধুরী, সত্যরঞ্জন বসু, সতীন সেন প্রমুখ। গ্রেপ্তার হয়ে আন্দামান সেলুলার জেলে বন্দী থাকেন। ১৯০৯-২১ এবং ১৯৩২-৩৮ সাল অবধি দুই বারে। সর্বমোট ২০ বছর কারাবন্দী ছিলেন বিভিন্ন জেলে। আন্দামানে তার বন্দীজীবন এর সাথীরা ছিলেন বারীন্দ্রকুমার ঘোষ, উল্লাসকর দত্ত, পুলিনবিহারী দাস, উপেন বন্দ্যোপাধ্যায় প্রমুখ। == সমাজসেবা == জেল থেকে মুক্তি পাওয়ার পর এই বিপ্লবী সমাজসেবা জনকল্যাণকর কাজে আত্মনিয়োগ করেন কলকাতার বাগমারি এলাকায়। অকৃতদার ছিলেন। তার স্মৃতিতে কলকাতায় ''বিপ্লবী নিখিলরঞ্জন গুহরায় মেমোরিয়াল সোসাল ওয়েলফেয়ার ইনস্টিটিউশন বর্তমান''। বেঙ্গল প্রভিন্সিয়াল কংগ্রেস কমিটির অন্যতম সদস্য ছিলেন নিখিলরঞ্জন গুহরায়। == মৃত্যু == ১৯৭৪ খ্রিষ্টাব্দের এপ্রিল মারা যান বিপ্লবী নিখিলরঞ্জন। == তথ্যসূত্র == জন্ম মৃত্যু স্বাধীনতা আন্দোলন ব্রিটিশবিরোধী সশস্ত্র আন্দোলন
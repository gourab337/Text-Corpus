'''সামাজিক বিজ্ঞান গবেষণা''' প্রথমত জানা দরকার গবেষণা কী? বব ম্যাথিউস এবং লিজ রস (২০১০) মনে করেন গবেষণা হলো কোনো একটা প্রশ্নের উত্তর খোঁজা। আমাদের মনে চলচ্চিত্র সম্পর্কে কোনো প্রশ্নের উদয় হতে পারে, সেই প্রশ্নকে মাথায় রেখে অনুসন্ধান শুরু করা মানে আমরা গবেষণায় ব্যাপৃত হলাম। তবে বিষয়টা এত সহজ, এমন নয়। কারণ ম্যাথিউস রসের দেয়া পূর্বশর্ত অনুসারে গবেষণাকে হতে হবে: ক. ব্যাপক গভীর (rigorous), খ. প্রতিষ্ঠাযোগ্য (defensible) গ. পদ্ধতিগত (systematic)। গবেষণায় ব্যাপকতা গভীরতা এনে দিতে পারে লাগসই তত্ত্ব এবং একে প্রতিষ্ঠাযোগ্য করে তুলতে পারে সুনির্বাচিত গবেষণা পদ্ধতি। বিষয় নির্বাচন, চূড়ান্তকরণ, নমুনা বাছাই যৌক্তিক হলেই কেবল বিষয়টি প্রতিষ্ঠা পাবে। তখন অন্য কেউ এই গবেষণার ফোকর খুঁজে পাবে না। এজন্যই গবেষণা মানেই হলো বৈজ্ঞানিক গবেষণা, তা সামাজিক গবেষণা হলেও। এজন্যই গবেষণা হলো পদ্ধতিগত। তাই বলা যায়, সামাজিক বিজ্ঞান গবেষণা হলো আমরা যে সামাজিক জগতে বাস করি তার বিভিন্ন বিষয় নিয়ে প্রশ্ন করা, সে বিষয় সম্পর্কে জ্ঞানলাভ করা উপলব্ধিতে পৌঁছানো। ম্যাথিউস রস বলছেন, গবেষণা হলো ধাপে ধাপে তথ্য সংগ্রহ করা তা করা। আমরা যে-জগতে বাস করি সে-সম্পর্কে জ্ঞানলাভ করতে তার সম্পর্কে বোঝা-পড়া সম্পন্ন করতে আমরা গবেষণা করি (ম্যাথিউস রস, ২০১০: ৭)। গবেষণা ছাড়া কোনো নতুন জ্ঞানের জন্ম হয় না, নতুন কিছু সৃষ্টি হয় না। ল্যাবরেটরিতে নানান গবেষণার মাধ্যমে নতুন বৈজ্ঞানিক আবিষ্কার হয়েছে বিদ্যুৎ, বাষ্পীয় ইঞ্জিন, ছাপাখানা কিংবা কম্পিউটার মানবসভ্যতাকে অনেক দূর এগিয়ে নিয়ে গেছে এই আবিষ্কারগুলো গবেষণার কারণেই সম্ভব হয়েছে। অন্যদিকে সামাজিক বিজ্ঞান গবেষণা জটিল-আধুনিক সমাজজীবনকে বুঝতে সাহায্য করে। গবেষণা প্রধানত দুই প্রকার পরিমাণগত (কোয়নটিটেটিভ) গুণগত (কোয়ালিটেটিভ)। বেশিরভাগ চলচ্চিত্র গবেষণাই হয় গুণগত গবেষণা। দর্শকের ওপর জরিপ করলে সেটা পরিমাণগত গবেষণা হয়। কিন্তু চলচ্চিত্রের ইতিহাস বিষয়ক গবেষণা হোক, চলচ্চিত্র টেক্সটের ওপর গবেষণা হোক বা অগ্রবর্তী সেমিওটিক্স বা মনঃসমীক্ষণ ধারায় গবেষণা হোক, এসবই গুণগত গবেষণা।
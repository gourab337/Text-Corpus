'''শুভদা গোগাটে''' (জন্ম: সেপ্টেম্বর ১৯৪৩) মহারাষ্ট্রের একজন মারাঠি লেখিকা। মারাঠি সাহিত্যে তার অবদান অপরিসীম। ==জীবনী== শুভদা গোগাটে ১৯৪৩ সালের সেপ্টেম্বর মাসের তারিখে নাশিকে জন্মগ্রহণ করেন। তার পিতার নাম দিনকর দামোদর রানাদে এবং তার মাতার নাম সরোজিনী দিনকর রানাদে। তিনি ছিলেন দিনকর-সরোজিনী দম্পতির দ্বিতীয় কন্যা। জন্মের পর তার নাম 'পুষ্পা রানাদে' রাখা হয়েছিল। তিনি কোনোদিন ভাবেন নি যে, তিনি একজন লেখিকা হবেন। কিন্তু, ছোটবেলা থেকেই লেখালেখির সাথে যুক্ত ছিলেন তিনি। ছোটবেলায় তিনি কিছু ছোটগল্প লিখেছিলেন। তিনি মারাঠি এবং ইংরেজি ভাষার বই সাময়িকী বিজ্ঞপ্তি পড়তে ভালবাসতেন। তার বাবা তার মতই আগ্রহী পাঠক ছিলেন। তিনি এই গুণটি তার বাবার কাছ থেকে পেয়েছিলেন। শুভদা ১৯৬২ সালে রসায়নে বিএসসি পাস করেন এবং বেশ কিছু বছর একটি স্কুলে শিক্ষকতা করেন। ১৯৬৬ সালে তিনি শারদ গোগাটের সাথে বিবাহবন্ধনে আবদ্ধ হন, যিনি ছিলেন একজন বই বিক্রেতা এবং প্রকাশক। তিনি তার স্বামীর কাজে উৎসাহ পেতেন এবং স্বামীকে সহায়তা করতেন। ১৯৮১-৮২ সালে তিনি লেখালেখি আরম্ভ করেন। তার প্রথম উপন্যাস ''যন্ত্রযানী'' ১৯৮৩ সালে প্রকাশিত হয়। তার উপন্যাসটি মাসিক সাময়িকী ''নাভাল''-এ দুই খণ্ডে প্রকাশিত হয়। এরপর এটি বই আকারে বাজারে আসে। বইটির জন্য তিনি রাজ্য সরকার কর্তৃক পুরষ্কারে ভূষিত হন। তার প্রথম বইটি ছিল একটি বৈজ্ঞানিক কল্পকাহিনি। প্রথম বই লেখার পর তিনি ''খান্ডালচ্য ঘাটাসাঠি'' উপন্যাসটি লিখেন। এই বইটি ছিল একটি ঐতিহাসিক উপন্যাস। বইটি ভারতের প্রথম রেলপথ নির্মাণের কাহিনি অবলম্বনে লেখা। বইটি লেখার জন্য লেখিকা অনেক গবেষণা করতে হয়। বইটি প্রকাশিত হয় ১৯৯২ সালে। বইটি মারাঠি সাহিত্য পরিষদ থেকে 'সেরা উপন্যাস' এর পুরষ্কার জিতে। এছাড়াও বইটি তাকে এনে দেয় 'মৃন্ময়ী পুরষ্কার'। তিনি পুরষ্কারটি গ্রহণ করেছিলেন প্রখ্যাত মারাঠি লেখক কাছ থেকে। বিষয়টি তার মত নবীন লেখকের জন্য খুবই গৌরবজনক বিষয় ছিল। ন্যাশনাল বুক ট্রাস্ট অব ইন্ডিয়া বিভিন্ন ভারতীয় ভাষায় লেখা সেরা বৈজ্ঞানিক কল্পকাহিনিগুলোর ইংরেজি অনুবাদ করে। ইংরেজিতে অনূদিত গল্পগুলো নিয়ে ''ইট হ্যাপেন্ড টুমরো'' নামের একটি বই বের করে। বইটিতে মোট ১৯টি গল্প আছে। বইটিতে শুভদা গোগাটের লেখা ''বার্থরাইট'' গল্পটি স্থান পায়। ==উল্লেখযোগ্য সাহিত্যকর্ম== === বৈজ্ঞানিক কল্পকাহিনি === ''যন্ত্রযানী'' (উপন্যাস) ''মার্জিনালস'' (ছোটগল্প সংকলন) ''ভাসুদেভে নেলা ক্রুশনা'' (ছোটগল্প সংকলন) ''আসমানি'' (ছোটগল্প সংকলন) ===ঐতিহাসিক উপন্যাস=== ''খান্ডালচ্য ঘাটাসাঠি'' ''সন্ধ্যা বাদলতানা'' ''ঘর'' (ছোটগল্প সংকলন) ===অন্যান্য বই=== ''হৃদয় বিকার নিবারণ'' ''নির্ময় যশসাথী ধ্যান'' ==তথ্যসূত্র== ব্যক্তি ব্যক্তি লাভস ওমেন ২০১৯ অনলাইন এডিটাথনে তৈরিকৃত নিবন্ধ
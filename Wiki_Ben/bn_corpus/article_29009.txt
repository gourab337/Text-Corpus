'''কাজী শাইক সিজার''' (জন্ম: ২২ আগস্ট, ১৯৯০) মার্কিন যুক্তরাষ্ট্রের ফ্লোরিডায় জন্মগ্রহণকারী বিশিষ্ট আর্টিস্টিক জিমন্যাস্ট। মিশিগান ওল্ভরাইন্স পুরুষ জিমন্যাস্টিকস দলের সক্রিয় সদস্য তিনি। লন্ডনে অনুষ্ঠিত ২০১২ সালের গ্রীষ্মকালীন অলিম্পিকে তিনি বাংলাদেশ দলের প্রতিনিধিত্ব করেছেন। এছাড়াও, তিনি দক্ষিণ কোরিয়ার ইঞ্চিয়নে অনুষ্ঠিত ২০১৪ সালের এশিয়ান গেমসের বাংলাদেশ দলের প্রতিনিধিত্ব করছেন। == খেলোয়াড়ী জীবন == সিজার আন্তর্জাতিক ক্রীড়াঙ্গনে বাংলাদেশ মার্কিন যুক্তরাষ্ট্রের দ্বৈত নাগরিকত্ব লাভ করে করছেন। ডিসেম্বর, ২০১১ সালে মধ্য দক্ষিণ এশিয়ান আর্টিস্টিক জিমন্যাস্টিকস চ্যাম্পিয়নশীপে অংশগ্রহণ করেন। বাংলাদেশের পক্ষে অংশ নিয়ে প্যারালাল বার বিষয়ে অংশ নিয়ে বাংলাদেশকে আন্তর্জাতিক প্রতিযোগিতায় প্রথমবারের মতো স্বর্ণপদক এনে দেন। এছাড়াও ভল্টে রৌপ্যপদক ফ্লোর এবং অল-এরাউন্ড বিষয়ে ব্রোঞ্জপদক লাভ করেন। তার সাফল্যে বাংলাদেশের সর্ববৃহৎ ইংরেজি ভাষার দৈনিক দ্য ডেইলি স্টার তাকে গোল্ডেন সাইক উপনামে অভিহিত করে। এপ্রিল, ২০১২ সালে লন্ডনে অনুষ্ঠিত গ্রীষ্মকালীন অলিম্পিকে সিজারকে বাংলাদেশ দলের সদস্য হিসেবে মনোনীত করা হয়। আশা করা হয়েছিল যে, অলিম্পিক গেমসে বাংলাদেশের জন্যে প্রথমবারের মতো পদক জয়ে সহযোগিতা করবেন। কিন্তু আশা অপূর্ণই থেকে যায়। == তথ্যসূত্র == == আরও দেখুন == ২০১৪ এশিয়ান গেমস ২০১২ গ্রীষ্মকালীন অলিম্পিক পুরুষ আর্টিস্টিক জিমন্যাস্ট জন্ম ব্যক্তি গ্রীষ্মকালীন অলিম্পিকের জিমন্যাস্ট অলিম্পিক জিমন্যাস্ট কমনওয়েলথ গেমসের প্রতিযোগী কমনওয়েলথ গেমসের জিমন্যাস্ট
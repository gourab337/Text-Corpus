'''গ্লোরিয়া জিন’স কফিস''' (ইংরেজিতে: Gloria Jean's Coffees) একটি কফিশপ ফ্র্যাঞ্চাইজি। অস্ট্রেলিয়া ভিত্তিক এই কোম্পানিটি বিশ্বের ৩৯টি দেশে কফিশপের ব্যবসা পরিচালনা করে। সারা বিশ্বে গ্লোরিয়া জিন’স-এর ১০০০-এরও অধিক দোকান রয়েছে, যার মধ্যে অস্ট্রেলিয়াতেই রয়েছে ৪৬০টির বেশি। ২০১৪ সালে রিটেইল ফুড গ্রুপ নামের একটি কোম্পানি গ্লোরিয়া জিন’সকে ১৬৩.৫ মিলিয়ন মার্কিন ডলারের বিনিময়ে কিনে নেয়। ==ইতিহাস== গ্লোরিয়া জিন’স কফিস ১৯৭৯ সালে মার্কিন যুক্তরাষ্ট্রের শিকাগো শহরে ইয়ান ভেটকো কর্তৃক প্রতিষ্ঠিত হয়। সেসময় শিকাগোতে ছোট একটি কফি দোকান উপহার দোকানের মাধ্যমে গ্লোরিয়া জিন’স এর যাত্রা শুরু হয়। বর্তমানে যুক্তরাষ্ট্রের ১১০টি স্থানে গ্লোরিয়া জিন’স-এর ব্যবসা পরিচালিত হচ্ছে। ১৯৯৫ সালে বিজ্ঞাপন প্রতিষ্ঠান ডিডিবি নিডহ্যামের ব্যবস্থাপনা পরিচালক নবি সালেহ এবং পিটার আরভিন অস্ট্রেলিয়াতে গ্লোরিয়া জিন’স-এর ব্যবসার উপযোগিতা সম্ভাবনা উপলব্ধি করেন এবং গ্লোরিয়া জিন’স ব্র্যান্ডের আন্তর্জাতিক লাইসেন্সিং অধিকারের স্বত্ব কিনে নেন। সালেহ এবং আরভিন অস্ট্রেলিয়াতে সম্পূর্ণ নিজেদের উদ্যোগে গ্লোরিয়া জিন’সের ব্যবসায়িক কার্যক্রম শুরু করেন। যুক্তরাষ্ট্র পুয়ের্তো রিকো ব্যতীত তারা অন্যান্য দেশে গ্লোরিয়া জিন’সের ব্যবসায়িক স্বত্ব ক্রয় করেন। ১৯৯৬ সালে অস্ট্রেলিয়ার সিডনিতে গ্লোরিয়া জিন’সের প্রথম কফির দোকান স্থাপিত হয়। এর দুই সপ্তাহ পর সিডনির আরেকটি স্থানে গ্লোরিয়া জিন’স তাদের দোকান স্থাপন করে। অস্ট্রেলিয়াতে কফি ব্যবসার সম্ভাবনা নিরীখের উদ্দেশ্যে এই দোকানগুলো প্রাথমিকভাবে চালু হয়। ==পণ্য== গ্লোরিয়া জিন’স তাদের নিজেদের ব্র্যান্ডের কফি তৈরীকারী যন্ত্র বিক্রয় করে। এছাড়া বিভিন্ন স্বাদের কফি তারা গ্রাহকদের নিকট বিক্রয় করে থাকে। সম্প্রতি ব্রাজিলের পদকজয়ী সেরা কফির দানা গ্লোরিয়া জিন’স ক্রয় করেছে। ব্রাজিলসহ বিশ্বের বিভিন্ন কফি উৎপাদনকারী দেশ অঞ্চল থেকে গ্লোরিয়া জিন’স কফি সংগ্রহ করে। ==তথ্যসূত্র== ==বহিঃসংযোগ== Gloria Jean's Gloria Jean's Australia "God's Millionaires" BRW, May 26 June 1, 2005 Gloria Jean's website ব্যবসায় প্রতিষ্ঠান কফিশপ
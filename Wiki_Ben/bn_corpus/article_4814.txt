'''জুরাছড়ি''' বাংলাদেশের রাঙ্গামাটি জেলার অন্তর্গত একটি উপজেলা। == আয়তন == জুরাছড়ি উপজেলার মোট আয়তন ৬০৬.০৫ বর্গ কিলোমিটার। == অবস্থান সীমানা == রাঙ্গামাটি জেলার পূর্বাংশে ২২°২৭´ থেকে ২২°৪৪´ উত্তর অক্ষাংশ এবং ৯২°১৯´ থেকে ৯২°৩৩´ পূর্ব দ্রাঘিমাংশ জুড়ে জুরাছড়ি উপজেলার অবস্থান। রাঙ্গামাটি জেলা সদর থেকে উপজেলার দূরত্ব প্রায় ৫৭ কিলোমিটার। উপজেলার উত্তরে বরকল উপজেলা, পশ্চিমে রাঙ্গামাটি সদর উপজেলা, দক্ষিণে বিলাইছড়ি উপজেলা এবং পূর্বে ভারতের মিজোরাম প্রদেশ অবস্থিত। == নামকরণ == পাহাড় পরিবেষ্টিত একটি দুর্গম অঞ্চলের নাম জুরাছড়ি। চাকমা ভাষায় ''জুর'' অর্থ ঠাণ্ডা, ''ছড়ি'' অর্থ ছড়া। উপজেলা সদরের দক্ষিণে সলক নদীর উজানে জুরাছড়ি নামক একটি ছড়া রয়েছে। ছড়ার পানি খুবই ঠান্ডা। জুরাছড়ি ছড়ার নামেই উপজেলার নামকরণ হয়েছে ''জুরাছড়ি''। == প্রশাসনিক এলাকা == ১৯৭৬ সালে জুরাছড়ি থানা প্রতিষ্ঠিত হয় এবং ১৯৮৩ সালে প্রশাসনিক বিকেন্দ্রীকরণের ফলে উপজেলায় রূপান্তরিত হয়। উপজেলায় ৪টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম জুরাছড়ি থানার আওতাধীন। ;ইউনিয়নসমূহ: ১নং জুরাছড়ি ২নং বনযোগীছড়া ৩নং মৈদং ৪নং দুমদুম্যা == জনসংখ্যার উপাত্ত == ২০১১ সালের পরিসংখ্যান অনুযায়ী জুরাছড়ি উপজেলার জনসংখ্যা ২২,৩৬৫ জন। এর মধ্যে পুরুষ ১১,৮৮১ জন এবং মহিলা ১০,৪৮৪ জন। এটি একটি উপজাতি অধ্যুষিত উপজেলা। উপজাতিদের মধ্যে চাকমাদের সংখ্যা বেশি। এছাড়া মারমা, তঞ্চঙ্গ্যা, পাংখোয়া উপজাতির বসবাস রয়েছে উপজেলায়। মোট জনসংখ্যার ৩.৩৫% মুসলিম, ০.৭৩% হিন্দু, ৯৫.৩৯% বৌদ্ধ এবং ০.৫৩% খ্রিস্টান অন্যান্য ধর্মাবলম্বী রয়েছে। == শিক্ষা == জুরাছড়ি উপজেলার সাক্ষরতার হার ২৭.৩০%। উপজেলায় ২টি মাধ্যমিক বিদ্যালয়, ৩টি নিম্ন মাধ্যমিক বিদ্যালয় ৬০টি প্রাথমিক বিদ্যালয় রয়েছে। ;শিক্ষা প্রতিষ্ঠান == যোগাযোগ ব্যবস্থা == জুরাছড়ি উপজেলায় যোগাযোগের প্রধান মাধ্যম নৌপথ। তবে পানি কমে গেলে সড়ক পথেও যোগাযোগ করা যায়। সেক্ষেত্রে বহুল ব্যবহৃত যানবাহন মোটরসাইকেল। == নদ-নদী == জুরাছড়ি উপজেলার উত্তর সীমান্ত অল্প কিছু অংশ দিয়ে কর্ণফুলি নদী প্রবাহিত হচ্ছে এবং উত্তর পশ্চিমাংশে রয়েছে কাপ্তাই হ্রদ। এছাড়া উপজেলার মধ্য দিয়ে সুবলং খাল এবং খাগড়াছড়ি খাল প্রবাহিত হয়ে কর্ণফুলি নদীতে পতিত হয়েছে। == হাট-বাজার == জুরাছড়ি উপজেলায় ৫টি হাট-বাজার রয়েছে। এগুলো হল যক্ষা বাজার, বনযোগীছড়া বাজার, শিলছড়ি বাজার, ফকিরাছড়ি বাজার এবং বগাখালী বাজার। == দর্শনীয় স্থান == কাপ্তাই হ্রদ বানাতাইংগাচুগ পাহাড় জুরাছড়ি রাজবন বিহার সুবলং শাখা বন বিহার == কৃতী ব্যক্তিত্ব == ভুবন জয় মহাজন == জনপ্রতিনিধি == ;সংসদীয় আসন সংসদীয় আসন জাতীয় নির্বাচনী এলাকা সংসদ সদস্য রাজনৈতিক দল ২৯৯ পার্বত্য রাঙ্গামাটি রাঙ্গামাটি জেলা দীপংকর তালুকদার বাংলাদেশ আওয়ামী লীগ ;উপজেলা পরিষদ প্রশাসন ক্রম নং পদবী নাম ০১ উপজেলা চেয়ারম্যান উদয় জয় চাকমা ০২ ভাইস চেয়ারম্যান রিটন চাকমা ০৩ মহিলা ভাইস চেয়ারম্যান শেফালী দেওয়ান ০৪ উপজেলা নির্বাহী কর্মকর্তা মোহাম্মদ রাশেদ ইকবাল চৌধুরী == আরও দেখুন == রাঙ্গামাটি জেলা == তথ্যসূত্র == == বহিঃসংযোগ == জেলার উপজেলা উপজেলা
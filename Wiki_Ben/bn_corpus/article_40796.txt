'''সৈয়দ ইমাদ ওয়াসিম''' (; জন্ম: ১৯ ডিসেম্বর, ১৯৮৮) ওয়েলসের সোয়ানসি এলাকায় জন্মগ্রহণকারী বিশিষ্ট পাকিস্তানী ক্রিকেটার। পাকিস্তান ক্রিকেট দলের অন্যতম সদস্য তিনি। ঘরোয়া ক্রিকেটে ইসলামাবাদ, ইসলামাবাদ লিওপার্ডস, জ্যামাইকা তাল্লাওয়াস, করাচী কিংস, পাঞ্জাব বাদশাহ, ফেডারেল এরিয়াজ লিওপার্ডসের পক্ষে খেলেছেন তিনি। ‘ম্যাডি’ ডাকনামে পরিচিত '''ইমাদ ওয়াসিম''' মূলতঃ অল-রাউন্ডার। বামহাতে ব্যাটিংসহ বামহাতে অর্থোডক্স বোলিং করে থাকেন। == প্রারম্ভিক জীবন == ওয়াসিম ওয়েলসে জন্মগ্রহণ করেন। তার বাবা সংক্ষিপ্তকালের জন্য প্রকৌশলী হিসেবে যুক্তরাজ্যে কর্মরত ছিলেন। তবে, খুব ছোট অবস্থাতেই তার পরিবার পাকিস্তানে ফিরে আসে। এরফলে সকল প্রথম-শ্রেণীর ক্রিকেটেই তার অংশগ্রহণ ঘটে। প্রথম ওয়েলসীয় বংশোদ্ভূত ক্রিকেটার হিসেবে পাকিস্তানের পক্ষে প্রতিনিধিত্ব করার গৌরব অর্জন করেন। == ঘরোয়া ক্রিকেট == ২০০৬ সালের অনূর্ধ্ব-১৯ দলের সদস্যরূপে ক্রিকেট বিশ্বকাপে খেলেছেন। এছাড়াও, পাকিস্তানের প্রথম-শ্রেণীর ক্রিকেট, লিস্ট ক্রিকেট টুয়েন্টি২০ ক্রিকেটে অংশ নিয়েছেন তিনি। ২০১২-১৩ মৌসুমে ফয়সাল ব্যাংক টি২০ কাপ প্রতিযোগিতায় ইসলামাবাদ লিওপার্ডসের প্রতিনিধিত্ব করেছেন। == আন্তর্জাতিক ক্রিকেট == ২৪ মে, ২০১৫ তারিখে লাহোরে অনুষ্ঠিত সিরিজের ২য় চূড়ান্ত টুয়েন্টি২০ আন্তর্জাতিকে সফরকারী জিম্বাবুয়ের বিপক্ষে নোমান আনোয়ারের সাথে তারও অভিষেক ঘটে। খেলায় তার দল উইকেটের ব্যবধানে জয় পেয়েছিল। এরপর ১৯ জুলাই, ২০১৫ তারিখে শ্রীলঙ্কার বিপক্ষে একদিনের আন্তর্জাতিকে অভিষেক হয় তার। ২০১৬ সালের আইসিসি বিশ্ব টুয়েন্টি২০ প্রতিযোগিতায় পাকিস্তান দলের অন্যতম সদস্য ছিলেন তিনি। পাকিস্তানের প্রথম স্পিনার হিসেবে টুয়েন্টি২০ আন্তর্জাতিকে পাঁচ-উইকেট লাভের কীর্তিগাঁথা রচনা করেন। ২৩ সেপ্টেম্বর, ২০১৬ তারিখে দুবাইয়ে অনুষ্ঠিত সিরিজের ২য় খেলায় ওয়েস্ট ইন্ডিজের বিপক্ষে তার বোলিং পরিসংখ্যান ছিল ৫/১৪। == তথ্যসূত্র == == বহিঃসংযোগ == ক্রিকেটার জন্ম ব্যক্তি একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার এরিয়াজের ক্রিকেটার লিওপার্ডসের ক্রিকেটার কিংসের ক্রিকেটার সুপার লীগের ক্রিকেটার তাল্লাহজের ক্রিকেটার বংশোদ্ভূত ওয়েলসীয় ওয়েলসের অভিবাসনকারী ক্রিকেট বিশ্বকাপের ক্রিকেটার
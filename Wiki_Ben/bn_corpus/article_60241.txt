'''ব্রেন্ডা অ্যান ব্লেদিন''' ওবিই (; জন্মনাম: বোটল, ২০ ফেব্রুয়ারি ১৯৪৬) হলেন একজন ইংরেজ অভিনেত্রী। তিনি শ্রমজীবী শ্রেণীয় চরিত্রে অভিনয় করে পরিচিতি লাভ করেন। অভিনয় জীবনে তিনি একটি গোল্ডেন গ্লোব পুরস্কার একটি বাফটা পুরস্কার অর্জন করেন এবং দুটি একাডেমি পুরস্কারের মনোনয়ন লাভ করেন। ব্লেদিন গিল্ডফোর্ড স্কুল অব অ্যাক্টিংয়ে ভর্তি হয়ে অভিনয়ের প্রশিক্ষণ লাভ করেন এবং পরে রয়্যাল ন্যাশনাল থিয়েটারে যোগদান করেন। তিনি ''ট্রোইলাস অ্যান্ড ক্রেসিডা'' (১৯৭৬), ''মিস্ট্রিজ'' (১৯৭৯), ''স্টিমিং'' (১৯৮১), এবং (১৯৯৪) নাটকে অভিনয় করে খ্যাতি অর্জন করেন এবং শেষোক্ত নাটকের জন্য একটি অলিভিয়ে পুরস্কারের মনোনয়ন লাভ করেন। ১৯৮০ সালে মাইক লেইয়ের ''গ্রোন-আপস'' ধারাবাহিক দিয়ে তার টেলিভিশনে অভিষেক হয়। তিনি পরে স্বল্পকালীন সিটকম ''চান্স ইন মিলিয়ন'' (১৯৮৪-৮৬) এবং ''দ্য লেবারস অব এরিকা'' (১৯৮৯-৯০)-এ প্রধান চরিত্রে অভিনয় করেন। ১৯৯০ সালে নিকোলাস রোগের ''দ্য উইচেস''-এ ছোট চরিত্রে অভিনয়ের মধ্য দিয়ে তার চলচ্চিত্রে অভিষেক হয়। তিনি ১৯৯৬ সালে মাইক লেইয়ের নাট্যধর্মী চলচ্চিত্র ''সিক্রেটস্‌ অ্যান্ড লাইজ''-এ অভিনয় করে সাফল্য অর্জন করেন এবং এই কাজের জন্য শ্রেষ্ঠ অভিনেতা বিভাগে কান চলচ্চিত্র উৎসব পুরস্কার, গোল্ডেন গ্লোব পুরস্কার বাফটা পুরস্কার অর্জন করেন এবং অস্কারের মনোনয়ন লাভ করেন। তিনি ১৯৯৮ সালে ''লিটল ভয়েস'' চলচ্চিত্রে অভিনয় করে তার দ্বিতীয় অস্কারের মনোনয়ন লাভ করেন। ==প্রারম্ভিক জীবন== ব্লেদিন ১৯৪৬ সালের ২০শে ফেব্রুয়ারি কেন্টের রামসগেটে এক রোমান ক্যাথলিক শ্রমজীবী শ্রেণির পরিবারে জন্মগ্রহণ করেন। তার মাতা লুইজা ক্যাথলিন (জন্ম: সাপল, ১০ মে ১৯০৪-১৯৯২) ছিলেন একজন গৃহিণী গৃহপরিচারিকা। তার পিতা উইলিয়াম চার্লস বোটল (৫ মার্চ ১৮৯৪-আনু. ১৯৮৪) মেষপালক ছিলেন এবং ছয় বছর রয়্যাল ফিল্ড আর্টিলারির সাথে ব্রিটিশ ভারতে ছিলেন। সেখান থেকে তিনি ব্রোডস্টেয়ারে এক পরিবারের ভৃত্য হিসেবে যোগদান করেন। সেই বাড়িতেই গৃহপরিচারিকা হিসেবে কাজ করতেন লুইজা। দ্বিতীয় বিশ্বযুদ্ধের পূর্বে লুটনে উইলিয়াম ভক্সহল কার ফ্যাক্টরিতে মেকানিক হিসেবে কাজ পান। ব্লেদিন টেকনিক্যাল কলেজে প্রশিক্ষণ গ্রহণ করেন এবং একটি ব্যাংকে স্টেনোগ্রাফার নথি রাখার কাজ করতেন। তার প্রথম বিবাহ বিচ্ছেদের পর তিনি তার অভিনয়ের শখকে পেশাদার রূপ দিতে আগ্রহী হয়ে ওঠেন। তিনি গিল্ডফোর্ড স্কুল অব অ্যাক্টিংয়ে ভর্তি হন এবং সেখান থেকে অভিনয়ের প্রশিক্ষণ গ্রহণ করে ১৯৭৬ সালে লন্ডনের মঞ্চে কাজ শুরু করেন। তিনি রয়্যাল ন্যাশনাল থিয়েটারে কয়েক বছর কাজ করেন, এবং এই সময়ে তিনি স্যার রাফ রিচার্ডসনের বিপরীতে ''ট্রোইলাস অ্যান্ড ক্রেসিডা'', ''ট্যাম্বারলেইন দ্য গ্রেট'', ''দ্য ফ্রুটস অব এনলাইটেনমেন্ট'' এবং ''বেডরুম ফার্স'', ''দ্য প্যাসন'' ''স্ট্রিফ'' নাটকে অভিনয় করেন। ==কর্মজীবন== ব্লেদিন ১৫ বছর মঞ্চে টেলিভিশনে কাজ করার পর ১৯৯০ সালে কল্পনাধর্মী ''দ্য উইচেস'' চলচ্চিত্রে একটি ছোট চরিত্রে অভিনয়ের মধ্য দিয়ে বড় পর্দায় কাজ শুরু করেন। এটি রোয়াল্ড ডালের একই নামের বই অবলম্বনে নির্মিত এবং এতে তার সহশিল্পী ছিলেন অ্যাঞ্জেলিকা হিউস্টন জেন হরক্‌স। ''দ্য উইচেস'' ছবিটি ইতিবাচক পর্যালোচনা লাভ করে এবং অল মিডিয়া গাইড-এর ক্রেইগ বাটলার মিসেস জেনকিন্স চরিত্রে ব্লেদিনের কাজকে "মূল্যবান সহযোগিতা" হিসেবে উল্লেখ করেন। ১৯৯১ সালে নিউ ইয়র্কে একটি মঞ্চনাটকে অভিনয়ের পর রবার্ট রেডফোর্ডের পরবর্তী কাজ ''আ রিভার রানস থ্রো ইট'' (১৯৯২) ছবিতে নরম সুরের মাতৃস্থানীয় চরিত্রের জন্য তার নাম সুপারিশ করা হয়। নরমান ম্যাকলিনের ১৯৭৬ সালের একই নামের উপন্যাস অবলম্বনে নির্মিত ছবিটিতে তার সহশিল্পী ছিলেন ক্রেইগ শেফার ব্র্যাড পিট। রেডফোর্ড তার এই কাজের জন্য ব্লেদিনকে পশ্চিম আমেরিকান ভাষা শিখার জন্য এবং এই চরিত্রের প্রস্তুতির জন্য তাকে মন্টানার লিভিংস্টনে থাকতে পাঠান। মুক্তির পর ১৯ মিলিয়ন মার্কিন ডলার নির্মাণ ব্যয়ের ছবিটি বাণিজ্যিক সমালোচনামূলক উভয় দিক থেকে সফলতা লাভ করে এবং মার্কিন যুক্তরাষ্ট্রের বক্স অফিসে মোট ৪৩.৩ মিলিয়ন মার্কিন ডলার আয় করে। পাশাপাশি তিনি মঞ্চ ব্রিটিশ টেলিভিশনে অভিনয় করে যান। ১৯৯০ থেকে ১৯৯৬ সালের মধ্যে তিনি পাঁচটি ভিন্ন মঞ্চনাটকে অভিনয় করেন, তন্মধ্যে রয়েছে ম্যানচেস্টারের রয়্যাল এক্সচেঞ্জ থিয়েটারে ''অ্যান আইডিয়ান হাজবেন্ড'', রয়্যাল শেকসপিয়ার কোম্পানির প্রযোজনায় ''টেলস্‌ ফ্রম দ্য ভিয়েনা উডস'' ''ওয়াইল্ডেস্ট ড্রিমস'' এবং মার্কিন মঞ্চে প্রথম কাজ ''অ্যাবসেন্ট ফ্রেন্ডস'', যার জন্য তিনি সেরা নবীন প্রতিভা বিভাগে থিয়েটার ওয়ার্ল্ড পুরস্কার লাভ করেন। এছাড়া তিনি বিবিসিতে হানিস কুরেশির ''দ্য বুড্ডা অব সাবআরবিয়া'' বেতার নাটকে আইটিভির ধারাবাহিক ''আউটসাইড এজ''-এ অভিনয় করেন। এছাড়া তাকে ''অ্যালাস স্মিথ অ্যান্ড জোন্স'' ''মাইগ্রেট''-এর কয়েকটি পর্বে দেখা যায়। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেত্রী বিষয়শ্রেণী:২১শ শতাব্দীর ইংরেজ অভিনেত্রী কণ্ঠ অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী শেকসপিয়ারীয় অভিনেত্রী অভিনেত্রী শেকসপিয়ার কোম্পানির সদস্য অব দি অর্ডার অব দ্য ব্রিটিশ এম্পায়ার পুরস্কার বিজয়ী অভিনেত্রী বিভাগে কান চলচ্চিত্র উৎসব পুরস্কার বিজয়ী গ্লোব পুরস্কার (সেরা অভিনেতা নাট্য চলচ্চিত্র) বিজয়ী অভিনেত্রী বিভাগে বাফটা পুরস্কার বিজয়ী
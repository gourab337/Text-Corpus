'''জন-মিশেল চার্লিয়ার ''' (; জন্মঃ ৩০ অক্টোবর ১৯২৪ ১০ জুলাই ১৯৮৯) একজন বেলজিয়ান কমিক্স রচয়িতা। তিনি বিখ্যাত কমিক্স পত্রিকা ''পিলোট'' এর সহ-প্রতিষ্ঠাতাও ছিলেন। তাকে সেন্ট-ক্লাউডের কবরস্থানতে দাফন করা হয়। তিনি কমিক্স এর সর্বশ্রেষ্ঠ এবং সবচেয়ে সফল কার্টুন লেখকদের মধ্যে একজন। ==জীবনী== ==শৈশব== ১৯২৪ সালে বেলজিয়ামের লিজ (French: ljɛʒ)শহরে জন্মগ্রহণ করেন। তারা পিতা প্রথমে ব্যাংকার হলেও পরবর্তীতে অ্যাটর্নী হিসেবে অবসর গ্রহণ করেন। চার্লিয়ার মা গৃহবধূ ছিলেন। পাঁচ বছর বয়সে অ্যালান সেইন্ট-ওগান এর রচিত জিগ এবং পুস এর মাধ্যমে কমিক্স জগতের সাথে পরিচয় ঘটে। কমিক্সটি লা দিমাঞ্চে ইলাস্ত্রে নামক সংবাদপত্রে প্রকাশিত হত। দি লিটল টুয়েনটিথ এর মাধ্যমে হার্জের টিনটিন এবং লা লিব্রে বেলজিক সংবাদপত্রে প্রকাশিত এবং আলেস্কাস স্টোঙ্কাস পরিচালিত পিচ নামক একটি লিথুনিয়ান সিরিজের সাথে পরিচয় ঘটে। সাহিত্য ক্ষেত্রে, তিনি জর্জ সিমেননের রচনা, এবং মাইকেল জাভ্যাকোর লে পার্ডিলান উৎসাহী ছিলেন। খুব অল্প বয়স থেকেই তিনি তার খেরো খাতায় কমিক্স আঁকতেন এবং জটিল সব অ্যাডভেঞ্চার কাহিনীর স্বপ্ন দেখতেন। তিনি যেসুইটস অধ্যায়ন করেছেন এবং একজন স্কাউট ছিলেন। ১৬ বছর বয়সে তিনি রে ভেঞ্চুরার অনুষ্ঠান এবং তার ব্যান্ড রেডিওতে শুনেন। রে ভেঞ্চুরার অভিনয় তাকে এতটাই মুগ্ধ করে ''টারবিলন দে প্যারিস'' সিনেমাটি তিনি সঞ্চয় শেষ না হওয়া পর্যন্ত দেখেছেন। সময় তিনি রে ভেঞ্চুরার ব্যান্ডে যোগ দেয়ার স্বপ্ন দেখতে শুরু করেন এবং এমনকি প্যারিসে যাওয়ার প্রস্তুতি পর্যন্ত নিয়ে নেন। সময় সংগীতের প্রতি দুর্বলতা তৈরি হয় তার মনে এবং কয়েক জন বন্ধু মিলে গঠন করেন ফোস নট ক্লাব নামের ব্যান্ড। তারা গোপন নৃত্য অনুষ্ঠান এবং পরিচিত অনুষ্ঠানে গান গাইতেন। ১৯৪৫ সালে ব্রাসেলসে জর্জ ট্রোফোন্টেনেসেস সিন্ডিকেটের ওয়ার্ল্ড প্রেসে ড্রাফটসম্যান হিসেবে চাকুরি পান, যারা প্রধানত ''স্পিরো'' পত্রিকার জন্য কাজ করতো। পরের বছর শিল্পী ভিক্টর হিউবিনন এর সাথে একত্রে চার পৃষ্ঠার কমিক স্ট্রিপ ''ল'অগনি দ্বি বিসমার্ক'' রচনা করেন। কাহিনীর পাশাপাশি জাহাজ বিমানগুলির ছবি আঁকেন চার্লিয়ার। ১৯৪৭ তারা সম্মিলিতভাবে কমিক্স ''বাক ড্যানি'' রচনা করেন। যা দীর্ঘ-দিন পর্যন্ত প্রকাশিত হয়। কয়েক বছর পর, স্পিরোর জেষ্ঠ্য শিল্পী জিজের পরামর্শে চার্লিয়ার চিত্রাঙ্কনের সমস্ত কাজ বন্ধ করে দেন এবং শুধুমাত্র চিত্রনাট্য রচনায় মনোযোগ প্রদান করেন। শুধুমাত্র কমিক্স কাহিনী লেখার মাধ্যমে জীবিকা নির্বাহ করা অসম্ভব হওয়ায় চার্লিয়ার ১৯৪৯ সালে পাইলট লাইসেন্স সংগ্রহ করেন এবং কিছুদিনের জন্য বেলজিয়ামের জাতীয় বিমান সেবা দাতা প্রতিষ্ঠান সাবেনায় পাইলট হিসেবে দায়িত্ব পালন করেন। পরবর্তী বছরেই আবারো কমিক জগতে ফেরত আসেন চার্লিয়ার। আবারো একত্রিত হন হিউবিননের সঙ্গে। ''লা লিবার বেলজিক'' পত্রিকার সাপ্তাহিক কমিক্স পাতা লা লিবার জুনিয়রের জন্য ''টাইগার জো'' রচনার মধ্যে দিয়ে। এসময় স্পিরো ম্যাগাজিনের জন্য এডি প্যাপের সাথে ''ভ্যালহার্দি'' কার্টুন স্ট্রিপের জন্য গল্প, এবং.১৯৫৫ সালে আলবেয়ার ইউদেরজোর সাথে বেলয় নামক কার্টুন স্ট্রিপে কাজ করেন। হিউবিননের সঙ্গে তিনি ''জিন মার্মুজ'' এবং ''সার্কুফ'' এর ন্যায় কিছু আত্মজীবনীমূলক কমিক্স তৈরি করেছিলেন। স্পিরোতে দীর্ঘদিন প্রকাশিত হয়েছে তার রচিত এমন আরো কিছু কমিক্সের মধ্যে রয়েছে ১৯৫০ সালে মিটাকের জন্য লা প্যাট্রইলি দেস কাস্টরস এবং লেস ভ্রিস হিস্টোয়ায়ার দে ল'অনকাল পল (আঙ্কেল পল এর সত্য গল্প)। ১৯৫৫ সালে চার্লিয়ার, হিউবিনন, উদারজো এবং রনে গোসিনি একত্রিত হয়ে কমিক্স সংঘ এডিফ্রান্স এবং পত্রিকা ''পিস্তোলিন'' পত্রিকা এবং ১৯৫৯ সালে প্রভাবশালী পত্রিকা ''পিলোট'' প্রতিষ্ঠা করেন। চার্লিয়ার পত্রিকাটির প্রধান সম্পাদক এর দায়িত্বে ছিলেন এবং প্রথম সংখ্যার জন্য দুটি গল্প লিখেন: ''রেডবিয়ার্ড'' (হিউবিনন এর সঙ্গে) এবং ''ট্যাঙ্গু এবং লাভাডিওর অ্যাডভেঞ্চার'' (অ্যালবার্ট উদেরজোর সাথে)। ট্যাঙ্গু এবং লাভাডিওর অ্যাডভেঞ্চার পরবর্তীতে লা সেভালিয়ার্স ড্যু সিল (স্বর্গের নাইটস) নামে টিভি সিরিজে রূপান্তরিত হয়। যা ১৯৬৭ সাল থে ১৯৬৯ সাল পর্যন্ত ওআরটিএফ তৈরি করেছিল, দি অ্যারোনটস নামে কার্টুনটি ইংরেজি-ভাষায় প্রচারিত হয়। সময় দৈনিক কার্টুন (স্ট্রিপ)গুলো একত্রিত করে সংকলন আকারে ছাপানোর সিদ্ধান্ত নেন তিনি। এই উদ্দেশ্যে চার্লিয়ার পিলটে ধারাবাহিকভাবে প্রকাশিত গল্পগুলো সংগ্রহ করতে থাকেন, এবং এগুলোকে একত্র করে দারগদ (১৯৬০ সালে ''পিলট'' অধিগ্রহণ করে) থেকে কমিক বই এর বই (সংকলন) হিসাবে প্রকাশ করার সিদ্ধান্ত নেন (দারগদ থেকে প্রথম প্রকাশিত কমিক বই)। ধারাবাহিকের প্রথম সংকলনের নাম ''লা কালেকশন পিলট'' বা পিলট সংগ্রহ হিসেবে প্রকাশিত হয়। প্রথম সংকলনে প্রকাশিত হয় গোসিনি এবং উদারজো রচিত অ্যাস্টেরিক্সের প্রথম অভিযান, প্রথমেই জনপ্রিয় হয়ে উঠে সংকলনটি। একে একে বের হয় ১৬টি কমিক বই। ধারাবাহিকটি ১৯৬৫ সাল পর্যন্ত প্রকাশিত হয় এবং শেষ সংকলনে প্রকাশিত হয় ''ফোর্ট নাভাজো''। সংকলনটির প্রকাশনা বন্ধ হয়ে যাওয়ার পর, প্রকাশিত কাহিনীগুলো স্বাধীনভাবে প্রকাশিত হতে থাকে। ১৯৬৩ সালে মার্কিন যুক্তরাষ্ট্র ভ্রমণ করেন চার্লিয়ার এবং এসময় আমেরিকার পশ্চিমাঞ্চল ভ্রমণ করেন তিনি। পরবর্তীতে যা তাকে ফোর্ট নাভাজো সৃষ্টিতে অনুপ্রাণিত করে। ওয়েস্টার্ন সিরিজটি তিনি পিলটে প্রকাশ করেন। কাহিনীর চিত্রাঙ্কনের জন্য তিনি জিন জিরাউদ (মোবিয়াস), তারপরে বাণিজ্যিক অঙ্কনশিল্পী জেরি স্প্রিংকে এই দায়িত্ব প্রদান করেন। কমিক্সটির নাম ফোর্ট নাভাজো থেকে পরবর্তীতে মূল চরিত্র ব্লুবেরি বা লেফটেনেন্ট ব্লুবেরির নামানুযায়ী রাখা হয়। কমিক্স দ্রুত জনপ্রিয় হয়ে উঠে। ১৯৭২ সালে পিলট কর্মীদের মধ্যে দ্বন্দ্ব দেখা দিলে চার্লিয়ার তার প্রধান সম্পাদকের পদ ছেড়ে দিতে বাধ্য হন এবং ১৯৭৬ সাল পর্যন্ত ফরাসি টেলিভিশনের জন্য কাজ করেন। এরপর প্রধান সম্পাদক হিসেবে টিনটিন ম্যাগাজিনে দুই বছরের জন্য কাজ করেন। তিনি ব্লুবেরি এবং বাক ড্যানি গল্প লিখা অব্যাহত রাখেন। ১৯৮৯ সালে ফ্রান্সের সেন্ট-ক্লাউডে জন-মিশেল চার্লিয়ার মারা যান। তার প্রধান সৃষ্টিগুলো এখনও অন্যান্য লেখকদের দ্বারা প্রকাশিত হয় যাচ্ছে। ==পুরষ্কার== *১৯৭৩: ব্লুবেরি সিরিজ সেরা বিদেশী সিরিজের জন্য শাজম পুরস্কার পেয়েছিল। *১৯৭৩: প্রিক্স ফেনিক্স, প্যারিস, "অ্যাডভেঞ্চার ধর্মী" শ্রেণীবিভাগে, শুধুমাত্চার র্লিয়ার. ==গ্রন্থপঞ্জি== সিরিজ বছর খণ্ড শিল্পী প্রকাশক মন্তব্য ''বাক ড্যানি'' ১৯৪৮–১১৯৮৮ ৪৪ ভিক্টর হিউবিনন (১-৪-) এবং ফ্রান্সিস বার্জেস (৪১-৪৪) দ্যুপ্যুই, নোভেদি এবং লুইস ক্রিস্টোফ ফ্র্যাঙ্কোইস হ্যাশেট বার্জেস একাই প্রকাশনা চালিয়ে যান ''ফ্যানফ্যান এট পোলো এভিয়েচার্স'' ১৯৫১ দিনো অ্যাটানাসিও লা লিবর বেলজিক ''ব্যাটল অফ তারাওয়া, অ্যাটোল স্যাংল্যান্ট'' ১৯৫১ ভিক্টর হিউবিনন এবং আলবার্ট ওয়েনবার্গ দ্যুপ্যুই ''সারকোফ'' ১৯৫১–১৯৫৩ ভিক্টর হিউবিনন দ্যুপ্যুই ''টাইগার জো'' ১৯৫১–১৯৭৭ হিউবিনন লা লিব্রে বেলজিক এবং ডিলাইন ''ওয়ান্স পল'' ১৯৫৩–১৯৫৫ ১২ বিভিন্ন শিল্পী, যার মাঝে এডি প্যাপে এবং জন গ্রেটন দ্যুপ্যুই অতিরিক্ত গল্প অক্ট্যাভ জোলি ''ভ্যালহার্দি'' ১৯৫৩–১৯৭৫ এডি প্যাপি এবং জিজে দ্যুপ্যুই এবং ডিলাইন জন দৈসি কর্তৃক সৃষ্ট ''কিম ডেভিল'' ১৯৫৫–১৯৫৭ জেরাল্ড ফর্টন দ্যুপ্যুই ''লা প্যাট্রোইল দে কাস্টরস'' ১৯৫৫–১৯৮৪ ২৩ মাইটাক দ্যুপ্যুই মাইটাক একাই চালিয়ে নেন ''জন মার্মজ'' ১৯৫৬ ভিক্টর হিউবিনন দ্যুপ্যুই ''মার্ক ডাসিয়ের'' ১৯৬০–১৯৮২ ১৩ এডি প্যাপি দ্যুপ্যুই ''ট্যাঙ্গু এবং লাভাডিওর'' ১৯৬১–১৯৮৮ ২৫ আলবেয়ার ইউদারজো, জিজে, সার্স এবং ক্যুটেলিস দারগদ, লা লম্বার্ড, ফ্লুরিস, নোভেদি এবং হ্যাশেট ''বার্ব-রোগ (রেডবিয়ার্ড)'' ১৯৬১–১৯৯১ ২৬ ভিক্টর হিউবিনন, জিজে, লোগ, গ্যাটি এবং প্যাট্রিস পেলেরিন দারগদ, ফ্লুরিস, নোভেদি এবং হ্যাশেট ''ব্লুবেরি'' ১৯৬৫–১৯৯০ ২৩ জন জিরদ দারগদ, ফ্লুরিস, নোভেদি, হ্যাশেট এবং আল্পেন ''লা জেনেস দে ব্লুবেরি'' ১৯৭৫–১৯৯০ জন জিরদ এবং কলিন উইলসন দারগদ, নোভেদি, এবং দ্যুপ্যুই ''গাই লাব্লু'' ১৯৭৬ পঁয়ভেট গ্লেন্যাট মূলত ১৯৬১ সালে নির্মিত ''বেলয়'' ১৯৭৭ আলবেয়ার ইউদেরজো ডিলাইন মূলত ১৯৪৮ সালে নির্মিত ''অ্যান্ড্রে লেফোর্ট'' ১৯৭৮ এডি প্যাপে বিডেস্কোপ মূলত ১৯৫৬ সালে নির্মিত ''জিম কাটলেস'' ১৯৭৯ জন জিরদ লে হিউম্যানয়েডস অ্যাসোসিজ ''লে গ্রিঙ্গোস'' ১৯৭৯-১৯৮০ ভিক্টর দে লা ফুয়েন্টে ফ্লুরিস ''জ্যাক লা গল'' ১৯৮০-১৯৮৫ মাইটাক দ্যুপ্যুই মূলত ১৯৫৯ সালে নির্মিত ''ব্রাইস বোল্ট'' ১৯৮৪–১৯৮৫ আল্ডোমা প্যুইগ দ্যুপ্যুই মূলত ১৯৭১ সালে নির্মিত ''রন ক্লার্ক'' ১৯৯১ জে. আর্মান্ড আল্পেন ''ক্লেয়ারেট'' ১৯৯৭ আলবেয়ার ইউদেরজো আন্টারেস মূলত ১৯৫৭ সালে নির্মিত ==তথ্যসূত্র== Jean-Michel Charlier publications in ''Spirou'' and ''Pilote'', BDoubliées.com ''STROUMPF: Les Cahiers de la BD'', nº 37, 1978 the vast majority of the featured artist's interviews, conducted by Svane, was originally published in French in the Swiss comic journal ''Swof'', Hors-Séries issue 2, 2000/Q1, but were augmented with material edited out in the original publication, as well as augmented with material from other, older source publications, especially opportune in the latter case for the by then deceased Jean-Michel Charlier. biography '''পাদটিকা''' ==বহিঃসংযোগ== Jean-Michel Charlier official site On Dupuis.com Jean-Michel Charlier biography on Lambiek Comiclopedia জন্ম কমিক শিল্পী কমিক কাহিনীকার
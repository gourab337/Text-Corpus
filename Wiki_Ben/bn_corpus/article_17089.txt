'''ডেইলি সান''' বাংলাদেশের রাজধানী ঢাকা থেকে প্রকাশিত একটি দৈনিক পত্রিকা। এটি ইংরেজী ভাষায় প্রকাশিত। তবে ইংরজি ওয়েবসাইটের পাশাপাশি পত্রিকাটির রয়েছে একটি বাংলা ওয়েবসাইটও। সঙ্গে রয়েছে প্রতিদিন প্রকাশিত পত্রিকার ই-ভার্সনের জন্য আলাদা একটি ওয়েবসাইট। পত্রিকাটি ২০১০ খ্রিস্টাব্দের অক্টোবর মাসের ২৪ তারিখ প্রথম প্রকাশিত হয়। পত্রিকার শীর্ষে এর অভিলক্ষ্য 'ট্রু এন্ড ইমপার্শিয়াল' (en: True and Impartial: সত্য এবং নিরপেক্ষ) কথাটি মুদ্রিত থাকে। পত্রিকাটির বর্তমান সম্পাদক এনামুল হক চৌধুরী। এটির প্রতিষ্ঠাতা সম্পাদক অধ্যাপক সৈয়দ আনোয়ার হোসেন। তবে ইতোপূর্বে সাংবাদিক হাসান শাহরিয়ার পত্রিকাটির সম্পাদক নিযুক্ত হয়েছিলেন বলে জানানো হয়েছিল। সৈয়দ আনোয়ার হোসেনের পর আমির হোসেন মোহাম্মদ জামিল পত্রিকাটির সম্পাদক হিসেবে দায়িত্ব পালন করেন। বর্তমান নির্বাহী সম্পাদক শিয়াবুর রহমান কিছুকাল এটির ভারপ্রাপ্ত সম্পাদকের দায়িত্ব পালন করেন। == পত্রিকার বিবরণ == পত্রিকাটি বের হয়েছে "ব্রড শিট" আকারে। সাদাটে নিউজপ্রিন্ট কাগজে মুদ্রিত। কলামের সংখ্যা ৮। নিয়মিত সংখ্যা ২৪ পৃষ্ঠা। এর মধ্যে আছে ব্যবসায় সংক্রান্ত পৃষ্ঠা এবং ক্রীড়া সংক্রান্ত পৃষ্ঠা। পত্রিকাটি চার রং-এ মুদ্রিত। এর অন্যান্য নিয়মিত বিভাগের মধ্যে রয়েছে: সান মেট্রাপলিস, সান একস্ট্রা, সান এডিটোরিয়াল, সান পোস্ট-লগ, সান এশিয়া, সান ওয়ার্ল্ড, সান মাই ডিসট্রিক্ট, নিউজ এন্ড নিউজমেকার্স ইত্যাদি। এর তথ্যতীর্থের ইউআরএল: সপ্তাহে চার দিন মূল ব্রডশিট পত্রিকার সঙ্গে ম্যাগাজিন প্রকাশিত হবে। == প্রকাশনা তথ্যাদি == পত্রিকাটি প্রকাশ করেছে ঢাকা শহরে অবস্থিত ইষ্ট ওয়েস্ট মিডিয়া গ্রুপ লিমিটেড। প্রকাশক হিসাবে প্রিন্টার্স লাইনে মুস্তফা কামাল মহিউদ্দিন-এর নাম মুদ্রিত হয়েছে। একই প্রকাশনা সংস্থার আরো ২টি দৈনিক পত্রিকা রয়েছে যেগুলোর নাম দৈনিক কালের কণ্ঠ। এবং বাংলাদেশ প্রতিদিন। পত্রিকাটির সম্পাদক হিসাবে প্রফেসর ড: সৈয়দ আনওয়ার হোসেন-এর নাম মুদ্রিত হয়েছে। পত্রিকাটির মূল্য রাখা হয়েছে টাকা। প্রথম সংখ্যার লিডনিউজ ছিল: 'সেনা ছাউনি আক্রমণ জমি সংক্রান্ত বিবাদের জের ধরে সংঘর্ষে ৪০ জন আহত'(Army Camp Attack 40 injured in clash over land dispute)। == উদ্বোধনী সংখ্যার তথ্যাবলী == ডেইলি সান পত্রিকার প্রথম সংখ্যা প্রকাশের তারিখ ২৪ অক্টোবর ২০১০ খ্রিষ্টাব্দ, বাংলা কার্তিক ১৪১৭ সন, হিজরি ১৫ জিলকদ ১৪৩১ সাল। দিনটি ছিল শনিবার। প্রথম সংখ্যার পাতা ছিল সর্বমোট ৫২। উদ্বোধনী সংখ্যায় ব্রডশিটে ২৮ পাতার একটি ক্রোড়পত্র ছিল যার শিরোনাম "বাংলাদেশ দ্য সানি সাইড"। এছাড়া ৩২ পৃষ্ঠার একটি ম্যাগাজিন ছিল সংযুক্ত ছিল যার প্রচ্ছদ নাম "দি আনসিন"(The Unseen)। প্রথম পাতায় সম্পাদকের সূচনামূলক প্রতিবেদন ছিল, সঙ্গে সম্পাদকের ফটো। === উদ্বোধনী অনুষ্ঠান === ঢাকা মহানগরের কেন্দ্রস্থলে বসুন্ধরা সিটির ১৪শ তলায় ডেইলি সান পত্রিকাটির উদ্বোধনী অনুষ্ঠান অনুষ্ঠিত হয়। == তথ্যসূত্র == == বহিঃসংযোগ == ইংরেজী ভাষায় প্রকাশিত সংবাদপত্র মিডিয়া
'''শেখ''' '''ফজলে নূর তাপস''' একজন বাংলাদেশী রাজনীতিবিদ। তিনি বাংলাদেশ আওয়ামী লীগ থেকে নির্বাচিত একজন সংসদ সদস্য। == প্রাথমিক জীবন == ১৯৭৫ সালের ১৫ আগস্ট বঙ্গবন্ধু শেখ মুজিবুর রহমানের পরিবারসহ আরো যাদের হত্যা করা হয়েছিলো তাদের মধ্যে শেখ ফজলে নূর তাপসের বাবা শেখ ফজলুল হক মণি তার অন্তঃসত্ত্বা মা আরজু মণিও ছিলেন। তখন তাপসের বয়স ছিলো বছর তার বড় ভাই শেখ ফজলে শামস পরশের বয়স ছিলো বছর। == কর্মজীবন == শেখ ফজলে নুর তাপস পেশায় একজন আইনজীবি। তিনি ১৯৯৭ সালে ইংল্যান্ড থেকে বার এট ডিগ্রী লাভ করে বাংলাদেশে আইন পেশায় প্রবেশ করেন। তিনি বংগবন্ধু হত্যা মামলায় সরকার পক্ষের আইনজীবি হিসেবে কাজ করেন। ২০০৭ সালে তৎকালীন সেনা সমর্থিত তত্ত্বাবধায়ক সরকার আওয়ামী লীগ সভানেত্রী শেখ হাসিনার বিরুদ্ধে মামলা করলে শেখ হাসিনার পক্ষে মামলা পরিচালনা করেন ব্যারিস্টার তাপস এবং সবগুলো মামলায় বিজয় লাভ করেন। আওয়ামী লীগ সমর্থক আইনজীবিরা বংগবন্ধু আইনজীবি পরিষদ আওয়ামী আইনজীবি পরিষদ নামে দুটি সংগঠনে দীর্ঘদিন যাবত বিভক্ত থাকার পরে দলীয় প্রধান শেখ হাসিনার নির্দেশে শেখ ফজলে নুর তাপসের নেতৃত্বে এক হয়। বাংলাদেশ আওয়ামী লীগের এই সহযোগী সংগঠনের নাম “বঙ্গবন্ধু আওয়ামী আইনজীবী পরিষদ” এবং শেখ তাপস এর সদস্য সচিব। তাপস ২০০৮ সালে প্রথমবারের মত সংসদের সদস্য নির্বাচিত হন এবং পরপর তিনবার ধানমন্ডি, নিউমার্কেট, হাজারীবাগ এলাকা থেকে সংসদ সদস্য নির্বাচিত হয়েছেন। তার নির্বাচনী এলাকা হলো ঢাকা-১২। == নীতি == সেনা সমর্থিত তত্ত্বাবধায়ক সরকারকে সমর্থন করার জন্য তিনি মাহফুজ আনামের বিচার দাবী করেন। র‍্যাপিড এ্যাকশন ব্যাটালিয়নের বিচার বহির্ভূত হত্যাকান্ডের জন্য তিনি এর সমালোচনা করেন। == বোমা হামলার শিকার == ২০০৯ সালের ২১শে অক্টোবর তার গাড়ির ওপর বোমা হামলার ঘটনা ঘটে। উক্ত হামলায় তার সম্পত্তির ক্ষতি হয় এবং ১৩ জন আহত হয়। ২০১৫ সালে তিনি র‍্যালী করার সময় আবার বোমা হামলার মুখে পড়েন। == সমালোচনা == প্রথম মেয়াদে সাংসদের দায়িত্ব পালন শেষে তার আয় ২.৪ মিলিয়ন টাকা থেকে বেড়ে ২৩.৩ মিলিয়ন টাকা হয়ে যায়। তার ব্যাংকে গচ্ছিত সম্পদ বাড়ে ৬০০%। তিনি জাতীয় সমাজতান্ত্রিক দলকে শেখ মুজিবর রহমানকে হত্যা করার পরিবেশ সৃষ্টির জন্য অভিযুক্ত করেন। == পরিবার == তিনি বাংলাদেশের বিখ্যাত আওয়ামী লীগ নেতা শেখ ফজলুল হক মনির পুত্র। তিনি বাংলাদেশ আওয়ামী যুবলীগের প্রতিষ্ঠাতা। বাংলাদেশের স্বাধীনতা যুদ্ধে অন্যতম প্রধান গেরিলা বাহিনী মুজিব বাহিনী তার নির্দেশে প্রত্যক্ষ তত্ত্বাবধানে গঠিত এবং পরিচালিত হয়। তার সম্পাদনায় সাপ্তাহিক বাংলার বাণী পত্রিকা দৈনিকে রূপান্তরিত হয়। শেখ ফজলুল হক মনি ছিলেন বঙ্গবন্ধু শেখ মুজিবুর রহমানের ভাগ্নে। অর্থাৎ বঙ্গবন্ধু শেখ মুজিবুর রহমান শেখ ফজলে নূর তাপসের তার দাদা এবং শেখ হাসিনা তার ফুফু। == তথ্যসূত্র == বিষয়শ্রেণী:শেখ মুজিবুর রহমান বিষয়শ্রেণী:দশম জাতীয় সংসদ সদস্য বিষয়শ্রেণী:নবম জাতীয় সংসদ সদস্য ব্যক্তি জন্ম আওয়ামী লীগের রাজনীতিবিদ জাতীয় সংসদ সদস্য
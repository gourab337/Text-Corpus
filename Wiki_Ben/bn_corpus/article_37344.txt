'''বার্নার্ড মার্টিনাস সোলজ''' (; জন্ম: ১০ মার্চ, ১৯৯০) কারাস অঞ্চলের কিটম্যানশুপে জন্মগ্রহণকারী নামিবিয়ার ক্রিকেটার। নামিবিয়া ক্রিকেট দলের অন্যতম সদস্য তিনি। ডানহাতে ব্যাটিংয়ের পাশাপাশি ধীরগতিতে বামহাতে অর্থোডক্স বোলিং করেন '''বার্নার্ড সোলজ'''। চার বছরের বড় ভাই নিকোলাস সোলজও ২০০৪ সাল থেকে জাতীয় দলে খেলছেন। == খেলোয়াড়ী জীবন == ২০০৮ সালের আইসিসি অনূর্ধ্ব-১৯ বিশ্বকাপে নামিবিয়ার অনূর্ধ্ব-১৯ দলের সদস্য মনোনীত হন। দক্ষিণ আফ্রিকার বিপক্ষে প্রস্তুতিমূলক খেলার মাধ্যমে ক্রিকেটে অভিষেক ঘটে তার। প্রতিযোগিতার পাঁচ খেলায় অংশ নিয়ে উইকেট পান। এছাড়াও দুই রান তোলেন যা অপরাজিত অবস্থায় ছিল। অক্টোবর, ২০০৮ সালে নর্থ ওয়েস্টের বিপক্ষে প্রথম-শ্রেণীর ক্রিকেটে অভিষেক ঘটে। কিন্তু উদ্বোধনী ইনিংসে দ্বিতীয় বল খেলেই শূন্য রানে আউট হন। ২০১৪-১৫ মৌসুমে বোল্যান্ডের বিপক্ষে ৮/১১৬ ৫/৬৬ লাভ করেন। ২০১৯ সালের মার্চ মাসে, তাকে ২০১৯ আইসিসি বিশ্ব ক্রিকেট লীগ দ্বিতীয় বিভাগ প্রতিযোগিতার জন্য নামিবিয়া স্কোয়াডের অন্তর্ভূক্ত করা হয়েছিল প্রতিযোগিতায় নামিবিয়া শীর্ষ চারে অবস্থান করায় আইসিসি তাদেরকে একদিনের আন্তর্জাতিক (ওডিআই) মর্যাদা প্রদান করে। সোলজ উক্ত প্রতিযোগিতার ফাইনালে ওমানের বিপক্ষে ২৭ এপ্রিল ২০১৮ তারিখে নামিবিয়ার হয়ে একদিনের আন্তর্জাতিকে অভিষেক করে।২০১৯ সালের মে মাসে উগান্ডায় অনুষ্ঠিত ২০১৮-১৯ আইসিসি টি২০ বিশ্বকাপ আফ্রিকা বাছাইপর্ব প্রতিযোগিতার আঞ্চলিক ফাইনালের জন্য নামিবিয়ার স্কোয়াডে তার নাম দেওয়া হয়েছিল। ২০ মে, ২০১৮ তারিখে ঘানার বিপক্ষে নামিবিয়ার হয়ে টুয়েন্টি আন্তর্জাতিক (টি২০আই) অভিষেক করেছিলেন তিনি। আঞ্চলিক ফাইনালে তিন ম্যাচে ৮৬ রান নিয়ে নামিবিয়ার শীর্ষস্থানীয় রান সংগ্রহকারী ছিলেন। ২০১৯ সালের জুনে, ২০১৯-২০ আন্তর্জাতিক মৌসুমের আগে ক্রিকেট নামিবিয়ার এলিট ম্যানস স্কোয়াডে ঘোষিত পঁচিশজন ক্রিকেটারের মধ্যে তিনি ছিলেন একজন। ২০১৯ সালের সেপ্টেম্বরে সংযুক্ত আরব আমিরাতে অনুষ্ঠিত আইসিসি টি২০ বিশ্বকাপ বাছাইপর্ব প্রতিযোগিতার জন্য নামিবিয়ার স্কোয়াডে তাকে অন্তর্ভূক্ত করা হয়েছিল। == তথ্যসূত্র == == বহিঃসংযোগ == Bernard Scholtz at Cricket Archive ক্রিকেটার জন্ম ব্যক্তি টুয়েন্টি২০ আন্তর্জাতিক ক্রিকেটার
'''অবলা বসু''' (৮ই এপ্রিল, ১৮৬৪ ২৬শে আগস্ট ১৯৫১) একজন ভারতীয় সমাজ সংস্কারিকা ছিলেন, যিনি নারী শিক্ষার প্রসার বিধবাদের জীবনযাপন উন্নত করার চেষ্টার জন্য পরিচিত। == প্রথম জীবন == অবলা বসু বিখ্যাত ব্রাহ্ম সমাজ সংস্কারক দুর্গামোহন দাশের কন্যা ছিলেন। তার ভ্রাতার নাম ছিল সতীশ রঞ্জন দাশ এবং ভগিনীর নাম ছিল সরলা রায়। অবলা বসু কলকাতা শহরে অবস্থিত বঙ্গ মহিলা বিদ্যালয় এবং বেথুন স্কুলের প্রথম ছাত্রীদের মধ্যে অন্যতম ছিলেন। নারী হওয়ার কারণে তিনি কলকাতা মেডিক্যাল কলেজে ভর্তি হতে পারেননি বলে তিনি ১৮৮২ খ্রিষ্টাব্দে মাদ্রাজ শহরে চিকিৎসাশাস্ত্র অধ্যয়নের জন্য যাত্রা করেন, কিন্তু শারীরিক অসুস্থতার কারণে তিনি শিক্ষা সম্পন্ন না করেই ফিরে আসেন। ১৮৮৭ খ্রিষ্টাব্দে বিজ্ঞানী জগদীশচন্দ্র বসুর সঙ্গে তার বিবাহ সম্পন্ন হয়। ==পরবর্তী জীবন== অবলা বসু নারী শিক্ষার প্রসার বিধবাদের আর্থিক সহ্যতা দেওয়ার উদ্দেশ্যে ''নারী শিক্ষা সমিতি'' নামক একটি সংগঠন গড়ে তোলেন। এই সংগঠন মহিলাদের জন্য মুরলীধর মহাবিদ্যালয় এবং বিভিন্ন গ্রাম্য এলাকায় প্রায় দুইশতটি বিদ্যালয় স্থাপন করে। এই সমস্ত বিদ্যালয়ে শিক্ষক নিয়োগের উদ্দেশ্যে তিনি বিদ্যাসাগর বাণী ভবন, মহিলা শিল্প ভবন ইত্যাদি প্রতিষ্ঠান গড়ে তোলেন, যেখানে বিধবাদের প্রশিক্ষণ দিয়ে তাদের শিক্ষিত করা হত। এছাড়া এই সংগঠনের মাধ্যমে পাঠগ্যপুস্তক রচনা এবং শিশু মাতার স্বাস্থ্যরক্ষা ইত্যাদির মতো গুরুত্বপূর্ণ কাজও করা হত। স্বামীর মৃত্যুর পরে তিনি ভগিনী নিবেদিতার নারী শিক্ষার প্রকল্পে এক লক্ষ টাকা দান করেন। ১৯১০ থেকে ১৯৩৬ খ্রিষ্টাব্দ পর্যন্ত তিনি ব্রাহ্ম বালিকা শিক্ষালয়ের সম্পাদিকার দায়িত্ব পালন করেন। == তথ্যসূত্র == ==বহিঃসংযোগ== সাউথ এশিয়ান আমেরিকান ডিজিটাল লাইব্রেরিতে অরলা বসু সম্পর্কিত তথ্য জন্ম মৃত্যু আন্তর্জাতিক নারী দিবস অনলাইন এডিটাথনে তৈরীকৃত মানোন্নয়নকৃত নিবন্ধ ব্যক্তি কলেজের প্রাক্তন শিক্ষার্থী
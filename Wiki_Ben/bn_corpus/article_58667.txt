'''রাজনৈতিক ইসলাম''' (Political Islam) হচ্ছে একটি নব্যসৃষ্ট শব্দ, যার দ্বারা রাষ্ট্র সমাজ উভয়কেই "ইসলামী" আইন অনুসারে রূপান্তর করার জন্য ব্যক্তি সংগঠনের বিস্তৃত পরিসরের সক্রিয়তাকে নির্দেশ করা হয়। এই শব্দটিকে প্রায়ই বিংশ শতকে আবির্ভূত আন্দোলনগুলোর সাথে সম্পর্কিত করা হয়, এবং এটি ইসলামের নামে থাকা বর্তমান রাজনৈতিক ক্ষমতার প্রতিনিধিত্ব করে। কোন কোন শিক্ষায়তনিক লেখক একই প্রপঞ্চ বোঝাতে ইসলামবাদ শব্দটি ব্যবহার করেন, অথবা এই দুটো শব্দকে একটি আরেকটির স্থলে ব্যবহার করেন। == শব্দটির বিকাশ == রাজনৈতিক ইসলামের প্রপঞ্চকে তুলে ধরার জন্য কোন পরিভাষা ব্যবহার করা যেতে পারে সেটা নিয়ে বিশেষজ্ঞদের মধ্যে মতভেদ ছিল। মার্টিন ক্রেমার হচ্ছেন সেই প্রথম বিশেষজ্ঞ যিনি ১৯৮০ সালে "রাজনৈতিক ইসলাম" (Political Islam) শব্দটি ব্যবহার করেন। ২০০৩ সালে তিনি বলেন, "রাজনৈতিক ইসলাম" শব্দটিকে অসঙ্গত হিসেবেও দেখা যায়, কেননা মুসলিম বিশ্বের কোথাও ধর্মকে রাজনীতি থেকে ভিন্ন হিসেবে দেখা হয় না। কোন কোন বিশেষজ্ঞ এই ইসলামবাদ রাজনৈতিক ইসলাম এর মধ্যকার সাদৃশ্যের জন্য শব্দটিকে "ইসলামবাদ" (Islamism) এর মত ব্যবহার করে থাকেন, আবার অনেকে এই দুটো শব্দের অর্থকে গুলিয়ে ফেলে এই শব্দটিকে ইসলামবাদ বলে থাকেন। এদের মধ্যে প্রথম ধারার বিশেষজ্ঞদের মধ্যে একজন হলেন দেকমেজিয়ান, যিনি ধর্মনিরপেক্ষ ইসলামী সরকারের ব্যর্থতার প্রসংগে ইসলামের রাজনৈতিকীকরণ সম্পর্কে মন্তব্য করেন। এক্ষেত্রে তিনি ইসলামবাদ মৌলবাদ উভয় শব্দই একই সাথে ব্যবহার করেন, কিন্তু "রাজনৈতিক ইসলাম" শব্দটি ব্যবহার করেন নি। "রাজনৈতিক ইসলাম" শব্দটি বিদেশী সম্প্রদায়ের সাথে যোগাযোগের ক্ষেত্রেও ব্যবহার করা হয়েছে, এক্ষেত্রে এই শব্দের দ্বারা সেই সব সংগঠনের আন্দোলনকে নির্দেশ করা হয়েছে যারা একটি নির্দিষ্ট রাজনৈতিক উদ্দেশ্যের সাথে সম্পর্কিত বৃহত্তর মৌলবাদী পুনর্জাগরণের জন্য বিনিয়োগ করেছেন। রাজনৈতিক বিজ্ঞান আন্তর্জাতিক সম্পর্কের অধ্যাপক মুকতাদির খান রাজনৈতিক ইসলামকে সকল ইসলামী আন্দোলনের একটি উপাদান বলে দাবি করেন, যেখানে সেই ইসলামী আন্দোলনগুলো কেবল ইসলাম ভিত্তিক রাজনৈতিক ব্যবস্থা চায় এবং দাবি করে যে সকল মুসলিমকেই এই ইসলাম ভিত্তিক রাজনৈতিক ব্যবস্থাকে অনুসরণ করতে হবে। কোন কোন বিশেষজ্ঞ রাজনৈতিক ইসলামের বিভিন্ন আদর্শের পৃথকীকরণের জন্য অন্যান্য বর্ণনাকারী শব্দ ব্যবহার করেন, যেমন প্রগতিশীল, জঙ্গি, জিহাদবাদী ইত্যাদি। == আরও দেখুন == ইসলামের রাজনৈতিক দিক উত্তর-ইসলামবাদ == তথ্যসূত্র ==
'''ইয়েনিসেই''' () রাশিয়ার সাইবেরিয়ার মধ্যভাগের একটি নদী। এর দৈর্ঘ্য প্রায় ৪,০৯০ কিলোমিটার। সায়ান পর্বতমালায় তুভার পূর্ব অংশে বি-খেম এবং কা-খেম নদীদ্বয়ের মিলনে ইয়েনিসেই নদীর উৎপত্তি। এটি মোটামুটি উত্তর দিকে প্রবাহিত হয়েছে। নদীটি সায়ান পর্বতমালায় একটি গভীর গিরিখাতের মধ্য দিয়ে প্রবাহিত হয়েছে। কিছু দক্ষিণে এসে এটি শান্ত আকার ধারণ করেছে। এখান থেকে এটি পর্যায়ক্রমে একটি শস্য উৎপাদনকারী অঞ্চল, জনবিরল তৈগা বনভূমি, এবং প্রায় জনশূন্য বিরান তুন্দ্রা অঞ্চলের মধ্য দিয়ে প্রবাহিত হয়ে কারা সাগরের ইয়েনিসেই উপসাগরে পতিত হয়েছে। এটির মোহনা প্রায় ১৬০ কিলোমিটার দীর্ঘ এবং সর্বোচ্চ ৬৪ কিলোমিটার পর্যন্ত প্রশস্ত হতে পারে। নদীটির ২৯০০ কিলোমিটার পর্যন্ত দৈর্ঘ্য নাব্য হলেও এটি সাধারণত নভেম্বর থেকে মে মাস পর্যন্ত জমে থাকে। ইয়েনিসেইয়ের প্রধান উপনদীগুলির মধ্যে আছে কান, আঙ্গারা, কুরেইকা, আবাকান, ঊর্ধ্ব তুঙ্গুস্কা, পাথুরে তুঙ্গুস্কা, এবং নিম্ন তুঙ্গুস্কা। উত্তর মহাসাগরে পতিত মধ্যে ইয়েনিসাই বৃহত্তম। এটি বিশ্বের ৫ম দীর্ঘতম নদী। নদীর মধ্য পর্যায়ে সোভিয়েত আমলে অনেকগুলি জলবিদ্যুৎ বাঁধ নির্মাণ করা হয়। ভারী শিল্পজনিত দূষণ অঞ্চলের একটি সমস্যা। নদী
'''গুলাব কাউর''' (জন্ম ১৮৯০) ছিলেন একজন একজন ভারতীয় বিপ্লবী, যিনি ভারতে ব্রিটিশ শাসনের বিরোধিতা করেছিলেন। == প্রারম্ভিক জীবন == প্রায় ১৮৯০ সালের দিকে ভারতের পাঞ্জাবের, সানগ্রুর জেলার বাকশিওয়ালা গ্রামে জন্মগ্রহণ করেন তিনি। খুব অল্প বয়সে গুলাব কাউর মান সিং-কে বিয়ে করেছিলেন। এই দম্পতি আমেরিকায় পাড়ি জমানোর উদ্দেশ্যে ভারত থেকে নৌ পথে ফিলিপাইনের ম্যানিলায় গিয়েছিলেন। এখানেই গুলাব কাউর গদর পার্টি সম্পর্কে জানতে পারেন। == রাজনৈতিক জীবন == ম্যানিলাতে অবস্থান করার সময়, গুলাব কাউর ব্রিটিশ শাসন হতে উপমহাদেশকে মুক্ত করার উদ্দেশ্যে প্রতিষ্ঠিত একটি সংগঠন গদর পার্টিতে যোগ দেন। এটি ছিল মূলত শিখ-পাঞ্জাবী অভিবাসীদের দ্বারা গঠিত একটি সংগঠন। ফিলিপাইনে অবস্থান করার সময় তিনি, ফিলিপাইনের বিভিন্ন জায়গায় ভ্রমণ করে, অবস্থান করা বিভিন্ন প্রবাসী ভারতীয়দের স্বাধীন ভারত গড়ার পক্ষে কাজ করার জন্য উৎসাহিত করেন। একই সময় তিনি গদর গার্টির জন্য অস্ত্র অর্থ সংগ্রহ করতে থাকেন। গুলাব কাউর পার্টির ছাপা খানায় সতর্কতার সাথে দায়িত্ব পালন করেন। হাতে একটি সাংবাদিক পাস নিয়ে, নিজেকে সাংবাদিক পরিচয় দিয়ে, তিনি গদর পার্টির সদস্যদের অস্ত্র বিতরণের দ্বায়িত্ব কাঁধে নেন। গুলাব কাউর স্বাধীনতার স্বপক্ষে রচিত সাহিত্য বিতরণ করে জাহাজের ভারতীয় যাত্রীদের স্বাধীনতার পক্ষে অনুপ্রেরণামূলক বক্তৃতা দিয়ে গদর পার্টিতে যোগ দিতে উৎসাহিত করেন। গুলাব কাউর ফিলিপাইনে অবস্থানরত আরও প্রায় পঞ্চাশজন স্বাধীনতাকামী গদর পার্টির সদস্যরা, একসাথে এস.এস. কোরিয়া ব্যাচ জাহাজে করে ভারতের দিকে যাত্রা শুরু করেন। তাঁরা সিঙ্গাপুরে এসে, এস.এস. কোরিয়া জাহাজ পরিবর্তন করে, তোসা মারু জাহাজে করে আবার ভারতের দিকে যাত্রা করেন। তিনি ভারতের স্বাধীনতা সংগ্রামে অংশগ্রহণ করেছেন, এটা মান সিং মেনে নিতে রাজী না হওয়ায়, তাঁকে ম্যানিলাতে রেখেই গুলাব সিং ভারতে চলে আসেন। ভারতে পৌঁছানোর পর, তিনি আরও কিছু বিপ্লবী একসাথে কাপুরথালা, হোসিয়ারপুর জলন্ধর গ্রামে বিপ্লবের পক্ষে সক্রিয় ছিলেন, যাতে, জনসাধারণ দেশের স্বাধীনতার জন্য সশস্ত্র বিপ্লবে অংশগ্রহণ করেন। স্বাধীনতার প্ররোচনামূলক কাজের জন্য তাঁকে তৎকালীন ব্রিটিশ-ভারতের লাহোরে (বর্তমান পাকিস্তানে) দুই বছরের জন্য কারাগারে প্রেরণ করা হয়েছিল। জেলে থাকা গুলাব কাউরের উপর, প্রচন্ড নির্যাতন করা হয়, বিপ্লবীদের বিষয়ে তথ্য জানানোর জন্য। তথাপি তিনি কোন তথ্য প্রকাশ করেন নি ব্রিটিশ সরকারের কাছে। ১৯৪১ সালে গুলাব কাউর মারা যান। গুলাব কাউরকে নিয়ে, ২০১৪ সালে, এস কেসর সিং পাঞ্জাবি ভাষায় ''গদর দি ধী গুলাব কাউর'' নামক একটি বই প্রকাশ করেন। == তথ্যসূত্র == ভারতের বন্দি আটক শিখ স্বাধীনতার বিপ্লবী আন্দোলন অনুবাদসহ পাতা
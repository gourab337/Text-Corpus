'''বৃহত্তর হায়দ্রাবাদের বিভিন্ন ৪০০ বছরেরও পুরনো কুতুব শাহী রাজবংশের সময় থেকেই একটি অনন্য মৌখিক ইতিহাস রয়েছে এবং তাদের নামকরণ করা হয়েছে বিভিন্ন লোক এবং জিনিসগুলির নামানুসারে। কিছু কিছু স্থানের নামে একটি জনপ্রিয় বাসভবন বা কাঠামোর নাম নামকরণ করা হয়েছে (যেমন ফালকনুমা, কোটি, লাল দরজা ইত্যাদি) আবার বহু স্থানের নাম বিভিন্ন ব্যক্তিত্বদের নামে নামকরণ করা হয়েছে। বৃহত্তর হায়দ্রাবাদের বিভিন্ন নগরাঞ্চলগুলির নামগুলি শহরের প্রধান দুইটি ভাষা তেলুগু ভাষা উর্দুতে রয়েছে। নিম্নে রয়েছে হায়দ্রাবাদের বিভিন্ন স্থানীয় অঞ্চল, পাড়া এবং রাস্তাগুলির একটি তালিকা এবং তাদের ব্যুৎপত্তি সম্পর্কিত তথ্য। অ্যাবিডস এই এলাকাতে হায়দ্রাবাদ রাজ্যের ষষ্ঠ নিজামের আর্মেনিয় খানসামা অ্যালবার্ট অ্যাবিডের একটি দোকান ছিল যার ভিত্তিতে এই এলাকাটি '''অ্যাবিড শপ''' হিসাবে প্রথম পরিচিতি লাভ করে। এ.সি. গার্ডস এই নামের পুরো-কথা হলো: আফ্রিকান ক্যাভালারি গার্ডস; নিজামের আফ্রিকান দেহরক্ষীদের নামে নামকরণ। এটি হলো সেই অঞ্চল যেখানে দেহরক্ষীদেরা বাস করতেন। আফজাল গুঞ্জ পঞ্চম নিজামের নামানুসারে, আফজাল আদ-দওলা। এ.এস. রাও নগর নিকটে অবস্থিত ইলেক্ট্রনিক্স কর্পোরেশন অব ইন্ডিয়া লিমিটেড-এর প্রতিষ্ঠাতা ডাঃ আইয়াগরী সামবাসীভা রাওয়ের নামানুসারে। বাঞ্জারা হিলস এই এলাকার মূল বাসিন্দা বাঞ্জারা সম্প্রদায়ের নাম অনুযায়ী মেহদী নওয়াজ জং দ্বারা রাখা নাম। বরকাস ইংরেজির ''ব্যারাক'' শব্দটির বিকৃত রূপ; এই এলাকায় নিজামের সামরিক ব্যারাকগুলি স্থাপন করা হয়। বশিরবাগ উর্দুতে আক্ষরিক অর্থ "বশিরের বাগান"; নবাব বশির-উদ-দোলার নামে নামকরণ করা হয়েছিল, যেখানে তার প্রাসাদ অবস্থিত ছিল। বেগম বাজার, দ্বিতীয় নিজামের স্ত্রী হামদা বেগমের নামে নামকরণ। কথা মানা হয় যে তিনি এই অঞ্চলটি শহরের বণিকদের উপহার দিয়েছিলেন। চাদরঘাট আক্ষরিক অর্থ উর্দুতে ''চাদর'' অর্থাৎ "শ্বেত কাপড়". চিক্কাডপল্লি দু'টি তেলুগু শব্দ; চিক্কাড (অর্থাৎ কাদা) পল্লি (অর্থাৎ জায়গা) থেকে প্রাপ্ত। অন্যান্য কিছু স্থানীয়দের অনুযায়ী চিক্কাডপল্লি নামটি cheekatipally (তেলুগুতে অর্থঃ অন্ধকার জায়গা) থেকে উদ্ভূত। ফলকনামা উর্দুতে আক্ষরিক অর্থ "আকাশের আয়না"; ফলকনুমা প্রাসাদের নামে নামকরণ করা হয়েছে। হিমায়াত নগর সর্বশেষ নিজাম-পুত্র, যুবরাজ আজম জাহ বা মীর হিমায়াত আলী খানের নামে নামকরণ করা হয়েছে। হাইটেক সিটি হায়দ্রাবাদ তথ্য প্রযুক্তি এবং প্রকৌশল পরামর্শদাতা শহর কথাটির সংক্ষিপ্ত রূপ। খৈরাতাবাদ সুলতান মুহাম্মদ কুতুব শাহের কন্যা, খৈরুন্নিসা বেগমের নামে নামকরণ। এটি সেই স্থান যেখানে তিনি একটি মসজিদ তৈরি করেছিলেন। কোটি উর্দুতে আক্ষরিক অর্থ "অট্টালিকা"; কোটি রেসিডেন্সির নামে নামকরণ করা হয়েছিল, যা এখানে অবস্থিত। লাল দরজা উর্দুতে আক্ষরিক অর্থ "লাল রঙের দরজা"; এলাকায় বিদ্যমান একটি লাল দরজার নামে পরিচিত। মহাত্মা গান্ধী রোড স্বাধীনতার পরে মহাত্মা গান্ধীর নামানুসারে নামকরণ; পূর্বে, মেজর জেমস অ্যাকিলিস কিরকপ্যাট্রিকের নাম থেকে জেমস স্ট্রিট নামে পরিচিত ছিল। মালাকপেট আবদুল্লাহ কুতুব শাহের চাকর মালিক ইয়াকুবের নামে নামকরণ করা হয়েছিল, যেখানে তিনি থাকতেন। মাসব ট্যাঙ্ক ''মা সাহেবা ট্যাঙ্ক'' শব্দটির বিকৃতি, যে ট্যাঙ্কটির আবার হায়াথ বকশী বেগমের (আদর করে ''মা সাহেবা'' বলা হতো), একজন কুতুব শাহী রাজকন্যা এর নাম অনুযায়ী নামকরণ হয়েছিলো। মেহদীপট্নম হায়দ্রাবাদের রাজনীতিবিদ, আমলা বিশিষ্ট ব্যক্তিত্ব মেহেদী নওয়াজ জঙ্গের নামানুসারে নামকরণ করা হয়েছে। মোয়াজ্জাম জাহি মার্কেট সর্বশেষ নিজামের পুত্র প্রিন্স মোয়াজ্জাম জাহের নামানুসারে নামকরণ করা হয়েছে। মউলা আলী এখানে অবস্থিত মউলা আলী দরগাহ (একটি মাজার) এর নামানুসারে নামকরণ করা হয়েছে। মুশিরাবাদ হায়দ্রাবাদ রাজ্যের প্রধানমন্ত্রীর দায়িত্ব পালনকারী নবাব আরস্তু জাহ মুশির-উল-মুলকের নামে নামকরণ করা হয়েছে। নামপল্লি কুতুব শাহী যুগে হায়দ্রাবাদের দেওয়ান নেখ নাম খানের নামে নামকরণ করা হয়েছে। নয়াপুল উর্দুতে আক্ষরিক অর্থ "নতুন সেতু"; এখানে অবস্থিত মুসি নদীর উপর নির্মিত একটি সেতুর নাম অনুযায়ী নামকরণ করা হয়েছে। পুরাণপুল উর্দু ভাষায় আক্ষরিক অর্থে "পুরনো ব্রিজ"; এখানে অবস্থিত মুসি নদীর উপর ৪০০ বছরের পুরানো সেতুর নাম অনুযায়ী নামকরণ করা হয়েছে। পি. ভি. নরসিংহ রাও এক্সপ্রেসওয়ে ভারতের প্রাক্তন প্রধানমন্ত্রী পি. ভি. নরসিংহ রাওর নামানুসারে নামকরণ করা হয়েছে। সঞ্জীব রেড্ডি নগর ভারতের প্রাক্তন রাষ্ট্রপতি নীলম সঞ্জীব রেড্ডির নামে নামকরণ করা হয়েছে। সরুরনগর হায়দ্রাবাদ রাজ্যের প্রধানমন্ত্রী, আরস্তু জাহের স্ত্রী সুরুর আফজা বাইয়ের নামে নামকরণ করা হয়েছে। সেকেন্দ্রাবাদ তৃতীয় নিজামের নামানুসারে, সিকান্দার জাহ। == তথ্যসূত্র == অঞ্চল
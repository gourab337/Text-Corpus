'''চাঁদ নবাব''' একজন পাকিস্তানি সাংবাদিক যিনি করাচিতে বাস করেন। ==জীবনী== চাঁদ নবাব জন্মেছিলেন পাকিস্তানের সিন্ধু প্রদেশের মিরপুরখাসে। পরে তার পরিবার করাচিতে চলে যায়। তিনি 'ইন্দাস নিউজ' সাংবাদিক টিভি উপস্থাপক হিসেবে যোগদানের মাধ্যমে কর্মজীবন শুরু করেন। ২০০৮ সালে তার সহকর্মীরা ইন্টারনেটে তার একটি ভিডিও আপলোড করলে তিনি ব্যাপক পরিচিতি পান। ভিডিওতে তিনি রেলওয়ে স্টেশনের পাশের একটি ওভারব্রিজের সিঁড়িতে দাঁড়িয়ে ছিলেন এবং বারবার তার প্রতিবেদন ট্রেনযাত্রীদের যাতায়াতের দরুন বাধাপ্রাপ্ত হচ্ছিল। ভিডিওটি সম্পাদনা ছাড়াই তার সহকর্মীরা আপলোড করেছিল সামাজিক যোগাযোগমাধ্যমে ভিডিওটি ভাইরাল হয়েছিল। ২০১৫ সালের ব্যবসাসফল হিন্দি চলচ্চিত্র ''বজরঙ্গি ভাইজান'' এর পরিচালক কবির খান 'চাঁদ নবাব' নামের একটি চরিত্রটি তার সিনেমায় রেখেছিলেন। নওয়াজুদ্দীন সিদ্দিকী চলচ্চিত্রটিতে 'চাঁদ নবাব' চরিত্রে অভিনয় করেছিলেন রেলওয়ে স্টেশনের সেই ঘটনাটি চলচ্চিত্রে পুনঃচিত্রায়িত হয়েছিল। ''বজরঙ্গি ভাইজান'' মুক্তির পর চাঁদ নবাব রাতারাতি বিখ্যাত হয়ে যান। ভারতীয় পত্রিকা ''হিন্দুস্তান টাইমস''কে দেওয়া এক সাক্ষাৎকারে তিনি জানান, চলচ্চিত্রটি মুক্তির পর তিনি বহু চাকরির বিজ্ঞাপনচিত্রে অভিনয়ের প্রস্তাব পেয়েছেন কিন্তু, তিনি অভিনয়ে আগ্রহী নন। ==তথ্যসূত্র== জন্ম সাংবাদিক
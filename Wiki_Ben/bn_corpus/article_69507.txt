'''রাজমনি''', একটি অধুনালুপ্ত চলচ্চিত্র প্রেক্ষাগৃহ। '''রাজমনি সিনেমা হল''' নামে পরিচিত, ঢাকার অন্যতম নামকরা প্রেক্ষাগৃহটি কাকরাইলে ভিআইপি সড়কের পাশে অবস্থিত। মুক্তিযোদ্ধা আহসানুল্লাহ মনি ১৯৮২ সালে কাকরাইলে চব্বিশ কাঠা জমির উপর রাজমনি প্রেক্ষগৃহ নির্মাণ করেছিলেন। একই মালিকানায় রাজমনির পাশে '''রাজিয়া''' নামে আরেকটি প্রেক্ষাগৃহ নির্মাণ করা হয়েছিল। চারশত আসনের রাজিয়া প্রেক্ষাগৃহটি রাজমনি অপেক্ষা আয়তনে ছোট ছিল। প্রেক্ষাগৃহ ছাড়াও এই ভবনে সঙ্গীত শব্দ ধারণ স্টুডিও, চিত্র ধারণের স্থান, ডাবিং স্টুডিও, এডিটিং প্যানেল ছিল। চলচ্চিত্র ব্যবসায় মন্দা ক্রমাগত লোকসানের কারণে প্রেক্ষাগৃহটি অক্টোবর, ২০১৯-এ বন্ধ করে বাণিজ্যিক ভবনে রূপান্তরের পরিকল্পনা করা হয়। == ইতিহাস == মার্চ, ১৯৮৩ সালে এক হাজার একশত পঞ্চাশ আসনের এই প্রেক্ষাগৃহ চলচ্চিত্র প্রদর্শনী জন্য উদ্বোধন করা হয়। কামাল আহমেদ পরিচালিত 'লালু ভুলু' ছায়াছবি এই প্রেক্ষাগৃহে প্রদর্শিত প্রথম চলচ্চিত্র। ১৯৮৪ সালে এই প্রেক্ষাগৃহের ভবনে চল্লিশটি চলচ্চিত্র প্রযোজনা প্রতিষ্ঠানের কার্যালয় ছিল। ফলে এই প্রেক্ষাগৃহকে ঘিরে আশির দশকে কাকরাইল এলাকাটি 'ফিল্মপাড়া' নামে পরিচিতি পায়। নব্বই দশকে এই প্রেক্ষাগৃহটি সবচেয়ে বেশী ব্যবসা করেছে। উদ্বোধনের ছত্রিশ বছর পর ১১ অক্টোবর, ২০১৯ তারিখে রাজমনি রাজিয়া প্রেক্ষাগৃহ দুইটি বন্ধ ঘোষণা করা হয়। বন্ধ হওয়ার আগে এই প্রেক্ষাগৃহে 'নোলক' ছায়াছবি প্রদর্শিত হয় == ভবিষ্যৎ পরিকল্পনা == প্রেক্ষাগৃহ ভেঙ্গে এই স্থানে ''''রাজমনি টাওয়ার'''' নামে একটি উনিশ হতে বাইশ তলা বহুমুখী বাণিজ্যিক ভবন নির্মাণের পরিকল্পনা করা হয়েছে। এই টাওয়ারের ভূগর্ভে গাড়ির রাখার ব্যবস্থা, চারতলা পর্যন্ত বিপণি বিতান এবং অবশিষ্ঠ তলাসমূহে বিভিন্ন দপ্তরের কাছে ভাড়া দেওয়ার মত স্থাপনা তৈরীর পরিকল্পনা করা হয়েছে। নতুন করে আধুনিক প্রেক্ষাগৃহ নির্মাণের পরিকল্পনা রাখা হয়নি। == আরো দেখুন == শ্যামলী সিনেমা হল *স্টার সিনেপ্লেক্স == তথ্যসুত্র == ভবন স্থাপনা সিনেমা হল
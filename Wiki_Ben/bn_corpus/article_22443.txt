'''আন্না উশেনিনা''' (; জন্ম: ৩০ আগস্ট, ১৯৮৫) সাবেক সোভিয়েত ইউনিয়নের খারকিভে জন্মগ্রহণকারী ইউক্রেনের বিশিষ্ট প্রমিলা দাবাড়ু। তিনি বর্তমানে প্রমিলা বিশ্ব দাবা চ্যাম্পিয়নধারী খেলোয়াড়। নভেম্বর, ২০১২ সালে ৩০তম বাছাই হিসেবে রাশিয়ার খান্তি ম্যানসিস্কে অনুষ্ঠিত নক-আউটভিত্তিক দাবা প্রতিযোগিতায় ষোড়শ বাছাই বুলগেরিয়ার অ্যানতোয়ানেতা স্টিফানোভাকে পরাভূত করে ইউক্রেনের পক্ষে প্রথমবারের মতো বিশ্ব চ্যাম্পিয়নশীপ জয় করেন। == ব্যক্তিগত জীবন == খারকিভে জন্মগ্রহণকারী উশেনিনা বর্তমানে তার পরিবারের সাথে বসবাস করছেন। শৈশবকালেই মাত্র সাত বছর বয়সে মায়ের কাছ থেকে দাবায় শিক্ষালাভ করেন। পাশাপাশি চিত্রকলা, সঙ্গীত চর্চা করেন। তখনই টের পাওয়া গিয়েছিল যে, বুদ্ধিবৃত্তি সৃষ্টিশীলতায় তার বহুমূখী প্রতিভা রয়েছে। মাত্র ১৫ বছর বয়সে ইউক্রেনীয় বালিকা হিসেবে অনূর্ধ্ব-২০ প্রতিযোগিতায় চ্যাম্পিয়ন হন। দাবার কুশলতার বিষয়ে অনেকগুলোই তার নিজস্ব শিক্ষালাভের মাধ্যমে অর্জিত হয়েছে। ২০০০-২০০২ সালে তিনি খারকভ স্পোর্ট স্কুল অব অলিম্পিক রিজার্ভে অধ্যয়ন করেন। সময়কালে তার কোচ ছিলেন আন্তর্জাতিক মাস্টার অ্যারটিওম তেপোতান। তারপরও তিনি ক্রামাতরস্কে বিশেষ সুবিধালাভের জন্য আরও কোচিং গ্রহণ করেন। অবসরকালীন সময়ে উশেনিনা গোয়েন্দা উপন্যাস শাস্ত্রীয়, পপ সঙ্গীত শুনে থাকেন। == প্রমিলাদের বিশ্ব চ্যাম্পিয়ন == ২০১১ সালে আন্না উশেনিনা ২০১২ সালের প্রমিলাদের বিশ্ব দাবা টাইব্রেকে অ্যানতোয়ানেতা স্টিফানোভার বিপক্ষে জয়ী হন। ফলে তিনি চতুর্দশ প্রমিলাদের বিশ্ব দাবায় চ্যাম্পিয়ন হন। এছাড়াও তিনি গ্র্যান্ড মাস্টার খেতাব লাভ করেন। তিনিই প্রথম ইউক্রেনীয় মহিলা, যিনি বিশ্ব দাবা চ্যাম্পিয়নধারী খেলোয়াড়ের মর্যাদা লাভ করেছেন। খেতাব অক্ষুণ্ন রাখার জন্য তাকে পুণরায় ২০১৩ সালের প্রমিলাদের বিশ্ব দাবা চ্যাম্পিয়নশীপে হু ইফানের মোকাবেলা করতে হয়। কিন্তু ইফানের কাছে পরাজিত হন তিনি। == তথ্যসূত্র == == পাদটীকা == Ukrainian Chess Federation records Interview (in Russian) Olimpbase Olympiads and other Team event information == আরও দেখুন == হু ইফান দাবা অলিম্পিয়াড == বহিঃসংযোগ == FIDE profile জন্ম ব্যক্তি দাবাড়ু বিশ্ব দাবা চ্যাম্পিয়ন মহিলা রুশ ব্যক্তিত্ব
'''মারওয়ান ইবনুল হাকাম ইবনে আবুল আস ইবনে উমাইয়া''' (২৮ মার্চ ৬২৩-৭ মে ৬৮৫) () ছিলেন চতুর্থ উমাইয়া খলিফা। তিনি খলিফা উসমান ইবনে আফফানের চাচাত ভাই ছিলেন। ৬৮৪ সালে খলিফা দ্বিতীয় মুয়াবিয়া ক্ষমতা হারানোর পর তিনি খলিফা হন। তার ক্ষমতারোহণের মাধ্যমে আবু সুফিয়ানের বংশধরদের কাছ থেকে হাকামের বংশধরদের কাছে ক্ষমতা চলে আসে। তারা উভয়েই উমাইয়ার নাতি ছিলেন। হাকাম ছিলেন উসমান ইবনে আফফানের চাচা। উটের যুদ্ধের সময় বলা হয় যে মারওয়ান ইবনুল হাকাম তালহাকে তীর নিক্ষেপ করেন যার কারণে তার মৃত্যু হয়। তালহা তৃতীয় খলিফা উসমানের সাথে বিশ্বাসঘাতকতা করেছেন এমন ধারণার বশবর্তী হয়ে তিনি একাজ করেন। খলিফা আলি তাকে তার পদ থেকে সরিয়ে দেন। পরবর্তীতে খলিফা প্রথম মুয়াবিয়া তাকে পুনরায় নিযুক্ত করেছিলেন। আবদুল্লাহ ইবনুল জুবায়ের প্রথম ইয়াজিদের বিরুদ্ধে বিদ্রোহ করলে মারওয়ানকে শহর থেকে সরিয়ে দেয়া হয়। এখান থেকে তিনি দামেস্ক চলে যান এবং দ্বিতীয় মুয়াবিয়া ক্ষমতা হারানোর পর তিনি খলিফা হন। তার সংক্ষিপ্তকালের শাসনের সময় সিরিয়ান আরব একই সাথে আবদুল্লাহ ইবনে জুবায়েরের সাথে গৃহযুদ্ধ সংঘটিত হয়। আবদুল্লাহ ইবনে জুবায়ের হেজাজ, ইরাক, মিশর সিরিয়ার অংশবিশেষে শাসন করছিলেন। মারজ রাহিতের যুদ্ধে মারওয়ান সিরিয়ার দখল ধরে রাখতে সক্ষম হন। এর মাধ্যমে উমাইয়া খিলাফতের মারওয়ানি শাখার সৃষ্টি হয়। তিনি আবদুল্লাহ ইবনে জুবায়েরের কাছ থেকে মিশর সিরিয়া পুনরায় দখল করে নেন। কিন্তু তাকে সম্পূর্ণরূপে পরাজিত করা সম্ভব হয়নি। ==বংশলতিকা== ==তথ্যসূত্র== ==বহিঃসংযোগ== খলিফা জন্ম মৃত্যু বিষয়শ্রেণী:৭ম শতাব্দীর খলিফা যুদ্ধের আরব ব্যক্তিত্ব
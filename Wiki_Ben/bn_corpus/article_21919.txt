'''আব্দুস সাত্তার মোহন্ত''' (জন্ম নভেম্বর ৮, ১৯৪২ মৃত্যু মার্চ ৩১, ২০১৩) একজন বাংলাদেশী মরমী কবি, বাউল সঙ্গীতশিল্পী, গীতিকার সুরকার। বাউল গান তথা পল্লীগান যাদের হাতে সমৃদ্ধ হয়েছে আব্দুস সাত্তার মোহন্ত তাদের মধ্যে অন্যতম। গুরুপ্রেম, ঐশী প্রেম, প্রার্থনা, মুর্শেদী, দেহতত্ত্ব, আধ্যাতিকসহ তিনি প্রায় শতাধিক গান রচনা করেছেন। তিনি তার রচিত বিভিন্ন জনপ্রিয় গান বিশেষ করে তার অমর সৃষ্টি ''আমি তো মরে যাবো চলেই যাবো'' গানের জন্য দেশ বিদেশে খ্যাত। এছাড়াও তার বহু গান জনপ্রিয়তা লাভ করে। তার বেশ কিছু গান চলচ্চিত্রেও ব্যবহার করা হয়েছে। == প্রাথমিক জীবন == আব্দুস সাত্তার মোহন্ত ১৯৪২ সালে মুন্সীগঞ্জ জেলার লৌহজং উপজেলার কুড়িগাঁও গ্রামে একটি সংস্কৃতিমনা পরিবারে জন্মগ্রহণ করেন। তার পিতা মরহুম গোলাম আলী বেপারী এবং মাতা মরহুমা সবুরুন নেছা। ছয় ভাই বোনের বিশাল পরিবারে বেশিদূর লেখাপড়া করা সুযোগ পাননি। জীবিকার জন্য দিঘলী বাজারে ভাড়া নেন একটি ছোট্ট দোকান। আর রাতে ঘুমাতেন বাজার সংলগ্ন ছত্তর বেপারী সাহেবের বাড়িতে। সে বাড়িতে থাকতেন বিখ্যাত সাধক কদম আলী মস্তান (রঃ)। তার আস্তানায় সবসময় লোকজনের আনাগোনা থাকতো। আর রাতে বসতো গানের আসর। প্রায়ই নামী-দামী আসতেন গান করতে। সেই আস্তানাতেই পাগল কদম আলী মস্তানের উৎসাহে আব্দুস সাত্তার মোহন্ত গান বাজনা শুরু করেন। কদম আলী মস্তানই তার "মোহন্ত" নামটি প্রদান করেন। আব্দুস সাত্তার মোহন্ত ১৯৭৮ সালে প্রথম বাংলাদেশ রেডিওতে গান করার সুযোগ লাভ করেন। তিনি ১৯৮৭ সালে বাংলাদেশ টেলিভিশনের তালিকাভুক্ত শিল্পী হন। এছাড়াও তিনি নিয়মিত বিভিন্ন বেসরকারী টেলিভিশন চ্যানেলে গান পরিবেশন করেছেন। ১৯৮৯ সালে তার প্রথম অডিও অ্যালবাম ''আমিতো মরে যাবো'' প্রকাশিত হয়। সাত্তার মোহন্ত ১৯৯১ সালে বাংলাদেশ টেলিভিশনের তালিকাভুক্ত গীতিকার নির্বাচিত হোন। জন্ম মৃত্যু সঙ্গীতশিল্পী গীতিকার সুরকার
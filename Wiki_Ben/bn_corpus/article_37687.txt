'''সন্তোষ কুমার মিত্র''' (১৫ আগস্ট, ১৯০০ -১৬ সেপ্টেম্বর, ১৯৩১) ছিলেন ভারতীয় উপমহাদেশের ব্রিটিশ বিরোধী স্বাধীনতা আন্দোলনের অন্যতম শহীদ। == ছাত্র জীবন == ১৯০০ সালের ১৫ই আগস্ট মধ্য কলকাতায়, মধ্যবিত্ত পরিবারের সন্তোষ মিত্র জন্মগ্রহণ করেন। তিনি ১৯১৫ সালে কলকাতায় হিন্দু স্কুল থেকে ম্যাট্রিকুলেশন পাশ করেন এবং ১৯১৯ সালে কলকাতা বিশ্ববিদ্যালয় থেকে স্নাতক পাশ করেন। প্রেসিডেন্সী কলেজ হতে দর্শন শাস্ত্রে প্রথম শ্রেনীতে অনার্স নিয়ে পাশ করেন। পরে এম.এ. আইন পাশ করেন। == স্বাধীনতা আন্দোলনে == ছাত্রাবস্থায় রাজনীতিতে আকৃষ্ট হন শ্রী মিত্র। ১৯২১ সালে অসহযোগ আন্দোলনে যোগ দেওয়ার ফলে কারাদণ্ড হয়। শ্রমিক আন্দোলনের সাথে যুক্ত হন। ১৯২৩ গুপ্ত বিপ্লবী দলের নেতৃবর্গের সংগে সভায় বিপ্লবী কর্মপন্থার ওপর জোর দেন। তারই চেষ্টায় কলকাতায় জওহরলাল নেহ্‌রুর সভাপতিত্বে সোসালিস্ট সম্মেলন অনুষ্ঠিত হয়েছিল। চট্টগ্রাম যুববিদ্রোহের সময় গোপনে অস্ত্র সরবরাহ করতেন বিপ্লবীদের। গ্রেপ্তার হলে তাকে হিজলী জেলে পাঠানো হয়। == মৃত্যু == ১৬ সেপ্টেম্বর ১৯৩১ সালে হিজলি বন্দি নিবাসে সন্তোষ কুমার মিত্র তারকেশ্বর সেনগুপ্ত, এই দুই বিপ্লবীকে পুলিশ গুলি করে হত্যা করে। == স্মৃতি == সন্তোষ কুমার মিত্র শহিদ স্মৃতি উদ্যান সন্তোষ কুমার মিত্রর স্মৃতি ফলক মধ্য কলকাতায় তার নামাঙ্কিত একটি উদ্যান আছে। ==তথ্যসূত্র== জন্ম মৃত্যু বিপ্লবী বিপ্লবী ব্রিটিশবিরোধী সশস্ত্র আন্দোলন স্বাধীনতা আন্দোলনের শহীদ দল
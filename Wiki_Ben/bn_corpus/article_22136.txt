'''ইয়ান জেমস গোল্ড''' (; জন্ম: ১৯ আগস্ট, ১৯৫৭) ট্যাপলো এলাকায় জন্মগ্রহণকারী সাবেক ইংরেজ ক্রিকেটার। বর্তমানে আইসিসি’র সেরা আম্পায়ার তালিকায় অন্যতম ক্রিকেট আম্পায়ার হিসেবে খেলা পরিচালনা করছেন। এছাড়াও পূর্বে তিনি ইংল্যান্ডের বার্নহ্যাম ফুটবল ক্লাবের সভাপতির দায়িত্ব পালন করেছেন। এপ্রিল, ২০১৯ সালে ঘোষণা করেন যে, ক্রিকেট বিশ্বকাপ শেষে আম্পায়ার হিসেবে অবসর গ্রহণ করবেন। ইংল্যান্ড ক্রিকেট দলের অন্যতম সদস্য ছিলেন। ১৯৮৩ সময়কালে সংক্ষিপ্ত সময়ের জন্যে ইংল্যান্ডের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ইংরেজ কাউন্টি ক্রিকেটে মিডলসেক্স, সাসেক্স নিউজিল্যান্ডীয় ক্রিকেটে অকল্যাণ্ডের প্রতিনিধিত্ব করেছেন। দলে তিনি মূলতঃ উইকেট-রক্ষণে অগ্রসর হতেন ‘গানার’ ডাকনামে পরিচিত '''ইয়ান গোল্ড'''। এছাড়াও, বামহাতে ব্যাটিংয়ে পারদর্শী ছিলেন তিনি। == খেলোয়াড়ী জীবন == বামহাতি ব্যাটসম্যানরূপে মিডলসেক্স, সাসেক্স এবং অকল্যান্ডের পক্ষ হয়ে উইকেট-রক্ষকের দায়িত্ব পালন করেন। তন্মধ্যে, ১৯৮৭ সালে সাসেক্স দলের অধিনায়ক ছিলেন গোল্ড। এছাড়াও, ১৯৭৫-১৯৮০ এবং ১৯৯৬ সালে মিডলসেক্সের ক্রিকেটার এবং একই দলে ১৯৯১-২০০০ সাল পর্যন্ত কাউন্টি ক্রিকেট কোচের ভূমিকায়ও ছিলেন তিনি। ইংল্যান্ড ক্রিকেট দলের পক্ষ হয়ে ১৮টি একদিনের আন্তর্জাতিক ক্রিকেট খেলেছেন। তন্মধ্যে ১৯৮৩ সালের বিশ্বকাপ ক্রিকেটেও অংশ নিয়েছেন তিনি। পুত্র মাইকেল গোল্ড সাসেক্সের দ্বিতীয় একাদশে ক্রিকেট খেলছেন। == আম্পায়ারিত্ব == ২০০৭ সালে ক্যারিবীয় দ্বীপপুঞ্জে অনুষ্ঠিত বিশ্বকাপ ক্রিকেটের ৩টি খেলায় আম্পায়ারের দায়িত্ব পালন করেন ইয়ান গোল্ড। ১৯-২২ নভেম্বর, ২০০৮ তারিখে ব্লুমফনটেইনের স্প্রিংবক পার্কে অনুষ্ঠিত দক্ষিণ আফ্রিকা বনাম বাংলাদেশের মধ্যকার প্রথম টেস্টে আম্পায়ার হিসেবে টেস্ট ক্রিকেটে অভিষিক্ত হন। এরপর ২০০৯ সালে আইসিসি’র সেরা আম্পায়ার তালিকায় উত্তোরণ ঘটে তার। ২০১৫ সালের ক্রিকেট বিশ্বকাপ প্রতিযোগিতায় খেলা পরিচালনার জন্য ২০জন আম্পায়ারের একজন হিসেবে মনোনীত হন তিনি। তন্মধ্যে মধ্যকার গ্রুপ পর্বের খেলা পরিচালনার মধ্য দিয়ে আম্পায়ার হিসেবে তিনি তার শততম একদিনের আন্তর্জাতিকের খেলা পরিচালনা করেন। এপ্রিল, ২০১৯ সালে আইসিসি কর্তৃক ক্রিকেট বিশ্বকাপের খেলা পরিচালনার লক্ষ্যে ১৬-সদস্যের আম্পায়ারের তালিকায় তাকেও অন্তর্ভূক্ত করা হয়। == আম্পায়ার পরিসংখ্যান == ২৬ এপ্রিল, ২০১৭ তারিখ অনুযায়ী ইয়ান গোল্ড খেলা পরিচালনা করেন: প্রথম সর্বশেষ মোট '''টেস্ট''' ব্লুমফন্তেইন, নভেম্বর, ২০০৮ পোর্ট এলিজাবেথ, ফেব্রুয়ারি, ২০১৯ ৭৪ '''ওডিআই''' দি ওভাল, জুন, ২০০৬ মুম্বই, অক্টোবর, ২০১৮ ১৩৫ '''টি২০আই''' সাউদাম্পটন, জানুয়ারি, ২০০৬ মুম্বই, মার্চ, ২০১৬ ৩৭ == তথ্যসূত্র == == আরও দেখুন == আম্পায়ার বিলি বাউডেন ২০১৫ ক্রিকেট বিশ্বকাপ আইসিসি’র সেরা আম্পায়ার তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার ফুটবল ক্লাব খেলোয়াড় ক্রিকেটার একদিনের আন্তর্জাতিক ক্রিকেটার উইকেট-রক্ষক ক্রিকেট কোচ টেস্ট ক্রিকেট আম্পায়ার ওডিআই ক্রিকেট আম্পায়ার টি২০আই ক্রিকেট আম্পায়ার ব্যক্তিত্ব ক্রিকেট ক্লাবের ক্রিকেটার ক্রিকেটার ক্রিকেট অধিনায়ক ক্রিকেটার ক্রিকেটার
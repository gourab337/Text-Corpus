'''রওশন আরা মুস্তাফিজ''' হলেন একজন বাংলাদেশী সঙ্গীতশিল্পী। তিনি নজরুলগীতি, চলচ্চিত্রের গান, আধুনিক গানে কণ্ঠ দিয়েছেন। সঙ্গীতে তার অবদানের জন্য তিনি ২০০৬ সালে বাংলাদেশ সরকার কর্তৃক প্রদত্ত সর্বোচ্চ বেসামরিক সম্মান একুশে পদকে ভূষিত হন। ==সঙ্গীত জীবন== রওশন একুশের গান ''"বাংলা ভাষা আমাদের"'' কণ্ঠ দেন। গানটি বাঙালির হৃদয়ে ভাষা আন্দোলন আর একুশের চেতনাকে জাগ্রত করতে ভূমিকা পালন করে। ২০০৯ সালে তিনি স্যাটেলাইট চ্যানেল বাংলাভিশনের "গানালাপ" অনুষ্ঠানে অংশগ্রহণ করেন। সঙ্গীতশিল্পী নকিব খানের সঞ্চালনায় এই অনুষ্ঠানে তিনি আবদুল আহাদ, সমর দাস, ধীর আলী মিয়া, সত্য সাহা, আলম খান এবং অন্যান্য সুরকারদের সুরারোপিত গান পরিবেশন করেন। ২০১৫ সালে জুন মাসে তার হামদ-নাতের মিশ্র অ্যালবাম ''আল্লাহ্ রাহমানুর রাহিম'' প্রকাশিত হয়। ঝন্টু আর্ট প্রডাকশন থেকে প্রকাশিত এই অ্যালবামের অন্যান্য গানে কণ্ঠ দেন জিনাত রেহানা, খালিদ হোসেন, এমএ মান্নান, ফেরদৌসী রহমান, রাহাত আরা গীতি। একই মাসে তিনি এসএ টিভির "সকালের ডায়েরী হাওয়া লাগে গানের পালে" অনুষ্ঠানের অতিথি হিসেবে অংশগ্রহণ করেন। ==সম্মাননা== সঙ্গীতে অবদানের জন্য একুশে পদক (২০০৬) নজরুল সঙ্গীতে অবদানের জন্য নজরুল ইনস্টিটিউট স্বর্ণ পদক বাংলাদেশ শিল্পকলা একাডেমি পুরস্কার নজরুল একাডেমি পুরস্কার (২০০৯) ==তথ্যসূত্র== ==বহিঃসংযোগ== রকমারি.কম-এ রওশন আরা মুস্তাফিজের গানের অ্যালবাম ব্যক্তি নারী সঙ্গীতজ্ঞ গায়িকা একুশে পদক বিজয়ী মুসলমান সঙ্গীত শিল্পী
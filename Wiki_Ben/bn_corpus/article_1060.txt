'''শাহজাদপুর উপজেলা''' বাংলাদেশের সিরাজগঞ্জ জেলার একটি প্রশাসনিক এলাকা। == অবস্থান আয়তন == এই উপজেলাটি সিরাজগঞ্জ জেলা সদর থেকে ৫০ কিলোমিটার দূ্রত্বে অবস্থিত। এর উত্তরে উল্লাপাড়া বেলকুচি উপজেলা, দক্ষিণে পাবনার বেড়া উপজেলা, পূর্বে চৌহালি উপজেলা এবং পশ্চিমে পাবনার ফরিদপুর উপজেলা। শাহজাদপুর উপজেলা সদরের পশ্চিমে বিশ্বরোড এবং পূর্বে প্রবাহিত হচ্ছে করতোয়া নদী। এর পূর্ব প্রান্তে রয়েছে বাংলাদেশের যমুনা নদী। অবশ্য যমুনার ওপারেও (পূর্বে) এই উপজেলাটির কিছু অংশ বিস্তৃত। এর আয়তন ৩২৫ বর্গ কিলোমিটার। নদ-নদীগুলো হচ্ছেঃ যমুনা, করতোয়া, হুড়াসাগর বড়াল। == প্রশাসনিক এলাকা == নির্বাচনী এলাকা ০১ টি, সিরাজগঞ্জ-০৬; পৌরসভা ০১ টি, শাহজাদপুর পৌরসভা; ইউনিয়ন ১৩ টি হলোঃ বেলতৈল ইউনিয়ন, জালালপুর ইউনিয়ন, কায়েমপুর ইউনিয়ন, গাড়াদহ ইউনিয়ন, পোতাজিয়া ইউনিয়ন, রূপবাটি ইউনিয়ন, গালা ইউনিয়ন, পোরজনা ইউনিয়ন, হাবিবুল্লা নগর ইউনিয়ন, খুকনী ইউনিয়ন, কৈজুরী ইউনিয়ন, সোনাতনী ইউনিয়ন এবং নরিনা ইউনিয়ন। মৌজা ২১৬ টি; গ্রাম ৩৪৩ টি। == ইতিহাস == শাহজাদপুর বাংলাদেশের একটি ঐতিহ্যবাহী উপজেলা। বৃটিশ শাসনামলে এই উপজেলায় একটি মুনসেফ কোর্ট এবং একটি জেলখানা ছিল। এটি বর্তমানে সিরাজগঞ্জ জেলার একটি বিশেষ গুরুত্বপূর্ণ উপজেলা। কথিত আছে যে, ১২৫০ খ্রিষ্টাব্দের কাছাকাছি সময়ে মধ্যপ্রচ্যের ইয়েমেনের শাহজাদা মখদুম শাহদৌলা ইসলাম প্রচারের উদ্দেশ্যে তিন ভাগ্নে (১) খাজাকালীন দানিশমন্দ, (২) খাজা নুর, (৩) খাজা আনওয়ার, তাদের মাতা (মখদুম সাহেবের ভগ্নি), বার জন প্রসিদ্ধ দরবেশ এবং কিছু সংখ্যক সহচর নিয়ে নদী পথে জাহাজে রওনা দেন। তিনি তার সহচরদের নিয়ে একসময় বর্তমান শাহজাদপুর ভূখণ্ডে এসে পৌঁছান। তিনি এখানে ইসলাম প্রচার শুরু করলে স্থানীয় হিন্দু রাজার সাথে তার যুদ্ধ বেঁধে যায় এবং তিনি সেই যুদ্ধে শহীদ হন। কিন্তু স্থানটি মুসলমানদের দ্বারা বিজিত হয়। মখদুম শাহদৌলা-এর মৃত্যুর পর তার সহচরদের প্রচেষ্টায় এখানে ইসলাম ধর্ম প্রতিষ্ঠিত হয়। ইয়েমেনের সেই সাধক বীর শহীদ হযরত মখদুম শাহদৌলা (রহঃ)-এর নাম অনুসারে এই ভূখণ্ডের নামকরণ হয়েছে। শাহজাদপুর থানা ১৮৪৫ সালে গঠিত হয় এবং ১৯৮২ সালে এটি উপজেলায় রূপান্তরিত হয়। শাহজাদপুর পৌরসভা ২০ অক্টোবর ১৯৮৯ সালে প্রতিষ্ঠিত হয়। == জনসংখ্যার উপাত্ত == ২০১১ সালের আদমশুমারী অনুসারে এখানকার জনসংখ্যা ৫,৫৬,৩৫০ জন। প্রতি বর্গ কিলোমিটারে জনসংখ্যার ঘনত্ব ১,৪৮১ জন (প্রায়)। ==শিক্ষা== রবীন্দ্র বিশ্ববিদ্যালয় (পাবলিক) শাহজাদপুরে অবস্থিত। সরকার।মডেল পাইলট উচ্চ বিদ্যালয় শাহজাদপুর সরকারী কলেজ শাহজাদপুর ইব্রাহিম পাইলট বালিকা উচ্চ বিদ্যালয় কলেজ মুক্তিযোদ্ধা আদর্শ উচ্চ বিদ্যালয় পুকুরপুর শাহজাদপুর ঘোড়শাল সাহিতিক বরকতউল্লাহ ডিগ্রি কলেজ শাহজাদপুর মহিলা কলেজ বঙ্গবন্ধু মহিলা কলেজ কিরনবালা সরকারী প্রাথমিক মডেল সরকারপ্রাথমিক বিদ্যালয় রাঙধুনু কিন্ডারগার্টেন স্কুল নরিনা উচ্চ বিদ্যালয় নরিনা ইউনিয়ন দাখিল মাদ্রাসা মাওলানা সাইফ উদ্দিন আহিয়া ডিগ্রি কলেজ সোনাতনী উচ্চ বিদ্যালয় দুগলি উচ্চ বিদ্যালয় অন্ধের মানিক উচ্চ বিদ্যালয় শর্নীরপুর নূরজাহান মায়েরা স্কুল "বিনোটিয়া উচ্চ বিদ্যালয় কারশালিকা সিনিয়র ফাজিল মাদ্রাসা ভেরাখুল আমেনাকাহতুন উচ্চ বিদ্যালয় দুগালী উচ্চ বিদ্যালয় জামিরতা ডিগ্রি কলেজ জামিরতা উচ্চ বিদ্যালয় জামিরতা প্রাথমিক বিদ্যালয় জামিরতা জুহুরা খাতুন বালিকা উচ্চ বিদ্যালয় পোরজোনা উচ্চ বিদ্যালয় ঘোড়সাল জোবায়দা বরকতউল্লাহ দাখিল মাদ্রাসা খাস সাত বড়িয়া উচ্চ বিদ্যালয় সাতবাড়িয়া ডিগ্রি কলেজ সাতবাড়িয়া প্রাথমিক বিদ্যালয় মালোটিডাঙ্গা পূর্বপ্রাথমিক উচ্চ বিদ্যালয় মালোটিডাঙ্গা পশ্চিম প্রাথমিক উচ্চ বিদ্যালয় তালগাছি আবু ইসহাক উচ্চ বিদ্যালয় দুর্গাদহ প্রাথমিক বিদ্যালয় জিগরবাড়িয়া সরকারী। প্রাথমিক বিদ্যালয় শ্রীফলতলা জোবায়দা সোবাহান বালিকা উচ্চ বিদ্যালয়, দয়া সরকার। প্রাথমিক বিদ্যালয়, দয়া জুনিয়র গার্লস স্কুল, হাবিবুল্লাহ নাগর উচ্চ বিদ্যালয়, আগ-নুকালি সরকারী প্রাথমিক বিদ্যালয়, আগ নুকালি পশ্চিম সরকারী প্রাথমিক বিদ্যালয়, ভেন্নাগাচি সরকারী প্রাথমিক বিদ্যালয়, নবরত্ন কিন্ডারগার্টেন, সাতবাড়িয়া এবং আরও অনেক কিছু == অর্থনীতি == হাট-বাজার ২৩ টি; ক্ষুদ্র কুটির শিল্প ৭৮১ টি; বৃহৎ শিল্প ০৩ টি। == কৃতী ব্যক্তিত্ব == আরিফুর রহমান (আন্তর্জাতিক খ্যাতিমান কার্টুনিস্ট) মোহাম্মদ বরকতুল্লাহ মোহাম্মদ নজিবর রহমান == বিবিধ == ;ধর্মীয় প্রতিষ্ঠানঃ মসজিদ ৫৬৮ টি, মন্দির ৪৮ টি। ;ব্যাংক শাখাঃ বাণিজ্যক ১৪ টি। == দর্শনীয় স্থান == রাউতারা জমিদার বাড়ি রবীন্দ্র কাছারি বাড়ি হযরত মুখদম শাহদৌলা মাজার == আরও দেখুন == সিরাজগঞ্জ জেলা; রাজশাহী বিভাগ; বাংলাদেশের উপজেলাসমূহ। == তথ্যসূত্র == ==বহিঃসংযোগ== শাহজাদপুর উপজেলা জাতীয় তথ্য বাতায়ন। উপজেলা জেলার উপজেলা বিভাগের উপজেলা
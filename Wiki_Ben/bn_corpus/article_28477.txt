'''ক্রোমাটিন''' ডিএনএ প্রোটিনের মিশ্রন বা সংযুক্তি যা কোষের নিউক্লিয়াসের অভ্যন্তরস্থ উপাদান। ইউক্যারিওটিক কোষের নিউক্লিয়াসে ডিএনএ বিভিন্ন সংখ্যক ক্রোমোজোমে বিন্যস্ত থাকে। যেমন মানুষের ডিএনএ ২৩ জোড়া ক্রোমোজোমে বিন্যস্ত। প্রত্যেকটি ক্রোমোজোম একটি একক, দীর্ঘ, রৈখিক ডিএনএ অণু নিয়ে গঠিত যার সাথে বিভিন্ন প্রোটিন যুক্ত থেকে দীর্ঘ ডিএনএটিকে ঘনবিন্যস্ত করে। ডিএনএ এবং প্রোটিনের এই সহবস্থানের ফলে গঠিত কাঠামোই ক্রোমাটিন। প্রোটিনগুলোর মধ্যে অন্যতম হচ্ছে হিস্টোন প্রোটিন। ক্রোমাটিনে সাধারণত পাঁচ প্রকার হিস্টোন প্রোটিন পাওয়া যায়, যথা- এইচ১(H1), এইচ২এ(H2A), এইচ২বি(H2B), এইচ৩(H3), এইচ৪(H4)। এছাড়া রয়েছে বিভিন্ন রকমের নন-হিস্টোন ক্রোমোজোমাল প্রোটিন। ক্রোমাটিন দীর্ঘ ডিএনএকে ঘনবিন্যস্ত করে ক্ষুদ্র কোষের জন্য উপযুক্ত করা সহ ডিএনএ রেপ্লিকেশন, ডিএনএ রিপেয়ার, জিন অভিব্যক্তি, কোষ বিভাজনের মত কাজে অংশগ্রহণ করে। ক্রোমাটিন শুধু ইউক্যারিওটিক কোষেই পাওয়া যায়, প্রোক্যারিওটিক কোষে এর পরিবর্তে পাওয়া যায় জিনোফোর। জীববিজ্ঞান জিনতত্ত্ব উপকাঠামো
গুরুসদয় দত্ত রোড, বিড়লা শিল্প প্রযুক্তি সংগ্রহশালার কাছে। '''গুরুসদয় দত্ত রোড''' (বা '''গুরুসদয় রোড''') দক্ষিণ কলকাতার বালিগঞ্জ অঞ্চলের একটি গুরুত্বপূর্ণ রাস্তা। রাস্তাটির আদি নাম বালিগঞ্জ স্টোর রোড। পরবর্তীকালে বিশিষ্ট বাঙালি আইসিএস অফিসার দেশপ্রেমিক তথা ব্রতচারী আন্দোলনের প্রবক্তা গুরুসদয় দত্তের নামে রাস্তাটির নামকরণ হয়। মহারাজা সুরেন ঠাকুর এই অঞ্চলের এক বিশিষ্ট বাসিন্দা ছিলেন। তার বসতবাড়িটিতে এখন অবস্থিত বিড়লা শিল্প প্রযুক্তি সংগ্রহশালা। ১৯৫৯ সালে প্রতিষ্ঠিত এই জাদুঘরটি এশিয়ার প্রথম জনপ্রিয় বিজ্ঞান সংগ্রহশালা। শিল্পপতি কে কে বিড়লা, বি এম বিড়লা, রাজা আনন্দীলাল পোদ্দার, এইচ এল সোমানি, নবাব ফারুকি, আইসিএস অফিসার স্যার কে জি গুপ্ত এবং যাঁর নামে এই রাস্তার নাম সেই গুরুসদয় দত্তের বসতবাড়িও এই রাস্তাটির ধারেই অবস্থিত। এছাড়া রয়েছে ১৭৯২ সালে প্রতিষ্ঠিত পৃথিবীর দ্বিতীয় প্রাচীনতম ক্রিকেট ক্লাব ক্যালকাটা ক্রিকেট ক্লাব। এছাড়া গান্ধার আর্ট গ্যালারি, কলকাতার সেরা চীনা রেস্তোরাঁ মেইনল্যান্ড চায়না এই অঞ্চলেই অবস্থিত। == তথ্যসূত্র == === বহিঃসংযোগ === Birla Industrial and Technological Museum The Calcutta Cricket and Football Club Barista রাস্তা
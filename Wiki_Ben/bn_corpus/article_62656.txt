'''নূর খলিফা আল সুওয়াই''' (এভাবেও পরিচিত '''নূর বিনতে খলিফা সালিম আল সুওয়াই''') একজন আমিরাতের রাজনীতিবিদ, সাবেক উপমন্ত্রী এবং জেনারেল উইমেন্স ইউনিয়নের মহাপরিচালক, যেটির চেয়ারপারসন হচ্ছেন ফাতেমা বিনতে মুবারক আল কেতবি। ২০১৬ সালে, তিনি ৬ষ্ঠ আরব নারী পুরস্কার পেয়েছিলেন। ==কর্মজীবন== প্রায় ২০০৫-এ, আল সুওয়াই সংযুক্ত আরব আমিরাতের পররাষ্ট্র মন্ত্রণালয়ের উপমন্ত্রী হিসেবে নিযুক্ত হন। তিনি আরব নারী সংগঠন প্রতিষ্ঠায় তার প্রচেষ্টার জন্য পরিচিত এবং জেনারেল উইমেন্স ইউনিয়নের মহাপরিচালক হন, যেটির চেয়ারপারসন হচ্ছেন সংযুক্ত আরব আমিরাতের জননী ফাতেমা বিনতে মুবারক আল কেতবি। তিনি মনে করেন যে আমিরাতে নারীদের অবস্থা উপসাগরীয় অঞ্চলগুলোর মধ্যে সবচেয়ে ভাল। তার অধীনে, তথ্য যোগাযোগ প্রযুক্তির ব্যবহার দ্বারা নারীর ক্ষমতায়ন প্রচারের জন্য আমিরাতের টেলিযোগাযোগ রেগুলেটরি অথরিটির সাথে জেনারেল উইমেন্স ইউনিয়নের একটি সমঝোতা স্মারক স্বাক্ষর হয়। জাতিসংঘ কমিশনের নারীর অবস্থা সম্পর্কে ২০১৪ সেশনে তিনি নিশ্চিত করেছেন যে বেইজিং এবং কায়রো ঘোষণার বিধান সংযুক্ত আরব আমিরাত কর্তৃক পরিচালিত হবে। নারীর কল্যাণে তার কাজের স্বীকৃতিস্বরূপ, আরব মহিলা ফাউন্ডেশন ২০১৬ সালে নূর খলিফা আল সুওয়াইকে ৬ষ্ঠ আরব নারী পুরস্কার প্রদান করে। ==তথ্যসূত্র== ব্যক্তি বিষয়শ্রেণী:আরব আমিরাতের রাজনীতিবিদ
'''শেখ কামাল স্টেডিয়াম, নীলফামারী''' ১৯৮৪ সালে নির্মিত বাংলাদেশের একটি জেলা পর্যায়ের স্টেডিয়াম। স্টেডিয়ামটি নীলফামারী পৌরসভার নীলফামারী সরকারি কলেজ রোডের পাশে অবস্থিত। এই স্টেডিয়ামে বাংলাদেশের জাতীয় দিবস সমূহে কুচকাওয়াচ, জেলার বিভিন্ন ক্রীড়া, বিশেষ করে ফুটবল ক্রিকেট অনুষ্ঠিত হয়। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। ১২ নভেম্বর, ২০১৭ তারিখে জাতীয় ক্রীড়া পরিষদ কর্তক এই স্টেডিয়ামের নাম পরিবর্তন করে ''''নীলফামারী জেলা স্টেডিয়াম'''' হতে ''''শেখ কামাল স্টেডিয়াম'''' করা হয়। == কাঠামো বৈশিষ্ট == স্টেডিয়ামের গ্যালারি কংক্রিট নির্মিত, প্যাভিলিয়ন রয়েছে। এশিয়ান ফুটবল অনুদানে বাংলাদেশ ফুটবল স্টেডিয়ামের উত্তরাংশে একটি (৪০ মিটার লম্বা ২০ মিটার চওড়া) কৃত্রিম ঘাসের মাঠ(মিনি আর্টিফিসিয়াল টার্ফ) স্থাপন করেছে। বাংলাদেশে স্থাপন করা তৃতীয় এই আর্টিফিসিয়াল টার্ফ। অপর দুইটি টার্ফ রয়েছে মতিঝিলের আরামবাগে এবং বীর শ্রেষ্ঠ শহীদ সিপাহী মোস্তফা কামাল স্টেডিয়ামের মাঠে। প্যাভিলিয়নের তিন তালায় ৪৮ জন ক্রীড়াবিদের আবাসন ব্যবস্থা রয়েছে। সাংবাদিকদের জন্য একটি প্রেসবক্স রয়েছে। == আয়োজন == === নিয়মিত আয়োজন === স্টেডিয়ামটিতে প্রতিবছর বাংলাদেশের স্বাধীনতা বিজয় দিবসে কুচকাওয়াজ, শিশু সমাবেশ, শরীরচর্চা প্রদর্শনী এবং মুক্তিযোদ্ধা শহীদ মুক্তিযোদ্ধা পরিবারকে সংবর্ধনা অনুষ্ঠান আয়োজিত হয়। === উল্লেখযোগ্য আয়োজন === *'''৩০ এপ্রিল, ২০১৮ঃ''' এই ভেন্যুতে বাংলদেশ ফুটবল ফেডারেশনের উদ্যোগে ''''জেএফএ অনূর্ধ্ব-১৪ মহিলা জাতীয় ফুটবল নীলফামারী জোনের প্রতিযোগিতা শুরু হয়। === আন্তর্জাতিক আয়োজন === এই ভেন্যুতে হওয়া আন্তর্জাতিক ম্যাচের তালিকা নিম্নরূপঃ তারিখ ম্যাচের ধরন অংশগ্রহণকারী দল মন্তব্য তথ্যসুত্র ০৮ জানুয়ারি, ২০১৬ ক্লাব প্রীতি ম্যাচ মালদা সোনালী অতীত ক্লাব নীলফামারী সোনালী অতীত ক্লাব প্রীতি ম্যাচটি ১-১ গোলে ড্র হয়। ২৯ আগস্ট, ২০১৮ জাতীয় দলের ম্যাচ বাংলাদেশ জাতীয় ফুটবল দল শ্রীলঙ্কা জাতীয় ফুটবল দল এই ম্যাচটি এই ভেন্যুতে অনুষ্ঠিত প্রথম ফিফা আন্তর্জাতিক ফুটবল ম্যাচ। ২১ সেপ্টেম্বর, ২০১৮ ক্লাব প্রীতি ম্যাচ বসুন্ধরা কিংস নিউ রেডিয়েন্ট ক্লাব, মালদ্বীপ বসুন্ধরা কিংস ৪-১ গোলের জয়ী হয়। === বাংলাদেশ প্রিমিয়ার লীগ(ফুটবল) ভেন্যু === ২৩ জানুয়ারি, ২০১৯ হতে এখানে নিয়মিত বাংলাদেশ প্রিমিয়ার লীগ খেলা অনুষ্ঠিত হচ্ছে। এই ভেন্যুটি বাংলাদেশ প্রিমিয়ার ফুটবল লিগের জনপ্রিয় ভেন্যু এবং দল বসুন্ধরা কিংস এর হোমগ্রাউন্ড। স্টেডিয়ামটি বাংলাদেশ প্রিমিয়ার লীগ ফুটবল প্রতিযোগীতার চতুর্দশ ভেন্যু। == সংস্কার == সংস্কারের আগে পরে নীলফামারী শেখ কামাল স্টেডিয়ামের আকাশচিত্র অক্টোবর, ২০১৪ সালে স্টেডিয়ামটি চৌদ্দ কোটি উনআশি হাজার টাকা ব্যয়ে সংস্কার শুরু হয়, ডিসেম্বর, ২০১৭ তে সমাপ্ত হয়। এই সংস্কার কার্যে ৭৫০ ফিট গ্যালারী বর্ধিত করণ, নতুন ভিআইপি স্ট্যান্ড তৈরী, মাঠ সমতল করণ নতুন ঘাস রোপন করা হয় এবং স্টেডিয়ামের ধারণ ক্ষমতা ২০,০০০-এ উন্নীত করা হয়। == দর্শক ধারণ ক্ষমতা == স্টেডিয়ামটি সংস্কারের সময় এগারো ধাপ বিশিষ্ট গ্যালারি তৈরী হয়, ফলে দর্শক ধারণ ক্ষমতা ২০,০০০ উন্নীত করা হয় তবে ২৯ আগস্ট ২০১৮ তারিখে অনুষ্ঠিত ম্যাচে ২১,৩৫৯টি টিকেট বিক্রি হয়, যা এখন পর্যন্ত এই স্টেডিয়ামের সর্বোচ্চ ধারণ ক্ষমতার রেকর্ড হিসেবে বিবেচিত। == আরো দেখুন == বাংলাদেশের স্টেডিয়ামের তালিকা *সৈয়দপুর স্টেডিয়াম *শেখ ফজলুল হক মনি স্টেডিয়াম *শেখ হেলাল উদ্দিন স্টেডিয়াম ==তথ্যসূত্র== == বহিঃসংযোগ == জেলা ক্রীড়া সংস্থা, নীলফামারী নীলফামারী জেলার খেলাধুলা বিনোদন স্টেডিয়ামের 'ড্রোন ভিউ' ফুটবল মাঠ ক্রিকেট মাঠ স্টেডিয়াম জেলা
'''অংশুমান রথ''' (; জন্ম নভেম্বর ১৯৯৭) হংকং দলের একজন ক্রিকেটার এবং হংকং জাতীয় ক্রিকেট দলের বর্তমান অধিনায়ক। ==ব্যক্তিগত জীবন== অংশুমান রথ মুলত সত্যনগর, ভুবনেশ্বর, ওড়িশা, ভারতীয় বংশোদ্ভুত একজন ওড়িয়া পরিবারের সদস্য। ১৯৯০ এর শেষের দিকে তার পিতা ব্যবসায়িক প্রয়োজনে ভারত ত্যাগ করে হংকং-এ স্থায়ীভাবে বসবাস শুরু করে। অংশুমানের জন্ম হয় ১৯৯৭ সালে হংকং এ। স্থায়ী বসবাস হংকং হলেও তার পরিবার ঘনঘন ওড়িশা ভ্রমণে আসতো এবং অংশুমান ওড়িয়া ভাষায় শুধু অনর্গল কথাই বলতে পারেন না, সে তার পৈত্রিক জন্মভূমি ভুবনেশ্বর ঘুরতেও ভালবাসেন। সে চার বছর বয়স থেকেই তারাঙ্গ এর সাথে ক্রিকেট খেলা শুরু করে, যখন তার পিতা তাকে খেলার সাথে পরিচয় করিয়ে দেয়। সে ওয়েস্ট আইল্যান্ড স্কুল এর একজন ছাত্র। ==আন্তর্জাতিক জীবনী== একদিনের ক্রিকেটে তার অভিষেক হয় অস্ট্রেলিয়ায় ২০১৪ সালের নভেম্বর হংকং জাতীয় ক্রিকেট দলের হয়ে পাপুয়া নিউ গিনির বিপক্ষে। টুয়েন্টি২০ আন্তর্জাতিক ক্রিকেটে অভিষেক হয় ২০১৫ সালের ১৫ জুলাই হংকংয়ের হয়ে নেপালের বিপক্ষে ২০১৫ আইসিসি বিশ্ব টুয়েন্টি২০ বাছাইপর্ব খেলায়। প্রথম-শ্রেণীর ক্রিকেটে অভিষেক ঘটে ২০১৫-১৭ আইসিসি আন্তর্জাতিক কাপ প্রতিযোগিতায় ১১ নভেম্বর ২০১৫ সংযুক্ত আরব আমিরাতের বিপক্ষে। ১৬ ফেব্রুয়ারী ২০১৭ তারিখে নেদারল্যান্ডস এর বিপক্ষে ২০১৫-১৭ আইসিসি বিশ্ব ক্রিকেট লীগ চ্যাম্পিয়নশীপ খেলায় প্রথম লিস্ট সেঞ্চুরী করে বাবর হায়াত এর সাথে জুটি করে তৃতীয় উইকেটে দলের জন্য ১৯৭ রান যোগ করে। এটা ছিল হংকংয়ের সর্বোচ্চ রেকর্ড এবং বিশ্ব ক্রিকেট লীগ খেলার যেকোন উইকেটের সর্বোচ্চ রেকর্ড। ২০১৭ সালের ডিসেম্বরে ২০১৫-১৭ আইসিসি বিশ্ব ক্রিকেট লীগ চ্যাম্পিয়নশীপ প্রতিযোগিতায় সে তার প্রথম একদিনের আন্তর্জাতিক খেলায় শতরান করেন পাপুয়া নিউ গিনি'র বিপক্ষে, উক্ত খেলায় তার সংগ্রহ ছিল অপরাজিত ১৪৩ এটিও ছিল কোন হংকং-এর ব্যাটসম্যানের করা একদিনের আন্তর্জাতিকে সর্বোচ্চ ব্যক্তিগত সংগ্রহের রেকর্ড। ১০ খেলায় ৬৭৮ রান নিয়ে ২০১৫-১৭ আইসিসি বিশ্ব ক্রিকেট লীগ চ্যাম্পিয়নশীপে সে ছিল সর্বোচ্চ রান সংগ্রহকারী ব্যাটসম্যান। ২০১৮ সালে ২০১৮ এশিয়া কাপ বাছাইপর্ব প্রতিযোগিতা খেলার জন্য তাকে হংকং স্কোয়াডের সহ-অধিনায়ক নিযুক্ত করা হয়। অতঃপর, প্রতিযোগিতা শুরু হওয়ার পূর্বে বাবর হায়াত অধিনায়কের দায়িত্ব থেকে অব্যাহতি নিলে, তাকে দলের বদলী অধিনায়ক হিসাবে নিযুক্ত করা হয়। হংকং বাছাইপর্ব প্রতিযোগিতায় জয় লাভ করলে তাকে ২০১৮ এশিয়া কাপ-এর দলীয় স্কোয়াডের অধিনায়কের দায়িত্ব পেয়ে যান। এপ্রিল ২০১৯ নামিবিয়ায় অনুষ্ঠেয় ২০১৯ আইসিসি বিশ্ব ক্রিকেট লীগ দ্বিতীয় বিভাগ প্রতিযোগিতায় হংকং দলের অধিনায়কের দায়িত্ব পায়। উক্ত প্রতিযোগিতায় খেলায় ২৯০ রান নিয়ে সে ছিল প্রতিযোগিতার সেরা রান সংগ্রহকারী। ২০১৯ সালের ১২ সেপ্টেম্বর হংকং জাতীয় ক্রিকেট দল থেকে অব্যাহতি নিয়ে তিনি দেশপ্রেমের টানে ভারতে স্থানীয় খেলোয়াড় হিসাবে ক্যারিয়ার গড়ার সিদ্ধান্ত নেন। ==টি২০ ফ্রাঞ্চাইজ জীবন== জুন ২০১৯ সে এডমন্টন রয়্যালস ফ্রাঞ্চাইজের হয়ে ২০১৯ গ্লোবাল টি২০ কানাডা খেলার জন্য নির্বাচিত হয়। ==তথ্যসূত্র== ==বহিঃ সংযোগ== জন্ম ব্যক্তি জাতীয় ক্রিকেট দলের অধিনায়ক একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার স্থান অনুপস্থিত (জীবিত ব্যক্তি)
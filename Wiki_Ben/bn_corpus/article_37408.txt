'''যতীন্দার সিং''' (জন্ম: মার্চ, ১৯৮৯) ভারতের লুধিয়ানায় জন্মগ্রহণকারী ওমানের বিশিষ্ট আন্তর্জাতিক ক্রিকেট তারকা। ওমান ক্রিকেট দলের অন্যতম সদস্য তিনি। দলে তিনি মূলতঃ ডানহাতি শীর্ষসারির ব্যাটসম্যানের দায়িত্ব পালন করে থাকেন। পাশাপাশি মাঝে-মধ্যে উইকেট-রক্ষণেও অংশ নিয়ে থাকেন। ২০১১ সালের বিশ্ব ক্রিকেট লীগ তৃতীয় বিভাগ প্রতিযোগিতার মাধ্যমে তার অভিষেক ঘটে। == প্রারম্ভিক জীবন == পাঞ্জাবী পরিবারের সন্তান যতীন্দার ওমানে শৈশবকাল অতিবাহিত করেন। ২০০৭ সালে এসিসি অনূর্ধ্ব-১৯ এলিট কাপের পাঁচ খেলায় অংশ নিয়েছেন। প্রতিযোগিতায় ওমান দলের উইকেট-কিপার ছিলেন তিনি। পাঁচ ডিসমিসালের সবগুলোই স্ট্যাম্পিং ছিল। তন্মধ্যে, তিনটিই করেছিলেন হংকংয়ের বিপক্ষে। বড়দের দলে জানুয়ারি, ২০১১ সালে ২০ বছর বয়সে তৃতীয় বিভাগের প্রতিযোগিতায় ইতালির বিপক্ষে দুই খেলায় অংশ নেন। গ্রুপ-পর্বে শূন্য রানে আউট হন তৃতীয় স্থান নির্ধারণ খেলায় ব্যাটিংয়ের সুযোগ না পেলেও তার দল জয়লাভ করেছিল। == আন্তর্জাতিক ক্রিকেট == সংযুক্ত আরব আমিরাতে অনুষ্ঠিত ২০১৫ সালের এসিসি টুয়েন্টি২০ কাপে ওমান দল শিরোপা জয় করে বিশ্ব টুয়েন্টি২০ বাছাইপর্বে খেলার সুযোগ লাভ করে। প্রতিযোগিতায় তিনি 'সেরা ব্যাটসম্যান' হিসেবে মনোনীত হন। ২০১৫ সালের বিশ্ব টুয়েন্টি২০ বাছাইপর্বে পঞ্চম স্থান নির্ধারণী খেলায় আফগানিস্তানের বিপক্ষে অংশগ্রহণের মাধ্যমে টুয়েন্টি২০ আন্তর্জাতিকে অভিষেক ঘটে তার। == তথ্যসূত্র == == আরও দেখুন == সুলতান আহমেদ ওমান জাতীয় ক্রিকেট দল ২০১৬ এশিয়া কাপ বাছাইপর্ব == বহিঃসংযোগ == জন্ম ব্যক্তি ক্রিকেটার টুয়েন্টি২০ আন্তর্জাতিক ক্রিকেটার
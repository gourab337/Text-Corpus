শান্তি শব্দের অন্যতম অর্থ বিঘ্নরহিত উদ্বেগশূন্য আনন্দময় জীবন। হিন্দুশাস্ত্র অনুসারে, বিঘ্ন তিন প্রকার। যথা ''আধ্যাত্মিক বিঘ্ন'': শারীরিক ব্যাধি, মানসিক অস্থিরতা, অঙ্গহানি ইত্যাদি। ''আধিভৌতিক বিঘ্ন'': সাপে কামড়ানো, বাঘে ধরা ইত্যাদি। ''আধিদৈবিক বিঘ্ন'': প্লাবন, মহামারী, খরা ইত্যাদি। এই তিনরকম বিঘ্ন নাশ করতে হিন্দুধর্মের বিভিন্ন আচার-অনুষ্ঠান শান্তিমন্ত্র পাঠ করা হয় এবং শেষে তিনবার ''ওঁ শান্তিঃ, ওঁ শান্তিঃ ,ওঁ শান্তিঃ'' বলা হয়। ==ঋগ্বৈদিক শান্তিমন্ত্র== ওঁ ভদ্রং কর্ণেভিং শৃণুয়াম দেবাঃ। ভদ্রং পশ্যেমাক্ষভির্য জত্রাঃ স্থিরৈঃ অঙ্গৈঃ তুষ্টু বাংসঃ তনুহভিঃ। ব্যশেম দেবহিতং যৎ আয়ুঃ। ওঁ স্বস্তি নো ইন্দ্রো বৃদ্ধশ্রবাঃ। স্বস্তি নঃ পূষা বিশ্বদেবাঃ। স্বস্তি নোস্তার্ক্ষ্যো অরিষ্টনেমিঃ। স্বস্তি নো বৃহস্পতির্দধাতু ওঁ শান্তিঃ শান্তিঃ শান্তিঃ ।। ঋগ্বেদ ১।৮৯।৮, ৬) অর্থাৎ, *হে দেবগণ, আমরা যেন কান দিয়ে কল্যাণবচন শুনি; হে যজনীয় দেবগণ, আমরা চোখ দিয়ে যেন সুন্দর বস্তু দেখি; সুস্থদেহের অধিকারী হয়ে আজীবন আমরা যেন তোমাদের স্তবগান করে দেবকর্মে নিয়োজিত থাকি। বৃদ্ধশ্রবা ইন্দ্র আমাদের মঙ্গল করুন; সকল জ্ঞানের আধার জগতের পোষক পূষা আমাদের মঙ্গল করুন; অহিংসার পালক তার্ক্ষ্য (গরুড়) আমাদের মঙ্গল করুন। ওঁ আধ্যাত্মিক, আধিদৈবিক আধিভৌতিক এই ত্রিবিধ বিঘ্নের বিনাশ হোক। ==উপনিষদীয় শান্তিমন্ত্র== '' ওঁ সহনাববতু সহনৌ ভুনক্তু সহ বীর্যং করবাবহৈ। মা বিদ্বিষাবহৈ ।। ওঁ শান্তিঃ ওঁ শান্তিঃ ওঁ শান্তিঃ।। তৈত্তিরীয় উপনিষদ্‌ ৩।১) অর্থাৎ, *(পরমাত্মা) আমাদের উভয়কে (আচার্য বিদ্যার্থী) সমভাবে রক্ষা করুন এবং উভয়কে তুল্যভাবে বিদ্যাফল দান করুন; আমরা যেন সমভাবে সামর্থ্য অর্জন করতে পারি; আমাদের উভয়েরই লব্ধবিদ্যা সফল হোক; আমরা যেন পরস্পরকে বিদ্বেষ না করি। ওঁ আধ্যাত্মিক, আধিদৈবিক আধিভৌতিক এই ত্রিবিধ বিঘ্নের বিনাশ হোক। ওঁ পূর্ণমদঃ পূর্ণমিদং পূর্ণাৎ পূর্ণমুদচ্যতে। পূর্ণস্য পূর্ণমাদায় ওঁ শান্তিঃ ওঁ শান্তিঃ ওঁ শান্তিঃ।। ঈশোপনিষদ, শান্তিপাঠ) অর্থাৎ, *পরব্রহ্ম পূর্ণ, নামরূপ ব্রহ্মও পূর্ণ ;পূর্ণ থেকে পূর্ণ উদ্গত হন; পূর্ণের পূর্ণত্ব বিদ্যা সহায়ে গ্রহণ করলে পূর্ণই (পরব্রহ্মই) অবশিষ্ট থাকেন। ওঁ আধ্যাত্মিক, আধিদৈবিক আধিভৌতিক এই ত্রিবিধ বিঘ্নের বিনাশ হোক। ওঁ আপ্যায়ন্তু মমাঙ্গানি সর্বাণি। সর্বং ব্রহ্মৌপনিষদং। মা অহং ব্রহ্ম নিরাকুর্যাং, মা মা নিরাকরোৎ অনিরাকরণম্ অস্তু অনিরাকরণং মে অস্তু তদাত্মনি নিরতে উপনিষৎসু ধর্মাস্তে ময়ি সন্তু তে ময়ি সন্তু। ওঁ শান্তিঃ শান্তিঃ শান্তিঃ ।। কেন উপনিষদ্‌ ছান্দোগ্য উপনিষদ্‌, শান্তিপাঠ) অর্থাৎ, *আমার অঙ্গসমূহ, বাক, প্রাণ, চক্ষু, কর্ণ বল এবং ইন্দ্রিয়সকল পুষ্টিলাভ করুক। সমস্ত পদার্থ স্বরূপতঃ ব্রহ্মই। আমি যেন ব্রহ্মকে অস্বীকার না করি, ব্রহ্ম যেন আমাকে প্রত্যাখ্যান না করেন; তার সঙ্গে আমার এবং আমার সঙ্গে তার সম্পর্ক হোক, অবিচ্ছেদ্য হোক, সেই পরমাত্মায় সততনিষ্ঠ আমার মধ্যে উপনিষদের বাক্যসমূহ মূর্ত হয়ে উঠুক। ওঁ আধ্যাত্মিক, আধিদৈবিক আধিভৌতিক এই ত্রিবিধ বিঘ্নের বিনাশ হোক। ওঁ বাঙ্মে মনসি প্রতিষ্ঠাতা মনো মে বাচি প্রতিষ্ঠিতম্, আবিরাবীর্ম এধি। বেদস্য আণীস্থঃ, শ্রুতং মে মা প্রহাসীঃ, অনেন অধীতেন অহোরাত্রান্ সংদধামি, ঋতং বদিষ্যামি, সত্যং বদিষ্যামি, তৎ মাম্ অবতু তৎবক্তারম্ অবতু, অবতু মাম্, অবতু বক্তারম্ অবতু বক্তারম্। ওঁ শান্তিঃ শান্তিঃ শান্তিঃ ।। ঐতরেয় উপনিষদ্‌) অর্থাৎ, *আমার বাক্য মনে প্রতিষ্ঠিত হোক, আমার মন বাক্যে প্রতিষ্ঠিত হোন। হে স্বপ্রকাশ ব্রহ্ম, (আপনি) আমার নিকট প্রকাশিত হোন। (হে বাক্য মন তোমরা) আমার নিকট বেদার্থ আনয়নে সমর্থ হও। শ্রুত বিষয় যেন আমাকে ত্যাগ না করে। এই অধ্যয়ন অবলম্বনে আমি দিনরাতকে সংযোজিত করব। আমি মানসিক সত্য বলব, বাচনিক সত্য বলব। ব্রহ্ম আমায় রক্ষা করুন, আচার্যকে রক্ষা করুন; আমায় রক্ষা করুন, আচার্যকে রক্ষা করুন। আচার্যকে রক্ষা করুন। ওঁ আধ্যাত্মিক, আধিদৈবিক আধিভৌতিক এই ত্রিবিধ বিঘ্নের বিনাশ হোক। ওঁ শং নো মিত্রঃ শং বরুণঃ। শং নো ভবত্বর্যমা। শং নো ইন্দ্রো বৃহস্পতিঃ। শং নো নমো ব্রহ্মণে। নমোস্তে বায়ো। ত্বমেব প্রত্যক্ষং ব্রহ্মাসি।। ত্বমেব প্রত্যক্ষং ব্রহ্ম বদিষ্যামি। ঋতং বদিষ্যামি। সত্যং বদিষ্যামি। তন্মামবতু। তদ্বক্তারমবতু। অবতু মাম। অবতু বক্তারম। ওঁ শান্তিঃ শান্তিঃ শান্তিঃ ।। তৈত্তিরীয় উপনিষদ্‌ ১।১) অর্থাৎ, *ভক্তের প্রতি স্নেহশীল মিত্রদেব আমাদের প্রতি সুখদায়ক হোন, বরুণদেব সুখপ্রদ হোন, অর্যমা সুখদায়ক হোন, ইন্দ্র বৃহস্পতি আমাদের আনন্দ দান করুন, জগদ্ব্যাপক উরুক্রম বিষ্ণু আমাদের সুখ দান করুন। ব্রহ্মরূপী বায়ুকে নমস্কার।হে বায়ু, আপনিই প্রত্যক্ষ ব্রহ্ম, আপনাকে নমস্কার। আপনি ঋতস্বরূপ বলে আপনাকে ঋত বলব। আপনি সত্যস্বরূপ। হে সর্বাত্মা ব্রহ্ম, আপনি আমাকে রক্ষা করুন; ব্রহ্ম-বক্তাকে রক্ষা করুন। আমাকে রক্ষা করুন; ব্রহ্ম-বক্তাকে রক্ষা করুন। ওঁ আধ্যাত্মিক, আধিদৈবিক আধিভৌতিক এই ত্রিবিধ বিঘ্নের বিনাশ হোক। ওঁ তচ্ছং যোরাবৃণীমহে। গাতুং যজ্ঞায়। গাতুং যজ্ঞপতয়ে। দৈবীঃ স্বস্তিরস্তু নঃ। ঊধ্বং জিগাতু ভেষজম। শং নো অস্তু দ্বিপদে। শং চতুষ্পদে। ওঁ শান্তিঃ শান্তিঃ শান্তিঃ।। অর্থাৎ, *মঙ্গলময় ব্রহ্মকে আমরা বরণ করি। তাকে যজ্ঞে স্তুতি করার জন্য যজ্ঞপতি বিষ্ণুকে আমরা বরণ করি। আমাদের আধিদৈবিক বিষয়ে শান্তি হোক। মানুষের সঙ্গে সকল সম্পর্ক শুভ হোক। ঊর্ধলোক সম্বন্ধে হিতকর গান হোক। মানুষ, পক্ষী গবাদি পশুসকলের মঙ্গল হোক। ওঁ আধ্যাত্মিক, আধিদৈবিক আধিভৌতিক এই ত্রিবিধ বিঘ্নের বিনাশ হোক। ওঁ অসতো মা সদ্গময়। তমসো মা জ্যোতির্গময়। মৃত্যোর্মামৃতং গময়। বৃহদারণ্যক উপনিষদ্‌ ১।৩।২৮) আবিরাবীর্ম এধি।। ঐতরেয় উপনিষদ্‌, শান্তিপাঠ) রুদ্র যত্তে দক্ষিণং মুখং, তেন মাং পাহি নিত্যম্। অর্থাৎ, *অসত্য থেকে আমাকে সত্যে নিয়ে যাও, অন্ধকার থেকে আমাকে জ্যোতিতে/আলোতে নিয়ে যাও, মৃত্যু থেকে আমাকে অমৃতে নিয়ে যাও। হে স্বপ্রকাশ, আমার নিকটে প্রকাশিত হও। রুদ্র, তোমার যে প্রসন্নমুখ তার দ্বারা আমাকে সর্বদাই রক্ষা করো। ==অতিরিক্ত পঠন== Mantra Pushpam, Text in Sanskrit, compiled by Swami Devarupananda, Published by Ramakrishna Math, Khar, Mumbai, India. Brihadaranyaka Upanishad with the Commentary of Shankaracharya, Translated by Swami Madhavananda, Published by Advaita Ashrama, Kolkata, India. Eight Upanishads (Vol. 1) with the Commentary of Shankaracharya, Translated by Swami Gambhirananda, Published by Advaita Ashrama, Kolkata, India. Eight Upanishads (Vol. 2) with the Commentary of Shankaracharya, Translated by Swami Gambhirananda, Published by Advaita Ashrama, Kolkata, India. Vedanta Spiritual Library, 108 Upanishads. "The Principal Upanishads" by Swami Sivananda, The Divine Life Society Publications, Uttaranchal, Himalayas, INDIA. ==তথ্যসূত্র== মন্ত্র ধর্ম দর্শন
'''মুস্তাফিজুর রহমান''' (জন্ম সেপ্টেম্বর ১৯৯৫) সাতক্ষীরায় জন্মগ্রহণকারী একজন বাংলাদেশী ক্রিকেটার। বাংলাদেশ ক্রিকেট দলের অন্যতম সদস্য হিসেবে দলে তিনি বাহাতি মিডিয়াম বোলিং করে থাকেন। বিশ্বের একমাত্র খেলোয়াড় হিসেবে তিনি তার প্রথম দুই ম্যাচে এগারোটি উইকেট লাভ করেন। ঘরোয়া প্রথম-শ্রেণীর ক্রিকেটে আবাহনী লিমিটেড, খুলনা বিভাগের প্রতিনিধিত্ব করছেন তিনি। এছাড়া ২০১৬ সালে অনুষ্ঠিত আইপিএলে তিনি "সানরাইজার্স হায়দ্রাবাদ" দলে খেলছেন এবং সম্প্রতি ইংল্যান্ডের ন্যাটওয়েস্ট টি২০ -তে সাসেক্স ক্রিকেট ক্লাবের হয়ে খেলেছেন তিনি তিনিই একমাত্র খেলোয়াড় যিনি উভয় একদিনের আন্তর্জাতিক এবং টেস্টের অভিষেকে 'ম্যান অফ দ্যা ম্যাচ' পুরস্কার লাভ করেন। আইসিসি ঘোষিত ২০১৫ সালে আইসিসি বর্ষসেরা দলে অন্তর্ভুক্ত হন। == প্রারম্ভিক জীবন == খুলনা বিভাগের সাতক্ষীরা জেলার কালীগঞ্জ উপজেলার তেঁতুলিয়া গ্রামে জন্মগ্রহণকারী বামহাতি পেসার মুস্তাফিজুর রহমান ২০১২ সালে ফাস্ট-বোলারদের ক্যাম্পে অংশগ্রহণের উদ্দেশ্যে ঢাকায় আসেন। নিজ শহর সাতক্ষীরায় অনুষ্ঠিত অনূর্ধ্ব-১৭ প্রতিযোগিতায় চমকপ্রদ ক্রীড়ানৈপুণ্য প্রদর্শন করেন। এরপর তাকে বিসিবি’র পেস ফাউন্ডেশনে অন্তর্ভুক্ত করা হয়। বাংলাদেশ অনূর্ধ্ব-১৯ দলে থাকাকালীন দল নির্বাচকমণ্ডলী কর্তৃক ২০১৫ সালের বিশ্বকাপের জন্যও তিনি মনোযোগ আকর্ষণ করেন। ২০১৩-১৪ মৌসুমে খুলনার পক্ষে প্রথম-শ্রেণীর ক্রিকেটে তার অভিষেক ঘটে। এরপর সংযুক্ত আরব আমিরাতে অনুষ্ঠিত অনূর্ধ্ব-১৯ ক্রিকেট বিশ্বকাপে আট উইকেট লাভ করেন। এরফলে ওয়েস্ট ইন্ডিজে বাংলাদেশ দলের সফরে অন্যতম সদস্য মনোনীত হন। সংক্ষিপ্ত সফরের পর অন্যতম সেরা বোলার হিসেবে তিনি বিবেচিত হন ধীরে ধীরে বলের বৈচিত্র্যতা বৃদ্ধিতে সচেষ্ট হন। শুরুতে তার বলে পেস কম থাকলেও ২০১৪-১৫ মৌসুমে ১৯.০৮ গড়ে ২৬ উইকেট দখল করেন। ১৫ মার্চ ২০১৯ সালে নিউজিল্যান্ডের ক্রাইস্টচার্চ মসজিদ হামলা হলে বাংলাদেশ টেস্ট দলের কয়েকজন সদস্যের সাথে তিনিও সন্ত্রাসী হামলার প্রত্যক্ষদর্শী হন এবং অল্পের জন্য বেচেঁ যান। ২০১৯ সালের ২২ মার্চ তিনি বিবাহ বন্ধনে আবদ্ধ হন। নিজ পরিবারের সাথে মুস্তাফিজুর == আন্তর্জাতিক খেলোয়াড়ী জীবন == === টুয়েন্টি২০ আন্তর্জাতিক === ঘরোয়া ক্রিকেটে দূর্দান্ত ক্রীড়াশৈলী প্র্রদর্শন করায় ২৪ এপ্রিল, ২০১৫ তারিখে সফরকারী পাকিস্তান জাতীয় ক্রিকেট দলের বিরুদ্ধে একমাত্র টুয়েন্টি২০ আন্তর্জাতিকে তাকে দলের সদস্য করা হয়। খেলায় তিনি শহীদ আফ্রিদি মোহাম্মদ হাফিজের উইকেট পান। মিরপুরের শের-ই-বাংলা জাতীয় স্টেডিয়ামে অনুষ্ঠিত একমাত্র টুয়েন্টি২০ আন্তর্জাতিক ক্রিকেটে অভিষেক ঘটে তার। খেলায় বাংলাদেশ দল প্রথমবারের মতো পাকিস্তানের বিপক্ষে টুয়েন্টি২০ আন্তর্জাতিকে উইকেটের বিশাল ব্যবধানে জয়লাভ করে। === একদিনের আন্তর্জাতিক === এর দুইমাস পর ১৯ জুন, ২০১৫ তারিখে সফরকারী ভারতীয় জাতীয় ক্রিকেট দলের বিপক্ষে তার একদিনের আন্তর্জাতিকে অভিষেক ঘটে। অভিষেক ম্যাচেই তিনি উইকেট লাভ করেন এবং ম্যাচ সেরা নির্বাচিত হন। তার পরে ২১ জুনেও ভারতের বিপক্ষে ৪৩ রানের বিনিময়ে উইকেট নিয়ে ম্যাচ সেরা হন। জীবনের প্রথম দুই ম্যাচে ১১ উইকেট নিয়ে তিনি বিশ্বরেকর্ড গড়েন৷ ব্রায়ান ভিটোরি’র পর দ্বিতীয় বোলার হিসেবে প্রথম দুইটি ওডিআইয়ে পাঁচ-উইকেট লাভের বিরল কীর্তিগাথা রচনা করেন মুস্তাফিজুর। মুস্তাফিজুর তার প্রথম দুইটি ওডিআইয়ে ৫/৫০ ৬/৪৩ লাভ করেন। তার ক্রীড়ানৈপুণ্যে ওডিআইয়ের ইতিহাসেব যে-কোন বোলারের তুলনায় সেরা। তার অসম্ভব বোলিংয়ের ফলে ২০১১ সালে জিম্বাবুয়ের ব্রায়ান ভিটোরি’র বাংলাদেশের বিপক্ষে ৫/৩০ ৫/২০ ম্লান হয়ে যায়। ভারতকে তিনি তৃতীয়বার ২০০ বা তার নিচে রান তুলতে বাধ্য করান। এরফলে বাংলাদেশ পঞ্চমবারের মতো ভারতের বিপক্ষে জয় পায়। জয়ে বাংলাদেশ আইসিসি র‌্যাঙ্কিংয়ে ৯৩ পয়েন্ট নিয়ে ৭ম স্থানে উত্তরণ ঘটায়। দ্বিতীয় ওডিআইয়ে মুস্তাফিজুরের ৬/৪৩ বোলিং পরিসংখ্যান বাংলাদেশী বোলারদের মধ্যে তৃতীয় সেরা। তার পূর্বে মাশরাফি বিন মর্তুজা ৬/২৬ (ব কেনিয়া, ২০০৬) রুবেল হোসেন ৬/২৬ (ব নিউজিল্যান্ড, ২০১৩) রয়েছেন। ===২০১৯ ক্রিকেট বিশ্বকাপ=== ২০১৯ সালে এপ্রিলে তিনি ২০১৯ ক্রিকেট বিশ্বকাপের জন্য বাংলাদেশ দলে অন্তর্ভুক্ত হন। বাংলাদেশের সপ্তম ম্যাচে তিনি ভারতের বিপক্ষে পাঁচ উইকেট শিকার করেন। এর ফলে সাকিব আল হাসানের পর তিনি বাংলাদেশের দ্বিতীয় বোলার হিসেবে বিশ্বকাপের কোনো ম্যাচে পাঁচ উইকেট নেওয়ার কৃতিত্ব গড়েন। এছাড়া তিনি বাংলাদেশের হয়ে বিশ্বকাপের এক আসরে সবচেয়ে বেশি উইকেট নেওয়ার রেকর্ড গড়েন। ৫ই জুলাই তিনি পাকিস্তানের বিপক্ষে ম্যাচে বিশ্বের চতুর্থ দ্রুততম এবং বাংলাদেশের দ্রুততম বোলার হিসেবে (৫৪ ম্যাচে) ১০০ উইকেট শিকার করেন। এছাড়া তিনি বিশ্বকাপে টানা দ্বিতীয় পাঁচ উইকেট শিকার করেন। তিনি আট ম্যাচে ২০ উইকেট নিয়ে মিচেল স্টার্কের পর দ্বিতীয় সর্বোচ্চ উইকেট শিকারী হিসেবে বিশ্বকাপ সমাপ্ত করেন। == সম্মাননা == ক্রিকেটের বৈশ্বিক পরিচালনা পরিষদ আন্তর্জাতিক ক্রিকেট কাউন্সিল কর্তৃক ২০১৫ সালের আইসিসি ওডিআই বর্ষসেরা দলের অন্যতম সদস্য হিসেবে তাকে মনোনীত করে। মূলতঃ বছরের শীর্ষস্থানীয় ক্রিকেটারদের একজনরূপে গণ্য করায় তাকে সম্মাননায় ভূষিত করা হয়।এরফলে প্রথম বাংলাদেশী ক্রিকেটার হিসেবে তিনি বিরল সম্মানের অধিকারী হন। এছাড়াও, সাকিব আল হাসানের পর দ্বিতীয় বাংলাদেশী ক্রিকেটার হিসেবে আইসিসি'র যে-কোন দলে দ্বিতীয় ব্যক্তি তিনি। ২০১৫-১৬ মৌসুমে আইসিসির বর্ষসেরা উদীয়মান ক্রিকেটার হয়েছেন এই বাঁহাতি পেসার। ”প্রথম আলো” বর্ষসেরা ক্রীড়া পুরস্কার (২০১৫ এবং ২০১৬ সালের জন্য, পেয়েছেন বছর) == রেকর্ডসমূহ == ওডিআই অভিষেকে বিশ্বের ১০ম বোলার হিসেবে পাঁচ-উইকেট পান। বিশ্বের ৪র্থ বোলার হিসেবে প্রথম দুই ওডিআইয়ে ম্যান অব দ্য ম্যাচ পুরস্কার পান। == আন্তর্জাতিক পারফরমেন্স == === একদিনের আন্তর্জাতিকে পাঁচ উইকেট প্রাপ্তি === মুস্তাফিজুর রহমানের একদিনের আন্তর্জাতিকে পাঁচ উইকেট লাভ পরিসংখ্যান ম্যাচ প্রতিপক্ষ শহর/দেশ মাঠ বছর ফলাফল '''১''' ৫/৫০ ঢাকা, বাংলাদেশ শের-ই-বাংলা জাতীয় ক্রিকেট স্টেডিয়াম ২০১৫ '''২''' ৬/৪৩ ঢাকা, বাংলাদেশ শের-ই-বাংলা জাতীয় ক্রিকেট স্টেডিয়াম ২০১৫ '''৩''' ৫/৩৪ ঢাকা, বাংলাদেশ শের-ই-বাংলা জাতীয় ক্রিকেট স্টেডিয়াম ২০১৫ '''৪''' ৫/৫৯ ৫৩ বার্মিংহাম, ইংল্যান্ড এজবাস্টন ক্রিকেট গ্রাউন্ড ২০১৯ '''৫''' ৫/৭৫ ৫৪ লন্ডন, ইংল্যান্ড লর্ডস ক্রিকেট গ্রাউন্ড ২০১৯ === টুয়েন্টি আন্তর্জাতিকে পাঁচ উইকেট প্রাপ্তি === মুস্তাফিজুর রহমানের টুয়েন্টি আন্তর্জাতিকে পাঁচ উইকেট লাভ পরিসংখ্যান ম্যাচ প্রতিপক্ষ শহর/দেশ মাঠ বছর ফলাফল '''১''' ৫/২২ কলকাতা, ভারত ইডেন গার্ডেনস ২০১৬ ==আন্তর্জাতিক পুরস্কার== ===টেস্ট ক্রিকেট=== ====ম্যাচসেরা পুরস্কার==== নং সিরিজ মৌসুম ম্যাচে পারফরমেন্স ফলাফল ১ম টেস্ট বাংলাদেশে দক্ষিণ আফ্রিকা টেস্ট সিরিজ ২০১৫ ১ম ইনিংস: ১৭.৪-৬-৩৭-৪; (১৩ বল: ০×৪, ০×৬) ২য় ইনিংস: ৫–০–২১–০ ব্যাট করেনি ম্যাচ ড্র হয়। ===একদিনের আন্তর্জাতিক ক্রিকেট=== ====ম্যাচসেরা পুরস্কার==== নং বিপক্ষ মাঠ তারিখ ম্যাচে পারফরমেন্স ফলাফল ভারত শের-ই-বাংলা জাতীয় ক্রিকেট স্টেডিয়াম, ঢাকা ১৮ জুন ২০১৫ ০* (০), ৯.২–১–৫০–৫ ৭৯ রানে বিজয়ী। ভারত শের-ই-বাংলা জাতীয় ক্রিকেট স্টেডিয়াম, ঢাকা ২১ জুন ২০১৫ ১০-০-৪৩-৬; ব্যাট করেনি উইকেটে বিজয়ী (ডি/এল)। ====সিরিজ সেরা পুরস্কার==== সিরিজ মৌসুম সিরিজে পারফরমেন্স ফলাফল বাংলাদেশে ভারত ২০১৫ বার উইকেট অর্জন সহ ১৩ উইকেট। গড় ১১.৫৩ রান। গড় ৯.০০ ১টি ক্যাচ (৩ ম্যাচ) ২-১ সিরিজ জয় করে। ==তথ্যসূত্র== ==আরো দেখুন== আইসিসি পুরস্কার বাংলাদেশ জাতীয় ক্রিকেট দল আইসিসি বিশ্ব একদিনের আন্তর্জাতিক একাদশ একদিনের আন্তর্জাতিক অভিষেকে উইকেট লাভকারী ক্রিকেটারদের তালিকা ==বহিঃসংযোগ== এস পি এন ক্রিকইনফো ক্রিকবাজ ফেসবুক টুইটার ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার আন্তর্জাতিক ক্রিকেট অভিষেকে উইকেট লাভকারী ক্রিকেটার আন্তর্জাতিক অভিষেকে ম্যান অব দ্য ম্যাচ বিজয়ী ক্রিকেটার টুয়েন্টি২০ আন্তর্জাতিক ক্রিকেটার বিভাগের ব্যক্তি বিভাগের ক্রিকেটার হায়দরাবাদের ক্রিকেটার অনূর্ধ্ব-১৯ দলের ক্রিকেটার ক্রিকেট বিশ্বকাপের ক্রিকেটার
'''হরিবোল''' একটি আসন্ন বাংলাদেশী নাট্যধর্মী চলচ্চিত্র। এটা নদী, পরিবেশ এবং মতুয়া সম্প্রদায়ের উপর নির্মিত একটি বিশেষায়িত চলচ্চিত্র। চলচ্চিত্রটি বাংলাদেশের স্বাধীনতা যুদ্ধ মতুয়া সম্প্রদায়ের একটি নিগৃহীত পরিবারের কাহিনীর উপর নির্মিত। আনিসুজ্জামান নিবেদিত বলেশ্বর ফিল্মস প্রযোজিত এই চলচ্চিত্রের গল্প, সংলাপ, চিত্রনাট্য রচনা পরিচালনা করেছেন রেজা ঘটক। চলচ্চিত্রের মুখ্য চরিত্র গুলিতে অভিনয় করেছেন কাজী ফয়সল, ইকতারুল ইসলাম, তৃপ্তি সরেন, এমরান হোসেন, সেলিম হায়দার, প্রণব দাস প্রমুখ। এটা রেজা ঘটকের প্রথম নির্মিত চলচ্চিত্র। == গল্পসুত্র == বাংলাদেশ স্বাধীন হওয়ার পয়ত্রিশ বছর পর, বলেশ্বর নদীর তীরবর্তী এক জনপদে স্বাধীনতা যুদ্ধে নির্যাতিত এক নারীর জীবনে ঘটে যাওয়া সত্য ঘটনা নিয়ে চলচ্চিত্র নির্মাণ করতে আসেন একজন তরুণ চলচ্চিত্র পরিচালক। চলচ্চিত্র নির্মাণ করতে এসে পরিচিত হন মতুয়া সম্প্রদায়ের এক প্রান্তিক কৃষক পরিবারের সাথে। পরিবারটি প্রচলিত গ্রামীণ সমাজে মোড়ল স্থানীয় লোকদের হাতে নিপীড়িত। তরুণ পরিচালক মুক্তিযুদ্ধের সময় বাংলাদেশের সাধারণ মানুষের উপর নেমে আসা দুর্দশা পাক বাহিনীর নির্যাতনের ঘটনাবলীর সমান্তরালে ভিন্ন প্রেক্ষাপটে প্রান্তিক পরিবারের উপর আধিপত্য বিস্তারকারী গ্রামীণ সমাজের নিপীড়নের সমরূপতা খুঁজে পান। গল্পে দুঃখ-দুর্দশার পাশাপাশি মতুয়া সম্পদায়ের প্রাত্যহিক জীবন-যাপন, সংস্কৃতি, বলেশ্বর নদীর সাথে জীবন ধারণের সম্পর্ক আলাদা করে উপস্থাপিত হয়। == নির্মাণ == দুই ঘন্টা ব্যাপ্তির 'হরিবোল'-এর চিত্রগ্রহণ শুরু হয় ০২ এপ্রিল, ২০১৭ তারিখে। পিরোজপুরে চলচ্চিত্রটির অধিকাংশ চিত্রগ্রহণ করা হয়।পাদটীকা মে, ২০১৭ নাগাদ চলচ্চিত্রটির ৭৫ শতাংশ নির্মাণ কাজ সম্পন্ন হয়। গণ- অর্থায়ণের মাধ্যমে অর্থ সংগ্রহের পর চলচ্চিত্রটির ডাবিং, শব্দ সম্পাদনা, 'কালার কারেকশন', ভিএফএক্স, টাইটেল, সাব-টাইটেল, ডিসিপি সম্পাদনার কাজ করা হয়। অক্টোবর, ২০১৯-এ চলচ্চিত্রটির পুর্নাঙ্গ নির্মাণ সম্পন্ন হয়। == কুশীলব == === মূল চরিত্র === মুখ্য চরিত্রে রূপদান করেছেন কাজী ফয়সল, ইকতারুল ইসলাম, তৃপ্তি সরেন, এমরান হোসেন, সেলিম হায়দার, প্রণব দাস, লিয়াকত লিকু, ইউসুফ ববি, জাহিদ হাসান চিন্ময় চক্রবর্তী। এদের চরিত্র সমূহ নিম্নরূপ- কাজী ফয়সল এসকে চৌধুরী, মুক্তিযুদ্ধের ঘটনা নিয়ে চলচ্চিত্র বানাতে আসা তরুণ নির্মাতা। ইকতারুল ইসলাম নিতাই, মতুয়া সম্প্রদায়ের প্রান্তিক পরিবারের কর্তা। তৃপ্তি সরেন পারু, নিতাইয়ের স্ত্রী। এমরান হোসেন রাঙা, নিতাইয়ের প্রতিদ্বন্দ্বী। সেলিম হায়দার হরি, গ্রামের চেয়ারম্যান। প্রণব দাস পল্টু, পারুর ভাই। লিয়াকত লিকু লখাই, নিতাইয়ের বন্ধু। ইউসুফ ববি এসকে চৌধুরী'র সহকারী। জাহিদ হাসান ঝড়ু পাগলা। চিন্ময় চক্রবর্তী পঞ্চায়েত সভার সভাপতি। === প্বার্শ চরিত্র === এই চলচ্চিত্রে প্বার্শ চরিত্রে অভিনয় করেছেন নলিনী মণ্ডল, রণজিৎ মণ্ডল, বিধান বিশ্বাস, এমদাদুল হক হাওলাদার, মনোজ মন্ডল, যতীন্দ্র নাথ নাগ, শুকুরঞ্জন মোলোঙ্গী, মুক্তি মণ্ডল, ইলিয়াস খান, গৌতম মিস্ত্রী, প্রেমানন্দ আকর্ষণ, অনাদী বালা, জাকির হোসেন হাওলাদার, স্বপন পাল, জীবন কৃষ্ণ ঘরামী, সুনীল কুমার মণ্ডল, আরিফুল ইসলাম শিপুল, আকাশ সিংহ, অনিক, চন্দন, উৎস, অমিত, শুভ, সৈকত, সোহাগ প্রমুখ। === অন্যান্য কলাকুশলী === 'মার্ক থ্রি' ক্যামেরায় চিত্রগ্রহণ করেছেন মোস্তাফিজ ইসলাম, সেলিম হায়দার, জাহিদ হাসান, প্রণব দাস রেজা ঘটক। ‘হরিবোল’ চলচ্চিত্রের দৃশ্য সম্পাদনা করেছেন প্রণব দাস; স্থিরচিত্র ধারণ করেছেন দেবাশিষ গুপ্ত, চিন্ময় চক্রবর্তী জাহিদ রবি; শব্দ ধারণ করেছেন অরিজিৎ মিত্র, শব্দ মিশ্রণ করেছেন সুজয় দাস, শব্দে বিভিন্ন ইফেক্ট করেছেন সুভারুন সেনগুপ্ত সোহাম সান্যাল; যুগল বাগ সৌরভ সাহা যথাক্রমে ফলি আর্টিস্ট ফলি রেকর্ডিস্ট ছিলেন। লোগো নির্মাণ করেছেন সব্যসাচী হাজরা। == সঙ্গীত আয়োজন == 'হরিবোল' চলচ্চিত্রে পাঁচটি গান রয়েছে। এর মধ্যে লালন সাঁই-এর গানে কণ্ঠ দিয়েছেন নলীনি মণ্ডল। ভবা পাগলার গানে কন্ঠ দিয়েছেন সাত্যকি ব্যানার্জি। অন্যান্য তিনটি গানের গীতি সুর করেছেন অংশুমান বিশ্বাস। এই তিনটি গান যথাক্রমে বাউল সফি মণ্ডল, অংশুমান বিশ্বাসের নিজের কন্ঠে সমবেত কন্ঠে ধারণ করা হয়। == তথ্যসুত্র == == পাদটীকা == উইকিপিডিয়া অসমর্থিত সুত্র হতে গৃহীত। চলচ্চিত্র
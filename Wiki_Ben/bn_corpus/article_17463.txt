'''সুশীল কুমার ধাড়া''' (২ মার্চ, ১৯১১ ২৮ জানুয়ারি, ২০১১) হলেন এক স্বনামধন্য ভারতীয় স্বাধীনতা সংগ্রামী স্বাধীন ভারতের এক বিশিষ্ট রাজনৈতিক নেতা। ১৯১১ সালের মার্চ অধুনা পূর্ব মেদিনীপুর জেলার তমলুকের অদূরে অবস্থিত মহিষাদলের টিকারামপুরে সুশীল কুমার ধাড়া জন্মগ্রহণ করেছিলেন। স্কুলে পড়ার সময় থেকেই তিনি জড়িয়ে পড়েছিলেন রাজনীতির সঙ্গে। ভারত ছাড়ো আন্দোলনের সময় গঠিত তাম্রলিপ্ত জাতীয় সরকারের যুদ্ধ স্বরাষ্ট্র মন্ত্রকের দায়িত্ব পালন করেছিলেন তিনি। তমলুকের এই সমান্তরাল সরকারের "বিদ্যুৎ বাহিনী" নামক সশস্ত্র সেনাদলের সর্বাধিনায়কও ছিলেন সুশীল ধাড়া। ১৯৪৪ সালে ব্রিটিশ সরকার সুশীল ধাড়াকে জীবিত অথবা মৃত অবস্থায় ধরে দেওয়ার জন্য দশ হাজার টাকা পুরস্কার ঘোষণা করে। ব্রিটিশ আমলে তিনি বারো বছর চার মাস জেল খেটেছিলেন। স্বাধীন ভারতে পশ্চিমবঙ্গ থেকে একাধিক নির্বাচনে জয়ী হন সুশীল ধাড়া। ১৯৬২, ১৯৬৭, ১৯৬৯ সালে তিনি মহিষাদল কেন্দ্র থেকে পশ্চিমবঙ্গ বিধানসভায় নির্বাচিত হয়েছিলেন এবং রাজ্য মন্ত্রিসভায় মন্ত্রীর দায়িত্বও পালন করেছিলেন। ১৯৭৭ সালে তমলুক কেন্দ্র থেকে লোকসভায় নির্বাচিত হয়েছিলেন সুশীল ধাড়া। আশির দশকে রাজনীতি থেকে নিজেকে সরিয়ে নিয়ে পুরোপুরি সমাজসেবায় আত্মনিয়োগ করেন তিনি। ২০১১ সালের ২৮ জানুয়ারি তার মৃত্যু হয়। == দ্রষ্টব্য == রাজনীতিবিদ মেদিনীপুর জেলার ব্যক্তি লোকসভার সদস্য জন্ম মৃত্যু
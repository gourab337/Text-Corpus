'''বেবো''' ২০০৫ সালে চালু হওয়া একটি সামাজিক যোগাযোগের ওয়েবসাইট। ওয়েবসাইটটি ক্রাইটেরিওন ক্যাপিটাল পার্টনারস কর্তৃক পরিচালিত হয়। ২০১০-এর জুনে আমেরিকান অনলাইনের কাছ থেকে ক্রাইটেরিওন বেবো ক্রয় করে। বেবো ওয়েবসাইটে ব্যবহারকারীরা একটি ব্যাক্তিগত প্রোফাইল তৈরি করতে পারে এবং প্রোফাইলে তারা নিজের ইচ্ছেমত ব্লগ লিখতে পারে, ছবি, সঙ্গীত, ভিডিও প্রশ্ন রাখতে পারে। অন্যান্য ব্যবহারকারীদের সেই প্রশ্নের উত্তর দেওয়ারও ব্যবস্থা রায়েছে। এছাড়াও ব্যবহারকারীরা নিজের প্রোফাইল ব্যবহার করে অন্যান্য ব্যবহারকারীদের সাথে বার্তার মাধ্যমে যোগাযোগ তাদের বন্ধু তালিকায় যুক্ত করতে পারে। বেবো অন্যান্য সামাজিক যোগযোগের ওয়েবসাইট বিশেষ করে ফেসবুকের সাথে সাদৃশ্যপূর্ণ। মিখাইল জচি ব্রিচ নামে দুই জন প্রকৌশলী ২০০৫ সালের জানুয়ারিতে সানফ্রান্সিকোতে তাদের নিজেদের বাড়িতে বেবো ওয়েবসাইটটি চালু করেন। ১৩ মার্চ, ২০০৮ সালে আমেরিকান অনলাইন বা অল বেবো ওয়েবসাইটটি $৮৫০ মিলিয়ন ডলারের বিনিময়ে কিনে নেয়, চুক্তির শর্তানুযায়ী ব্রিচ ভ্রাতৃদ্বয় লাভের $৫৯৫ মিলিয়ন ডলার অর্জন করেন। ক্রয় করার পর অল বেবোতে বিজ্ঞাপন দিতে শুরু করে যার ফলে ওয়েবসাইটটি প্রতিযোগিতামূলক বাজারে টিকে থাকতে হিমশিম খাচ্ছিল। এরপর অল অন্যান্য সামাজিক যোগাযোগের ওয়েবসাইটের সাথে প্রতিযোগিতার জন্য বেবোতে অনেক নতুন ফিচার যুক্ত করে। কিন্তু এপ্রিল ২০১০ সালে আমেরিকান অনলাইন বেবো ব্রিক্রি বা বন্ধ করে দেওয়ার ঘোষণা দেয়। ১৭ জুন, ২০১০ সালে অল বেবো সাইটটি ক্রাইটেরিয়ন ক্যাপিটাল পার্টনারস এর কাছে ব্রিক্রি করে দেয়। বিক্রয়মূল্য গোপন রাখা হয়েছে তবে অনেকেই মনে করেন এর পরিমান $১০ মিলিয়ন ডলারের কম হতে পারে। বেবো ক্রয়য়ের ঘটনাকে বিবিসি, ডটকম যুগে আমেরিকান অনলাইনের সবচেয়ে বাজে চুক্তি হিসেবে আক্ষাইত করেছে যার জন্য অল-এর সাবেক সিইও রেনডি ফালকোকে চাকরি হারাতে হয়েছিল। == তথ্যসূত্র == == বহিঃসংযোগ == যোগাযোগের ওয়েবসাইট প্রতিষ্ঠিত ইন্টারনেট সম্পত্তি
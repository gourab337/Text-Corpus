'''ক্যালিবার''' ('''calibre''') হল ই-বই পাঠ, সম্পাদনা ব্যবস্থাপনার উদ্দেশ্যে লিখিত একটি মুক্ত সোর্স সফটওয়্যার। ক্যালিবার ই-বইকে ভার্চুয়াল পাঠাগারে সাজানো, প্রদর্শন, পাঠ, সম্পাদনা, তৈরি, ফাইল ফরম্যাট রূপান্তর, ই-রিডারে প্রেরণ, ইত্যাদি সহ আরও বহুমুখী সুবিধা প্রদান করে। এছাড়া পাইথন এপিআই-নির্ভর প্লাগইন ব্যবস্থার মাধ্যমে ক্যালিবারে প্রয়োজনমত অতিরিক্ত সুযোগসুবিধা যোগ করা সম্ভব। == ইতিহাস == ২০০৬ সালের ৩১ অক্টোবর সনি তাদের পিআরএস-৫০০ ই-রিডার পণ্যটি প্রকাশ করার পরে কোভিদ গয়াল '''libprs500''' সফটওয়্যার লাইব্রেরি প্রকল্পের কাজ শুরু করেন, যার উদ্দেশ্য ছিল মূলত পিআরএস-৫০০ এর ফাইল ফরম্যাট লিনাক্সে ব্যবহার করতে দেয়া। মোবাইলরিড ফোরামের সমর্থনে গয়াল ওই ই-রিডারটিতে ব্যবহৃত ''ব্রড ব্যান্ড ইবুক'' (BBeB)ফরম্যাটটি করতে সক্ষম হন। ২০০৮ সালে তার প্রোগ্রামটির জন্য একটি ইউজার ইন্টারফেস ডেভলপ করা হয়। এসময় কোভিদের স্ত্রী কৃত্তিকা গয়াল সফটওয়্যারটির নাম পরিবর্তন করে করেন "ক্যালিবার" তাদের মতে নামটির "libre" অংশটি মুক্তি বোঝায় (তবে উচ্চারণ করা হয় "ক্যালিবার")। == বৈশিষ্ট্য == ক্যালিবার প্রচুর সংখ্যক ই-বই ফরম্যাট পাঠ সমর্থন করে এবং একটি থেকে অন্যাটিতে রূপান্তর করতে পারে। ক্যালিবার ইপাব এবং AZW3 ফরম্যাটের পরিপূর্ণ সম্পাদনা সমর্থন করে, তবে এতে অন্যান্য অধিকাংশ ই-বই ফরম্যাটের আংশিক সম্পাদনাও সম্ভব, যেমন ফন্ট পরিবার, আকার, মার্জিন, প্রচ্ছদ, ডিজিটাল মেটাডেটা প্রভৃতির পরিবর্তন, স্বয়ংক্রিয় সূচীপত্র সংযোজন ইত্যাদি। ক্যালিবার সরাসরি ডিআরএম-যুক্ত ই-বই রূপান্তর বা সম্পাদনা করতে পারে না, তবে এই সুবিধা সংযোজনকারী অনানুষ্ঠানিক প্লাগ-ইন পাওয়া যায়। ক্যালিবারের অপর প্রধান সুবিধা হল ই-বই ব্যবস্থাপনা। এটি মেটাডেটার বিভিন্ন তথ্য অনুযায়ী ই-বইগুলো ক্রমান্বয়ে সাজাতে পারে, এবং বিভিন্ন উৎস থেকে অনুপস্থিত মেটাডেটা প্রচ্ছদ সংগ্রহ করতে পারে। এছাড়া ক্যালিবারে অনলাইন মুক্ত পাঠাগারের ই-বই এবং বিভিন্ন অনলাইন পত্রিকার খবরাখবর সংগ্রহ করা যায়। সফটওয়্যারটি মেটাডেটা অনুযায়ী ই-বই অনুসন্ধান ফিল্টারের অনেক বিস্তারিত ব্যবস্থা রেখেছে, তবে সব ই-বইয়ের অন্তস্থ লেখা একই সময় অনুসন্ধান করতে পারে না। অবশ্য একটি ই-বই পাঠ করার সময় তার লেখার ভিতর অনুসন্ধান করা সম্ভব। ক্যালিবার দিয়ে বেশ কিছু অনলাইন প্রকাশকের থেকে ই-বই ক্রয় বা ধার করা যায়, যেমন ইন্টারনেট আর্কাইভ, গুটেনবার্গ প্রকল্প ইত্যাদি। এর পাশাপাশি ওপেনবুকস নামক ডিআরএম-বিহীন, ক্যালিবার সমর্থিত, ই-বই সংগ্রহ তত্ত্বাবধায়ন করছেন কৃত্তিকা গয়াল। ই-বই সম্পর্কিত কিছু সোশ্যাল নেটওয়ার্কিং সেবা যেমন গুডরিডস, লাইব্রেরিথিং, ওভারড্রাইভ ইত্যাদির সমর্থনও সফটওয়্যাটিতে রয়েছে। ক্যালিবার "রেসিপি" নামক প্রোগ্রামযোগ্য ব্যবস্থার সাহায্যে প্রচুর সংখ্যক অনলাইন মাধ্যমের টেক্সট সংগ্রহ করে ই-বই আকারে পাঠ বা ই-রিডারে প্রেণ করতে পারে। ‌ক্যালিবারের ইমেইল, ওয়্যারলেস, নিজস্ব ওয়েব সার্ভার দ্বারা, অথবা কম্পিউটারে সরাসরি সংযুক্ত ই-রিডারে ই-বই প্রেরণ করতে পারে, এবং বিভিন্ন ই-রিডার থেকে ই-বই সংগ্রহও করতে পারে। ক্যালিবার একটি সমৃদ্ধ নিজস্ব ওয়েব সার্ভারের মাধ্যমে অনলাইন বা স্থানীয় নেটওয়ার্কে বই আদান-প্রদান ব্যবস্থাপনার সুবিধা দেয়। ১.১৫ সংস্করণ হতে ক্যালিবারে ই-বই সম্পাদনার জন্য একটি বিশেষায়িত অ্যাপ্লিকেশন উপকরণ উপস্থিত, যা অনেকটাই সিজিল এর অনুরূপ, তবে তার মত দৃশ্যমান সম্পাদনার সুবিধা নেই। == সংশ্লিষ্ট সফটওয়্যার == *''ক্যালিবার ক্লাউড'' (বিনামূল্য অথবা বিক্রিত) *''ক্যালিবার কম্পানিয়ন'' (বিক্রিত) *''ক্যালিবার লাইব্রেরি'' (বিক্রিত) *''ক্যালিবার সিঙ্ক'' (বিনামূল্য) (বিনামূল্য অথবা বিক্রিত) (বিনামূল্য) == তথ্যসূত্র == ==আরও পড়ুন== == বহি:সংযোগ == সফটওয়্যার মুক্ত সফটওয়্যার পাঠক বিষয়শ্রেণী:সি সফটওয়্যার সফটওয়্যার
'''খিলগাঁও সরকারি উচ্চ বিদ্যালয়''' একটি সরকারী বিদ্যালয়। এই শিক্ষা প্রতিষ্ঠানটি ১৯৬৭ সালে প্রতিষ্ঠা লাভ করে। বিদ্যালয়ের পাশাপাশি এখানে কলেজ শাখাও রয়েছে। বর্তমানে এটি বাংলাদেশের অন্যতম প্রসিদ্ধ একটি শিক্ষা প্রতিষ্ঠান হিসাবে পরিচিত। মূল প্রতিষ্ঠানটি বেশকয়েকটি ভবন নিয়ে গঠিত। এর সম্মুখ ভাগে খেলার মাঠ অবস্থিত। এছাড়াও এর অভ্যন্তরে ছোট ছোট ভাগে বিভক্ত কয়েকটি খেলার মাঠ রয়েছে। মূল স্কুল ভবন দ্বিতল বিশিষ্ট এবং কলেজ ভবন পাঁচতলা। এর ভিতর প্রধান শিক্ষকের বাস ভবন রয়েছে এবং মূল অবকাঠামোর সীমানার বাইরে এর নিজেস্ব একটি সুবিশাল ছাত্রাবাস রয়েছে। মূল দুইটি প্রবেশ পথ ছাড়াও বর্তমানে কলেজে প্রবেশের জন্য ভিন্ন দুইটি প্রবেশ পথ রয়েছে। এটি সম্পূর্ণ ভাবে একটি বালক উচ্চ বিদ্যালয় এবং কলেজ। == শিক্ষা পদ্ধতি == এই শিক্ষা প্রতিষ্ঠানে ১ম শ্রেণী থেকে দ্বাদশ শ্রেণী পর্যন্ত শিক্ষা দেওয়া হয়। এই শিক্ষা প্রতিষ্ঠানে বাংলা মাধ্যমে শিক্ষা প্রদান করা হয়। এখানে মোট দুই শিফটে (দিবা শাখা প্রভাতী শাখা) ক্লাস করানো হয়। তাছাড়া এখানে সংযুক্ত শাখা রয়েছে। এছাড়াও সরকারীর পাশাপাশি এর অভ্যন্তরে সংলগ্ন একটি বিদ্যালয় রয়েছে যেখানে একটি মাত্র শিফটে নিম্ন মাধ্যমিক পর্যায়ের শিক্ষা প্রদান করা হয়ে থাকে। ২০০৮ সাল থেকে এখানে কলেজ শাখা চালু হয়। এখানে বিজ্ঞান বাণিজ্য এই দুইটি শাখায় মুলত চালু রয়েছে। এছাড়াও এখানে স্বল্প পরিসরে প্রতিবন্ধকতা যুক্ত শিশুদের শিক্ষা প্রদান করা হয়ে থাকে। মাধ্যম জাতীয় শিক্ষাক্রম পাঠ্যপুস্তক বোর্ড এর প্রণীত নীতিমালা অনুযায়ী ভর্তির পক্রিয়া সম্পন্ন হয়। == সুযোগ-সুবিধা == এই বিদ্যালয়ে শিক্ষার্থীদের জন্য লাইব্রেরী, কম্পিউটার ল্যাব, তিনটি বিজ্ঞান ল্যাব রয়েছে। দ্বিতল বিশিষ্ট অডিটোরিয়াম রয়েছে এবং প্রতি বছর সাংস্কৃতিক প্রতিযোগিতা অনুষ্ঠিত হয়। খেলাধুলার জন্য মাঠ রয়েছে এবং প্রতি বছর বার্ষিক ক্রীড়া প্রতিযোগিতা অনুষ্ঠিত হয়। শিক্ষার্থীদের জন্য ছাত্রাবাসের ব্যবস্থা রয়েছে। তাছাড়া প্রতি বছর এখানে বিজ্ঞান মেলা অনুষ্ঠিত হয়। ছাত্রদের জন্য বিশুদ্ধ পানির ব্যবস্থা রয়েছে এখানে। == তথ্যসূত্র == প্রতিষ্ঠিত জেলার বিদ্যালয় জেলার কলেজ
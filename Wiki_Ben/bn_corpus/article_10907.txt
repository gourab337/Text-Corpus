তাপগতিবিজ্ঞানে পদার্থের '''দশা''' বলতে কোন একটি প্রদত্ত ভৌত ব্যবস্থাতে অবস্থিত একটি তাপগতিবৈজ্ঞানিক অঞ্চলকে বোঝায় যা রাসায়নিকভাবে সুষম, ভৌতভাবে পৃথক এবং (সাধারণত) যান্ত্রিক উপায়ে পৃথকীকরণযোগ্য পদার্থ নিয়ে গঠিত। একই দশাতে একটিমাত্র পদার্থ বা একাধিক পদার্থ মিশ্রিত থাকতে পারে। তিনটি প্রধান দশা হল কঠিন, তরল বায়বীয়। অন্যান্য যেসব দশার অস্তিত্ব প্রমাণিত হয়েছে, সেগুলির মধ্যে স্ফটিকীয়, কলয়েডীয়, কাচ, অনিয়তাকার প্লাজমা দশাগুলি উল্লেখযোগ্য। উদাহরণস্বরূপ একটি কাচের গ্লাসে অবস্থিত বরফের টুকরাযুক্ত পানিতে বরফের টুকরাগুলি একটি দশায়, পানি আরেকটি দশা, পানির উপরে অবস্থিত আর্দ্র বায়ু আরেকটি দশায় বিরাজ করে। একই বিশুদ্ধ পদার্থ তাপমাত্রা চাপের ভিন্নতার কারণে বিভিন্ন দশায় বিরাজ করতে পারে। অর্থাৎ পদার্থের দশা তাপমাত্রা চাপের উপর নির্ভরশীল। যেমন কোনও কঠিন পদার্থের তাপমাত্রা যথেষ্ট পরিমাণ বৃদ্ধি করলে বা এর উপরে চাপ যথেষ্ট পরিমাণে হ্রাস করলে এটির কঠিন থেকে তরলে দশান্তর ঘটবে এবং এটি তরল পদার্থে পরিণত হবে। == আরও দেখুন == পদার্থের অবস্থা পদার্থবিজ্ঞান রসায়ন
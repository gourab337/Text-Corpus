প্রথম মহম্মদ বাহাদুর খানজী '''প্রথম মহম্মদ বাহাদুর খানজী''' বা '''মহম্মদ শের খানজী বাবি''' (মৃত্যু-২৮শে সেপ্টেম্বর, ১৭৫৮) জুনাগড় রাজ্যে বাবি রাজবংশের প্রথম নবাব ছিলেন। == সংক্ষিপ্ত জীবনী == মহম্মদ শের খানজী বাবি জুনাগড়ের নায়েব ফৌজদার এবং গোঘা বালাসিনোরের জায়গীরদার সলাবত মহম্মদ খান বাহাদুর বাবির জ্যৈষ্ঠ পুত্র ছিলেন। তিনি মুঘল সৈন্যদলের ৫০০জন জাঠসৈন্য ২৭০ জন সওয়ারের মনসব হিসেবে বাহিনীতে যোগদান করেন। ১৭২২ খ্রিষ্টাব্দে তিনি মহম্মদ বাহাদুর খান উপাধি গ্রহণ করেন। এই বছর তাকে বীরপুর সদ্রার থানাদার হিসেবে উন্নীত করা হয়। ১৭২৮ থেকে ১৭৩৩ খ্রিষ্টাব্দের মধ্যে তিনি সুরাটের এবং ১৭২৯ থেকে ১৭৩০ খ্রিষ্টাব্দের মধ্যে জুনাগড়ের নায়েব ফৌজদার হিসেবে দায়িত্ব পালন করেন। ১৭৩০ খ্রিষ্টাব্দে পিতার উত্তরাধিকারী হিসেবে তিনি গোঘা বালাসিনোরের জায়গীর লাভ করেন। এরপর তিনি বরোদা (১৭৩২-১৭৩৪), বীরঙ্গম (১৭৩৪-১৭৩৫), সুরাট (১৭৩৮-১৭৪৩), মুন্ধা (১৭৩৬) জুনাগড়ের (১৭৩৮) ফৌজদার হিসেবে দায়িত্ব পালন করেন। ১৭৪৮ খ্রিষ্টাব্দে তিনি মুঘল শাসনকর্তাকে জুনাগড় থেকে বিতাড়িত করে স্বাধীনতা ঘোষণা করে নবাব উপাধি ধারণ করেন জুনাগড় রাজ্যে বাবি রাজবংশের প্রতিষ্ঠা করেন। == পরিবার == প্রথম মহম্মদ বাহাদুর খানজী তিন বার বিবাহ করেন। তার প্রথমা পত্নীর নাম ছিল সুলতান বেগম, দ্বিতীয়া পত্নীর নাম ছিল লড়কি বিবি এবং তৃতীয়া পত্মীর নাম ছিল অমন বিবি। প্রথম মহম্মদ বাহাদুর খানজীর তিন পুত্রের মধ্যে জ্যৈষ্ঠ প্রথম মহম্মদ মহবত খানজী জুনাগড় রাজ্যের পরবর্তী নবাব ছিলেন। দ্বিতীয় পুত্র সর্দার মহম্মদ খানজী বালাসিনোর রাজ্যের প্রথম স্বাধীন নবাব হিসেবে অধিষ্ঠিত হন। প্রথম মহম্মদ বাহাদুর খানজীর কনিষ্ঠ পুত্রের নাম ছিল মহম্মদ হাশিম খানজী। == তথ্যসূত্র == নবাব মৃত্যু
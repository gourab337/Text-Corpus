'''আক্‌সিওন দেমোক্রাতিকা''' (স্পেনীয় ভাষায়: Acción Democrática, সংক্ষেপে AD) ভেনেজুয়েলার একটি সমাজবাদী গণতান্ত্রিক রাজনৈতিক দল। ১৯৩৬-৩৭ সালে ন্যাশনাল ডেমোক্র্যাটিক পার্টি হিসেবে এটি প্রতিষ্ঠা করা হয়। ১৯৪১ সালে রোমুলো বেতানকুর্ত নির্বাসন থেকে ফিরে আসলে দলটির নাম বদলে আক্‌সিওন দেমোক্রাতিকা রাখা হয়। বেতানকুর্ত দলের নেতা হন। ১৯৪৫ সালে ইসাইস মেদিনা আংগারিতার বিরুদ্ধে যে ক্যু হয়, আক্‌সিওন দেমোক্রাতিকা তা সমর্থন করে। ১৯৪৮ সালে বেতানকুর্ত পদত্যাগ করলে পরবর্তী নির্বাচনে আক্‌সিওন ৭০% ভোট পেয়ে ক্ষমতায় আসে। এসময় তারা কতগুলি অর্থনৈতিক সংস্কার প্রকল্পে হাত দেয়, যেগুলি রক্ষণশীলেরা পছন্দ করেন নি। একটি সামরিক ক্যু আক্‌সিওন দেমোক্রাতিকা সরকারকে ক্ষমতাচ্যুত করে এবং সামরিক স্বৈরশাসক ক্ষমতায় এসে দলটিকে নিষিদ্ধ ঘোষণা করে। ১৯৫৮ সালে সামরিক স্বৈরশাসক মার্কোস পেরেস হিমেনেস উৎখাত হবার পর দলটি আবার আত্মপ্রকাশ করে এবং পরবর্তী ৩০ বছর ধরে ভেনেজুয়েলার প্রধান দলে পরিণত হয়। এসময় দলটি থেকে জন ভেনেজুয়েলার রাষ্ট্রপতি নির্বাচিত হন। তবে ১৯৮০-র দশকের শেষের দিকে এসে দলটি জনপ্রিয়তা হারাতে শুরু করে। অভ্যন্তরীণ কোন্দলও শুরু হয়। দল থেকে নির্বাচিত একজন রাষ্ট্রপতি কার্লোস আন্দ্রেস পেরেস দুর্নীতির অভিযোগে মেয়াদ শেষ হবার আগেই পদত্যাগ করেন। ফলে ভোটারদের কাছে দলটির গ্রহণযোগ্যতা কমে যায়। ২০০০ সালের নির্বাচনে দলটি ভেনেজুয়েলার জাতীয় সংসদের ১৬৫ আসনের মধ্যে ২৯টি আসন পায়। ২০০৫ সালের নির্বাচন তারা বয়কট করে। == আক্‌সিওন দেমোক্রাতিকা থেকে নির্বাচিত ভেনেজুয়েলার রাষ্ট্রপতিগণ == রাষ্ট্রপতি মেয়াদ কীভাবে হলেন পেশা '''রোমুলো বেতানকুর্ত''' ১৯৪৫-১৯৪৮ ক্যু রাজনীতিবিদ '''রোমুলো গাইয়েগোস''' ১৯৪৮-১৯৪৮ সরাসরি নির্বাচন লেখক-ঔপন্যাসিক '''রোমুলো বেতানকুর্ত''' ১৯৫৯-১৯৬৪ সরাসরি নির্বাচন রাজনীতিবিদ '''রাউল লেওনি''' ১৯৬৪-১৯৬৯ সরাসরি নির্বাচন আইনজীবী '''কার্লোস আন্দ্রেস পেরেস''' ১৯৭৪-১৯৭৯ সরাসরি নির্বাচন রাজনীতিবিদ '''হাইমে লুসিঞ্চি''' ১৯৮৪-১৯৮৯ সরাসরি নির্বাচন চিকিৎসক '''কার্লোস আন্দ্রেস পেরেস ১৯৮৯-১৯৯৩ সরাসরি নির্বাচন রাজনীতিবিদ '''রামোন হোসে বেলাস্কেস''' ১৯৯৩-১৯৯৪ রাষ্ট্রপতি ঐতিহাসিক == বহিঃসংযোগ == আক্‌সিওন দেমোক্রাতিকার দাপ্তরিক ওয়েবসাইট রাজনৈতিক দল
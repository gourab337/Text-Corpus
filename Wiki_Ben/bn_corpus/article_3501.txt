'''পর্তুগিজ ভাষা''' ইন্দো-ইউরোপীয় ভাষা-পরিবারের রোমান্স শাখার একটি ভাষা। ভাষাটি পর্তুগাল, ব্রাজিল, এবং প্রাক্তন পর্তুগিজ ঔপনিবেশিক সাম্রাজ্যের অন্তর্গত অ্যাঙ্গোলা, মোজাম্বিক, কেপ ভের্দি, সাঁউ তুমি প্রিঁসিপি, গোয়া, মাকাউ এবং পূর্ব তিমুরে প্রচলিত। এথ্‌নোলগের করা প্রাক্কলন অনুযায়ী সারা বিশ্বে পর্তুগিজ ভাষাভাষীর সংখ্যা প্রায় ১৮ কোটি। রোমানরা আইবেরীয় উপদ্বীপ বিজয় করার পর স্থানীয় ভাষাগুলিকে হটিয়ে সেখানে প্রাকৃত লাতিন ভাষা প্রচলিত হয়। আইবেরীয় উপদ্বীপের আটলান্টিক মহাসাগরীয় উপকূলে এই প্রাকৃত লাতিন ধীরে ধীরে ভাষায় রূপ নেয়। পরবর্তীতে গালিসিয়া স্পেনের অন্তর্ভুক্ত হলে এবং পর্তুগাল স্বাধীনতা লাভ করলে গালিসীয় পর্তুগিজ ভাষা আলাদা হয়ে যায়। ১৪শ থেকে ১৬শ শতকে পর্তুগাল একটি বিশাল সামুদ্রিক সাম্রাজ্য গঠন করলে এশিয়া, আফ্রিকা আমেরিকার বহু অঞ্চলে পর্তুগিজ ভাষা ছড়িয়ে পড়ে। ১৬শ শতক নাগাদ এটি এশিয়া আফ্রিকার সার্বজনীন ভাষা (lingua franca)-তে পরিণত হয়। তখন প্রায় সব ইউরোপীয় জাতি ঔপনিবেশিক প্রশাসন, বাণিজ্য যোগাযোগের জন্য পর্তুগিজ ভাষা ব্যবহার করত। ভারত, শ্রীলঙ্কা, মালয়েশিয়া ইন্দোনেশিয়ার কিছু পর্তুগিজভাষী সম্প্রদায় পর্তুগিজ সাম্রাজ্যের পতনের পরেও ভাষাটিকে ধরে রাখে। এগুলির কিছু কিছু পর্তুগিজ ভিত্তিক ক্রেওল ভাষার সৃষ্টি করে। এশিয়া আফ্রিকার বহু ভাষা পর্তুগিজ ভাষা থেকে বহু শব্দ ঋণ নিয়েছে। উদাহরণস্বরূপ বাংলা ভাষায় ব্যবহৃত অতি পরিচিত কিছু দৈনন্দিন শব্দ যেমন পাউরুটির "পাউ" (Paõ), চাবি (Chave), বালতি (Balde), ইত্যাদি পর্তুগিজ ভাষা থেকে এসেছে। পর্তুগিজ ভাষা পর্তুগাল (১ কোটি ভাষাভাষী), ব্রাজিল (১৬ কোটি ভাষাভাষী), অ্যাঙ্গোলা (৫৮,০০০), কেপ ভের্দি, গিনি-বিসাউ মোজাম্বিকের জাতীয় ভাষা। এছাড়া ইউরোপের মাদেইরা দ্বীপপুঞ্জ আজোরেস দ্বীপপুঞ্জে এবং এশিয়ার গোয়া, মাকাউ পূর্ব তিমোরে প্রচলিত। এথ্‌নোলগ অনুসারে পর্তুগিজ ভাষা প্রায় ১৮ কোটি লোকের মাতৃভাষা এবং প্রায় দেড় কোটি লোকের দ্বিতীয় ভাষা। অন্যান্য রোমান্স ভাষার মধ্যে স্পেনীয় ভাষা, গালিথীয় ভাষা এবং কাতালান ভাষার সাথে পর্তুগিজ ভাষার সবচেয়ে বেশি মিল আছে। পর্তুগিজ লাতিন বা রোমান লিপি-ভিত্তিক একটি লিপিতে লেখা হয়। তবে k, বর্ণগুলি কেবলমাত্র বিদেশী বা প্রাচীন শব্দেই ব্যবহার করা হয়। পর্তুগিজ লিপিতে ç, এবং স্বরবর্ণের উপর অ্যাকিউট, গ্রাভ, সার্কামফ্লেক্স, ইত্যাদি অতিরিক্ত চিহ্ন ব্যবহার করা হয়। এবং o-এর উপর টিলডা চিহ্ন ব্যবহার করে (ã õ) নাসিক্য উচ্চারণ নির্দেশ করা হয়। পর্তুগিজ ভাষাতে প্রথম লেখা পর্যন্ত প্রাপ্ত সবচেয়ে পূর্ণাঙ্গ রচনাগুলি হল ১৩শ শতকে এক উকিলের আইনি অভিযোগের দলিল এবং রাজা দ্বিতীয় আলফোন্সোর ১২১৪ সালে রচিত উইল। ১৯৮৬ সালে পর্তুগিজ ভাষা ইউরোপীয় ইউনিয়নের একটি দাপ্তরিক ভাষা হিসেবে স্বীকৃত হয়। ১৯৯৬ সালে পর্তুগিজভাষী দেশগুলির সম্প্রদায় (Comunidade dos Países de Língua Portuguesa ''কুমুনিদাদি দুশ পেইজিজ দি লিংগুয়া পোর্তুগেজা'', সংক্ষেপে CPLP) গঠিত হয়, যার কাজ সদস্য রাষ্ট্রগুলির মধ্যে সাংস্কৃতিক আদানপ্রদান সহযোগিতা বাড়ানো এবং পর্তুগিজ ভাষার একটি আদর্শ রূপ স্থির করা। == আরও দেখুন == ভাষায় পর্তুগিজ শব্দের প্রতিবর্ণীকরণ == তথ্যসূত্র == ভাষা ভাষা ভাষা
'''এডওয়ার্ড টমাস হার্ডি''', সিবিই (; জন্ম: ১৫ সেপ্টেম্বর ১৯৭৭) হলেন একজন ইংরেজ অভিনেতা, চলচ্চির প্রযোজক সাবেক মডেল। রিডলি স্কটের ''ব্ল্যাক হক ডাউন'' (২০০১) দিয়ে তার চলচ্চিত্রে অভিষেক হয়। এরপর তিনি ''স্টার ট্রেক: নেমেসিস'' (২০০২), ''রকএনরোলা'' (২০০৮), ''ব্রনসন'' (২০০৮), ''ওয়ারিয়র'' (২০১১), ''টিঙ্কার টেইলর সোলজার স্পাই'' (২০১১), ''ললেস'' (২০১২), ''লক'' (২০১৩) ''দ্য ড্রপ'' (২০১৪) চলচ্চিত্রে কাজ করেন। তিনি ''দ্য রেভেন্যান্ট'' (২০১৫) চলচ্চিত্রে অভিনয় করে শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। ২০১৫ সালে তিনি ''ম্যাড ম্যাক্স: ফিউরি রোড'' চলচ্চিত্রে "ম্যাড" ম্যাক্স রকাতান্‌স্কি চরিত্রে এবং ''লিজেন্ড'' চলচ্চিত্রে যমজ ক্রে চরিত্রে অভিনয় করেন। তিনি ক্রিস্টোফার নোলান পরিচালিত তিনটি চলচ্চিত্রে কাজ করেন, সেগুলো হল ''ইনসেপশন'' (২০১০), ''দ্য ডার্ক নাইট রাইজেস'' (২০১২)-এ বেন এবং ''ডানকার্ক'' (২০১৭)। ২০১৮ সালে তিনি সুপারহিরো চলচ্চিত্র ''ভেনম''-এ নাম ভূমিকায় অভিনয় করেছেন। হার্ডি দাতব্য কর্মকাণ্ডের সাথে সক্রিয় এবং তিনি প্রিন্সেস ট্রাস্টের দূত। নাট্যকলায় অবদানের জন্য ২০১৮ সালে রানীর জন্মদিন সম্মাননায় তাকে অর্ডার অব দ্য ব্রিটিশ এম্পায়ারের কমান্ডার উপাধি প্রদান করা হয়। ==কর্মজীবন== ২০০১ সালে রিডলি স্কটের যুদ্ধভিত্তিক থ্রিলার চলচ্চিত্র ''ব্ল্যাক হক ডাউন'' দিয়ে তার বড় পর্দায় অভিষেক হয়। ২০০২ সালে তিনি ''স্টার ট্রেক: নেমেসিস'' ছবিতে ইউএসএস এন্টারপ্রাইজের ক্যাপ্টেন জঁ-লুক পিকারের ক্লোন রেমান প্রেটর শিনজন চরিত্রে অভিনয় করে আন্তর্জাতিক খ্যাতি অর্জন করেন। পরের বছর তিনি ''ডট দি আই'' এবং ভীতিপ্রদ ''এলডি ফিফটি লেথাল ডোজ'' চলচ্চিত্রে অভিনয় করেন। ২০০৮ সালের সেপ্টেম্বর মাসে তাকে গাই রিচির লন্ডন ভিত্তিক গ্যাংস্টার চলচ্চিত্র ''রকএনরোলা''-এ দেখা যায়। হার্ডি এতে সমকামী গ্যাংস্টার হ্যান্ডসাম বব চরিত্রে অভিনয় করেন। এই চলচ্চিত্রের অনুবর্তী পর্ব ''দ্য রিয়্যাল রকএনরোলা'' নির্মাণের খবর শোনা গেলেও এখনো ছবিটির নির্মাণ কাজ শুরু হয় নি। একই বছর হার্ডি একাকিত্বে কাটানো ইংরেজ কয়েদী চার্লস ব্রনসনের জীবনী অবলম্বনে নির্মিত ''ব্রনসন'' (২০০৮) চলচ্চিত্রে কাজ করেন। ২০১০ সালে হার্ডি ক্রিস্টোফার নোলানের বিজ্ঞান কল্পকাহিনী থ্রিলারধর্মী ''ইনসেপশন''-এ লিওনার্দো ডিক্যাপ্রিওর সাথে অভিনয় করেন। এই কাজের জন্য তিনি বাফটা উদীয়মান তারকা পুরস্কার লাভ করেন। তিনি গোয়েন্দা উপন্যাস ''টিঙ্কার টেইলর সোলজার স্পাই'' অবলম্বনে নির্মিত ''একই নামের'' চলচ্চিত্রে মাইকেল ফাসবেন্ডারের স্থলাভিষিক্ত হন। ছবিটি ২০১১ সালের সেপ্টেম্বর ৬৮তম ভেনিস চলচ্চিত্র উৎসবে মুক্তি পায়। ২০১১ সালে সেপ্টেম্বর মুক্তিপ্রাপ্ত লায়ন্সগেট ফিল্মসের ''ওয়ারিয়র'' চলচ্চিত্রে তাকে দেখা যায়। এই ছবিতে টমি রিয়র্ডান চরিত্রে তার অভিনয় সমালোচকদের কাছ থেকে প্রশংসা অর্জন করে। ২০১২ সালে তিনি প্রণয়ধর্মী হাস্যরসাত্মক ''দিস মিনস ওয়ার''-এ অভিনয় করেন। তিনি ক্রিস্টোফার নোলানের ''দ্য ডার্ক নাইট'' ত্রয়ী চলচ্চিত্রের সর্বশেষ চলচ্চিত্র ''দ্য ডার্ক নাইট রাইজেস'' (২০১২)-এ সুপার ভিলেন বেন চরিত্রে অভিনয় করেন। একই বছর তিনি জন হিলকোটের অপরাধ নাট্যধর্মী ''ললেস'' (২০১২) ছবিতে বুটলেজার ভূমিকায় কাজ করেন। তিনি ''দ্য রেভেন্যান্ট'' (২০১৫) চলচ্চিত্রে অভিনয় করে শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। ২০১৫ সালে তিনি ''ম্যাড ম্যাক্স: ফিউরি রোড'' চলচ্চিত্রে "ম্যাড" ম্যাক্স রকাতান্‌স্কি চরিত্রে এবং ''লিজেন্ড'' চলচ্চিত্রে যমজ রেজি রুনি ক্রে চরিত্রে অভিনয় করেন। তিনি ক্রিস্টোফার নোলান পরিচালিত ''ডানকার্ক'' (২০১৭) ছবিতে অভিনয় করেন। ২০১৮ সালে তিনি সুপারহিরো চলচ্চিত্র ''ভেনম''-এ নাম ভূমিকায় অভিনয় করেছেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেতা বংশোদ্ভূত ইংরেজ ব্যক্তি চলচ্চিত্র অভিনেতা টেলিভিশন অভিনেতা মঞ্চ অভিনেতা মঞ্চ পরিচালক সেন্টার লন্ডনের প্রাক্তন শিক্ষার্থী ড্রামা স্কুলের প্রাক্তন শিক্ষার্থী অভিনেতা অব দি অর্ডার অব দ্য ব্রিটিশ এম্পায়ার পুরস্কার বিজয়ী
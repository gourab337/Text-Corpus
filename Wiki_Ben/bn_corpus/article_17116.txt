'''ইউনাইটেড স্টেটস আর্মি''' () বা '''মার্কিন সেনাবাহিনী''' হচ্ছে মার্কিন সামরিক বাহিনীর স্থল শাখা। এটি হচ্ছে মার্কিন সশস্ত্র বাহিনীর সবচেয়ে পুরোনো এবং সর্ববৃহৎ শাখা। একই সাথে এটি যুক্তরাষ্ট্রে সাতটি ইউনিফর্মড বা উর্দি পরিহিত সার্ভিসের একটি। ১৪ জুন ১৭৭৫ সাল গঠিত হওয়া যুক্তরাষ্ট্রের স্বাধীনতাকামী কন্টিনেন্টাল আর্মির মাধ্যমেই এই বাহিনীর গোড়াপত্তন। মার্কিন স্বাধীনতা যুদ্ধের সময় এই কন্টিনেন্টাল আর্মি গঠন করা হয়। পরবর্তীতে জুন, ১৭৮৪ সালে কংগ্রেস অফ দ্য কনফেডারেশনের সিদ্ধান্ত অনুযায়ী আনুষ্ঠানিক ভাবে ইউনাইটেড স্টেটস আর্মি প্রতিষ্ঠিত হয়। স্বাধীনতা যুদ্ধ শেষে কন্টিনেন্টাল বাহিনীকে বিলুপ্ত করে নতুন সেনাবাহিনী তৈরির পদক্ষেপ হিসেবে এমনটি করা হয়। বর্তমান সেনাবাহিনী নিজেও নিজেকে কন্টিনেন্টাল বাহিনী থেকে উদ্ভূত একটি বাহিনী হিসেবে স্বীকার করে। মার্কিন সেনাবাহিনীর মূল লক্ষ্য হচ্ছে প্রয়োজনীয় লোকবল সামর্থ্য সহযোগে জাতীয় নিরাপত্তা প্রতিরক্ষা কৌশলাদি প্রয়োগ করা। মার্কিন সেনাবাহিনী ইউনাইটেড স্টেটস ডিপার্টমেন্ট অফ দি আর্মির আওতাভুক্ত একটি সামরিক শাখা। একই সাথে এটি ইউনাইটেড স্টেটস ডিপার্টমেন্ট অফ ডিফেন্স বা মার্কিন প্রতিরক্ষা অধিদপ্তরের অধীন তিনটি সামরিক বিভাগের একটি। এই সেনাবাহিনীর নেতৃত্বে আছেন সেক্রেটারি অফ দি আর্মি (সেনা সচিব), এবং সেনাপ্রধান বা চিফ অফ স্টাফ অফ দি আর্মি হচ্ছেন এই বাহিনীর সর্বোচ্চ পদমর্যাদাধারী ব্যক্তি। ২০০৯ অর্থবছরের এক প্রতিবেদন অনুসারে এই বাহিনীতে তৎকালীন কর্মরত সদস্য সংখ্যা ৫,৪৯,০১৫ জন, আর্মি ন্যাশনাল গার্ডে কর্মরত সদস্য সংখ্যা ৩,৫৮,৩৯১ জন, এবং সংরক্ষিত সদস্য সংখ্যা ২,০৫,২৯৭ জন। সব মিলিয়ে এই বাহিনীর মোট সদস্য সংখ্যা দাঁড়ায় ১১,১২,৭০৩ জন। == ইতিহাস == === উৎপত্তি === ১৭৭৫ সালের ১৪ জুন আমেরিকার স্বাধীনতাকামী কন্টিনেন্টাল কংগ্রেস স্বাধীনতা যুদ্ধে সহায়তা প্রদানের উদ্দেশ্যে কন্টিনেন্টাল আর্মি গঠন করে। এই বাহিনীর সর্বাধিনায়ক নিযুক্ত হন জর্জ ওয়ার্শিংটন। প্রাথমিকভাবে পূর্বতন ব্রিটিশ সেনাবাহনীতে কর্মরত সেনা কর্মকর্তাদের এই বাহিনীর অধিনায়ক হিসেবে নিযুক্ত করা হয়েছিলো। এর ফলে এই সেনাবাহিনীতে কিছু ব্রিটিশ ঐতিহ্যের চল শুরু হয়েছিলো। স্বাধীনতা যুদ্ধ চলার সাথে সাথে ফরাসিদের সাহায্য, এবং সামরিক চিন্তাধারা নতুন এই সেনাবাহিনীকে প্রভাবিত করতে শুরু করে। এছাড়া প্রুশীয় সাহায্য নির্দেশনাও এই বাহিনীতে প্রভাবান্বিত করে। উদাহরণস্বরূপ, প্রুশীয় সেনানায়ক ফ্রিডরিখ ভিলেম ফন স্টেউবেন এই সেনাবাহিনীর ওপর বেশ গুরুত্বপূর্ণ প্রভাব রেখেছিলেন। যুদ্ধ পরিচালনায় জর্জ ওয়াশিংটন ফেবিয়ান কৌশল এবং হিট-অ্যান্ড-রান কৌশল গ্রহণ করেন। এভাবে তিনি ব্রিটিশ বাহিনী তাদের মদদপুষ্ট হেসিয়ানদের দূর্বলতম স্থানে আঘাত হানা শুরু করেন। ওয়াশিংটন ব্রিটিশদের সাথে ট্রেন্টন প্রিন্সটনের যুদ্ধে জয়লাভের পর দক্ষিণের দিকে অগ্রসর হওয়া শুরু করেন। ইয়র্কটাউনের যুদ্ধে ব্রিটিশদের পরাজিত করা ফরাসি, স্পেনীয়, ওলন্দাজদের মিলিত সহযোগিতায় কন্টিনেন্টাল আর্মি ব্রিটিশদের কোণঠাসা করা শুরু করে। অবশেষে ১৭৮৩ সালে প্যারিস চুক্তির মাধ্যমে মার্কিন যুক্তরাষ্ট্র স্বাধীন একটি রাষ্ট্র হিসেবে স্বীকৃতি লাভ করে। == তথ্যসূত্র == Cragg, Dan, ed., Sgt. Maj. USA (Ret.). ''The guide to military Stackpole Books, Harrisburg, 1983 Century of Lawmaking for New Nation: U.S. Congressional Documents and Debates, 1774–1875. == বহিঃসংযোগ == Army.mil United States Army official website GoArmy.com official recruiting site America's Army official Army Game Project site Army Collection -- Missouri History Museum Finding Aids for researching the US Army (compiled by the United States Army Center of Military History) যুক্তরাষ্ট্রের সামরিক বাহিনী
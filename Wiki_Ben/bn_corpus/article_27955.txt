'''ইওয়াখিম ল্যোভ''' (; জার্মান জাতীয় ফুটবল দলের ম্যানেজার এবং এবং সাবেক ফুটবল মিডফিল্ডার। ==ফুটবল ক্যারিয়ার== ১৯৭৮ সালে ল্যোভ এসসি ফ্রাইবুর্গ দলের হয়ে বুন্দেসলিগায় খেলার মাধ্যমে তার ফুটবল ক্যারিয়ার শুরু করেন। ক্লাব ছেড়ে তিনি দুইবার চলে গেলেও এই ক্লাবেই তিনি ফিরে আসেন এবং ক্লাবটির সবচেয়ে বেশি গোলদাতার রেকর্ডটি তারই। ১৯৮০ সালে স্টুটগার্টের হয়ে তিনি বুন্দেসলিগায় খেলেন। কিন্তু এই দলের সাথে খেলায় তিনি অসুবিধা বোধ করেন এবং মাত্র চারটী ম্যাচ খেলেন। ১৯৮১-৮২ মৌসুমে আইনট্রাখট ফ্রাঙ্কফুর্টের হয়ে খেলেন। তবে ১৯৮২-৮৩ সালেই আবার তিনি ফ্রাইবুর্গে ফিরে আসেন। তিনি ৮৪ ম্যাচে আটটি গোল করেন। ১৯৮৩-৮৪ সালে তিনি ১৭টি গোল করেন ৩১টি ম্যাচ খেলে। এরপরে তিনি কার্লসরুহা এসসি-এর হয়ে বুন্দেসলিগায় খেলেন। তবে ক্লাবের হয়ে তিনি ২৪টী ম্যাচে মাত্র দুইটি গোল করতে সমর্থ হন। পরবর্তিতে তিনি আবার ফ্রাইবুর্গে ফিরে আসেন এবং ১১৬টি ম্যাচ খেলে ৩৮টি গোল করেন। ল্যোভ তার ক্যারিয়ার সুইজারল্যান্ডে শেষ করেন। এখানে তিনি এফসি শাফহাউসান এবং এফসি উইন্টারথুর-এর হয়ে খেলতেন। ল্যোভ জার্মান অণুর্ধ ২১ জাতীয় দলের হয়ে চারবার খেলেন। ==ম্যানেজার ক্যারিয়ার== ল্যোভ এফসি উইন্টারথুর-এর কোচ হিসেবে তার কোচিং ক্যারিয়ার শুরু করেন। এসময় তিনি এফসি ফ্রয়েনফেল্ড ক্লাবের ফুটবলারও ছিলেন। ১৯৯৫-৯৬ সালে ল্যোভ ভিএফবি স্টুটগার্ট-এর সহকারী কোচ নিযুক্ত হন। তার সাথে প্রধান কোচ হিসেবে ছিলেন রোলফ ফ্রিঙ্গার। ফ্রিঙ্গার পরবর্তিতে সুইজারল্যান্ড জাতীয় ফুটবল দলের কোচ হলে ল্যোভ স্টুটগার্টের ভারপ্রাপ্ত প্রধান কোচ হন। পরে তিনি ক্লাবটির ম্যানেজার নিযুক্ত হন। ক্লাবটির বেশ কয়েকজন ভাল ফুটবলারের কারণে সেসময় একটি সফল মৌসুম পার করে। পরের বছরে ল্যোভের ক্লাব বুন্দেসলিগায় চতুর্থ স্থান অর্জন করে এবং ইউরোপিয়ান কাপ উইনারস কাপের ফাইনালের পৌছায়। তবে তারা ফাইনালে ১-০ গোলে চেলসির কাছে পরাজিত হয়। ==তথ্যসূত্র== ==বহিঃসংযোগ== ইওয়াখিম ল্যোভ জার্মান ফুটবল অ্যাসোসিয়েশন ফুটবলার জন্ম ফুটবল কোচ বিশ্বকাপ বিজয়ী ম্যানেজার
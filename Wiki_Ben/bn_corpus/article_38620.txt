'''ভারতীয় বিমানবন্দর কর্তৃপক্ষ''' হলো ভারত সরকারের, ভারতের বেসামরিক বিমানচালন মন্ত্রকেরর অধীনস্থ একটি সংস্থা যা বেসামরিক বিমানবন্দর তৈরি, উন্নয়ন, দেখভাল এবং ভারতের বেসামরিক বিমান পরিবহন পরিকাঠামো পরিচালনার জন্য দায়ী। এই সংস্থাটি ভারতীয় আকাশসীমা তৎসংলগ্ন মহাসাগরীয় অঞ্চলে এয়ার ট্রাফিক ম্যানেজমেন্ট সেবাও প্রদান করে। এছাড়াও ১৮টি আন্তর্জাতিক বিমানবন্দর, ৭টি কাস্টম, ৭৮টি অন্তর্দেশীয়, এবং ২৬টি অধাবেসামরিক বিমানবন্দর সহ মোট ১২৫টি বিমানবন্দর এই সংস্থার পরিচালনাধীন। এছাড়াও বিমান অভিযানের নিরাপত্তা নিশ্চিত করতে প্রতিটি বিমানবন্দরে এবং আরও ২৫টি অন্য স্থানে এর কার্যালয় অবস্থিত। ভারতীয় বিমানবন্দর কর্তৃপক্ষ গগন প্রকল্পে প্রযুক্তিগতভাবে ভারতীয় মহাকাশ গবেষণা সংস্থারও সহযোগীতায় নিয়জিত। == ইতিহাস == ১৯৭২ সালে ভারত সরকার ভারতীয় আন্তর্জাতিক বিমানবন্দর কর্তৃপক্ষ নামক একটি সংস্থা গঠন করে এবং ১৯৮৬ বিমানবন্দরগুলির দেখাশোনার জন্য জাতীয় বিমানবন্দর কর্তৃপক্ষের গঠন করা হয়। এরপর ১৯৯৫ সালে সংস্থার নাম কর্মপদ্ধতি পরিবর্তন কোরে ভারতীয় বিমানবন্দর কর্তৃপক্ষ করা হয় এবং এর দায়িত্ব হয় ভারতের উন্নয়ন, পুনর্গঠন, যত্ন করা বিমানবন্দর তৈরিকরা। == প্রকল্প == ভারতীয় বিমানবন্দর কর্তৃপক্ষ ভারতের বাহিরেও বিভিন্ন দেশ যেমন লিবিয়া, আফগানিস্তান, ইয়েমেন, মালদ্বীপ ইত্যাদি দেশেরও বিভিন্ন প্রকল্পে কাজ করছে। এছাড়াও এইসব দেশে বিমানবন্দর নির্মাণ, পুনর্গঠন দেখরেখ সম্বন্ধীয় প্রশিক্ষণ দিয়ে থাকে। == তথ্যসূত্র == == বহিঃসংযোগ == দাপ্তরিক তথ্যক্ষেত্র সরকারী সংস্থা
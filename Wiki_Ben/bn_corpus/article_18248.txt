'''''ডাননো ওয়াই... না জানে কিঁউ''''' (বাংলা ভাষায়: ''জানি না কেন'') ২০১০ সালের ভারতীয় চলচ্চিত্র। ছবিটির পরিচালক সঞ্জয় শর্মা। তার ভাই কপিল শর্মা ছবির গল্পটি লিখেছেন এবং মুখ্য চরিত্রে অভিনয় করেছেন। ২০১০ সালের এপ্রিল মাসে ভারতের প্রথম মূলধারার সমকামী চলচ্চিত্র উৎসব ‘কাশীশ মুম্বই আন্তর্জাতিক সমকামী চলচ্চিত্র উৎসবে’ ছবিটির প্রিমিয়ার হয়। এই ছবিতে যুবরাজ পরাশর কপিল শর্মার চুম্বন দৃশ্য ভারতীয় চলচ্চিত্রের প্রথম সমকামী চুম্বন দৃশ্য। উত্তর আমেরিকায় ছবিটির প্রিমিয়ার হয় নিউ ইয়র্কের আই ভিউ ফিল্ম ফেস্টিভ্যালে। সিডনি চলচ্চিত্র উৎসব লন্ডনের ভারতীয় চলচ্চিত্র উৎসবেও ছবিটি দেখানো হয়। ২০১০ সালের সেপ্টেম্বর মাসে জার্মানি, অস্ট্রিয়া, ইতালি সুইজারল্যান্ডের প্রেক্ষাগৃহে ''ডাননো ওয়াই... না জানে কিঁউ'' ছবিটি মুক্তি পায়। == অভিনয়ে == মুখ্য দুই চরিত্রাভিনেতা যুবরাজ পরাশর কপিল শর্মা ছবির একটি বিশেষ প্রদর্শনী অনুষ্ঠানে জিনাত আমান কবির বেদি হ্যাজেল ক্রোনি হেলেন মহবানু মোদি-কোতয়াল যুবরাজ পরাশর মারাদোনা রেবেলো আশা সচদেব পরীক্ষত সাহনি ঋতুপর্ণা সেনগুপ্ত কপিল শর্মা অর্যন বৈদ বিক্রান্ত রাই == গান == ''ডাননো ওয়াই... না জানে কিঁউ'' ছবির সঙ্গীত পরিচালক নিখিল কামাত। থিম গান ''পল মেঁ রিস্তে বদল জাতে হ্যায়'' গেয়েছেন লতা মঙ্গেশকর। ''কুরবানি'' (১৯৮০) ছবির "আপ জৈসা কোই" এবং ''ইয়াদোঁ কি বারাত'' ছবির "চুরা লিয়া হ্যায় তুমনে" গানদুটিও এই ছবিতে ব্যবহৃত হয়েছে; যার দৃশ্যায়নে অভিনয় করেছেন জিনাত আমান। == বিতর্ক == ''ডাননো ওয়াই... না জানে কিঁউ'' ছবির অন্যতম প্রধান চরিত্রে অভিনয়কারী যুবরাজ পরাশরের বাবা-মা ছবিটি দেখে এতটাই লজ্জিত হয়ে পড়েন যে, আইনি পদক্ষেপ নিয়ে তারা যুবরাজকে ত্যাজ্যপুত্র করেন এবং বলে দেন যে "মরে গেলেও তার মুখ তাঁরা দেখতে চান না"। মহারাষ্ট্রের উপমুখ্যমন্ত্রী ছগন ভুজবল সমকামী পুরুষের চরিত্রে পরাশরের সংবেদনশীল অভিনয়ের উচ্চকিত প্রশংসা করলেও তারা তাদের সিদ্ধান্তে অটল থাকেন। শুধু তাই নয়, পরাশর কপিল শর্মার প্রণয়দৃশ্যটিও সেন্সরশিপের মুখে পড়ে। শর্মা বলেন: “যদি দুজন পুরুষ চুম্বন করে প্রেম নিবেদন করে, তাহলে সেন্সর সেটিকে কলঙ্কিত করে দেখতে চাইবে কেন? আমার ছবিতে এই দৃশ্যই খুবই নান্দনিক। দুজন পুরুষ প্রেম নিবেদন করলেই বা কী? প্রেম প্রেমই, তা সে যে লিঙ্গেরই হোক না কেন।” == তথ্যসূত্র == == বহিঃসংযোগ == Bollywood director confident gay kiss will pass censors BBC ভাষার চলচ্চিত্র চলচ্চিত্র এলজিবিটি সংস্কৃতি চলচ্চিত্র
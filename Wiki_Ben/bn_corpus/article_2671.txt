'''অমানুষ''' একটি জনপ্রিয় বাংলা-হিন্দি দ্বিভাষিক চলচ্চিত্র। এই ছবিটি মুক্তি পায় ১৯৭৫ সালে। এই ছবির পরিচালক ছিলেন শক্তি সামন্ত। সুরকার ছিলেন শ্যামল মিত্র। এই ছবির মুখ্য ভূমিকায় অভিনয় করেন উত্তম কুমার, শর্মিলা ঠাকুর, অনিল চট্টোপাধ্যায় এবং উৎপল দত্ত। এই সিনেমায় বাংলা এবং হিন্দিতে গাওয়া কিশোর কুমারের গানগুলি খুবই জনপ্রিয় হয়েছিল তখনকারদিনে। ছবিটির মূল কাহিনীকার শক্তিপদ রাজগুরু। তিনি দীর্ঘদিন সুন্দরবনের বাদাবন এলাকায় ছিলেন। সেখানকার মানুষের দৈনন্দিন জীবনযাপনকে তুলে ধরেছিলেন তার নয়া বসত উপন্যাসে। সেই উপন্যাস থেকেই শক্তি সামন্ত এই ছবি তৈরি করেন। ছবিটি বাংলা এবং হিন্দি দুটি ভাষায় আলাদা করে তৈরি হয়। == কাহিনী == মধু (উত্তমকুমার) তার বড়লোক কাকার সাথে থাকে। সুন্দরবনের এই এলাকায় মূলত মৎসজীবীদের বাস। মধু সরল, মিশুকে, গরীবদরদি ছেলে। সে ভালবাসে ডাক্তার আনন্দবাবুর বোন লেখা (শর্মিলা ঠাকুর) কে। মধুর কাকার বাজার সরকার মহিম ঘোষাল (উৎপল দত্ত) আদতে কূটিল,লোভি লম্পট চরিত্র। সে চায় মধুকে বঞ্চিত করে সম্পত্তির দখল নিতে। মধু লেখার সম্পর্ক নষ্ট হয়ে যায় তৃতীয় মহিলা সৌরভীর প্রবেশে, আদতে যা ছিল মহিমেরই চক্রান্ত। মধুর কাকার রহস্যজনক মৃত্যুতে মধু দোষী সাব্যাস্ত হয় এবং জেল খেটে যখন সে বাইরে আসে দেখে সমস্ত সম্পত্তির মালিক হয়ে বসেছে তাদেরই একদা কর্মচারী মহিম ঘোষাল। যার জন্যে আজ তার এই পরিনতি সেই সৌরভী নিখোঁজ। তাকে লেখা অপমান করে তাড়িয়ে দিলেও এক গ্রাম্য সরল মেয়ে মাতন মধুবাবুকেতার ঘরে আশ্রয় দেয়। কারন একদিন এই মধু চৌধুরীর জন্যই বাঘের হাতে বাপ মা মরা মেয়েটা আশ্রয় পেয়েছিল। লেখার বিরহে মধু হতাশায় মদ্যপান শুরু করে। এসময় স্থানীয় থানায় নতুন দারোগা আসেন (অনিল চট্টোপাধ্যায়) যিনি সৎ এবং বুদ্ধিমান। তার চেষ্টাতেই ধরা পড়ে মধুর কাকার আসল হত্যাকারী সমস্ত চক্রান্তের নায়ক। ==অভিনয়ে== *উত্তম কুমার মধু *শর্মিলা ঠাকুর লেখা *প্রেমা নারায়ণ ধন্য/মাতন *অনিল চ্যাটার্জী ভুবন বাবু পুলিশ ইনসপেক্টর *উৎপল দত্ত -মহিম ঘোষাল *অভি ভট্টাচার্য ডাঃ আনন্দ ==সংগীত== সংগীত শ্যামল মিত্র, কথা ইন্দিভর *বিপিন বাবুর কারন সুধা কন্ঠ কিশোর কুমার *জানি না আজ যে আপন কন্ঠ আশা ভোঁসলে *যদি হই চোর কাঁটা কন্ঠ কিশোর কুমার আশা ভোঁসলে *কি আশায় বাঁধি খেলা ঘর কন্ঠ কিশোর কুমার *না না ওমন করে দাগা দিয়ে কন্ঠ আশা ভোঁসলে হিন্দি গানের তালিকা "দিল এ্যাসা কিসি নে মেরা তোড়া" কিশোর কুমার "কাল কে আপনে না জানে কিঁউ" কিশোর কুমার, আশা ভোসলে "তেরে গালো কো চুমু" কিশোর কুমার, আশা ভোসলে "ঘাম কি দাওয়া তো পিয়ার হে" আশা ভোসলে "না পুছো কোই হামে" কিশোর কুমার "নাদিয়া মে ল্যাহরে নাচে" শ্যামল মিত্র == ছবির শুটিং == এই ছবিটির শুটিং হয়েছিল সুন্দরবনের সন্দেশখালিতে। যে গ্রামে শুটিং হয়েছিল তার নাম ভাঙাতুষখালি। সিনেমায় সেই গ্রামের নাম দেখানো হয়েছিল ধনেখালি। শুটিং এর প্রয়োজনে এখানে প্রায় চল্লিশখানি ঘর, জমিদারবাড়ি, ডাক্তারখানা, বাজার, রাধাগোবিন্দর মন্দির, থানা স্কুল তৈরি হয়। সেই রাধাগোবিন্দর মন্দির এবং উত্তমকুমার যে কাঠের বাংলোটীতে থাকতেন সেটি ভাঙাচোরা অবস্থায় আজো আছে। শুটিং চলাকালীন সহজেই গ্রা্মের লোকের সাথে মিশে যেতেন উত্তমকুমার। বাচ্চাদের কোলে নিতেন। মানুষকে অর্থ দিয়ে সাহায্য পর্যন্ত করেছেন। তাই তো আজো ২৪ শে জুলাই তার মৃত্যুদিনে সেখানে তার ছবিতে মালা দেয়া হয়, হয় সাংস্কৃতিক অনুষ্ঠান। ==তথ্যসূত্র== ==বহিঃসংযোগ== ভাষার চলচ্চিত্র চলচ্চিত্র ভাষার ভারতীয় চলচ্চিত্র ভাষার চলচ্চিত্র চলচ্চিত্র দশকের হিন্দি ভাষার চলচ্চিত্র
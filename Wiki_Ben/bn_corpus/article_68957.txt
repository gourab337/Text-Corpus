'''রিচার্ড ব্রুস রিড''' (; জন্ম: ডিসেম্বর, ১৯৫৮) ওয়েলিংটনের লোয়ার হাট এলাকায় জন্মগ্রহণকারী প্রথিতযশা সাবেক নিউজিল্যান্ডীয় আন্তর্জাতিক ক্রিকেটার। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৮৮ থেকে ১৯৯১ সময়কালে সংক্ষিপ্ত সময়ের জন্যে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর নিউজিল্যান্ডীয় ক্রিকেটে অকল্যান্ড ওয়েলিংটন এবং দক্ষিণ আফ্রিকান ক্রিকেটে গটেং দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিং করতেন '''রিচার্ড রিড'''। == প্রথম-শ্রেণীর ক্রিকেট == ১৯৭৯-৮০ মৌসুম থেকে ১৯৯১-৯২ মৌসুম পর্যন্ত রিচার্ড রিডের প্রথম-শ্রেণীর খেলোয়াড়ী জীবন চলমান ছিল। তার পিতা জন রিড নিউজিল্যান্ডের পক্ষে ১৯৪৯ থেকে ১৯৬৫ সময়কালে টেস্ট ক্রিকেটে অংশগ্রহণ করেছিলেন। ওয়েলিংটনের লোয়ার হাটে জন্মগ্রহণকারী রিচার্ড রিড স্কটস কলেজে অধ্যয়ন করেন। এখানে অবস্থানকালে প্রথম একাদশ দলের অধিনায়কের দায়িত্ব পালন করতেন। == আন্তর্জাতিক ক্রিকেট == সমগ্র খেলোয়াড়ী জীবনে নয়টিমাত্র ওডিআইয়ে অংশগ্রহণ করেছিলেন রিচার্ড রিড। মার্চ, ১৯৮৮ তারিখে ডুনেডিনে সফরকারী ইংল্যান্ড দলের বিপক্ষে ওডিআই অভিষেক ঘটে তার। ১৬ ফেব্রুয়ারি, ১৯৯১ তারিখে অকল্যাণ্ডে একই দলের বিপক্ষে সর্বশেষ ওডিআইয়ে অংশ নেন তিনি। কোন টেস্টে অংশগ্রহণের সুযোগ হয়নি তার। খেলা থেকে অবসর গ্রহণের পর ক্রিকেট রাগবি খেলায় প্রশাসকের দায়িত্ব পালন করেছিলেন। নভেম্বর, ২০০১ তারিখে ক্যান্টারবারির প্রশাসনে অন্তর্ভুক্ত হন। == তথ্যসূত্র == == আরও দেখুন == সনি মলোনি ল্যান্স কেয়ার্নস নর্দার্ন ডিস্ট্রিক্টস ক্রিকেট দল আন্তর্জাতিক ক্রিকেটে অংশগ্রহণকারী পরিবারের তালিকা নিউজিল্যান্ডীয় একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার ক্রিকেটার ক্রিকেটার ক্রিকেটার একদিনের আন্তর্জাতিক ক্রিকেটার হাট থেকে আগত ক্রিকেটার
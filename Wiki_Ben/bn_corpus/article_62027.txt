'''পল উইলসন''' (; জন্ম: ১২ জানুয়ারি, ১৯৭২) নিউ সাউথ ওয়েলসের নিউক্যাসল এলাকায় জন্মগ্রহণকারী সাবেক প্রথিতযশা অস্ট্রেলীয় আন্তর্জাতিক ক্রিকেটার। বর্তমানে তিনি আম্পায়ার হিসেবে খেলা পরিচালনা করছেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৯৭ থেকে ১৯৯৮ সময়কালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর অস্ট্রেলীয় ক্রিকেটে সাউথ অস্ট্রেলিয়া এবং ওয়েস্টার্ন অস্ট্রেলিয়া দলের প্রতিনিধিত্ব করেছেন। দলে তিনি মূলতঃ ডানহাতি ফাস্ট-মিডিয়াম বোলিং করতেন। এছাড়াও, নিচেরসারিতে ডানহাতে কার্যকরী ব্যাটিং করতেন ‘ব্লকার’ ডাকনামে পরিচিত পল উইলসন। == ঘরোয়া ক্রিকেট == নিউক্যাসলে জন্মগ্রহণকারী পল উইলসন অস্ট্রেলিয়ান ক্রিকেট একাডেমিতে পড়াশোনার উদ্দেশ্য নিয়ে অ্যাডিলেডে চলে আসেন। অ্যাডিলেডে যাবার পূর্বে নিউক্যাসলে শিক্ষানবিশী হিসাবরক্ষকের চাকুরী ত্যাগ করেন। এরপর অস্ট্রেলিয়ান ক্রিকেট একাডেমিতে যোগ দেন। ১৯৯৩-৯৪ মৌসুমের শেষদিকে সাউথ অস্ট্রেলিয়ার পক্ষে লিস্ট ক্রিকেটে অভিষেক ঘটে তার। এখানে তিনি ৫১ খেলায় অংশ নিয়ে ৩০.৭৭ ঘরে ১৫১ উইকেট পান। ১৯৯৫-৯৬ মৌসুমে সাউথ অস্ট্রেলিয়ার পক্ষে অভিষেক ঘটে তার। ২০০০-এর দশকের শুরুরদিক পর্যন্ত ঘরোয়া পর্যায়ের ক্রিকেটে সরব ছিলেন। এরপর ২০০২-০৩ মৌসুমে ওয়েস্টার্ন অস্ট্রেলিয়ায় স্থানান্তরিত হন। ২০০২ সালে পশ্চিম অস্ট্রেলিয়ায় চলে যান। সেখানে ওয়েস্টার্ন ওয়ারিয়র্সের সাথে চুক্তিবদ্ধ হন। দুই মৌসুম খেলার পর ২০০৩-০৪ মৌসুম শেষে খেলার জগৎ থেকে অবসর নেন। == আন্তর্জাতিক ক্রিকেট == অস্ট্রেলিয়া দলে বেশ ভালো খেলার স্বীকৃতিস্বরূ অস্ট্রেলিয়ার জাতীয় দলে পল উইলসনকে অন্তর্ভূক্ত করা হয়। কলকাতায় স্বাগতিক ভারতের বিপক্ষে মার্চ, ১৯৯৮ সালে একটিমাত্র টেস্ট খেলায় অংশগ্রহণের সুযোগ পেয়েছিলেন। তবে, খেলায় কোন রান কিংবা উইকেট লাভের অধিকারী হননি। খেলার শুরুরদিকে আঘাতের কবলে পড়েন। এরপর আর তাকে অস্ট্রেলিয়া দলের পক্ষে খেলতে দেখা যায়নি। টেস্টে অংশগ্রহণের পূর্বে সংক্ষিপ্ত সময়ের জন্যে ওডিআই দলে খেলার সুযোগ পেয়েছিলেন। ১৯৯৭-৯৮ মৌসুমে অংশগ্রহণকৃত ১১টি ওডিআইয়ে সবগুলো খেলেছিলেন। মজবুত গড়নের ডানহাতি ফাস্ট বোলার পল উইলসন ১৯৯৭-৯৮ মৌসুমে আন্তর্জাতিক পর্যায়ের সবগুলো খেলায় অংশ নিয়েছিলেন। তন্মধ্যে, একমাত্র টেস্টটি ভারত সফরে খেলেছিলেন। সমগ্র খেলোয়াড়ী জীবনে একটিমাত্র টেস্টে অংশগ্রহণ করার সুযোগ পেয়েছিলেন তিনি। সে তুলনায় ওডিআই খেলায় অংশ নিয়েছেন বেশী। এগারোটি একদিনের আন্তর্জাতিকে অংশ নিয়েছেন পল উইলসন। ১৮ মার্চ, ১৯৯৮ তারিখে ভারতের বিপক্ষে টেস্ট ক্রিকেটে অভিষেক ঘটে তার। এরপূর্বে ১৭ ডিসেম্বর, ১৯৯৭ তারিখে নিউজিল্যান্ডের বিপক্ষে একদিনের আন্তর্জাতিকে অভিষেক পর্ব সম্পন্ন হয়েছিল পল উইলসনের। == আম্পায়ার == ২০০৩-০৪ মৌসুমে শেষে ক্রিকেট খেলা থেকে অবসর গ্রহণ করেন। পর্যায়ে মহিলাদের জাতীয় ক্রিকেট লীগে ওয়েস্টার্ন ফারির কোচের দায়িত্ব পালন করেন তিনি। পরবর্তীতে আম্পায়ারিত্বের দিকে ধাবিত হন বর্তমান ক্রিকেট অস্ট্রেলিয়ার জাতীয় আম্পায়ার প্যানেলের সদস্য তিনি। ২০১৪ সালে দুইটি টুয়েন্টি২০ আন্তর্জাতিক খেলা পরিচালনা করেন। নভেম্বর, ২০১৪ তারিখে অস্ট্রেলিয়ার টাউন্সভিলে অনুষ্ঠিত হংকং বনাম পাপুয়া নিউগিনির মধ্যকার প্রথম একদিনের খেলায় আম্পায়ারিত্ব করেন। জানুয়ারি, ২০১৮ সালে অনূর্ধ্ব-১৯ ক্রিকেট বিশ্বকাপের সতেরোজন আম্পায়ারের অন্যতম ছিলেন তিনি। এপ্রিল, ২০১৯ সালে আইসিসি ঘোষিত ক্রিকেট বিশ্বকাপ উপলক্ষ্যে ষোলজন আম্পায়ারের অন্যতম হিসেবে মনোনীত হন। == তথ্যসূত্র == == আরও দেখুন == ইয়ান গোল্ড এক টেস্টের বিস্ময়কারী ২০১৯ ক্রিকেট বিশ্বকাপ টুয়েন্টি২০ আন্তর্জাতিক ক্রিকেট আম্পায়ারদের তালিকা একদিনের আন্তর্জাতিক ক্রিকেট আম্পায়ারদের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেট কোচ ক্রিকেট আম্পায়ার একদিনের আন্তর্জাতিক ক্রিকেট আম্পায়ার টুয়েন্টি২০ আন্তর্জাতিক ক্রিকেট আম্পায়ার অস্ট্রেলিয়ার ক্রিকেটার অস্ট্রেলিয়ার ক্রিকেটার (নিউ সাউথ ওয়েলস) থেকে আগত ক্রিকেটার
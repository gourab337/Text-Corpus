'''বিবি মরিয়ম মসজিদ''' বাংলাদেশের নারায়ণগঞ্জ জেলার কিল্লারপুলে অবস্থিত একটি মসজিদ যেটি মুগল স্থাপত্যশৈলীর অনন্য নিদর্শন। বর্তমানে মসজিদটি '''কিল্লারপুল শাহী জামে মসজিদ''' নামে পরিচিত। == ইতিহাস স্থাপত্যশৈলী == বলা হয়ে থাকে, মসজিদটি বাংলার মোগল সুবেদার শায়েস্তা খান (১৬৬৪-১৬৮৮) কর্তৃক নির্মিত। মসজিদটির নিকটেই একটি সমাধি সৌধ অবস্থিত, যেটি শায়েস্তা খান কন্যা বিবি মরিয়মের। সেজন্যই মসজিদটি বিবি মরিয়ম মসজিদ নামে পরিচিত। তিন গম্বুজ বিশিষ্ট মসজিদটির মাঝের গম্বুজটি সবচেয়ে বড়। গম্বুজের নিচের দিকের পত্রাকার অলঙ্করণ এবং সচ্ছিদ্র মারলন নকশায় অনুসরণ করা হয়েছে প্রচলিত রীতি। ছাদের উপরে শুধু সামনের দিকের প্যানেলেই পত্রাকার অলঙ্করণ বিদ্যমান। মসজিদের পূর্বদিকে রয়েছে তিনটি প্রবেশপথ। মাঝের প্রবেশপথটি সবচেয়ে প্রশস্ত। দক্ষিণ উত্তর দিকে একটি করে জানালা বিদ্যমান যেটি মসজিদ নির্মাণের পরবর্তী সময়ে নির্মিত বলে ধারণা করা হয়। মসজিদটি বহুবার সংস্কার করা হয়েছে। এজন্য মসজিদটির আদিরূপের অনেকটাই আর অবশিষ্ট নাই। পূর্বদিকের স্তম্ভের উপর টিন শেড বারান্দা নির্মাণের ফলে মসজিদের সামনের দিকের অবয়ব অনেকটাই ঢাকা পড়ে গিয়েছে। মসজিদটিতে এখনো নামায আদায় করেন মুসল্লিরা। == তথ্যসূত্র == ইতিহাস জেলার মসজিদ
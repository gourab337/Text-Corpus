'''হাইফা''' (হিব্রু: χe̯fa আরবি: حيفا) জেরুজালেম তেল আবিবের পর ইসরাইলের তৃতীয় বৃহত্তম শহর। হাইফা শহরটি ইসরায়েলের ২য় বা ৩য় ঘনবসতিপূর্ন শহর। == নামকরন == হাইফা নামের উৎস এখনো পরিষ্কার জানা যায়নি। একটি সূত্র বলছে একজন ধর্মযাজকের নাম থেকে এই শব্দটি এসেছে। কিছু খ্রিস্ট ধর্মে বিশ্বাসী মনে করেন এটি ধর্মযাজক সেইন্ট পিটারের নাম থেকে এসেছে। আরেকটি মাধ্যম থেকে জানা যায় হাইফা শব্দটি এসেছে হিব্রু শব্দ חפה (হাফা), অর্থাৎ সুরক্ষিত। আবার অন্য আরেক সূত্র থেকে জানা যায় এটি হিব্রু শব্দ חוֹף (হোফ), অর্থাৎ কূল অথবা חוֹף יָפֶה (হোফ ইয়াফে) অর্থাৎ সুন্দর সৈকত শব্দ থেকে এসেছে। == ইতিহাস == === ব্রোঞ্জ যুগঃ টেল আবু হাওয়াম === এই শহরটি ব্রোঞ্জ যুগে 'টেল আবু হাওয়াম' নামে পরিচিত ছিল (১৪শ' খ্রীষ্টপূর্বে)। এটি একটি বন্দর মাছ ধরার গ্রাম হিসেবে পরিচিত ছিল। === হিব্রু বাইবেল === হাইফা শহরের 'মাউন্ট কারমেল' এবং 'কিশোন নদী'র কথা হিব্রু বাইবেলে লেখা রয়েছে। === পার্সিয়ান এবং হেলেনিস্টিক যুগঃ শিকমোনার কাছে === খ্রীষ্টপুর্ব ৬ষ্ঠ শতকের পার্সিয়ান যুগে গ্রীক ভৌগোলিক স্কাইলেক্স একটি শহরের কথা উল্লেখ করে লেখেন "উপসাগর জিউসের ভাষ্কর্যের মধ্যে রয়েছে", যেটা সম্ভবত হাইফা শহরের শিখমোনার কথা বলা হয়েছে। হেলেনিস্টিক যুগ থেকে জানা যায় শহরটি দক্ষিণ দিকে সরে গিয়ে 'বেত গালিম' এর দিকে অবস্থান নেয়। কারন, পুরোনো বন্দর বালুর কারনে বন্ধ হয়ে যায়ে। উপকূল এলাকায় গ্রীক ভাষাভাষীর মানুষ বাস করতো, তারা বাণিজ্যের সাথে যুক্ত ছিলো। ==== শিখমোনা ==== হাইফা শহরটি শিখমোনা শহরের কাছে অবস্থিত ছিল এবং শিখমোনা বেত গালিম শহরের দক্ষিণ-পশ্চিম দিকে ছিল। === রোমান যুগ === ৩য় শতাব্দীতে তালমুদ সাহিত্যে এই শহরের কথা উল্লেখ করা হয়, এটি ইহুদি জেলেদের গ্রাম এবং রাব্বি আভদিমি এবং অন্যান্য ইহুদি পন্ডিতদের বাড়ি। === বাইজেন্টাইন যুগ === বাইজেন্টাইন যুগে হাইফা শহরের উন্নতি হলেও গুরুত্বপূর্ন শহর ছিলোনা। === প্রাক- ইসলামিক যুগ === ৬৩০-৬৪০ আরব কর্তৃক ফিলিস্তিন দখলের পর বন্দরনগরী 'আক্কা' শহরের জন্য উপেক্ষিত থাকে। রাশিদুন খিলাফতের সময়ে হাইফা উন্নয়ন ত্বরান্বিত হয়। ৯ম শতকে উমাইয়া খেলাফত এবং আব্বাসীয় খেলাফতের অধীনে হাইফা শহর মিশরীয় বন্দরের সাথে বাণিজ্য যোগাযোগ শুরু করে এবং এই শহরে বেশ কয়েকটি জাহাজ নির্মান কারখানা নির্মান করা হয়। ==তথ্যসূত্র ==
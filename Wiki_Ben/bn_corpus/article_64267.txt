'''রবার্ট ক্রিস্টোফার হেইন্স''' (; জন্ম: নভেম্বর, ১৯৬৪) জ্যামাইকার কিংস্টনে জন্মগ্রহণকারী প্রথিতযশা সাবেক ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৮৯ থেকে ১৯৯১ সময়কালে সংক্ষিপ্ত সময়ের জন্যে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকা দলের প্রতিনিধিত্ব করেছেন। দলে তিনি মূলতঃ লেগ ব্রেক বোলিং করতেন। এছাড়াও, নিচেরসারিতে বামহাতে কার্যকরী ব্যাটিংশৈলী উপস্থাপন করেছেন '''রবার্ট হেইন্স'''। == খেলোয়াড়ী জীবন == ১৯৮১-৮২ মৌসুম থেকে ১৯৯৪-৯৫ মৌসুম পর্যন্ত রবার্ট হেইন্সের প্রথম-শ্রেণীর খেলোয়াড়ী জীবন চলমান ছিল। জ্যামাইকার কার্যকরী লেগ স্পিনার হিসেবে রবার্ট হেইন্সের সুনাম রয়েছে। ঘরোয়া ক্রিকেটে দূর্দান্ত খেলেছিলেন। তবে, অংশগ্রহণকৃত আটটি ওডিআইয়ে তেমন কোন দর্শনীয় ক্রীড়াশৈলী প্রদর্শন করতে পারেননি। সমগ্র খেলোয়াড়ী জীবনে আটটিমাত্র ওডিআই খেলার সুযোগ পেয়েছিলেন তিনি। কোন টেস্টে অংশগ্রহণের সুযোগ পাননি। ১৭ অক্টোবর, ১৯৮৯ তারিখে শারজায় পাকিস্তানের বিপক্ষে একদিনের আন্তর্জাতিকে অভিষেক পর্ব সম্পন্ন হয় রবার্ট হেইন্সের। ১৮ ডিসেম্বর, ১৯৯১ সিডনিতে তারিখে স্বাগতিক অস্ট্রেলিয়ার বিপক্ষে সর্বশেষ ওডিআইয়ে অংশ নেন। == অবসর == ক্রিকেট খেলা থেকে অবসর গ্রহণের পর ১৯৯৯ থেকে ২০০৬ সময়কালে জ্যামাইকার কোচের দায়িত্বে ছিলেন। ২০০৪-০৫ মৌসুমে দলটিকে ক্যারিব বিয়ার কাপে সুন্দরভাবে পরিচালনা করেন। কিন্তু, পরবর্তী মৌসুমে দলটি পয়েন্ট তালিকার নিচেরদিকে অবস্থান করলে দায়িত্বভার পরিত্যাগ করতে হয়। এরপর জুলাই, ২০০৮ সালে জাতীয় দল ক্লাইড বাটসের নেতৃত্বে সদস্যরূপে মনোনীত হন। == তথ্যসূত্র == == আরও দেখুন == ডেসমন্ড হেইন্স কিথ আর্থারটন ওয়েস্ট ইন্ডিয়ান একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের একদিনের আন্তর্জাতিক ক্রিকেটার ক্রিকেটার ক্রিকেটার ইন্ডিজ ক্রিকেট দল নির্বাচক
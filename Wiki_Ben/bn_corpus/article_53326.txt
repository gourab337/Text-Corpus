'''মনু ভাকের''' একজন ভারতীয় ক্রীড়া শ্যুটার। তিনি ২০১৮ আইএসএসএফ বিশ্বকাপে ভারতের প্রতিনিধিত্ব করেন এবং দুটি স্বর্ণ পদক জয় করেন। আইএসএসএফ বিশ্বকাপে তিনি সর্বকনিষ্ঠ স্বর্ণ পদক জয়ী ভারতীয় ছিলেন। তিনি ২০১৮ কমনওয়েলথ গেমসে মাত্র ১৬ বছর বয়সে প্রথমবার কমনওয়েলথ গেমসে অংশগ্রহণ করে নারীদের ১০ মিটার এয়ার পিস্তল ইভেন্টে স্বর্ণ পদক জয়ী হন। == প্রাথমিক জীবন == মনু জন্মগ্রহণ করেন হরিয়াণার ঝাজ্জর জেলার ঝাজ্জর গ্রামের কাছাকাছি গড়িয়া গ্রামে। তার বাবার রাম কিষাণ যিনি মার্চেন্ট নেভিতে প্রধান প্রকৌশলী, হিসাবে কাজ করেন। ১৪ বছর বয়স অবধি মনু অন্যান্য খেলায় পারদর্শী ছিলেন, যেমন হুয়েন ল্যাঙ্গন একটি মণিপুরী মার্শাল আর্ট, বক্সিং, টেনিস এবং স্কেটিং যেগুলিতে তিনি জাতীয় পর্য্যায়ে পদক জিতেছেন। == কর্মজীবন == তার পিতা দ্বারা ১৫০০০০ এর একটি বিনিয়োগের পর, মনু প্রতিযোগিতামূলক শুটিং শুরু করার সিদ্ধান্ত নেন। তিনি ২০১৭ এশিয়ান জুনিয়র চ্যাম্পিয়নশিপে রৌপ্য পদক জিতে প্রথমবার আন্তর্জাতিক স্তরে সাফল্য অর্জন করেন। কেরালায় অনুষ্ঠিত ২০১৭ সালের জাতীয় গেমসে মনু টি স্বর্ণপদক জিতেছেন এবং ফাইনালে ২৪২. পয়েন্ট স্কোর করে একাধিক বিশ্বকাপ পদক বিজয়ী হীনা সিধুকে পরাজিত করেন এবং সিধুর ২৪০.৮ পয়েন্টের রেকর্ড ভাঙেন। গুয়াদালাজারা, মেক্সিকোতে আন্তর্জাতিক শ্যুটিং স্পোর্টস ফেডারেশান বিশ্বকাপ অনুষ্ঠিত হয়। সেখানে মানু দু’বারের বিশ্ব চ্যাম্পিয়ন আলেজান্দ্রা জাভালা-কে হারিয়েছেন। জাভালার চূড়ান্ত পর্য্যায়ে ২৩৭.১ স্কোরের বিরুদ্ধে মানু ২৩৭.৫ স্কোর করেন। মাত্র ১৬ বছর বয়সে বিশ্বকাপে স্বর্ণ পদক জিতে, মনু বিশ্বকাপ স্বর্নপদক জয়ী সর্বকনিষ্ঠ ভারতীয় হন। আইএসএসএফ ওয়ার্ল্ড কাপে মনু ১০ মিটার এয়ার পিস্তল মিশ্র দল ইভেন্টে দ্বিতীয় স্বর্ণপদক জেতেন। তিনি মিশ্র দ্বৈত ইভেন্টটিতে ভারতীয় সহশ্যুটার মিথারভালের সঙ্গে জুটি বেঁধে খেলেন। মনু-ওমপ্রকাশ জুটি ১০ মিটার এয়ার পিস্তলের চূড়ান্ত পর্য্যায়ে জার্মানীর সান্দ্রা ক্রিশ্চিয়ান রিত্‍জ জুটির বিরুদ্ধে ৪৭৬.১ পয়েন্ট স্কোর করে স্বর্ণপদক জেতেন। সান্দ্রা ক্রিশ্চিয়ান রিত্‍জ জুটি ৪৭৫.২ পয়েন্ট সংগ্রহ করে রুপো জেতেন। মনু ২০১৮ কমনওয়েলথ গেমসে ৩৮৮/৪০০ পয়েন্টে মহিলা ১০ মিটার এয়ার পিস্তলের যোগ্যতা অর্জন করেন এবং ফাইনালে যোগ্যতা অর্জন করে। গোল্ড কোস্ট কমনওয়েলথ গেমসের সময় মহিলাদের ১০ মিটার এয়ার পিস্তল ইভেন্টের চূড়ান্ত রাউন্ডে, তিনি ২৪০.৯ পয়েন্টে একটি নতুন কমনওয়েলথ গেম রেকর্ড স্থাপন করে স্বর্ণপদক প্রাপ্তি নিশ্চিত করেন। == তথ্যসূত্র == ব্যক্তি জন্ম মহিলা শ্যুটার
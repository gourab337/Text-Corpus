'''কিমবারলে জেনিফার "কিম" গার্থ''' (জন্ম: ২৫ এপ্রিল ১৯৯৬) একজন আইরিশ আন্তর্জাতিক ক্রিকেটার যিনি ২০১০ সালে আইরিশ জাতীয় দলের হয়ে সিনিয়র ক্রিকেটে অভিষেক করেছিলেন। তিনি একজন ডানহাতি অলরাউন্ডার যিনি পামব্রোক ক্রিকেট ক্লাবের হয়ে তার ক্লাব ক্রিকেট খেলেন। নভেম্বর ২০১৮ এ, তিনি আয়ারল্যান্ডের হয়ে নিজের ১০০তম আন্তর্জাতিক ম্যাচ খেলেন। == জীবনী == ডাবলিনে জন্ম নেওয়া গার্থ হলেন জোনাথন গার্থ এবং অ্যানি-মেরি ম্যাকডোনাল্ডের কন্যা, দুজনেই আয়ারল্যান্ডের হয়েও খেলেছিলেন। তার বাবা দক্ষিণ আফ্রিকায় জন্মগ্রহণ করেছিলেন। গার্থ নিজেই ২০১০ সালের জুলাইয়ে নিউজিল্যান্ডের বিপক্ষে একদিনের আন্তর্জাতিক ক্রিকেটে অভিষেক করেছিলেন। অভিষেকের সময়, তার বয়স ১৪ বছর ৭০ দিনের, তিনি অভিষেকের বয়সের ক্ষেত্রে সর্বকনিষ্ঠ আইরিশ মহিলা এবং পর্যন্ত তরুণ বয়সে অভিষেককারীদের মধ্যে তৃতীয়-কনিষ্ঠ (পাকিস্তানের সাজিদা শাহ এবং স্কটল্যান্ডের ফিওনা উরকিহার্টের পরে)। ২০১০ সালে দক্ষিণ আফ্রিকার আইসিসি মহিলা চ্যালেঞ্জ সহ ২০১০ সালে গার্থ আরও ছয়টি ওয়ানডে খেলেন। এই প্রতিযোগিতায় ৫০ ওভার এবং ২০ ওভার উভয় সংস্করণ ছিল, গার্থ আরো পরে পাকিস্তানের বিপক্ষে তার টি২০ আন্তর্জাতিকে অভিষেক করে। ১৪ বছর ১৭৪ দিন বয়সে, সে ছিল উক্ত ফরম্যাটে যে কোন দেশের ক্ষেত্রে সর্বকনিষ্ঠ ক্রিকেটা। এর আগে উক্ত রেকর্ডটি ছিল নেদারল্যান্ডসের মিরান্ডা ভেরিংমিয়ার। তার তিন আইরিশ সতীর্থ- এলিনা টাইস, লুসি ও'রেলি এবং গ্যাবি লুইস তার পর অল্প বয়সে ক্রিকেটে আত্মপ্রকাশ করেছেন। অভিষেকের পর থেকে গার্থ ওয়ানডে এবং টি-টোয়েন্টি উভয় স্তরেই আয়ারল্যান্ডের হয়ে নিয়মিত হয়েছিলেন। ওয়ানডেতে, তার সর্বকালের সেরা পারফরম্যান্সটি আগস্ট ২০১২ সালে এসেছিল, যখন তিনি বাংলাদেশের বিপক্ষে পাঁচ ওভার থেকে ১১ রানের বিনিময়ে ৪টি উইকেট নিয়েছিলেন (যা ছিল উক্ত খেলার প্রথম চার উইকেট)। তার সর্বোচ্চ রেকর্ডটি তৈরী হয় একই মাসে পাকিস্তানের বিপক্ষে টি-টোয়েন্টি আন্তর্জাতিক ম্যাচে ৩৯ রানের এক দুর্দান্ত ইনিংসের মধ্য দিয়ে। গার্থ আগস্ট ২০১১ সালে নেদারল্যান্ডসের বিপক্ষে ৩/৬, এবং অগাস্ট ২০১৫ সালে অস্ট্রেলিয়ার বিপক্ষে তিন উইকেট সহ মোট ২টি তিন উইকেট শিকার করেছেন। ২০১৫ সালের নভেম্বর মাসে গার্থকে ক্রিকেট আয়ারল্যান্ড পুরষ্কারে আন্তর্জাতিক বর্ষসেরা খেলোয়াড় নির্বাচিত করা হয়েছিল। ২০১৮ সালের জুনে, তাকে আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার জন্য আয়ারল্যান্ডের দলীয় স্কোয়াডে যুক্ত করা হয়েছিল। অক্টোবরে ২০১৮, ওয়েস্ট ইন্ডিজের আইসিসি মহিলা বিশ্ব টুয়েন্টি২০ মূল প্রতিযোগিতায় আয়ারল্যান্ডের দলীয় স্কোয়াডে খেলে প্রতিযোগিতায় আয়ারল্যান্ডের প্রথম ম্যাচে, অস্ট্রেলিয়ার বিপক্ষে, আয়ারল্যান্ড দলের হয়ে তার ১০০তম আন্তর্জাতিক ম্যাচ খেলেন। টুর্নামেন্টের সমাপ্তির পরে, আন্তর্জাতিক ক্রিকেট কাউন্সিল (আইসিসি) কর্তৃক তাকে দলে স্ট্যান্ডআউট খেলোয়াড় হিসাবে ভূষিত করা হয়েছিল। আগস্ট ২০১৯ এ, স্কটল্যান্ডে আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতার দলীয় স্কোয়াডে তার নাম ছিল। ==বহিঃসংযোগ== == তথ্যসূত্র == সিক্সার্সের (ডব্লিউবিবিএল) ক্রিকেটার হারিকেন্সের (ডব্লিউবিবিএল) ক্রিকেটার ডাবলিন থেকে আগত ক্রিকেটার মহিলা ক্রিকেটার মহিলা টুয়েন্টি২০ আন্তর্জাতিক ক্রিকেটার মহিলা একদিনের আন্তর্জাতিক ক্রিকেটার ব্যক্তি জন্ম
'''রাকেশ চন্দ্র শুক্লা''' (; জন্ম: ফেব্রুয়ারি, ১৯৪৮ মৃত্যু: ২৯ জুন, ২০১৯) কানপুরে জন্মগ্রহণকারী প্রথিতযশা ভারতীয় আন্তর্জাতিক ক্রিকেটার ছিলেন। ভারত ক্রিকেট দলের অন্যতম সদস্য ছিলেন তিনি। ১৯৮২ সালে সংক্ষিপ্ত সময়ের জন্যে ভারতের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ভারতীয় ক্রিকেটে দিল্লি বাংলা এবং ইংরেজ কাউন্টি ক্রিকেটে ডারহাম দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। ডানহাতে নিচেরসারিতে ব্যাটিংয়ের পাশাপাশি লেগ ব্রেক গুগলি বোলিংয়ে পারদর্শী ছিলেন '''রাকেশ শুক্লা'''। == প্রথম-শ্রেণীর ক্রিকেট == কানপুরে জন্মগ্রহণকারী রাকেশ শুক্লা ঘরোয়া ক্রিকেটে দূর্দান্ত লেগ ব্রেক বোলার ব্যাটসম্যান বড় ভাই আনন্দ শুক্লা’র চেয়ে সাত বছরের ছোট ছিলেন। ১৯৬৯-৭০ মৌসুম থেকে ১৯৮৫-৮৬ মৌসুম পর্যন্ত রাকেশ শুক্লার প্রথম-শ্রেণীর খেলোয়াড়ী জীবন চলমান ছিল। অনেকগুলো বছর দিল্লি দলের অন্যতম মেরুদণ্ডকারীর ভূমিকায় অবতীর্ণ হয়েছেন। রঞ্জী ট্রফিতে তার খেলার মান বেশ প্রশংসনীয় ছিল। নিচেরসারির ব্যাটসম্যান লেগ ব্রেক গুগলি বোলার রাকেশ শুক্লা জাতীয় প্রতিযোগিতায় ১৮.৯৮ গড়ে ৩১৩ উইকেট দখল করেন। ১৯৮১-৮২ মৌসুমে নিজস্ব সেরা খেলা উপহার দেন। কর্ণাটকের প্রথম ইনিংসে ৭০৫ রানের বিপরীতে দিল্লি দলের পক্ষে তিনি রাজেশ পিটারকে নিয়ে নবম উইকেটে অপরাজিত ১১৮ রান তুলেছিলেন। আন্তর্জাতিক অঙ্গনে সুবিধে লাভ করতে না পারলেও ঘরোয়া ক্রিকেটে বেশ কয়েকবার দূর্দান্ত অল-রাউন্ড ক্রীড়ানৈপুণ্য প্রদর্শন করে স্মরণীয় হয়ে আছেন। এছাড়াও, দেশের অন্যতম শীর্ষস্থানীয় স্পিনারদের একজন ছিলেন। লেগ স্পিনার হিসেবে তিনি গুগলি বোলিং করতে বেশ পছন্দ করতেন। নিজের সেরা দিনগুলো উপযোগী পিচে তার বলগুলো অফ স্ট্যাম্প থেকে বাঁক খেয়ে লেগ সাইডের দিকে চলে যেতো। == টেস্ট ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন রাকেশ শুক্লা। ১৭ সেপ্টেম্বর, ১৯৮২ তারিখে চেন্নাইয়ে সফরকারী শ্রীলঙ্কা দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। টেস্টটি উভয় দলের প্রথমবারের মুখোমুখি হয়েছিল। বল হাতে ৭/৭০ ২/৮২ পান। রয় ডায়াস দিলীপ মেন্ডিস তার শিকারে পরিণত হয়েছিলেন। তবে, টেস্ট ক্রিকেট অভিষেক পর্বটি মোটেই সুবিধে হয়নি তার। ঘরোয়া ক্রিকেটে ক্রমাগত সাফল্য লাভ করলেও আর তাকে আন্তর্জাতিক অঙ্গনে খেলতে দেখা যায়নি। == অবসর == ক্রিকেট খেলা থেকে অবসর গ্রহণের পর ক্রিকেট পরামর্শকের ভূমিকায় অবতীর্ণ হয়েছিলেন। ভবিষ্যতের ক্রিকেটারসহ পেশাদার ক্রিকেটারদের উত্তরণে প্রভূতঃ সহায়তা করেছেন। চেতন চৌহানের নেতৃত্বাধীন দিল্লি দল নির্বাচকমণ্ডলীর অন্যতম সদস্য ছিলেন। অল ইন্ডিয়া রেডিওতে ক্রিকেট ধারাভাষ্যকর্মের সাথে সংশ্লিষ্ট ছিলেন। ২৯ জুন, ২০১৯ তারিখে দিল্লিতে ৭১ বছর বয়সে রাকেশ শুক্লা’র দেহাবসান ঘটে। == তথ্যসূত্র == == আরও দেখুন == বক দিবেচা এম. জে. গোপালন এক টেস্টের বিস্ময়কারী বরোদা ক্রিকেট দল ভারতীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু অঞ্চলের ক্রিকেটার ক্রিকেটার ক্রিকেটার অঞ্চলের ক্রিকেটার ক্রিকেটার ক্রিকেটার টেস্ট ক্রিকেটার ক্রিকেট কোচ
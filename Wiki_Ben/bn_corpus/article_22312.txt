'''গোলাপি শালিক''' (বৈজ্ঞানিক নাম: ''Strunus roseus''), '''গোলাপি কাঠশালিক''' বা '''লাল ময়না''' Sturnidae (স্টার্নিডি) গোত্র বা পরিবারের অন্তর্গত ''Sturnus'' (স্টার্নাস) গণের অন্তর্গত এক প্রজাতির মাঝারি গায়ক পাখি। অনেক সময় প্রজাতিটিকে ''Pastor'' গণের অন্তর্গত বলে মনে করা হয়। গোলাপি শালিকের বৈজ্ঞানিক নামের অর্থ ''গোলাপি কাঠশালিক'' (লাতিন: ''sturnus'' কাঠশালিক, ''roseus'' গোলাপি)। পাখিটি বাংলাদেশ, ভারত ছাড়াও দক্ষিণ মধ্য এশিয়ার বিভিন্ন দেশে দেখা যায়। সারা পৃথিবীতে এক বিশাল এলাকা জুড়ে এদের আবাস, প্রায় ১৬ লক্ষ বর্গ কিলোমিটার। বিগত কয়েক দশক ধরে এদের সংখ্যা ক্রমেই কমছে, তবে আশঙ্কাজনক পর্যায়ে যেয়ে পৌঁছেনি। সেকারণে আই. ইউ. সি. এন. এই প্রজাতিটিকে ন্যূনতম বিপদগ্রস্ত বলে ঘোষণা করেছে। বাংলাদেশের বন্যপ্রাণী আইনে প্রজাতিটি সংরক্ষিত ঘোষণা করা হয় নি। এরা উঁচু খাড়া পর্বতের গায়ে গর্ত করে বা ফাটলে গাঙ শালিকের মতো দল বেঁধে বিশাল কলোনি তৈরি করে বাসা বানায়। স্ত্রী শালিক তাতে তিন থেকে পাঁচটি ফিকে নীল রঙের ডিম পাড়ে। == আকার == গোলাপি শালিকের ডিম গোলাপি শালিক আকারে ভাত শালিক, ঝুঁটি শালিক বা গো শালিকের মতোই; প্রায় ২৩ সেন্টিমিটারের মত লম্বা। আর ওজন প্রায় ৬৪ গ্রাম। প্রাপ্তবয়স্ক গোলাপি শালিকের দেহের গোলাপি রঙের জন্য সহজেই অন্য প্রজাতির শালিক থেকে আলাদা করে চেনা যায়। এদের মাথা, মুখমণ্ডল, ঘাড়, গলা, ডানা লেজ চকচকে কালো। পিঠ, বুক, পেট তলপেট হালকা গোলাপি। ঠোঁট, পা নখ ফ্যাকাশে কমলা। == আবাস == গোলাপি শালিকের মূল আবাস এলাকা মধ্যপ্রাচ্য মধ্য এশিয়া। == খাদ্য == গোলাপি শালিক পোকামাকড়, ফল, ফুল-ফলের রস, শস্যদানা ইত্যাদি খেতে পছন্দ করে। আর তাই খাবারের খোঁজে চষা জমি, ফুল বা ফলের বাগানের আশপাশে ঘুরে বেড়ায়। == স্বভাব == গোলাপি শালিক পারিবারিক বা বড় দলে কৃষিজমি, স্যাঁতসেঁতে তৃণভূমি, ফুল-ফলের বাগান কাঁটা ঝোপে বিচরণ করে। এরা পরিষ্কার উচ্চ স্বরে ডাকে। == প্রজনন == গোলাপি শালিক সাধারণত মে থেকে জুন মাসে প্রজনন করে। স্ত্রী-পুরুষ দেখতে একই রকম। শুধু প্রজনন মৌসুমে পুরুষের দেহের রং কিছুটা উজ্জ্বল হয় মাথার ঝুঁটিটিও স্পষ্ট হয়ে ওঠে। স্ত্রীর ঝুঁটি কিছুটা ছোট হয়। == গ্যালারি == File:Rosy Starling (Sturnus roseus) near Hyderabad W2 IMG 4837.jpg|In Hyderabad, India File:Rosy Starling (Sturnus roseus) Malaysia in the evening before roosting in Vadodara, Gujarat, India File:Pastor roseus 2.jpg|Pastor roseus Rose Coloured or Rosy Starling, also known as Rosy Pastor, winter visitor to Norther India. File:Rosy Starling with Brahminy Starling I3m IMG 9806.jpg|Rosy Starling Sturnus roseus at Hodal in Faridabad District of Haryana, India. File:Rosy Starling File:Rosy Starling (Pastor Starling (Pastor roseus), adult File:Sturnus roseus.jpg| Summer plumages:Adult male (center). female (below), and juvenile (behind) == তথ্যসূত্র == == বহিঃসংযোগ == Cyberbirding Rosy Starling pictures পাখি পাখি পাখি পাখি পাখি পাখি পাখি পাখি পাখি পাখি
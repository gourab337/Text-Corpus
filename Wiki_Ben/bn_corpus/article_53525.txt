'''তিরুবন্তপুরম আন্তর্জাতিক বিমানবন্দর''' (আইএটিএ: টিআরভি, আইসিএও: ভিওটিভি) হল একটি আন্তর্জাতিক বিমানবন্দর যা মূলত তিরুবনন্তপুরম, নাগরকিল, কন্যাকুমারী কোল্লাম শহরে বিমান পরিষেবা প্রদান করে। এটি ভারতের কেরালা রাজ্যের প্রথম বিমানবন্দর। ১৯৯১ সালের ভারতের পঞ্চম আন্তর্জাতিক বিমানবন্দর ঘোষণা করা হয়েছিল ততকালীন প্রধানমন্ত্রী ভি.পি. সিং কর্তৃক। এয়ার ইন্ডিয়া এক্সপ্রেসের জন্য বিমানবন্দরটি দ্বিতীয় ঘাঁটি সিহাবে কাজ করে। '''তিরুবন্তপুরম আন্তর্জাতিক (টিআরভি) বিমানবন্দর টার্মিনাল'''টি শহরের কেন্দ্র থেকে প্রায় ৩.৭ কিলোমিটার (২.৩ মাইল) পশ্চিমে, কোয়ালাম সৈকত থেকে ১৬ কিলোমিটার (৯.৯ মাইল), তিরুবনন্তপুরমের টেকনপার্ক থেকে ১৩ কিলোমিটার (৮.১ মাইল) এবং নির্নিওমান ভিজিনজম আন্তর্জাতিক সমুদ্র বন্দর থেকে ২১ কিমি (১৩ মে) দূরে অবস্থিত। ৭০০ একর এলাকা (২৮০ হেক্টর) এলাকা জুড়ে ছড়িয়ে রয়েছে বিমানবন্দরটি। এখানে মধ্যপ্রাচ্য দক্ষিণ- পূর্ব এশিয়ার দেশগুলির জন্য উড়ান রয়েছে। তিরুবনন্তপুরম আন্তর্জাতিক বিমানবন্দরটি দুটি টার্মিনাল বা প্রান্তিক পরিচালনা করে। টার্মিনাল-১ থেকে অন্তর্দেশীয় উড়ান (এয়ার ইন্ডিয়া ব্যতীত) পরিচালনা করে এবং টার্মিনাল-২ থেকে এয়ার ইন্ডিয়া কর্তৃক সমস্ত আন্তর্জাতিক উড়ান পরিচালিত হয়। বেসামরিক উড়ান পরিচালনা ছাড়াও, ভারতীয় বিমান বাহিনী (আইএএফ) এবং উপকূলীয় রক্ষীবাহিনীর জন্য তাদের কৌশলগত উড়ানগুলিকে তিরুবনন্তপুরম বিমানবন্দর দ্বারা সরবরাহ করো হয়। আইএএফ তাদের সমস্ত উড়ানগুলি পরিচালনা করার জন্য একটি বিশেষ গোপনীয়তা মেনে চলে। তিরুবনন্তপুরম বিমানবন্দরে বিমান চালনার জন্য প্রযুক্তিবিষয়ক '''রাজীব গান্ধী একাডেমী'''কেও পাইলট প্রশিক্ষণ কার্যক্রম পরিচালনা করার অনুমতি দিয়েছে। তিরুবনন্তপুরম বিমানবন্দরে আন্তর্জাতিক বিমানসংস্থা এয়ার ইন্ডিয়া-এর ছোট বিমানগুলির রক্ষণাবেক্ষণ, মেরামত এবং ওভারহাউল ইউনিট এমওর দ্বারা বোয়িং ৭৩৭ বিমান চালানোর জন্য দুটি হ্যাঙ্গার রয়েছে যার মধ্যে রাখা বিমানের অধিকাংশই এয়ার ইন্ডিয়া এক্সপ্রেস বিমান সংস্থার। ==অবকাঠামো== ===এয়ার ট্রাফিক নিয়ন্ত্রণ=== এয়ার ট্রাফিক কন্ট্রোল (এ টি সি) টাওয়ারটি ১৮ মিটার (৫৯ ফুট) উচু। নতুন আন্তর্জাতিক টার্মিনালের কাছাকাছি তিরুবনন্তপুরম বিমানবন্দরটির জন্য নতুন ৫০ মিটার উচু এটিসি টাওয়ার নির্মাণের পরিকল্পনা রয়েছে। বিমানবন্দরে একটি ক্যাট-১ যন্ত্রের দ্বারা অবতরণ ব্যবস্থা (আইএলএস), ডিভিওআর এবং দূরত্ব পরিমাপ সরঞ্জাম (ডিএমই) আছে। বিমানবন্দরটি একটি '''মোনো-পালস সেকেন্ডারি সার্ভিল্যান্স রাডার''', বিমান রুট নজরদারি রাডার এবং একটি বিমানবন্দর নজরদারি রাডার দিয়ে সজ্জিত করা হয়েছে যা বিমানবন্দর এবং বিমানবন্দরের কাছাকাছি থাকা বিমানের চারপাশে আকাশসীমায় প্রবেশাধিকার এবং এলাকা নিয়ন্ত্রণের অনুমতি দেয়। ===রানওয়ে=== তিরুবনন্তপুরম আন্তর্জাতিক বিমানবন্দরে একটি, ১৪/৩২ ভিত্তিক ৩,৪০০ মি ৪৫ মিটার (১১,১৫৫ ফুট ১৪৮ ফুট) দীর্ঘ রানওয়ে রয়েছে। রানওয়েটি অ্যাস্ফল্ট দ্বারা নির্মিত। বিমানবন্দরের রানওয়েটিতে এয়ারবাস এ৩৮০ ব্যতীত বাণিজ্যিক পরিষেবা প্রদানকারী যেকোনো ধরনের বিমান চালনা করতে সক্ষম। ১,৮৯০ মিটার (৬,১৭০ ফুট) দীর্ঘ ট্যাক্সিওয়ে রয়েছে রনওয়ের সমান্তরাল। ==যোগাযোগ ব্যবস্থা== === সড়ক === তিরুবনন্তপুরম আন্তর্জাতিক বিমানবন্দরটি জাতীয় সড়ক ৬৬ (এনএইচ ৬৬) এর সাথে সংযুক্ত, যা বিমানবন্দরকে শহর এবং অন্যান্য অংশগুলির সঙ্গে সংযুক্ত করে। জাতীয় সড়ক ৬৬ আসন্ন ভিঝিঞ্জাম আন্তর্জাতিক সমুদ্র বন্দরের সাথে বিমানবন্দরকে সংযুক্ত করেছে। === বাস=== বাসগুলি তিরুবনন্তপুরম বিমানবন্দরকে শহরের বিভিন্ন স্থানের সঙ্গে সংযুক্ত করে। পরিষেবাগুলি মূলত কেরালা স্টেট রোড ট্রান্সপোর্ট কর্পোরেশন দ্বারা পরিচালিত হয়, যা বিমানবন্দরকে পূর্ব কেল্লা, কোচি, কোল্লাম ইত্যাদি স্থানের সাথে সংযুক্ত করে। ===রেল === নিকটতম রেলস্টেশনটি হল কোচুভেলি রেলস্টেশন, যা বিমানবন্দর প্রায় কিলোমিটার দূরে অবস্থিত এবং তিরুবনন্তপুরম কেন্দ্রীয় রেল স্টেশনটি প্রায় ৫.৫ কিমি দূরে অবস্থিত। এই রেলস্টেশনগুলি দেশের বিভিন্ন অঞ্চলের সাথে ভালভাবে সংযুক্ত। চিপসান এভিয়েশন এয়ার চার্টার পরিষেবাগুলি বিমানবন্দর থেকে বিভিন্ন জায়গায় হেলিট্যাক্সি পরিষেবা পরিচালনা করে। ===ট্যাক্সি=== প্রি-পেইড ট্যাক্সি পরিষেবাগুলি তিরুবনন্তপুরম বিমানবন্দরের উভয় টার্মিনাল থেকে পাওয়া যায়। পরিষেবা প্রদানকারী ট্যাক্সি সংস্থাগুলি হল উবার এবং ওলা। ==তথ্যসূত্র== ==বহিঃসংযোগ== বিমানবন্দর বিমানবন্দর
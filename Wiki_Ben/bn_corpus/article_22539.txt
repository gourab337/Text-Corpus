'''অ্যানিড বেকওয়েল''' বা '''এনিড বেকওয়েল''' (; জন্ম: ১৬ ডিসেম্বর, ১৯৪০) নটিংহামশায়ারের নিউস্টিড ভিলেজে জন্মগ্রহণকারী সাবেক ইংরেজ প্রমিলা ক্রিকেটার। বিবাহ-পূর্ব তার নাম ছিল ‘এনিড টারটন’। ডানহাতি ব্যাটসম্যান এবং ধীরগতির বামহাতি বোলার হিসেবে সমান দক্ষতা প্রদর্শন করেন যা তাকে ইংল্যান্ড দলের সেরা অল-রাউন্ডারের মর্যাদা এনে দিয়েছে। নটিংহামশায়ারসহ ইস্ট মিডল্যান্ডস দলে পঞ্চাশ বছর বয়সেও খেলেছেন। এছাড়াও, ইসিবি কর্তৃক কোচ হিসেবে তিনি উত্তীর্ণ হয়েছেন। == খেলোয়াড়ী জীবন == ইংল্যান্ড দলের পক্ষ হয়ে ১৯৬৮ থেকে ১৯৭৯ সাল পর্যন্ত সময়কালে ১২টি টেস্ট এবং ২৩টি একদিনের আন্তর্জাতিক ক্রিকেট খেলায় অংশগ্রহণ করেছেন। টেস্টে ৪টি শতকসহ ৫৯.৮৮ রান গড়ে ১,০৭৮ রান করেন। পাশাপাশি ১৬.৬২ গড়ে ৫০ উইকেট দখল করেন। ১৯৭৯ সালে এজবাস্টনে অনুষ্ঠিত ওয়েস্ট ইন্ডিজ দলের বিপক্ষে অপরাজিত ১১২* রানসহ ৭৫ রানে ১০ উইকেট পান। == সম্মাননা == ২০১০ সালে ইংল্যান্ডের রাচায়েল হেহো-ফ্লিন্ট এবং ২০১১ সালে অস্ট্রেলীয় বেলিন্ডা ক্লার্কের পর তিনি হচ্ছেন তৃতীয় প্রমিলা ক্রিকেটার যিনি ২০১২ সালে আইসিসি ক্রিকেট হল অব ফেমে অন্তর্ভুক্ত হয়েছেন। == তথ্যসূত্র == == আরও দেখুন == বেলিন্ডা ক্লার্ক শার্লত এডওয়ার্ডস মহিলা ক্রিকেট বিশ্বকাপ আইসিসি ক্রিকেট হল অব ফেম অস্ট্রেলিয়া জাতীয় মহিলা ক্রিকেট দল == বহিঃসংযোগ == ''Enid Bakewell champion woman cricketer'' article from 1970 edition of Wisden Cricketers' Almanack জন্ম ব্যক্তি মহিলা ক্রিকেটার মহিলা টেস্ট ক্রিকেটার মহিলা একদিনের আন্তর্জাতিক ক্রিকেটার ক্রিকেট অভিষেকে সেঞ্চুরি করা প্রমিলা ক্রিকেটার ক্রিকেট হল অব ফেমে প্রবেশকারী আন্তর্জাতিক ক্রিকেট অভিষেকে সেঞ্চুরি করা প্রমিলা ক্রিকেটার
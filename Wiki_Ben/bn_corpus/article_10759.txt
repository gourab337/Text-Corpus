'''আর্নল্ড ইয়োহানেস ভিলহেল্ম সমারফেল্ড''' ''আনল্ট্‌ য়োহানেস্‌ ভ়িল্‌হেল্‌ম্‌ জ়মাফ়েল্ট্‌'') ছিলেন একজন জার্মান তাত্ত্বিক পদার্থবিজ্ঞানী যিনি পারমাণবিক কোয়ান্টাম পদার্থবিজ্ঞানের তত্ত্বের উন্নতি সাধন করেন। তিনি কোয়ান্টাম বলবিজ্ঞানে সূক্ষ্ম-গঠন ধ্রুবকের (fine-structure constant) অবতারণা করেন। এছাড়া তার অনেক ছাত্র পরবর্তীকালে আধুনিক পদার্থবিজ্ঞানের প্রধান ব্যক্তিত্বে পরিণত হন। সমারফেল্ড তৎকালীন পূর্ব প্রুশিয়ার রাজধানী কোনিগ্‌সবের্গে জন্ম নেন সেখানেই বেড়ে ওঠেন। তিনি কোনিগ্‌সবের্গ বিশ্ববিদ্যালয়ে গণিত অধ্যয়ন করেন এবং ১৮৯১ সালে ডক্টরেট ডিগ্রী নিয়ে স্নাতক হন। বিশ্ববিদ্যালয়ে পড়াশোনা করার সময় তিনি ডাভিড হিলবের্টের কিছু পাঠে অংশ নেন। পরবর্তীকালে তারা ঘনিষ্ঠ বন্ধুতে পরিণত হন। ডিগ্রীলাভের পর সমারফেল্ড গণিত চর্চা অব্যাহত রাখেন এবং গ্যোটিঙেন বিশ্ববিদ্যালয়ে প্রভাবশালী গণিতবিদ ফেলিক্স ক্লাইনের অধীনে গবেষণায় রত হন। সমারফেল্ড ক্লাইনের সেরা ছাত্রদের একজন ছিলেন। তিনি গাণিতিক পদার্থবিজ্ঞানের একটি দুরূহ সমস্যা, জাইরোস্কোপের চলনের সমস্যাটির সমাধানে রত হন। শেষে তিনি সমস্যাটির একটি সুন্দর সমাধান দিতে সমর্থ হন, যা ১৮৯৭ থেকে ১৯১০ সাল পর্যন্ত প্রকাশিত হয় এবং গণিতের অন্যতম গুরুত্বপূর্ণ অবদান হিসেবে এটি স্বীকৃত। ১৯০০ সালে সমারফেল্ড আখেন কারিগরি বলবিজ্ঞানের অধ্যাপক নিযুক্ত হন। ১৯০৬ সালে তিনি ম্যুনিখ বিশ্ববিদ্যালয়ে তাত্ত্বিক পদার্থবিজ্ঞানের চেয়ার নিযুক্ত হন। এই তিনি ১৯৫১ সালে মৃত্যুর আগ পর্যন্ত শিক্ষকতা করেন। সমারফেল্ডের চারজন ছাত্র নোবেল পুরস্কার লাভ করেন হাইজেনবের্গ, ডিবাই, পাউলি এবং বেটে। সমারফেল্ড নিজেও বহুবার নোবেল পুরস্কারের জন্য মনোনীত হয়েছিলেন, তবে একবারও পুরস্কার পাননি। পদার্থবিজ্ঞানী গণিতবিদ জন্ম মৃত্যু মেডেল বিজয়ী প্লাংক মেডেল বিজয়ী
'''''দ্য বডি''''' বিখ্যাত মার্কিন ঔপন্যাসিক স্টিফেন কিং রচিত একটি উপন্যাসিকা। ১৯৮২ সালে ''ডিফ্রেন্ট সিজন্স'' সংকলনে এটি প্রথম প্রকাশিত হয়। ১৯৮৬ সালে উপন্যাসিকাটির চলচ্চিত্রায়িত রূপ ''স্ট্যান্ড বাই মি'' নামে মুক্তি পায়। ১৯৬০ সালের গ্রীষ্মে ক্যাসল রক নামের কাল্পনিক এক শহরের চার বন্ধুর দুঃসাহসিক এক অভিযান উপন্যাসিকাটির মূল উপজীব্য। পাশের চেম্বারলেইন শহর থেকে একবার রে ব্রাওয়ার নামের একটা ছেলে হারিয়ে যায়। সবার ধারণা, ছেলেটা সম্ভবত মারা গেছে। গর্ডি লেকান্স আর তার তিন বন্ধু, ক্রিস চেম্বার্স, টেডি ডুশাম্প আর ভার্ন টেসিও সিদ্ধান্ত নেয় তারা ছেলেটার লাশ খুঁজে বের করবে। বাবা-মাকে ক্যাম্পিঙের কথা বলে ওরা বেরিয়ে পড়ে ছেলেটাকে খুঁজতে। সেই যাত্রায় চার কিশোর, যারা প্রত্যেকে পারিবারিক নির্যাতনের শিকার, একটা সময়ে কঠিন এক সত্যের মুখোমুখি হয়: তাদের ভবিষ্যতকে গড়বার জন্যে এই ছোট্ট শহরটার আর কিছুই দেবার নেই। কিং
'''মারিয়া''' () কলম্বীয় লেখক জর্জ আইজ্যাকস প্রণীত আবেগঘন উপন্যাস। ১৮৬৪ থেকে ১৮৬৭ সময়কালে তিনি উপন্যাসটি রচনা করে গেছেন। স্প্যানীয় আবেগধর্মী আন্দোলনকে ঘিরে এর প্রেক্ষাপট রচিত হয়েছে। ১৯২০ থেকে ১৯৩০-এর দশক পর্যন্ত লাতিন আমেরিকার পাঠকমহলে এটি ব্যাপক সাড়া জাগিয়েছিল। == মূল্যায়ণ == আইজ্যাকসের একমাত্র উপন্যাস এটি। তাস্বত্ত্বেও মারিয়াকে উনবিংশ শতকে স্পেনীয় আমেরিকান সাহিত্যে সর্বাপেক্ষা গুরুত্বপূর্ণ সাহিত্য-কর্ম হিসেবে বিবেচনা করা হয়ে থাকে। আলফান্সো এম এসকুদেরো একে সর্বাপেক্ষা সেরা স্পেনীয় ভাষায় লিখিত আবেগঘন উপন্যাস হিসেবে চিত্রিত করেছেন। উপন্যাসের লেখার ধরনের সাথে আতালা উপন্যাসের তুলনা করা চলে। প্রেক্ষাপটের বিস্তৃত বিবরণ গদ্যের সুচারু প্রয়োগ উপন্যাসের উল্লেখযোগ্য বিষয়। উপন্যাসে বেশ কয়েকজনের আত্মজীবনী তুলে ধরা হয়েছে। নিজ গ্রাম ভ্যাল দেল ককা থেকে প্রধান দুই চরিত্র কিংবা এফরেইনের বোগোতায় প্রত্যাবর্তন তার লেখায় চলে এসেছে। দাবী করা হয় যে, মারিয়া নিজেই কমপক্ষে একটি অংশে লেখকের কাকাতো বোন ছিলেন। আইজ্যাকসের পরিবারের এল পারাইসোকে উপন্যাসের সর্বত্র গুরুত্বপূর্ণ স্থান হিসেবে রাখা হয়েছে যা বর্তমানে যাদুঘর হিসেবে সংরক্ষিত। == সংক্ষিপ্ত বিবরণ == ভ্যাল ডেল ককা গ্রামের মারিয়া তার কাকাতো ভাই এফরেইনের মধ্যকার গভীর ভালোবাসা উপন্যাসে রয়েছে। মাঝখানে দুই কিশোর-কিশোরী চরিত্রের ভালোবাসায় পতিত হওয়ার বিষয় রয়েছে কিন্তু বাস্তবতা তাদের ভালোবাসায় অন্তরক হিসেবে কাজ করে। প্রথম বাঁধা হিসেবে রয়েছে কলম্বিয়ার রাজধানী বোগোতা থেকে ছয় বছর মাধ্যমিক শিক্ষা সমাপণ শেষে এফরেইনের প্রত্যাবর্তন। ভ্যাল ডেল ককায় তারা দুজন একত্রে বসবাস করতে সক্ষম হয়। কিন্তু মাত্র তিন মাস পরই এফরেইনকে জোরপূর্বক চিকিৎসাশাস্ত্রে অধ্যয়নের জন্য লন্ডন পাঠিয়ে দেয়া হয়। দুই বছর পর এফরেইন কলম্বিয়ায় ফিরে এসে মারিয়াকে অসুস্থ অবস্থায় মৃত্যুর কোলে ঢলে পড়তে দেখতে পায়। ভগ্ন হৃদয় নিয়ে চিরতরে ককা ত্যাগ করার সিদ্ধান্ত নেয় এফরেইন। এবার সে ঠিক করতে পারে না তার গন্তব্য কোথায়! == তথ্যসূত্র == == বহিঃসংযোগ == ''El Paraíso'' Museum photo gallery Online text in Feedbooks উপন্যাস উপন্যাসের প্রেক্ষাপট উপন্যাস
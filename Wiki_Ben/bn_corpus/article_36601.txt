'''ক্যাপিটাল বাইকশেয়ার''' (ক্যাবি নামেও সংক্ষেপিত) একটি সাইকেল বিনিময় পদ্ধতি যেটা ওয়াশিংটন ডিসি, আরলিংটন কাউন্টি, ভার্জিনিয়া, দ্য সিটি অফ ভার্জিনিয়া এবং মন্টগোমারী কাউন্টি, ম্যারিল্যান্ডকে সেবা দিয়ে থাকে। এটার ৩০০ এর বেশি স্টেশন ২৫০০ সাইকেল আছে যার সবগুলো স্থানীয় সরকারী মালিকানাধীন এবং আল্টা বাইসাইকেল শেয়ার এর সাথে সরকারী-বেসরকারী অংশীদারিত্ব এর চালিত হয়। যতদিন না নিউইয়র্ক সিটির সিটি বাইক মে’২০১৩ থেকে কাজ শুরু করে ততদিন পর্যন্ত এটাই ছিল যুক্তরাষ্ট্রের সবচেয়ে বড় সাইকেল বিনিময় সেবা যা শুরু হয় ২০১০ এর সেপ্টেম্বরে। ==ইতিহাস== ক্যাপিটাল বাইকশেয়ারের একটি পথপ্রদর্শক স্মার্টবাইক ডিসি সাইকেল বিনিময় সেবা ২০০৮ সালে শুরু করে ১০টি স্টেশন এবং ১২০টি বাইসাইকেল নিয়ে। কিন্তু যুক্তরাষ্ট্রে এমন সেবা প্রথম নিয়ে আসা এই পদ্ধতি আর পরিধি বাড়াতে পারেনি। এর একটা কারণ খরচ এবং নতুন স্টেশন বসানোর জটিলতা কারণ প্রতি স্টেশনে বিদ্যুৎ সরবরাহের জন্য স্থানীয় বিদ্যুৎ সংস্থার দরকার পড়ত। ২০১১ এর জানুয়ারীতে স্মার্টবাইক ডিসি এর কর্মকান্ড বন্ধ করে দেয়। ইস্টার্ন মার্কেট মেট্রো স্টেশনের কাছে ক্যাপিটাল বাইকশেয়ারের ভাড়ার স্টেশন তারপর ডিসি পরিবহন বিভাগ আরলিংটন কাউন্টি, ভার্জিনিয়ার সাথে যুক্ত হয় ক্যাপিটাল বাইকশেয়ার প্রতিষ্ঠা করতে যা একটি নতুন সেবা কিন্তু পরিচালিত হয় আল্টা বাইক শেয়ারের সাথে সরকারী-বেসরকারী অংশীদারত্বের ভিত্তিতে। ৪০০টি সাইকেল ৪৯ টি স্টেশন নিয়ে এই নতুন সেবাটি শুরু হয় সেপ্টেম্বর’২০১০ থেকে। ক্যাপিটাল বাইকশেয়ারের পরিকল্পনা বাস্তবায়ন বাবদ মোট খরচ হয় মিলিয়ন ইউ এস ডলার।এর মধ্যে ১০০ টি স্টেশনের জন্য প্রথম বছরের পরিচালনা খরচ ২.৩ মিলিয়ন ডলার। পরিকল্পনা, বাস্তবায়ন প্রথম বছরের পরিচালনা খরচের একটা অংশ ব্যায়িত হয় যক্তরাষ্ট্রের পরিবহন বিভাগের মিলিয়ন ডলারের অনুদান থেকে। আরলিংটন কাউন্টির প্রথম বছরের পরিচালনা খরচ ৮৩৫০০০ ডলার যা জনগনের অনুদান থেকে সংগ্রহ করা হয়। তবে এর মধ্যে অন্তর্ভুক্ত ছিল ভার্জিনিয়ার রেল গণপরিবহন বিভাগের অনুদান, আরলিংটন কাউন্টি ক্রিস্টাল সিটি ব্যবসা উন্নতকরন বিভাগ পটোম্যাক ইয়ার্ড পরিবহন ব্যবস্থাপনা সমিতির ভর্তুকি। ২০১১ এর এপ্রিলে ক্যাপিটাল বাইকশেয়ারের প্রশাসকেরা বলেন যে তারা চান অর্জিত আয় প্রতিষ্ঠানিটির বার্ষিক পরিচালনা ব্যয়ের ৫০% বহন করুক। এছাড়াও কলম্বিয়ার একটি বিভাগ ক্যাপিটাল বাইকশেয়ারের স্টেশনে বিজ্ঞাপন দিয়ে ৫০০০০০ ডলার আয়ের পরিকল্পনা করেছিল। ২০১১ এর ফেব্রুয়ারীর মধ্যে ক্যাপিটাল বাইকশেয়ার কলম্বিয়া বিভাগে ১০০ টি স্টেশন এবং পেন্টাগন সিটি, পটোম্যাক সিটি, আরলিংটন নেইবোরহুডের ক্রিস্টাল সিটিতে ১৪টি স্টেশন বসানোর মাধ্যমে বর্ধিত হয়। ২০১১ এর সেপ্টেম্বরে ক্যাপিটাল বাইকশেয়ার ঘোষণা দেয় এটা এর একবছরের কর্মকান্ডে ১৮০০০ সদস্যের কাছে পৌছিয়েছে এবং এটাতে এক মিলিয়ন ভ্রমণ হয়েছে যা কিনা প্রাথমিক প্রত্যাশার দ্বিগুন। ক্যাপিটাল বাইকশেয়ার ক্রমাগত বর্ধিত হতে থাকে যার ফলে আরো স্টেশন সাইকেলের প্রয়োজন পড়ে। স্থানীয় চাহিদার ব্যাপারে পরিকল্পনাবিদের হিসাব অনুযায়ী প্রতিটা এলাকার পরিবহন সংস্থা ভাড়ার স্টেশনের অবস্থান মজুদকৃত সাইকেলের সংখ্যা নির্ধারণ করে দেন। এটার বেশিরভাগ ব্যবহারকারী নগরকেন্দ্রের আশেপাশে বসবাসকারী ছিল। পূর্বদিকের দরিদ্র অংশ তুলনামূলকভাবে কম ব্যবহার করত। ন্যাশনাল পার্ক সার্ভিস ন্যাশনাল মলের মত বৃহৎ যেসব সম্পত্তির ব্যবস্থাপনা করত সেসব জায়গায় ক্যাপিটাল বাইকশেয়ারকে স্টেশন স্থাপন করতে নিষেধ করত। যাহোক, এই সংস্থা পরবর্তীতে মত পরিবর্তন করে এবং বলে যে তারা ভবিষ্যৎ বৃদ্ধির জন্য নতুন স্টেশন অন্তর্ভুক্ত করতে কাজ করবে। অনুমোদিত পাচটি স্টেশনের মধ্যে প্রথম দুইটির উদ্বোধন হয় ন্যাশনাল মলে। সময়টা মার্চ ১৬, ২০১২, ন্যাশনাল চেরী ব্লোজম ফেস্টিভ্যালের কিছু আগে। এছাড়াও, ২০১২ এর মার্চে আরলিংটন কাউন্টি সরকার ক্যাপিটাল বাইকশেয়ারকে ৫৫০ লাল হেলমেট এবং দুটি করে নিরাপত্তা লাইট প্রদান করে উৎসাহদানের অংশ হিসেবে। ==বর্ধিতকরণ== নিউ ইয়র্ক সিটির টাইমস স্কয়ারে ক্যাপিটাল বাইকশেয়ারের প্রদর্শন জর্জ ওয়াশিংটন ইউনিভার্সিটির স্টেশন ২০১০ এ, একজন স্থানীয় পরিবহন কর্মকর্তা বলেন, কয়েক বছরের মধ্যে এই পদ্ধতিটি পুরো ডিসি এলাকা পর্যান্ত বিস্তৃত হতে পারে এবং এর ৫০০০ এর মত সাইকেল থাকতে পারে। ২০১১ এর শরৎকালে, পরিবহন বিভাগ বছরের মধ্যে ৩২টি স্টেশন যোগ করার ১৮টি বর্তমান স্টেশন বর্ধিত করার ঘোষণা দেয়। এবং ২০১২ তে ৫০টি নতুন স্টেশন যোগ করার কথাও বলে। আরলিংটন কাউন্টিও ২০১১ এর শরতের মধ্যে প্রাথমিকভাবে রোজিলিন এবং ব্যালস্টন পাড়ার ঘনবসতিপূর্ণ এলাকা ধরে ৩০টি স্টেশন যোগ করার কথা বলে এবং ২০১২ এর মধ্যে আরও ৩০টি যোগ করতে বলে। ২০১১ এর অক্টোবরে, পার্শ্ববর্তী শহর ভার্জিনিয়ার আলেকজান্দ্রিয়া ২০১২ এর মধ্যে ওল্ড টাউন কার্লাইল পাড়ার ৬টি স্টেশনে ৫৪টি সাইকেল প্রদানের ২০১৩ তে ৬টি অতিরিক্ত স্টেশন যোগ করার পরিকল্পনা অনুমোদন করে। তাতে পরিচালনা ব্যয় ১০০৪৪০ ডলার ধরে প্রথম বছরের মোট খরচ হবে ৪০০০০০ ডলার। প্রথম আটটি স্টেশন হয় ২০১২ এর আগস্টে। একইভাবে মেরীল্যান্ডের মন্টোগোমারীতে ২০০টি সাইকেল ২০টি স্টেশন বসানোর পরিকল্পনা অনুমোদন করে। তারা এগুলো ওয়াশিংটন মেট্রোর কাছে রকভিল শেডি গ্রুভ এবং রকভিল টাউন সেন্টার মন্টোগোমারী কলেজের মত অধিক গাড়ির গন্তব্যময় জায়গাগুলোতে বসানোর পরিকল্পনা করে। এই বৃদ্ধির খরচগুলো বহন করার কথা হয় ন্যাশনাল ক্যাপিটাল রিজিওন ট্রান্সপোর্টেশন প্ল্যানিং বোর্ডের ১.২৮৮ মিলিয়ন ডলারের অনুদান স্থানীয় জনগনের দেয়া ৬৮৮০০০ ডলার থেকে। এছাড়াও কর্তৃপক্ষ কাউন্টির দক্ষিণাঞ্চলের দিকে ৪০০টি সাইকেল নিয়ে ৫০ টি স্টেশন স্থাপনের পরিকল্পনা করে যার মধ্যে বেথেসডা, সিলভার স্প্রিং, ফ্রেন্ডশীপ হাইটস টাকোমা পার্কও অন্তর্ভুক্ত। বাইসাইক্লিং বিশেষজ্ঞরা সাবধান করেছিলে এটা বলে যে এই স্টেশনগুলোর গুচ্ছগুলো একে অন্যের থেকে অনেক দূরে দূরে হতে পারে এমনকি পার্শ্ববর্তী ওয়াশিংটনের স্টেশনগুলোর বৃহৎ নেটওয়ার্ক থেকেও দূরে হতে পারে। আবার এটাও চিন্তার বিষয় ছিল যে, প্রত্যাশিত ব্যবহারকারীর সংখ্যার চেয়ে কাউন্টিতে সাইকেলের রাস্তার সঙ্খ্যা অনেক কম। এতকিছু চিন্তা সত্বেও মন্টোগোমারী কাউন্টি ২০১৩ এর মে মাসে তাদের প্রথম স্টেশনটি বসায়। ২০১২ এর সেপ্টেম্বরের মধ্যে এই সংযোজনগুলো চারটি এলাকাতে ২৮৮টি স্টেশন ২৮০০টি সাইকেলের একটি বিশাল রূপ পায়। ২০১৫ এর আগস্টে প্রতিবেদনে বলা হয়, সরবরাহকারীর দেউলিয়াত্বপনার কারণে ৬০টি স্টেশন যোগ করা হবে। ==প্রযুক্তি== ক্যাপিটাল বাইকশেয়ারের স্বয়ংক্রিয় ভাড়ার সুবিধাগুলো চলে সৌরশক্তি দিয়ে s. ক্যাপিটাল বাইকশেয়ার মনট্রিল ভিত্তিক কোম্পানী বিক্সি এর ডিজাইনকৃত পদ্ধতি ব্যবহার করে। ভাড়ার স্টেশনগুলো স্বয়ংক্রিয় এবং সৌর প্যানেল চালিত। এতে তারা যেখানেই জায়গা আছে সেখানেই এই স্টেশনগুলো বসাতে পারে। একটি তারবিহীন তথ্য সংযোগকারী ভাড়ার জায়গা স্টেশন ছাউনিগুলোকে একটি কেন্দ্রীয় বাইক ট্র্যাকিং বিলিং ডাটাবেজের সাথে সংযুক্ত করে রাখে। ব্যবহারকারীরা ক্যাপিটাল বাইকশেয়ারের ওয়েবসাইট স্মার্টফোন এপ্লিকেশনের মাধ্যমে জানতে পারে কোথায় কোথায় স্টেশনগুলো আছে এবং কতটি ভাড়ার উপযোগী সাইকেল আছে। প্রতিটি সাইকেল ডকের একটি মেরামত বাটন আছে। কোন সাইকেল ক্ষতিগ্রস্ত হলে বা ঠিকঠাক কাজ না করলে ব্যবহারকারীরা এটা টিপে জানান দেয়। যদি কোন সাইকেল স্টেশনে জমা দেয়া না যায় তবে ব্যবহারকারীরা ক্যাপিটাল বাইকশেয়ারকে জানাবে-এটাই প্রত্যাশা করা হয়। আর তারা সাইকেলটির ব্যাপারে দায়ী থাকেন যতক্ষণ না সাইকেলটি ফেরত দেয়া হচ্ছে। লাল রঙের সাইকেলগুলো ছেলে মেয়ে সবার জন্য এবং এতে আছে তিনটি গিয়ার, একটি নিয়ন্ত্রণযোগ্য সিট, সামনে একটি ঝুড়ি এবং পিছনে দুটো লাল লাইট যা সাইকেল যখন গতিশীল তখন জ্বলে। আল্টা বাইক শেয়ারের ভ্যানগুলো সাইকেলগুলোকে বিভিন্ন স্টেশনে বণ্টন করতে মেরামতের জন্য তুলে নিয়ে আসতে ব্যবহৃত হয়। ক্যাপিটাল বাইকশেয়ার বাজে আবহাওয়া ছাড়া সারাবছর দেখাশোনা করে যা অন্যরা করেনা। ২০১১ এর মে তে, ছয়টি জমা দেয়ার জায়গা সহ একটি স্টেশন বসাতে এদের ৪১৫০০ ডলার ১৪টি জমা দেয়ার জায়গা সহ এক একটি স্টেশন বসাতে ৪৯৩০০ ডলার করে খরচ হয়। প্রতিটি সাইকেলের খরচ পড়ে ১০০০ ডলার এবং একটি সাইকেল্র পিছনে সারাবছর খরচ হয় ১৮৬০ ডলার। ==ভাড়ার পদ্ধতি== ক্যাপিটাল বাইকশেয়ারের ব্যবহারকারীরা ডুপন্ট সার্কেল পাড়াতে ক্যাপিটাল বাইকশেয়ারের পাচঁটি ভাড়া দেয়ার পদ্ধতি আছে। অনিয়মিত ব্যবহারকারীরা যেকোন বাইক স্টেশন থেকে একটি ২৪ ঘন্টার পাস (৭ ডলারে) বা তিন দিনের পাস (১৫ ডলারে) কিনতে পারেন। স্টেশন ছাউনিতে ক্রেডিট কার্ড ব্যবহার করে একজন ব্যবহারকারী একটি কোড পায় যা দিয়ে সে একটি সাইকেল তালামুক্ত করতে পারে। ব্যবহারকারীরা মাসিক (২৫ ডলার), বার্ষিক (৭৫ ডলার), বার্ষিক কিস্তির (৮৪ ডলার, প্রতি মাসে ডলার) ভিত্তিতে অনলাইনেও নিবন্ধিত হতে পারেন। যেকোন ব্যবহারকারী ৩০ মিনিট পর্যন্ত অসংখ্যবার বিনামূল্যে ঘুরতে পারেন। সময় গোনা হবে যে মুহুর্তে তিনি সাইকেলটি নিয়েছেন সে সময় থেকে যে সময়ে দিচ্ছেন সে সময় পর্যন্ত। বড় ভ্রমণগুলো প্রতি অতিরিক্ত আধা ঘন্টার জন্য ভাড়া বাড়াতে থাকে ১.৫ থেকে ডলার পর্যন্ত। মূল্য নির্ধারনটি এমনভাবে করা হয়েছে যাতে মানুষ দূরে অবসর ভ্রমণের চেয়ে বিভিন্ন জায়গায় ছোট ছোট ভ্রমণ করতে বেশী উৎসাহিত হয়। যদি একটি জমাদেয়ার স্টেশন পরিপূর্ণ থাকে বিনামূল্যে ১৫ মিনিট অতিরিক্ত দেয়া হয় যাতে তারা অন্য স্টেশনে জমা দিতে পারে। যদি ব্যবহারকারীরা ২৪ ঘন্টার মধ্যে সাইকেল জমা দিতে না পারে তবে তাদের ক্রেডিট কার্ডে প্রতিস্থাপন বাবদ ১০০০ ডলার জরিমানা করা হয়। ==তথ্যসূত্র== ==বহিঃসংযোগ== ক্যাপিটাল বাইকশেয়ারের অফিশিয়াল ওয়েবসাইট ক্যাপিটাল বাইকশেয়ারের পরিসংখ্যান ক্যাপিটাল বাইকশেয়ার ট্রেকার
'''অগাস্টা''' () মার্কিন যুক্তরাষ্ট্রের দক্ষিণ-পূর্ব উপকূলের জর্জিয়া অঙ্গরাজ্যের অন্যতম বড় শহর। শহরটি জর্জিয়ার পূর্ব অংশে, জর্জিয়ার সাথে দক্ষিণ ক্যারোলাইনা অঙ্গরাজ্যের সীমান্তে, সাভানা নদীর তীরে অবস্থিত একটি নদীবন্দর। শহরটি বর্তমানে পার্শ্ববর্তী রিচমন্ড কাউন্টির সাথে একত্রে বৃহত্তর অগাস্টা-রিচমন্ড কাউন্টি গঠন করেছে। এটি এই অঞ্চলের একটি বাণিজ্যিক, শিল্প, পরিবহন চিকিৎসা কেন্দ্র। এখানে টেক্সটাইল, কাগজের মণ্ড, কাগজ, পোড়ামাটির দ্রব্য, সার এবং প্রক্রিয়াজাত খাবারের কারখানা আছে। অগাস্টা শহরের শিক্ষা প্রতিষ্ঠানগুলির মধ্যে আছে পেইন কলেজ (১৮৮২ সালে প্রতিষ্ঠিত), অগাস্টা স্টেট ইউনিভার্সিটি (১৯২৫ সালে প্রতিষ্ঠিত) এবং মেডিকাল কলেজ অভ জর্জিয়া (১৮২৮ সালে প্রতিষ্ঠিত)। শহরের কাছে মার্কিন সেনাবাহিনীর সিগণাল কর্পোরালদের ফোর্ট গর্ডন অবস্থিত এবং শহরের অর্থনীতির জন্য গুরুত্বপূর্ণ। অগাস্টার সৌন্দর্যময় উদ্যান এবং মৃদু শীতকাল সুবিদিত। এটি অবকাশ গলফ খেলার একটি কেন্দ্র। অগাস্টা জাতীয় গলফ কোর্সে প্রতি বছর গলফের চারটি বৃহত্তম প্রতিযোগিতার একটি, মাস্টার্স গলফ প্রতিযোগিতা, অনুষ্ঠিত হয়। শহরের ঐতিহাসিক দালানকোঠার মধ্যে রাষ্ট্রপতি উড্রো উইলসনের বাল্যকালের বাসভবন উল্লেখযোগ্য। শহরটি ১৭৩৫ সালে একটি পশুর স্থানে স্থাপন করা হয়। ইংল্যান্ডের রাজা ৩য় জর্জের মায়ের নামে শহরের নাম অগাস্টা রাখা হয়। ১৭৩৬ সালে শহরটি নথিভুক্ত হয়। ১৭৮৩ থেকে ১৭৯৫ সাল পর্যন্ত অগাস্টা জর্জিয়ার রাজধানী ছিল। ১৯৯৬ সালে এটি রিচমন্ড কাউন্টির সাথে একীকৃত করা হয়। ১৯৯০-এর দশকে শহরের জনসংখ্যা প্রায় পাঁচ গুণ বৃদ্ধি পায়। ২০০৭ সালের তথ্য অণুযায়ী এখানে প্রায় ১,৯২,১৪২ জন লোকের বাস == তথ্যসূত্র == (মার্কিন অঙ্গরাজ্য) শহর
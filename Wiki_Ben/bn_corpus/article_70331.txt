বা '''বাংলাশিয়া ২.০'''(চীনাঃ 猛加拉殺手/猛加拉殺手2.0) ২০১৯ সালে মুক্তিপ্রাপ্ত একটি মালয়েশিয় 'এ্যাকশন কমেডি' চলচ্চিত্র। প্যাট্রিক চিউয়ের শিল্প নির্দেশনায় মিলিয়ন মালয়েশিয়ান রিঙ্গিত ব্যয়ে নির্মিত চলচ্চিত্রটি পরিচালনা করেছেন মালয়েশিয়ার জনপ্রিয় পরিচালক নেমউই। কেন্দ্রীয় চরিত্রে অভিনয় করেছেন বাংলাদেশের অভিনেতা নিরব হোসেন, নেমউই নিজেই এবং সিঙ্গাপুরের অভিনেত্রী আতিকা সুহাইমি। মালয়েশিয়া ফিল্ম সেন্সরশিপ বোর্ডের আপত্তিতে চলচ্চিত্রটি পাঁচবছর নিষিদ্ধ ছিল।নিষিদ্ধ থাকা অবস্থায় ২০১৫ প্রাথমিক সংস্করণটি ওসাকা এশিয়ান চলচ্চিত্র উৎসব,নিউইয়র্ক এশিয়ান চলচ্চিত্র উৎসব এবং সিঙ্গাপুর আন্তর্জাতিক চলচ্চিত্র উৎসবে দেখানো হয়। == নির্মাণ ইতিহাস == চলচ্চিত্রটি নির্মাণের জন্য ‘মাংগালা কাউবয়’ নামে চিত্রনাট্য লেখা হয়। নেমউই, ২০১৩ সালের জুনে তার নিজস্ব ইউটিউব চ্যানেলের মাধ্যমে নায়ক হিসেবে নিরবকে নেয়ার ঘোষণা দেন। ২০১৩ সালে কুয়ালালামপুরের পেটালিং স্ট্রিট হতে চিত্রগ্রহণ শুরু হয়ে পুচং, সেরামবান, কালাং, চায়না টাউন, পোর্টকালংসহ বিভিন্ন স্থানে টানা ৪২ দিন চিত্রগ্রহণের মাধম্যে চলচ্চিত্রটির নির্মাণ সম্পন্ন হয়। == কাহিনী সংক্ষেপ == ভিন্ন সমাজের তিনটি চরিত্রকে কেন্দ্র করে চলচ্চিত্রের গল্প। হ্যারিস(নীরব হোসেন) মালয়েশিয়ায় প্রবাসী একজন বাংলাদেশী কর্মী, যিনি কখনো বাবুর্চি, কখনো মোটর মেকানিকস, আবার কখনো কোনো প্রতিষ্ঠানের কর্মচারী হিসেবে কাজ করে জীবন ধারণ করছেন। হ্যারিস তার প্রেমিকাকে বিয়ে করার জন্য দেশে ফিরে যেতে চান। একজন মালয়েশিয়। যিনি অভিবাসীমুক্ত মালয়েশিয়া চান। তিনি অভিবাসীমুক্ত মালয়েশিয়া আন্দোলনের সক্রিয় কর্মী। রিনা(আতিকা সুহাইমি), একজন বসের আদর্শ কন্যা; যে প্রথম দর্শনে হ্যারিসের প্রেমে পড়ে যায়। এই ত্রয়ী এবং অন্যান্য বেশ কয়েকটি চরিত্র নিকটবর্তী কাল্পনিক 'লুক লুক' রাজ্যের আকস্মিক আক্রমণ থেকে বেঁচে যায়। পরবর্তীতে এই তিন ভিন্ন চরিত্র কল্পিত 'লুক লুক' রাজ্যের আগ্রাসনের বিরুদ্ধে দেশ রক্ষার জন্য একত্রিত হয়। চলচ্চিত্রে দুর্নীতি, বৈষম্য, মানব পাচার, জাতিগত বৈরীতা এবং চরিত্রগুলির মধ্যে সাংস্কৃতিক পার্থক্য বোঝার মতো সামাজিক ইস্যুগুলিকে বিদ্রূপের মাধম্যে উপস্থাপন করেছে। == অভিনয় শিল্পী == নীরব হোসেন হ্যারিস নেমউই *আতিকা সুহাইমি রিনা সাইফুল আপেক দাতুক ডেভিড আরুমুগাম ইয়াহ আহ মিন/ লাও ঝা বোর(尤雅敏) শশী থরণ ঝু ইউলিউ (朱 六) রাজা ইলিয়া কিনকি রাইসাকি লিগ বিগ ইওং মিশেল লিম হুয়েই সান/হান জিয়াও আইআই জ্যাক লিম জোসেফ জার্মানি == সঙ্গীত == 'বাংলাশিয়া'য় একটি গান রয়েছে। 'হ্যাপি নিউ ইয়ার' শিরোনামের গানটিতে চীনা নববর্ষে উদযাপনের মাঝে বাংলাদেশের নববর্ষ উদযাপন দেখানো হয়েছে। নেমউইর সুর সঙ্গীত পরিচালনায় এই গানের গীতি রচনা কন্ঠ দেন নেমউই, 'ফাইভ ফোরটি টু' এবং আস্তাকা। ২০১৯ সালের ২০ ফেব্রুয়ারি, প্রেক্ষাগৃহে মুক্তির প্রাক্কালে নেমউই তার নিজস্ব ইউটিউব চ্যানেলে গানটি অবমুক্ত করেন। এই গানে 'বাংলাশিয়া' চলচ্চিত্রের চিত্রগ্রহণ সকল কলাকুশলীদের নাচতে দেখা যায়। == নিষেধাজ্ঞা == === নিষেধাজ্ঞা আরোপ === ২০১৩ সালের ডিসেম্বরে চলচ্চিত্রটির প্রাথমিক নির্মাণ সম্পন্ন হয়। চলচ্চিত্রটি ২০১৪ সালের ৩০ জানুয়ারী চীনা নববর্ষের প্রাক্কালে মালয়েশিয়াতে মুক্তি দেয়ার জন্য নির্ধারিত ছিল, তবে চলচ্চিত্রে মালয়েশিয়ার রাজনীতিকে হাস্যকরভাবে উপস্থাপনের কারণে, মালয়েশিয়া ফিল্ম সেন্সরশিপ বোর্ড ৩১টি দৃশ্যে আপত্তি করে। আপত্তিজনক বলে বিবেচিত ৩১টি দৃশ্য বাদ দিয়ে নতুন করে চলচ্চিত্রটির চিত্রগ্রহণের জন্য পরামর্শ দেয়। অর্থাভাবে নতুন করে চিত্রগ্রহণ না করায় চলচ্চিত্রটির প্রাথমিক সংস্করণটিকে নিষিদ্ধ করা হয়। === গণ-অর্থায়নের জন্য প্রচারণা === নতুন করে চিত্রগ্রহণ, সম্পাদনা, প্রযোজনা এবং বিশ্বব্যাপী চলচ্চিত্রটি মুক্তি দেয়ার জন্য পরিচালক নেমউই ২০১৫ সালের ডিসেম্বরে 'কিকস্টার্টার' নামক ওয়েব সাইটের মাধমে গণ-অর্থায়নের প্রচারণা চালান। এই প্রচারণায় ৪০ দিনের মধ্যে লাখ ডলার সংগ্রহের লক্ষ্য ছিল তবে তিনি তার লক্ষ্যে পৌঁছাতে ব্যর্থ হয়েছিলেন কারণ মাত্র ১,৮৬,৪৬৮ ডলার সংগ্রহ হয়েছিল যা প্রয়োজনীয় অর্থের অর্ধেকও নয়। === নিষেধাজ্ঞা প্রত্যাহার === প্রাথমিক নির্মাণের ছয় বছর পর, নেমউই গল্পের সামঞ্জস্যতা রাখার জন্য কিছু দৃশ্য ধারণ করেন এবং নতুন করে সেন্সর বোর্ডের কাছে ছাড়পত্রের জন্য আবেদন করেন। নতুন আবেদনের পর আরো ৭টি দৃশ্য বাদ পরে। বাদ পরে ৭টি দৃশ্যের মধ্যে বন্দুকের শুটিং দৃশ্য, দৃশ্য, মালয়েশিয়ার জাতীয় পরিচয়পত্র 'মাইকাড' সম্পর্কে বিদ্রুপ করা একটি দৃশ্য এবং মালয়েশিয়া সিঙ্গাপুরের সুরক্ষা ব্যবস্থার তুলনা করা একটি দৃশ্য রয়েছে ২০১৯ সালের ১২ ফেব্রুয়ারী, ৭টি দৃশ্যের সংশোধন করার পর চলচ্চিত্রটি মালয়েশিয়ায় প্রেক্ষাগৃহে মুক্তির জন্য অনুমোদিত হয়। == বাংলাশিয়া ২.০ নামে মুক্তি == নিষিদ্ধ থাকা অবস্থায় ২০১৫ সালের ১১ মার্চ 'বাংলাশিয়া'র প্রাথমিক সংস্করণটি এশিয়ান চলচ্চিত্র উৎসব উপলক্ষে ওসাকার সিনে লিব্রা উমেডা প্রেক্ষাগৃহে প্রথম দেখানো হয়। প্রায় পাঁচ বছরের নিষেধাজ্ঞা কাটিয়ে ২০১৯ সালের ২৮ ফেব্রুয়ারী কুয়ালালামপুরের সানওয়ে টিজিভি সিনেমাস-এ 'প্রিমিয়ার শো' অনুষ্ঠিত হয় এবং মালয়েশিয়ার ১১৬টি প্রেক্ষাগৃহে ''''বাংলাশিয়া ২.০'''' নামে মুক্তি পায়। চলচ্চিত্রটি বাংলাদেশে মুক্তি দেয়ার জন্য ২০১৯ সালের ১১ এপ্রিল বাংলাদেশের তথ্য মন্ত্রণালয়ের অনুমতি পায়। প্রযোজনা প্রতিষ্ঠান অ্যাকশন কাট এন্টারটেইনমেন্ট লাইভ টেকনোলজিস চলচ্চিত্রটি বাংলাদেশে প্রদর্শনের জন্য আমদানী এবং বাংলা ভাষায় ডাবিং করে নভেম্বর,২০১৯ -এ মুক্তি দেয়ার ঘোষণা দেয়। == আয় == 'বাংলাশিয়া ২.০' মালয়েশিয়ায় মুক্তির প্রথম দিন লাখ ২০ হাজার রিঙ্গিত (বাংলাদেশী টাকায় ৪৫ লাখ) আয় করে। প্রথম চারদিনে চলচ্চিত্রটি মিলিয়ন রিঙ্গিত আয় করে। == তথ্যসূত্র == == বহিঃসংযোগ == *ফেসবুকে বাংলাশিয়া ভাষার চলচ্চিত্র ভাষার চলচ্চিত্র ভাষার চলচ্চিত্র ধারণকৃত চলচ্চিত্র ভাষার লেখা থাকা নিবন্ধ
জর্ডানের আনুষ্ঠানিক আল-হাশিম পতাকা '''আল-হাশিম''' (, হল হেজাজ (১৯১৬-১৯২৫), ইরাক (১৯২১-১৯৫৮) এবং জর্ডানের (১৯২১-বর্তমান) শাসক রাজবংশ। এই পরিবার হাসান ইবনে আলির বংশধর। ১০ম শতাব্দী থেকে শুরু করে ১৯২৪ সালে আল সৌদ কর্তৃক হেজাজ বিজিত হওয়ার পূর্ব পর্যন্ত তারা নিরবচ্ছিন্নভাবে মক্কা শাসন করেছে। মুহাম্মাদ (সা) এর প্রপিতামহ হাশিম ইবনে আবদ মানাফ এই পরিবারের প্রথম পূর্বপুরুষ এবং তার নামানুসারে আল-হাশিম নামের উদ্ভব। বর্তমান রাজবংশটি হুসাইন বিন আলি প্রতিষ্ঠা করেছেন। ১৯০৮ সালে খলিফা দ্বিতীয় আবদুল হামিদ তাকে মক্কার আমির শরিফ নিযুক্ত করেন। ১৯১৬ সালে হুসাইন নিজেকে আরবের বাদশাহ ঘোষণা দেন এবং উসমানীয়দের বিরুদ্ধে আরব বিদ্রোহের সূচনা করেন। ১৯২১ সালে তার পুত্র আবদুল্লাহ ফয়সাল যথাক্রমে জর্ডান ইরাকের সিংহাসনে বসেন। ==প্রথম বিশ্বযুদ্ধ পরবর্তী সময়== প্রথম বিশ্বযুদ্ধ শুরু হওয়ার পর ১৯১৬ সালে শরিফ হুসাইন বিন আলি উসমানীয়দের বিরুদ্ধে বিদ্রোহ করেন। ১৯১৭ থেকে ১৯২৪ সাল পর্যন্ত তিনি স্বাধীনভাবে হেজাজ শাসন করেছেন। তিনি নিজেকে হেজাজের বাদশাহ ঘোষণা দেন। বিশ্বযুদ্ধের সময় ব্রিটিশরা উসমানীয়দের বিপক্ষে ছিল এবং তারা হুসাইনকে সমর্থন সহায়তা প্রদান করে। আরবে হুসাইন বিন আলির প্রধান প্রতিপক্ষ নজদের আবদুল আজিজ ইবনে সৌদ ১৯২৫ সালে হেজাজ দখল করেন। এরপর এই অঞ্চল সৌদি আরবের সাথে একীভূত করে নেয়া হয়। হুসাইন বিন আলির পাঁচজন পুত্র ছিল: আলি বিন হুসাইন (১৮৭৯ ১৯৩৫), ১৯২৫ সালে সৌদিদের হস্তগত হওয়ার পূর্বে তিনি সংক্ষিপ্ত সময়ের জন্য হেজাজ শাসন করেছেন। আবদুল্লাহ বিন হুসাইন (১৮৮২ ১৯৫১), ১৯২১ সালে ট্রান্সজর্ডানের আমির এবং ১৯৪৬ সালে জর্ডানের বাদশাহ হন। তার প্রপৌত্র দ্বিতীয় আবদুল্লাহ বিন হুসাইন জর্ডানের বর্তমান বাদশাহ। ফয়সাল বিন হুসাইন (১৮৮৫ ১৯৩৩), ১৯২০ সালে সংক্ষিপ্ত সময়ের জন্য সিরিয়ার বাদশাহ ছিলেন। পরবর্তীতে ১৯২১ সালে ইরাকের বাদশাহ হন। জাইদ বিন হুসাইন (১৮৯৮ ১৯৭০), ভাই ফয়সালের পৌত্র দ্বিতীয় ফয়সালের ক্ষমতাচ্যুতির সময় জর্ডানে চলে যান। হাসান, অল্প বয়সে মারা যান। ==বংশলতিকা== কুরাইশ থেকে শুরু করে আল-হাশিমের বংশলতিকা। ==আরও দেখুন== বনু হাশিম ==তথ্যসূত্র== ==বহিঃসংযোগ== Hashemite Lineage বিষয়শ্রেণী:আলি বংশীয় রাজবংশ ব্যক্তিত্ব আরবের ইতিহাস ইতিহাস ইতিহাস
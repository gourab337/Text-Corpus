'''জর্জ আর্লিস''' (; জন্ম: '''অগাস্টাস জর্জ অ্যান্ড্রুজ''', ১০ এপ্রিল ১৮৬৮ ফেব্রুয়ারি ১৯৪৬) ছিলেন একজন ইংরেজ অভিনেতা, লেখক, নাট্যকার, চলচ্চিত্র নির্মাতা। তিনি ইংরেজ হলেও মার্কিন যুক্তরাষ্ট্রের চলচ্চিত্রে বিভিন্ন ঐতিহাসিক ব্যক্তিদের চরিত্রে কাজ করে সফলতা অর্জন করেন। তিনি ''ডিসরেইলি'' (১৯২৯) চলচ্চিত্রে ভিক্টোরীয় যুগের ব্রিটিশ প্রধানমন্ত্রী বেঞ্জামিন ডিসরেইলি চরিত্রে অভিনয় করে শ্রেষ্ঠ অভিনেতার জন্য একাডেমি পুরস্কার অর্জন করেন। তিনি অস্কার বিজয়ী প্রথম ব্রিটিশ অভিনেতা এবং অস্কার বিজয়ীদের মধ্যে সর্বাগ্রে জন্মগ্রহণকারী। আর্লিস কয়েকটি নাটক রচনা করেছেন এবং দুটি আত্মজীবনী লিখেছেন, সেগুলো হল ''আপ দ্য ইয়ার্স ফ্রম ব্লুমসবারি'' (১৯২৭) ''মাই টেন ইয়ার্স ইন দ্য স্টুডিওজ'' (১৯৪০)। চলচ্চিত্রে অবদানের স্বীকৃতি হিসেবে হলিউড ওয়াক অব ফেমে তার নামাঙ্কিত তারকা খচিত করা হয়। ==জীবনী== ===প্রারম্ভিক জীবন=== আর্লিস ১৮৬৮ সালের ১০ই এপ্রিল লন্ডনে জন্মগ্রহণ করেন এবং তার বাপ্তিস্ম পরবর্তী নাম রাখা হয় অগাস্টাস জর্জ অ্যান্ড্রুজ, কিন্তু বিভিন্ন তালিকায় তার নাম জর্জ অগাস্টার অ্যান্ড্রুজ হিসেবে লিপিবদ্ধ করা হয়েছে। তার পিতা উইলিয়াম জোসেফ আর্লিস অ্যান্ড্রুজ প্রকাশনা ব্যবসায়ের সাথে জড়িত ছিলেন। আর্লিস হারোতে পড়াশোনা করেন এবং তার পিতার প্রকাশনা অফিসে কাজ শুরু করেন, কিন্তু ১৮ বছর বয়সে তিনি মঞ্চে অভিনয়ের উদ্দেশ্যে এই কাজ ত্যাগ করেন। তিনি ১৮৮৭ সালে ব্রিটিশ প্রদেশে মঞ্চে অভিনয়ের মধ্য দিয়ে তার অভিনয় জীবন শুরু করেন। ১৯০০ সালের মধ্যে তিনি লন্ডনের ওয়েস্ট এন্ড মঞ্চে পার্শ্ব ভূমিকায় অভিনয় শুরু করেন। তিনি ১৯০১ সালে মিসেস প্যাট্রিক ক্যামবেলের দলের সাথে মার্কিন যুক্তরাষ্ট্র সফরে যান। এই সফরের সময়টুকু মার্কিন যুক্তরাষ্ট্রে কাটানোর উদ্দেশ্য নিয়ে গেলেও তিনি ২০ বছর সেখানে রয়ে যান এবং ১৯০৮ সালে ''দ্য ডেভিল''-এ শ্রেষ্ঠাংশে অভিনয় করেন। প্রযোজক জর্জ টাইলার ১৯১১ সালে লুই নাপোলিয়ন পার্কারকে শুধু তাকেই কেন্দ্র করে একটি নাটক লিখতে আহ্বান জানান, এবং আর্লিস ''ডিসরেইলি'' নামক এই নাটকটি নিয়ে পাঁচ বছর বিভিন্ন স্থানে সফরে যান এবং উনবিংশ শতাব্দীর ব্রিটিশ প্রধানমন্ত্রী বেঞ্জামিন ডিসরেইলির সাথে তার মিল ছিল। ==চলচ্চিত্রের তালিকা== বছর চলচ্চিত্রের শিরোনাম মূল শিরোনাম ভূমিকা টীকা ১৯২১ ''দ্য ডেভিল'' The Devil ডক্টর মুলার ''ডিসরেইলি'' Disraeli বেঞ্জামিন ডিসরেইলি ১৯২২ ''দ্য ম্যান হু প্লেইড গড'' The Man Who Played God মন্টগামারি রয়্যাল ''দ্য রুলিং প্যাসন'' The Ruling Passion জেমস আলডেন ''দ্য স্টারল্যান্ড রিভিউ'' The Starland Review স্বয়ং আর্কাইভ ১৯২৩ ''দ্য গ্রিন গডেস'' The Green Goddess রুখের রাজা ১৯২৪ ''টুয়েন্টি ডলারস উয়িক'' Twenty Dollars Week জন রিভস ১৯২৯ ''ডিসরেইলি'' Disraeli বেঞ্জামিন ডিসরেইলি বিজয়ী: শ্রেষ্ঠ অভিনেতার জন্য একাডেমি পুরস্কার ১৯৩০ ''দ্য গ্রিন গডেস'' The Green Goddess রুখের রাজা মনোনীত: শ্রেষ্ঠ অভিনেতার জন্য একাডেমি পুরস্কার ''ওল্ড ইংলিশ'' Old English সিলভানাস হেথর্প ১৯৩১ ''আলেকজান্ডার হ্যামিলটন'' Alexander Hamilton আলেকজান্ডার হ্যামিলটন ''দ্য মিলিয়নিয়ার'' The Millionaire জেমস অলডেন ১৯৩২ ''আ সাকসেসফুল ক্যালামিটি'' Successful Calamity হেনরি উইলটন ''দ্য ম্যান হু প্লেইড গড'' The Man Who Played God মন্টগামারি রয়্যাল যুক্তরাজ্যে ''দ্য সাইলেন্ট ভয়েস'' নামে মুক্তি পায় ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:১৯শ শতাব্দীর ইংরেজ অভিনেতা বিষয়শ্রেণী:২০শ শতাব্দীর ইংরেজ অভিনেতা বিষয়শ্রেণী:২০শ শতাব্দীর ইংরেজ লেখক আত্মজীবনীকার চলচ্চিত্র অভিনেতা নাট্যকার নির্বাক চলচ্চিত্র অভিনেতা মঞ্চ অভিনেতা যুক্তরাষ্ট্রে ব্রিটিশ প্রবাসী সংক্রামক রোগে মৃত্যু অভিনেতা লেখক অভিনেতা বিভাগে একাডেমি পুরস্কার বিজয়ী
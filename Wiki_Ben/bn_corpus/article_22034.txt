কেন্দ্রীয় কারাগার''' মহারাষ্ট্রের পুনের ইয়েরাওয়াড়াতে অবস্থিত সর্বোচ্চ নিরাপত্তা বেষ্ঠিত একটি কারাগার। এটি মহারাষ্ট্রের সবচেয়ে বড় এবং একই সাথে দক্ষিণ এশিয়ার অন্যতম বড় কারাগার। ২০০৫ সালের হিসাব অনুসারে এই কারাগারে ৩৬০০ বন্দি রয়েছে। অনেক বিখ্যাত ব্যক্তি এই কারাগারে ছিলেন। ভারতের স্বাধীনতা অন্দোলনের সময় ১৯৩০ এর পর ১৯৪০ সালের পর মহাত্মা গান্ধীকে এই কারাগারে রাখা হয়েছিল। == বর্ণনা == ইয়েরাওয়াড়া কেন্দ্রীয় কারাগারের আয়তন ৫১২ একর ৩৬,০০ জন এর উপর বন্দি নিয়ে এটি দক্ষিণ এশিয়ার অন্যতম বৃহত্তম কারাগার। এই কারাগারের প্রধান বন্দিশালা চারটি বড় দেওয়াল বেষ্ঠিত পুলিশ ক্যাম্প এবং বিভিন্ন নিরাপত্তার চাদরে ঢাকা। সাধারণত উচ্চ পর্যায়ের বন্দিদের এই কারাগারে রাখা হয়। কিন্তু ২০০৩ সালের মহারাষ্ট্রের মানবাধিকার কমিশনের এক প্রতিবেদনে এই কারাগারকে ঘনবসতিপূর্ন জীবনযাত্রার মানের দিক থেকে নিম্ন বলে উল্লেখ করা হয়। == ইতিহাস == মহাত্মা গান্ধী ভারতের স্বাধীনতা আন্দোলনের সময় বেশ কয়েকবার এই কারাগারে ছিলেন। এরমধ্যে উল্লেখযোগ্য ১৯৩২ সালে ১৯৪২ সালে অসহযোগ অন্দোলনের সময়। তিনি সেখানে অন্য আরো আন্দোলনকারীদের সাথে ছিলেন। ১৯৩২ সালের ২৪ সেপ্টেম্বর তাকে এই কারাগারে রাখা হয় এবং ১৯৩৩ সালের মে মাসে তিনি মুক্তি পান। ১৯৯৮ সালে সামাজিক আন্দোলনকর্মী অন্না হজারেকে এই কারাগারে রাখা হয়েছিল। বলিউড চলচ্চিত্র তারকা সঞ্জয় দত্ত ২০০৭ সাল থেকে পরবর্তী দেড় বছর এই কারাগারে ছিলেন এবং ২০১৩ সালের ২২ মে তাকে পুনরায় তিন বছরের জন্য এই কারাগারে স্থানান্তর করা হয়। এছাড়া অনেক কুখ্যাত কয়েদিকে এই কারাগারে রাখা হয়েছে। তাদের মধ্যে, আব্দুল করিম তেলজি, সাবেক মাফিয়া ডন অরুন গাউলি যিনি বর্তমানে এই কারাগারে একটি হত্যা মামলায় যাবজ্জজীবন সাজা ভোগ করছেন। ২৬/১১ মুম্বাইয়ের সন্ত্রাসী হামলার একমাত্র আসামী আজমল কাসাবকে ২০০৮ সাল থেকে এই কারাগারে রাখা হয়েছিল ২০১২ সালের ২১ নভেম্বর তাকে এখানেই ফাঁসিতে ঝুলানো হয় এবং এখানেই কবর দেওয়া হয়। == তথ্যসূত্র == কারাগার কারাগার
জেটস্টার এয়ারওয়েজের প্রোপ্রাইটারি লিমিটেড, যা জেটস্টার নামে পরিচিত, হচ্ছে একটি কম খরচের একটি অস্ট্রেলিয়ান এয়ারলাইন্স৷ বিমান সংস্থাটির প্রধান কার্যালয় মেলবোর্ণ সম্পূর্ণভাবে কোয়ান্টাস এর একটি সাব- সিডিয়াডি৷ ভার্জিন ব্লু এর সাথে প্রতিযোগিতার উদ্দেশ্যে কোয়ান্টাস সাবসিডিয়ারি প্রতিষ্ঠা করে৷ আসলে জেটস্টার হচ্ছে কোয়ান্টাস এর বাজারে দুই ধরনের ব্রান্ডের একটি৷ কোয়ান্টাস এয়ারওয়েজ হচ্ছে সম্পূর্ন প্রিমিয়াম সার্ভিস এবং জেটস্টার হচ্ছে কম খরচের সার্ভিস৷ অস্ট্রেলিয়াতে যত জন বিমানযাত্রী যাওয়া আসা করে থাকে, তাদের মধ্যে ৮.৫% যাত্রী জেটস্টার এয়ারওয়েজ বহন করে থাকে৷ ==ইতিহাস== Jetstar Airbus এয়ারলাইনটি ২০০৩ সালে কম খরচের একটি অভ্যন্তরীণ সাবসিডিয়ারি হিসাবে কোয়ান্টাস দ্বারা প্রতিষ্ঠিত হয়৷ পূর্বে ২০০১ সালের ২০ নভেম্বর কোয়ান্টাস ইমপালস এয়ারলাইন্স নামে একটি সাবসিডিয়ারি অধিগ্রহণ পরিচালনা করে৷ তখন এটি পরিচালিত হত কোয়ান্টাস লিংক ব্রান্ড নামের অধীনে৷ কিন্তু পরবর্তীতে অল্প খরচের একটি পরিবহন চালু করার সিদ্ধান্তের উপর ভিত্তি করে একে জেটস্টার ব্রান্ড নামের অধীনে পরিচালনা শুরু করে৷ অভ্যন্তরীণভাবে যাত্রী পরিবহন সেবা শুরু হয় ২০০৪ সালের ২৫ মে৷ প্রথম আন্তর্জাতিক ফ্লাইট পরিচালিত হয় ২০০৫ সালের ডিসেম্বর৷ প্রথম ফ্লাইট পরিচালিত হয় নিউজিল্যান্ড এর ক্রিস্টচার্চে৷ প্রথমদিকে এয়ারলাইনটির প্রধান কার্যালয় অবস্থিত ছিলো মেলবোর্ন এর নিকটে অ্যাভালন এয়ারপোর্ট এর গ্রাউন্ড ফ্লোরে৷ ২০০৪ সালের মাঝামাঝি সময়ে অ্যাভালন এয়ারপোর্ট হতেই সংস্থাটির বিমানগুলো পরিচালনা করা হতো৷ কিন্তু পরে সংস্থাটির প্রধান কার্যালয় স্থানান্তর করে মেলবোর্ন এর সিবিডি-তে নেয়া হয়৷ জেটস্টার ১৯ টি অভ্যন্তরীণ গন্তব্যস্থল এবং এশিয়া, উত্তর আমেরিকা ওশেনিয়ার টি দেশের ১৮ টি আন্তর্জাতিক গন্তব্যস্থলে এর বিমানসমূহ পরিচালনা করে থাকে৷ তবে কোম্পানিটি অস্ট্রেলিয়ার ক্যানবেরা আন্তর্জাতিক বিমান বন্দরে এর সার্ভিস প্রদান না করার জন্য অস্ট্রেলিয়ার রাজধানী শহরের নাগরিকগণ দ্বারা বিভিন্ন সময়ে সমালোচিত হয়েছে৷ উল্লেখ্য যে, ক্যানবেরা আন্তর্জাতিক বিমানবন্দরটি অস্ট্রেলিয়ার অন্যতম একটি ব্যস্ততম বিমানবন্দর৷ ==কোডশেয়ার চুক্তি== নিচের এয়ারলাইনগুলোর সাথে জেটস্টার এয়ারওয়েজ এর কোড শেয়ার চুক্তি বিদ্যমান রয়েছে: *আমেরিকান এয়ারলাইন্স *এমিরেটস *জাপান এয়ারলাইন্স *এলএটিএএম চিলি *কোয়ান্টাস ==পরিচালিত বিমানসমূহ== ২০১৭ সালের মার্চ মাস অনুযায়ী জেটস্টার এয়ারওয়েজের পরিচালিত বিমানসমূহের তালিকা নিন্মরূপ: এয়ারবাস এ৩২০-২০০, এয়ারবাস এ৩২০নিও, এয়ারবাস এ৩২১-২০০ এবং বোয়িং ৭৮৭-৮৷ ==ভ্রমণাবস্থায় সার্ভিসমূহ== সকল ধরনের অভ্যন্তরীণ রুটের ফ্লাইটের ক্ষেত্রে জেটস্টার বাই অন বোর্ড সিঙ্গেল ক্লাস সার্ভিস অফার করে থাকে৷ ক্ষেত্রে যাত্রীরা তাদের পছন্দনীয় খাবার কিনে খেতে পারে৷ অপরদিকে আন্তর্জাতিক রুটের বোয়িং ৭৮৭ জেটস্টার দুই শ্রেণির সেবা প্রদান করে থাকে৷ এর একটি হল বিজনেস ক্লাস এবং অপরটি হল ইকোনমি ক্লাস৷ ==বিজনেস ক্লাস== জেটস্টার এয়ারওয়েজ এর বি ৭৮৭-৮ বিজনেস ক্লাস সেবা প্রদান করে থাকে৷ বিজনেস ক্লাস সেবাটি কোয়ান্টাস এর অভ্যন্তরীণ ফ্লাইট এর ক্ষেত্রে যে বিজনেস ক্লাস সেবা কিংবা কোয়ান্টাস এর আন্তর্জাতিক রুটের ফ্লাইট এর ক্ষেত্রে যে প্রিমিয়াম ইকোনমি ক্লাস সেবা, তার অনুরূপ৷ বিজনেস ক্লাস কেবিনের আসনবিন্যাস ২-৩-২ এবং কেবিনগুলোতে ২১ টি প্রিমিয়াম শ্রেণির আসন রয়েছে৷ বিজনেস ক্লাস কেবিনের যাত্রীদের জন্য সুস্বাদু খাবার সুপেয় পানীয় পরিবেশনের ব্যবস্থা রয়েছে৷ এছাড়া শ্রেণির যাত্রীদের জন্য ভ্রমণাবস্থায় বিনোদন এবং অতিরিক্ত ৩০ কেজি পর্যন্ত মালপত্র বহনের সুযোগ রয়েছে৷ ==ইকোনমি ক্লাস== ইকোনমি ক্লাস সেবার ক্ষেত্রে বিজনেস ক্লাস এর সকল সেবা প্রযোজ্য নয়৷ এক্ষেত্রে যাত্রীদেরকে খাবার পানীয় কিনে খেতে হয়৷ এছাড়াও অন্যান্য সুযোগ-সুবিধার ক্ষেত্রে ইকোনমি ক্লাসের যাত্রীরা বিজনেস ক্লাস যাত্রীদের হতে তুলনামূলকভাবে কম সুবিধা পেয়ে থাকে৷ ==ভ্রমণাবস্থায় বিনোদন== জেটস্টার এয়ারওয়েজের এর বিমানগুলোতে ভ্রমণকারী যাত্রীদের ভ্রমণাবস্থায় বিনোদনের উদ্দেশ্যে ম্যাগাজিন, অডিও-ভিডিও বিনোদনসহ নানা রকমের বিনোদনের ব্যবস্থা রয়েছে৷ ==উল্লেখ== বিমান পরিবহন সংস্থা গ্রুপ
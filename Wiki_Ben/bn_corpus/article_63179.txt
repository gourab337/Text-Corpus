'''ক্লদ ভাইবার্ট উইট''' (; জন্ম: ২৮ জুলাই, ১৯০২ মৃত্যু: অক্টোবর, ১৯৬৯) ব্রিটিশ গায়ানার জর্জটাউনে জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার ছিলেন। ওয়েস্ট ইন্ডিজ ক্রিকেট দলের অন্যতম সদস্য ছিলেন। ১৯২৮ থেকে ১৯৩০ সময়কালে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে গায়ানা দলের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও ডানহাতে বোলিং করতেন '''ভাইবার্ট উইট'''। == প্রথম-শ্রেণীর ক্রিকেট == ১৯২৫ সালে ব্রিটিশ গায়ানার জর্জটাউনে জন্মগ্রহণকারী ভাইবার্ট উইটের প্রথম-শ্রেণীর ক্রিকেটে অভিষেক ঘটে। মাঝারিসারির কার্যকরী ব্যাটিংয়ের পারদর্শিতা দেখিয়েছেন। এছাড়াও মাঝে-মধ্যে বোলার হিসেবে নিজেকে আবির্ভূত করতেন। ফেব্রুয়ারি, ১৯২৬ সালে সফরকারী এমসিসি দলের বিপক্ষে ব্রিটিশ গায়ানার সদস্যরূপে অংশগ্রহণ করেন। এর কিছুদিন বাদেই তৎকালের টেস্টবিহীন ওয়েস্ট ইন্ডিজ দলের পক্ষে খেলেন। সফরকারী একই প্রতিপক্ষীয় দলের বিপক্ষে খেলার সুযোগ লাভ করেন। তন্মধ্যে দ্বিতীয় খেলায় ৯০ রানের ইনিংস খেলেছিলেন। পর্যায়ে স্নাফি ব্রাউনের সাথে সপ্তম উইকেট জুটিতে ১৭৩ রান তুলেছিলেন তিনি। সকল প্রথম-শ্রেণীর খেলায় অংশ নিয়ে ৩০.৯৪ গড়ে ১৫৪৭ রান তুলেন। তন্মধ্যে, তিনটি শতরানের ইনিংস ছিল তার। জানুয়ারি, ১৯২৮ সালে বার্বাডোসের ব্রিজটাউনে ওয়েস্ট ইন্ডিজের বাদ-বাকী একাদশের সদস্যরূপে ব্রিটিশ জন্ম দলের অপরাজিত ১১৯, সেপ্টেম্বর, ১৯৩৪ সালে বোর্দায় ব্রিটিশ গায়ানার সদস্যরূপে বার্বাডোসের বিপক্ষে ১৩০ ৭৬ রান এবং অক্টোবর, ১৯৩৭ সালে আবারও বোর্দায় ব্রিটিশ গায়ানার সদস্যরূপে ত্রিনিদাদ টোবাগোর বিপক্ষে ১২৭ রান তুলে হিট উইকেটের শিকারে পরিণত হন। == আন্তর্জাতিক ক্রিকেট == ১৯২০-এর দশক থেকে ১৯৩০-এর দশক পর্যন্ত মোটে দুইটি টেস্টে অংশগ্রহণ ছিল ভাইবার্ট উইটের। ১১ আগস্ট, ১৯২৮ তারিখে টেস্ট ক্রিকেটে অভিষেক ঘটে তার। অধিনায়কত্বের কোনরূপ অভিজ্ঞতার ছাঁপ না থাকা সত্ত্বেও ১৯২৮ সালে ইংল্যান্ড গমনে ওয়েস্ট ইন্ডিজের সহঃঅধিনায়কের দায়িত্বপ্রাপ্ত হন। ব্যক্তিগতভাবে সফরটি তেমন ভালো হয়নি তার। মাত্র ২০.১৭ গড়ে ৩৪৩ রান তুলেছিলেন। তবে, ওভালে সিরিজের তৃতীয় টেস্টে অভিষেক খেলায় তিনি ২৩ অপরাজিত ১২ রানের ইনিংস খেলেছিলেন। নিজ শহর ব্রিটিশ গায়ানার বোর্দায় ফেব্রুয়ারি, ১৯৩০ সালে ইংল্যান্ডের বিপক্ষে সিরিজের তৃতীয় খেলায় অপর টেস্টটি খেলেছিলেন তিনি। দলের বিজয়ে তিনি মাত্র ১০ ২২ রান তুলেছিলেন। == ব্যক্তিগত জীবন == ১৯৬৯ সালে জর্জটাউনের কিংস্টনে ভাইবার্ট উইটের দেহাবসান ঘটে। মৃত্যুর বিষয়টি রেকর্ডবিহীন অবস্থায় ছিল সময়ে উইজডেনে উল্লেখ করা হয়নি। ভাইবার্ট উইটের ভাইপো লেসলি উইট ওয়েস্ট ইন্ডিজের পক্ষে টেস্ট ক্রিকেটে অংশগ্রহণ করেছেন। অন্যদিকে তার অন্য আট আত্মীয় প্রথম-শ্রেণীর ক্রিকেটে অথবা গুরুত্বপূর্ণ খেলায় অংশ নিয়েছেন। == তথ্যসূত্র == == আরও দেখুন == বার্টো বার্টলেট ত্রিনিদাদ টোবাগো ক্রিকেট দল ওয়েস্ট ইন্ডিয়ান টেস্ট ক্রিকেটারদের তালিকা ১৯২৮ ওয়েস্ট ইন্ডিজ ক্রিকেট দলের ইংল্যান্ড সফর == আরও পড়ুন == Martin-Jenkins, C. (1996) ''World Cricketers Biographical Dictionary'', Oxford University Press: Oxford. Frindall, B. (2000) ''The Wisden Book of Test Cricket'' Headline Book Publishing: London. Lawrence, B. Goble, R. (1991) ''The Complete Record of West Indian Test Cricketers'', ACL Polar Publishing (UK) Ltd. == বহিঃসংযোগ == BBC summary of 1928 series জন্ম মৃত্যু ওয়েস্ট ইন্ডিয়ান ক্রিকেটার ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার ক্রিকেটার (গায়ানা)
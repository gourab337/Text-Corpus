''হ্যারি পটার'' জগতের কুইডিচ সম্পর্কে ব্রিটিশ লেখিকা জে. কে. রাউলিং রচিত একটি বই হল '''''কুইডিচ থ্রু দি এজেস'''''। ২০০১ সালে তিনি কেনিলওয়ার্থি হুইস্প ছদ্মনামে বইটি লিখেন। আপাতঃদৃষ্টিতে এটি ''হ্যারি পটার'' সিরিজের কয়েকটি বইয়ে উল্লেখিত হগওয়ার্টস লাইব্রেরির কুইডিচ থ্রু দি এজেস নামক সত্যিকার একটি বইয়ের কপি। বইটি থেকে প্রাপ্ত অর্থ কমিক রিলিফ নামক দাতব্য সংস্থায় দান করা হয়। প্রতিটি বইয়ের ধার্যকৃত মূল্যের ৮০% এরও বেশি বিশ্বের বিভিন্ন স্থানের দরিদ্র শিশুদের কাছে সরাসরি পৌঁছে যায়। কমিক রিলিফের ভাষ্যমতে কুইডিচ থ্রু দি এজেস এবং ''ফ্যান্টাস্টিক বিস্টস অ্যান্ড হোয়্যার টু ফাইন্ড দেম'' বই দু’টি প্রায় ১৭ মিলিয়ন ব্রিটিশ পাউন্ড সংগ্রহ করেছে। ==সারসংক্ষেপ== ২০০১ সালে রাউলিং ''কুইডিচ থ্রু দি এজেস'' ''ফ্যান্টাস্টিক বিস্টস অ্যান্ড হোয়্যার টু ফাইন্ড দেম'' নামে ''হ্যারি পটার সিরিজের'' দু’টি সহায়ক বই লিখেন। বই দু’টির স্বত্ব হতে প্রাপ্ত সমুদয় অর্থ লাইভ এইডের শাখা ব্রিটিশ দাতব্য সংস্থা কমিক রিলিফের কাছে যায়। ২০০৮ সালের জুলাই মাস পর্যন্ত বই দু’টি মিলিতভাবে কমিক রিলিফের জন্য ৩০ মিলিয়ন ইউএস ডলারেরও বেশি আয় করে। তখন থেকেই হার্ডকভারেও বইটি ছাপা হয়। *ভূমিকা *অধ্যায় ১: দ্য ইভোল্যুশন অফ দ্য ফ্লাইং ব্রুমস্টিক *অধ্যায় ২: এনশেন্ট ব্রুম গেমস *অধ্যায় ৩: দ্য গেইম ফ্রম কুয়েরডিচ মার্শ *অধ্যায় ৪: দ্য অ্যারাইভাল অফ দ্য গোল্ডেন স্নিচ *অধ্যায় ৫: অ্যান্টি-মাগল প্রিকশান্স *অধ্যায় ৬: চেইঞ্জেস ইন কুইডিচ সিন্স দ্য ফোরটিন্থ সেঞ্চুরি *অধ্যায় ৭: কুইডিচ টিমস অফ ব্রিটেন অ্যান্ড আয়ারল্যান্ড *অধ্যায় ৮: দ্য স্প্রেড অফ কুইডিচ ওয়ার্ল্ডওয়াইড *অধ্যায় ৯: দ্য ডেভেলপমেন্ট অফ দ্য রেসিং ব্রুম *অধ্যায় ১০: কুইডিচ টুডে ==কাল্পনিক বই== ''হ্যারি পটারের'' কাল্পনিক জগতে ''কুইডিচ থ্রু দি এজেস'' কেনিলওয়ার্থি হুইস্প নামক একজন বিখ্যাত কুইডিচ বিশেষজ্ঞের লেখা একটি বই। কাল্পনিক বাস্তব উভয় জগতেই বইটি খেলাটির ইতিহাস জটিলতা সম্পর্কে একটি সুনির্দিষ্ট হ্যান্ডবুক হিসেবেই পরিচিত। অসংখ্য ব্রিটিশ কুইডিচ দলের তালিকাও এতে রয়েছে। ''হ্যারি পটার অ্যান্ড দ্য ফিলোসফার্স স্টোনে'' সেভেরাস স্নেইপ হ্যারিকে স্কুলের বাইরে এই বইটি হাতে ধরে ফেলেন, এবং লাইব্রেরির বই স্কুলের বাইরে নিয়ে আসা যায় না এরূপ নিয়ম জারি করে বইটি বাজেয়াপ্ত করেন। হুইস্প=== ''হ্যারি পটারের'' জগতে হুইস্প''' হল নটিংহ্যামশায়ার নিবাসী কুইডিচ বিশেষজ্ঞ এক গোঁড়া ব্যক্তি যে খেলাটি সম্পর্কে অনেক বই লিখেছে। নিজের সময়কে সে "“উইগটাউন ওয়ান্ডারার-রা সপ্তাহে যেখানেই খেলছে"-তা অনুসারে ভাগ করে নেয়। তার শখের মধ্যে রয়েছে ব্যাকগ্যামন, নিরামিষ রান্না প্রাচীন ঝাড়ুলাঠি সংগ্রহ করা। হুইস্পের মতে, ফায়ারবোল্টই সবচেয়ে ভালো ঝাড়ুলাঠি। ==তথ্যসূত্র== ==বহিঃসংযোগ== Interview with J. K. Rowling about her book ''Quidditch Through the Ages'' বই পটার বই বিষয়শ্রেণী:জে. কে. রাউলিং এর বই বই প্রকাশিত বই রিলিফ
'''''দ্য গডফাদার''''' (ইংরেজি: ''The Godfather'', অনুবাদ: ''ধর্মপিতা'') ফ্রান্সিস ফোর্ড কপোলা পরিচালিত মার্কিন নাট্য চলচ্চিত্র। মারিও পুজোর ''একই নামের'' বেস্ট-সেলিং উপন্যাস অবলম্বনে ছবিটির চিত্রনাট্য লিখেছেন কোপলা পুজো। ছবিটি প্রযোজনা করেছেন আলবার্ট এস. রুডি। এতে মার্লোন ব্র্যান্ডো আল পাচিনো নিউ ইয়র্কের একটি মাফিয়া পরিবারের প্রধান চরিত্রে অভিনয় করেছেন। প্যারামাউন্ট পিকচার্স এই উপন্যাসটি জনপ্রিয়তা লাভ করার পূর্বে ৮০,০০০ মার্কিন ডলার দিয়ে এর স্বত্ব কিনে নেয়। প্রতিষ্ঠানটির নির্বাহীরা ছবিটি প্রযোজনা করার মত উপযুক্ত পরিচালক খুঁজে পাচ্ছিলেন না, তাদের প্রথম দিকের কয়েকজন নির্বাচিত পরিচালক তাদের প্রস্তাব ফিরিয়ে দেন। তাদের এবং কপোলার মধ্যে ভিটো এবং মাইকেল চরিত্রে কারা অভিনয় করবে তা নিয়ে মতবিরোধ দেখা দেয়। বিভিন্ন স্থানে চিত্রগ্রহণ করা হয় এবং নির্দিষ্ট সময়ের পূর্বেই ছবিটির কাজ সম্পন্ন হয়। প্রাথমিকভাবে কারমিন কপোলার অতিরিক্ত সুরসহ ছবিটির গানের সুর করেন নিনো রোতা। চলচ্চিত্রটি ১৯৭২ সালের সর্বোচ্চ আয়কারী চলচ্চিত্র এবং সে সময় পর্যন্ত সর্বকালের সর্বোচ্চ আয়কারী চলচ্চিত্র ছিল। ছবিটি শ্রেষ্ঠ চলচ্চিত্রের জন্য একাডেমি পুরস্কার লাভ করে, ব্র্যান্ডো শ্রেষ্ঠ অভিনেতার জন্য একাডেমি পুরস্কার এবং পুজো কপোলা শ্রেষ্ঠ উপযোগকৃত চিত্রনাট্য বিভাগে একাডেমি পুরস্কার লাভ করেন। এছাড়া ছবিটি আরও সাতটি বিভাগে একাডেমি পুরস্কারের মনোনয়ন লাভ করে। ''দ্য গডফাদার'' বিশ্ব চলচ্চিত্রের অন্যতম সেরা চলচ্চিত্র হিসেবে বিবেচিত, বিশেষ করে গ্যাংস্টার ধরনের মধ্যে। ছবিটি মার্কিন যুক্তরাষ্ট্রের লাইব্রেরি অব কংগ্রেসের জাতীয় চলচ্চিত্র রেজিস্ট্রিতে সংরক্ষণের জন্য মনোনীত হয়, বলা হয় ছবিটি "সাংস্কৃতিক, ঐতিহাসিক এবং নান্দনিকভাবে গুরুত্বপূর্ণ"। ছবিটি আমেরিকান ফিল্ম ইনস্টিটিউটের করা সর্বকালের সেরা মার্কিন চলচ্চিত্রের তালিকায় দ্বিতীয় স্থান লাভ করে। ''সিটিজেন কেইন'' ছবির পরেই এই ছবিটির অবস্থান। এর আরও দুটি অনুবর্তী পর্ব নির্মিত হয় ''দ্য গডফাদার পার্ট ২'' (১৯৭৪) এবং ''দ্য গডফাদার পার্ট ৩'' (১৯৯০)। ==কুশীলব== মার্লোন ব্র্যান্ডো নাম ভূমিকা, ভিটো করলেওনে, করলেওনে মাফিয়া পরিবারের প্রধান। স্থানীয় সিসিলিয়ান, কারমেলা করলেওনেকে বিয়ে করেন এবং টম (দত্তক নেওয়া), সনি, ফ্রেডো, মাইকেল এবং কনি করলেওনের পিতা। আল পাচিনো মাইকেল করলেওনে, ডন করলেওনের তৃতীয় পুত্র, সম্প্রতি দ্বিতীয় বিশ্বযুদ্ধ থেকে ফিরেছে। এই পরিবারের একমাত্র কলেজ পড়ুয়া সদস্য। প্রথম দিকে সে পারিবারিক ব্যবসায়ের হাল ধরে। এই পরিবারের শেষ জন্ম নেওয়া পুত্র থেকে নিষ্ঠুর মাফিয়া বস হয়ে ওঠাই এই ছবির মূল বিষয়বস্তু। জেমস কান সান্তিনো "সনি" করলেওনে, ডন করলেওনের জ্যেষ্ঠ সন্তান। সর্বদা উত্তেজিত, বসের পরবর্তী অবস্থানে থাকা সনি তার পিতার পর এই পরিবারের উত্তরাধিকারী এবং করলেওনে পরিবারের প্রধান। রবার্ট ডুভল টম হ্যাগেন, ডন করলেওনের দত্তক নেওয়া পুত্র। এই এই পরিবারের আইনজীবী এবং উপদেষ্টা। সে জার্মান-আইরিশ বংশোদ্ভূত, করলেওনেদের মত সিসিলিয়ান নয়। ডায়ান কিটন কে মাইকেলের অ-ইতালীয় মেয়ে বন্ধু এবং তার দ্বিতীয় স্ত্রী তার দুই সন্তানের মা। জন কেজেল ফ্রেডেরিকো "ফ্রেডো" করলেওনে, করলেওনে পরিবারের মেজো ছেলে। খুব বুদ্ধিমান নয় এবং করলেওনে ভাইদের মধ্যে সবচেয়ে দুর্বল। তালিয়া শায়ার কন্সতাঞ্জিয়া "কনি" করলেওনে, করলেওনে পরিবারের সর্বকনিষ্ঠ সন্তান এবং একমাত্র কন্যা। ছবির প্রথমে তার বিয়ের অনুষ্ঠান শুরু হয়। জিয়ান্না রুশো কার্লো রিজ্জি, কনির স্বামী। করলেওনে পরিবারের সাথে তাকে পরিচয় করিয়ে দেয় সনি, কিন্তু সে ব্রাজিনি পরিবারের সাথে মিলে তার সাথেই বিশ্বাসঘাতকতা করে। রিচার্ড এস. কাস্তেলানো পিটার ক্লেমেঞ্জা, করলেওনে পরিবারের কর্মীদের প্রধান। সে ভিটো করলেওনে এবং সালভাতোর তেসিওর পুরনো বন্ধু। আবে ভিগোদা সালভাতোর তেসিও, করলেওনে পরিবারের কর্মীদের প্রধান। সে ভিটো করলেওনে এবং পিটার ক্লেমেঞ্জার পুরনো বন্ধু। আল লেতিয়েরি ভির্গিল "দ্য টার্ক" সলোজো, তাত্তাগ্লিয়া পরিবারের সাথে জড়িত একজন হেরোইন ব্যবসায়ী। সে তাত্তাগ্লিয়া পরিবারের অর্থায়ন ছত্রছায়া এবং ডন করলেওনের রাজনৈতিক যোগাযোগ দুইটাই প্রত্যাশী। স্টার্লিং হেইডেন ক্যাপ্টেন মার্ক ম্যাকক্লুস্কি, সলোজোর পেরোলে দুর্নীতিগ্রস্থ নিউ ইয়র্ক পুলিশ ডিপার্টমেন্টের একজন পুলিশ ক্যাপ্টেন। লেনি মন্তানা লুকা ব্রাসি, ভিটো করলেওনের হত্যাকারী। রিচার্ড কন্তে এমিলিও বার্জিনি, বার্জিনি পরিবারের ডন। আল মার্টিনো জনি ফন্তেন, বিশ্ববিখ্যাত গায়ক এবং ভিটোর ধর্মপুত্র। জন মার্লি জ্যাক ভলৎজ, ক্ষমতাধর হলিউড প্রযোজক। আলেক্স রকো মো গ্রিন, করলেওনে পরিবারের দীর্ঘকালের সহযোগী এবং লাস ভেগাস হোটেলের মালিক। মরগ্যানা কিং কারমেলা করলেওনে, ভিটোর স্ত্রী টম (দত্তক নেওয়া), সনি, ফ্রেডো, মাইকেল এবং কনি করলেওনের মাতা। সালভাতোর করসিত্তো আমেরিগো বনাসেরা, ছবির শুরুতে সে ডন করলেওনের কাছে তার মেয়েকে মারধোর ধর্ষণ করার চেষ্টা করা দুটি ছেলের বিচার চাইতে দেখা যায়। করাদো গাইপা ডন তমাসিনো, ভিটো করলেওনের পুরনো বন্ধু। সিসিলিতে মাইকেলের নির্বাসনকালে সে তাকে আশ্রয় দেয়। ফ্রাঙ্কো সিত্তি কালো, সিসিলিতে মাইকেলের দেহরক্ষী। আঞ্জেলো ইনফান্তি ফাব্রিজিও, সিসিলিতে মাইকেলের দেহরক্ষী। সে মাইকেলের উপর গুপ্তহত্যার প্রচেষ্টায় সাহায্য করে, যার ফলে আপোলোনিয়া মারা যায়। জনি মার্তিনো পলি গাত্তো, পিটার ক্লেমেঞ্জার অধীনস্ত কর্মী এবং ভিটোর গাড়ি চালক। ভিটো উপর গুপ্তহত্যার প্রচেষ্টায় সাহায্য করার জন্য তাকে হত্যা করা হয়। ভিক্তর রেন্দিনা ফিলিপ তাত্তাগ্লিয়া, তাত্তাগ্লিয়া পরিবারের ডন। টনি জর্জিও ব্রুনো তাত্তাগ্লিয়া, ফিলিপ তাত্তাগ্লিয়ার পুত্র এবং তাত্তাগ্লিয়া পরিবারের আন্ডারবস। সনি করলেওনে ভিটো করলেওনের উপর গুলি চালানোর প্রতিশোধস্বরূপ তাকে হত্যা করায়। সিমোনেত্তা স্তেফানেলি আপোলোনিয়া ভিতেলি-করলেওনে, সিসিলিতে মাইকেলের সাথে পরিচয় হওয়া এক যুবতী, যাকে মাইকেল বিয়ে করে। বিয়ের কয়েক মাস পর মাইকেলের উপর এক গুপ্ত হামলায় সে খুন হয়। রুডি বন্ড ডন কুনেও, নিউ ইয়র্ক ভিত্তিক কুনেও পরিবারের প্রধান। লুই গুস ডন জালুচি, ডেট্রয়েটের জালুচি পরিবারের ডন। টম রস্কুই রকো লাম্পোন, ক্লেমেঞ্জার অধীনস্ত কর্মী, যে পরে করলেওনে পরিবারের কর্মীদের প্রধান হয়ে ওঠে। জো স্পিনেল উইলি সিচ্চি করলেওনে পরিবারের একজন কর্মী। রিচার্ড ব্রাইট আল নেরি, মাইকেল করলেওনের ব্যক্তিগত দেহরক্ষী এবং হিটম্যান, যে পরে কর্মীদের প্রধান হয়ে ওঠে। জুলি গ্রেগ সান্দ্রা করলেওনে, সনির স্ত্রী এবং তার চার সন্তানের মা। জেনি লিনেরো লুসি মাঞ্চিনি, সনির পরিচারিকা সোফিয়া কোপলা মাইকেল ফ্রান্সিস রিজি, মাইকেল করলেওনের বোনের পুত্র এবং তার ধর্মপুত্র। ==নির্মাণ== চলচ্চিত্রটি মারিও পুজোর ''দ্য গডফাদার'' উপন্যাস অবলম্বনে নির্মিত। ছবিটির চিত্রনাট্য রচনার সময় প্রকাশের ৬৭ সপ্তাহ পরও উপন্যাসটি দ্য নিউ ইয়র্ক টাইমসের সর্বোচ্চ বিক্রিত তালিকায় ছিল এবং দুই বছরে মিলিয়ন কপির বেশি বিক্রি হয়েছিল। ১৯৬৯ সালে প্রকাশিত বইটি কয়েক বছর ইতিহাসের সর্বোচ্চ বিক্রিত প্রকাশিত কাজের তালিকায় ছিল। প্যারামাউন্ট পিকচার্স মূলত ১৯৬৭ সালে পুজোর এই উপন্যাসটির খোঁজ পায় যখন কোম্পানির সাহিত্য দল প্যারামাউন্টের তৎকালীন ব্যবস্থাপনা ভাইস প্রেসিডেন্ট পিটার বার্টের সাথে পুজোর ষাট পাতার অসম্পূর্ণ পাণ্ডুলিপি নিয়ে যোগাযোগ করে। বার্ট মনে করেন "এটি মাফিয়া গল্পের চেয়েও বেশি কিছু" এবং পুজোকে এই কাজের জন্য ১২,৫০০ মার্কিন ডলারের প্রস্তাব দেন, এবং সম্পূর্ণ কাজ শেষ হলে চলচ্চিত্র নির্মাণের জন্য ৮০,০০০ মার্কিন ডলার প্রস্তাব দেন। পুজোর এজেন্ট তাকে প্রস্তাব ফিরিয়ে দিতে বলেছিলেন, কিন্তু পুজো টাকার জন্য মরিয়া ছিলেন এবং প্রস্তাব গ্রহণ করেন। প্যারামাউন্টের রবার্ট ইভান্স এই বিষয়ে বলেন, যখন তারা ১৯৬৮ সালের শুরুর দিকে দেখা করেন, লেখক তাকে বিশ্বাস করে বলেছিলেন যে তার জুয়া খেলার পাওনা পরিশোধের জন্য জরুরি ভিত্তিতে ১০,০০০ মার্কিন ডলার প্রয়োজনীয়তার কথা জানালে তখন তিনিই পুজোকে ''মাফিয়া'' শীর্ষক ষাট পাতার অসম্পূর্ণ পাণ্ডুলিপির জন্য ১২,৫০০ মার্কিন ডলারের প্রস্তাব দেন। ১৯৬৭ সালের মার্চ মাসে প্যারামাউন্ট ঘোষণা দেয় যে তারা পুজোর আসন্ন কাজের জন্য তাকে সাহায্য করেছে এই গল্প নিয়ে চলচ্চিত্র নির্মাণের আশায়। ১৯৬৯ সালে প্যারামাউন্ট ৮০,০০০ মার্কিন ডলারের বিনিময়ে এই উপন্যাস অবলম্বনে একটি চলচ্চিত্র নির্মাণের ইচ্ছার কথা নিশ্চিত করে এবং ১৯৭১ সালের ক্রিসমাস ডেতে ছবিটি মুক্তির দেওয়ার ইচ্ছা পোষণ করে। ১৯৭০ সালের ২৩ মার্চ দাপ্তরিকভাবে ঘোষণা দেওয়া হয় আলবার্ট এস. রুডি ছবিটি প্রযোজনা করবে, কারণ স্টুডিও নির্বাহীরা তার সাক্ষাৎকারে মুগ্ধ হয় এবং তিনি বাজেটের মধ্যে চলচ্চিত্র নির্মাণের জন্য প্রসিদ্ধ ছিলেন। ==মূল্যায়ন== ===বক্স অফিস=== ''দ্য গডফাদার'' ব্লকবাস্টার তকমা লাভ করে এবং বেশ কয়েকটি বক্স অফিস রেকর্ড ভেঙ্গে ১৯৭২ সালের সর্বোচ্চ আয়কারী চলচ্চিত্র হয়ে ওঠে। ১৯৭২ সালে মুক্তির পর মার্কিন যুক্তরাষ্ট্র কানাডায় ছবিটি বিভিন্ন প্রেক্ষাগৃহ থেকে $৮১.৫ মিলিয়ন আয় করে, ১৯৭৩ সালে পুনঃমুক্তি পেলে এর আয় বেড়ে দাড়ায় $৮৫.৭ মিলিয়নে, এবং ১৯৯৭ সালে সীমিত পুনঃমুক্তিতে এটি মোট $১৩৫ মিলিয়ন সমতুল্য আয় করে। এটি প্রেক্ষাগৃহ থেকে আয়ের দিক থেকে ''গন উইথ দ্য উইন্ড'' ছবির রেকর্ড ভেঙ্গে দেয় এবং ১৯৭৫ সালে ''জস'' মুক্তির পূর্ব পর্যন্ত এই রেকর্ড ধরে রাখে। সে সময়ে এক সংবাদে জানানো হয় এটি উত্তর আমেরিকার প্রথম $১০০ মিলিয়ন আয় করা চলচ্চিত্র, কিন্তু এই গণনায় ভুল ছিল, ১৯৬৫ সালে মুক্তিপ্রাপ্ত ''দ্য সাউন্ড অব মিউজিক'' প্রথম এই রেকর্ড করে। চলচ্চিত্রটি নিজ দেশের মত দেশের বাইরেও সফলতা লাভ করে, এবং বিশ্বব্যাপী প্রেক্ষাগৃহ থেকে $১৪২ মিলিয়ন আয় করে সর্বোচ্চ নিট আয়কারী চলচ্চিত্র হয়ে ওঠে। ''দ্য গডফাদার'' ছবির মুনাফা এত বেশি হয় যে প্যারামাউন্টের সহযোগী প্রতিষ্ঠান গালফ অ্যান্ড ওয়েস্টার্ন ইন্ড্রাস্ট্রিজ ইনকর্পোরেটেডের সে বছরের শেয়ারের মূল্য ৭৭ সেন্ট থেকে ৩.৩০ ডলারে উত্তীর্ণ হয়। ===সমালোচকদের প্রতিক্রিয়া=== ''দ্য গডফাদার'' সমালোচকগণ কর্তৃক সমাদৃত হয়েছে এবং ছবিটি সর্বকালের অন্যতম সেরা চলচ্চিত্রের তালিকায়, বিশেষ করে গ্যাংস্টার ঘরানার তালিকায়, শীর্ষে রয়েছে। ওয়েবসাইট রটেন টম্যাটোস-এ ৮৫টি পর্যালোচনা এবং ৯.২/১০ গড়ে ছবিটির রেটিং ৯৯%। ওয়েবসাইটটির পরিসংখ্যানে বলা হয়েছে, "হলিউডের অন্যতম সমাদৃত এবং বাণিজ্যিকভাবে সফল চলচ্চিত্র, ''দ্য গডফাদার''-এর সবকিছুই ঠিক, ছবিটি শুধু আশাকেই অতিক্রম করে নি, এটি মার্কিন চলচ্চিত্র নতুন মানদণ্ড স্থাপন করেছে।" মেটাক্রিটিক-এ মূলধারার ১৪ জন সমালোচকের পর্যালোচনার ভিত্তিতে ছবিটির গড় স্কোর ১০০%, যা সমাদৃত" বলে বিবেচিত। ছবিটি মেটাক্রিটিকের সেরা ১০০ তালিকায় শীর্ষে অবস্থান করছে এবং রটেন টম্যাটোসের সর্বকালের সেরা তালিকায় ৭ম স্থান অধিকার করেছে (১০০% "সার্টিফাইড ফ্রেশ")। ===পুরস্কার প্রশংসা=== ''দ্য গডফাদার'' গৃহীত পুরস্কার মনোনয়ন পুরস্কার বিভাগ মনোনীত ফলাফল ৪৫তম একাডেমি পুরস্কার শ্রেষ্ঠ চলচ্চিত্র আলবার্ট এস. রুডি শ্রেষ্ঠ পরিচালক ফ্রান্সিস ফোর্ড কপোলা শ্রেষ্ঠ অভিনেতা (প্রত্যাখান) মার্লোন ব্র্যান্ডো শ্রেষ্ঠ পার্শ্ব অভিনেতা জেমস কান রবার্ট ডুভাল আল পাচিনো শ্রেষ্ঠ উপযোগকৃত চিত্রনাট্য মারিও পুজো, ফ্রান্সিস ফোর্ড কোপলা শ্রেষ্ঠ পোশাক পরিকল্পনা অ্যানা হিল জনস্টোন শ্রেষ্ঠ চিত্রসম্পাদনা উইলিয়াম এইচ. রেনল্ডস, পিটার জিনার শ্রেষ্ঠ শব্দগ্রহণ চার্লস গ্রেঞ্জবাখ, রিচার্ড পোর্টম্যান, ক্রিস্টোফার নিউম্যান শ্রেষ্ঠ মৌলিক সুর নিনো রোতা Revoked ২৬তম বাফটা পুরস্কার শ্রেষ্ঠ অভিনেতা মার্লোন ব্র্যান্ডো (''দ্য জন্যও) শ্রেষ্ঠ পার্শ্ব অভিনেতা রবার্ট ডুভাল শ্রেষ্ঠ সম্ভাবনাময় নবাগত আল পাচিনো শ্রেষ্ঠ চলচ্চিত্রের সঙ্গীত নিনো রোতা শ্রেষ্ঠ পোশাক পরিকল্পনা অ্যানা হিল জনস্টোন ২৫তম ডিরেক্টরস গিল্ড অব আমেরিকা পুরস্কার অনন্য পরিচালনা ফ্রান্সিস ফোর্ড কোপলা ৩০তম গোল্ডেন গ্লোব পুরস্কার শ্রেষ্ঠ নাট্য চলচ্চিত্র শ্রেষ্ঠ চলচ্চিত্র পরিচালক ফ্রান্সিস ফোর্ড কোপলা শ্রেষ্ঠ নাট্য চলচ্চিত্র অভিনেতা মার্লোন ব্র্যান্ডো আল পাচিনো শ্রেষ্ঠ চলচ্চিত্র পার্শ্ব অভিনেতা জেমস কান শ্রেষ্ঠ চিত্রনাট্য মারিও পুজো, ফ্রান্সিস ফোর্ড কোপলা শ্রেষ্ঠ মৌলিক সুর নিনো রোতা ১৫তম গ্র্যামি পুরস্কার শ্রেষ্ঠ সুর চলচ্চিত্র বা টিভি নিনো রোতা ২৫তম রাইটার্স গিল্ড অব আমেরিকা পুরস্কার শ্রেষ্ঠ গৃহীত চিত্রনাট্য মারিও পুজো, ফ্রান্সিস ফোর্ড কোপলা ====আমেরিকান ফিল্ম ইনস্টিটিউটের স্বীকৃতি==== ১৯৯৮: এএফআইয়ের ১০০ বছর...১০০ চলচ্চিত্র #৩ ২০০১: এএফআইয়ের ১০০ বছর...১০০ থ্রিলস #১১ ২০০৫: এএফআইয়ের ১০০ বছর...১০০ চলচ্চিত্রের উক্তি: ** "আমি তাকে একটি প্রস্তাব দিতে যাচ্ছি যা সে প্রত্যাখ্যান করতে পারবে না।" #২ ২০০৬: এএফআইয়ের ১০০ সুর #৫ ২০০৭: এএফআইয়ের ১০০ বছর...১০০ চলচ্চিত্র (১০ম বার্ষিকী সংস্করণ) #২ ২০০৮: এএফআইয়ের ১০ সেরা ১০ #১ গ্যাংস্টার চলচ্চিত্র ==পাদটীকা== ==তথ্যসূত্র== ==বহিঃসংযোগ== বিষয়শ্রেণী:দ্য গডফাদার চলচ্চিত্র ভাষার চলচ্চিত্র চলচ্চিত্র দশকের অপরাধ নাট্য চলচ্চিত্র বিষয়শ্রেণী:নিউ ইয়র্ক সিটিতে ধারণকৃত চলচ্চিত্র বিষয়শ্রেণী:নিউ ইয়র্ক সিটির পটভূমিতে চলচ্চিত্র রোতা সুরারোপিত চলচ্চিত্র পিকচার্সের চলচ্চিত্র ফোর্ড কোপলা পরিচালিত চলচ্চিত্র ফোর্ড কোপলার চিত্রনাট্য পুজোর চিত্রনাট্য চলচ্চিত্র অপরাধ নাট্য চলচ্চিত্র উপন্যাস অবলম্বনে চলচ্চিত্র যুক্তরাষ্ট্রের জাতীয় চলচ্চিত্রের তালিকাভুক্তি চলচ্চিত্র বিষয়শ্রেণী:লস অ্যাঞ্জেলেসের পটভূমিতে চলচ্চিত্র বিষয়শ্রেণী:লাস ভেগাস ভ্যালির পটভূমিতে চলচ্চিত্র গ্লোব পুরস্কার (সেরা নাট্য চলচ্চিত্র) বিজয়ী বিজয়ী (চলচ্চিত্র) চলচ্চিত্রের জন্য একাডেমি পুরস্কার পটভূমিতে চলচ্চিত্র
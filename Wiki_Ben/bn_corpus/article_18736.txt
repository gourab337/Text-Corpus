'''তোতা ইতিহাস''' বাঙালা ভাষায় রচিত একটি গল্পগ্রন্থ যা প্রকৃতপক্ষে কাদির বখশ রচিত ফার্সি গল্পগ্রন্থ ''তুতিনামা''-এর বঙ্গানুবাদ। ফোর্ট উইলিয়াম কলেজে বাঙালা ভাষার শিক্ষক চণ্ডীচরণ মুনশী ১৮০৪ খ্রিষ্টাব্দে এই অনুবাদ কর্ম সম্পাদন করেন। গ্রন্থটি কলেজের বাঙালা শিক্ষাক্রমে পাঠ্যপুস্তক হিসেবে ব্যবহৃত হতো। ''তোতা ইতিহাস'' একটি উপাখ্যানগ্রন্থ যা বাঙালা গদ্য সাহিত্যের অন্যতম আদি নিদর্শন। ১৮০৪ খ্রিষ্টাব্দে চণ্ডীচরণ মুনশী মূল ফার্সি থেকে বাঙালায ভাষায় গ্রন্থটি অনুবাদ করেন। পরবর্তী বৎসর অর্থাৎ ১৮০৫ খ্রিষ্টাব্দে তা গ্রন্থাকারে প্রকাশিত হয়। এটি মুদ্রিত হয়েছিল শ্রীরামপুর মিশন প্রেস থেকে। এতে মোট ৩৫ টি গল্প আছে। সমসাময়িক কালে লন্ডন থেকে ''তোতা ইতিহাস''-এর দু’টি সংস্করণ মুদ্রিত প্রকাশিত হয়। ১৮১১ খ্রিষ্টাব্দে প্রকাশিত সংস্করণের পৃষ্ঠা সংখ্যা ১৩৮। ১৮২৫ খ্রিষ্টাব্দে প্রকাশিত সংস্করণের পৃষ্ঠা সংখ্যা ১৪০। স্যার গ্রেভস হটন্‌ ১৮২২ খ্রিষ্টাব্দে তার ''Bengali Selection'' নামে যে গ্রন্থটি প্রকাশ করেন তাতে ''তোতা ইতিহাসের'' ১০ টি কাহিনীর ইংরেজি অনুবাদ সহ একটি সংক্ষিপ্ত সংস্করণ অন্তর্ভুক্ত করেন। ১৮৪৭ খ্রিষ্টাব্দে ডব্লিউ, ইয়াটস তার ''Introduction to the Bengali Language'' গ্রন্থের ২য় খণ্ডে ''তোতা ইতিহাস''-এর ১৮ টি কাহিনী সংকলন করেন। == তথ্যসূত্র == == বহিঃসংযোগ == চণ্ডীচরণ মুনশী প্রণীত ''তোতা ইতিহাস'' গল্পগ্রন্থ গল্পগ্রন্থ সাহিত্য
যা সি-স্প্যান বেতার নামেও পরিচিত, ক্যাবল স্যাটেলাইট পাবলিক এফেয়ার্স নেটওয়ার্ক বা সি-স্প্যান (C-Span) কর্তৃক নিবন্ধিত ওয়াশিংটন, ডি.সি. এলাকার একটি বেতার সম্প্রচার কেন্দ্র। এই বেতার কেন্দ্রটি ৯০.১ মেগাহার্টজে ২৪ ঘণ্টা অনুষ্ঠান প্রচার করে থাকে। এর স্টুডিওগুলি ক্যাপিটাল হিলের কাছে সি-স্প্যান এর হেডকোয়ার্টারে অবস্থিত। এর বাইরে সি-স্প্যান এর বেতার অনুষ্ঠানসমূহ অনলাইনে c-span.org সাইটে এবং স্যাটেলাইট রেডিও'র এক্সএম চ্যানেল ৪৫৫ শোনা যায়। ডব্লিউসিএসপি-এফ এইচডি (ডিজিটাল) ফরম্যাটে প্রচার করে থাকে। == ইতিহাস == === ডব্লিউজিটিবি ডব্লিউডিসিইউ নামে সম্প্রচার === এই স্টেশনটি মূলত জর্জটাউন জন্য নিবন্ধন করা হয়েছিলো ডব্লিউজিটিবি নামে এবং জর্জটাউন ছাত্রবৃন্দ প্রোগ্রেসিভ রক ফরম্যাটে অনুষ্ঠান প্রচার করছিলেন। ১৯৭৯ সালে জর্জটাউন কর্তৃপক্ষ ডিষ্ট্রিক অফ কলাম্বিয়া কাছে মার্কিন ডলারে বেতার কেন্দ্রটি বিক্রয় করে দিয়েছিলেন এই জন্য যে কেন্দ্রটি বিশ্ববিদ্যালয় সম্পর্কে জনগণের ধারণার সাথে যায় না। ১৯৮০ সালের ১২ই মার্চ থেকে ইউডিসি এর কর্তৃত্ব গ্রহণ করে এবং ডব্লিউজিটিবি জ্যাজ ফরম্যাটে পরিবর্তিত হয়ে ডব্লিউডিসিইউ নাম ধারণ করে। ১৯৯৭ এর মধ্যভাগে বাজেট সংকটে কর্তৃপক্ষ ক্যাবল টেলিভিশন শিল্পগোষ্ঠী কর্তৃক পরিচালিত সি-স্প্যান এর কাছে ১৩ মিলিয়ন মার্কিন ডলারে বিক্রয় করে দিয়েছিলেন। ইউডিসি কর্তৃপক্ষের পরিকল্পনা ছিলো সালেম কমিউনিকেশন্স (একটি খ্রিস্টীয় প্রচার সংস্থা) এর কাছে বিক্রয় করা; কিন্তু শেষ পর্যন্ত এটি আর বাস্তবায়িত হয়নি। বেতার কেন্দ্রটি ক্রয়ের পরেই ১৯৯৭ সালের ৯ই অক্টোবর থেকে ডব্লিউসিএসপি, সি-স্প্যান এর বেতার কেন্দ্র হিসেবে প্রচার শুরু করে। === ডব্লিউসিএসপি নামে সম্প্রচার === সি-স্প্যান রেডিও অনুষ্ঠান প্রচার চুক্তি করে এর আওতা বৃদ্ধি করেছিল। ১৯৯৮ সালের চুক্তি অনুসারে চাঁদা ভিত্তিক স্যাটেলাইট রেডিও সিস্টেম সিডি রেডিও (পরবর্তীতে সিরিয়াস নামে পরিচিত) এবং জেনারেল মোটর্সের এক্সএম রেডিও ২০০১ সালে সারা দেশের শ্রোতাদের কাছে এই বেতার সম্প্রচার পৌঁছে দিয়েছিলেন। ফেব্রুয়ারি ১৪, ২০০৭ সাল থেকে সিরিয়াস স্যাটেলাইট রেডিও এর অনুষ্ঠান প্রচার করছে ২০০৭ সালের ১লা এপ্রিল থেকে বেতার কেন্দ্রটি এক্সএম রেডিও কানাডার অন্তর্ভুক্ত হয়। বেতার কেন্দ্রটির এফএম তরঙ্গ উত্তরে পেনসিলভানিয়ার হ্যানোভার থেকে দক্ষিণে ভার্জিনিয়ার পর্যন্ত ১৫ মাইল এবং পশ্চিমে ভার্জিনিয়ার ফ্রন্ট রয়্যাল থেকে পূর্বে মেরিল্যান্ডের ক্যামব্রিজ পর্যন্ত মাইল পর্যন্ত বিস্তৃত। সি-স্প্যান তার এইচডি রেডিও শ্রোতাদের জন্য একই বেতার তরঙ্গে ৩টি আলাদা অনুষ্ঠান প্রচার করে থাকে। ডিজিটাল টেকনোলজির সুবাদে ৯০.১ এফএম তরঙ্গে ৩টি আলাদা চ্যানেল মাল্টিকাষ্ট করা হয়। ৩টি চ্যানেল আলাদা আলাদা অনুষ্ঠান প্রচার করে; ডব্লিউসিএসপি-এফ এর দৈনন্দিন অনুষ্ঠান প্রচারিত হয় ৯০.১ এইচডি এ; ৯০.১ এইচডি-২ সি-স্প্যান এর অনুষ্ঠান সরাসরি সম্প্রচার করে, যার মধ্যে প্রতিনিধি পরিষদের সভা সহ সি-স্প্যানের অন্যান্য অনুষ্ঠান আছে; ৯০.১ এইচডি-৩ সি-স্প্যান২ এর অনুষ্ঠান সরাসরি সম্প্রচার করে যার মধ্যে আছে সিনেট সভা এবং বুক টিভির অডিও। জুলাই ২৮, ২০১০ থেকে সি-স্প্যান রেডিও যে কোন ফোন থেকে শোনা যাচ্ছে, যার জন্য অডিওনাও ধন্যবাদ পাওয়ার যোগ্য। এই সেবা ছাড়াও সি-স্প্যান রেডিও এপ্লিকেশনের মাধ্যমে আইফোনে এই বেতার কেন্দ্রটি শোনা যাচ্ছে। == অনুষ্ঠানসমূহ == সি-স্প্যান সাধারণত জনগুরুত্ব সম্পন্ন অনুষ্ঠানসমূহ প্রচার করে থাকে, যার মধ্যে আছে নিজস্ব টেলিভিশন এর নানা অনুষ্ঠানের অডিও সরাসরি সম্প্রচার, যেমন ওয়াশিংটন জার্নাল, কিছু আছে শুধুমাত্র বেতার সম্প্রচার যেমন জনসন এবং নিক্সন এর আমলের বিখ্যাত ওভাল অফিস কথোপকথন, কিছু কমিটি সভা এবং সংবাদ সম্মেলনের যে গুলো টিভিতে সম্প্রচারিত হয় নি। বেতার কেন্দ্রটি কখনই সি-স্প্যান টেলিভিশনের অনুষ্ঠান নকল করে করে নি, বরং সযত্নে অনুষ্ঠান নির্বাচন করেছে। নিয়মিত প্রচারিত অনুষ্ঠানমালার মধ্যে আছে টু ডে ইন ওয়াশিংটন এবং প্রাইম মিনিস্টার'স কোশ্চেন টাইম। সি-স্প্যান রেডিও এর প্রাথমিক যুগে স্থানীয় ঘটনা এবং ওয়াশিংটন এলাকার গভর্নমেন্ট হিয়ারিং জাতীয় বিষয়াদি এর অনুষ্ঠানের অন্তর্ভুক্ত ছিলো। কোন বিজ্ঞাপন ছাড়া পরপর ৫টি সানডে মর্নিং টক শো এর পূনঃপ্রচার ছিলো ডব্লিউসিএসপি এর অনুষ্ঠান সমূহের একটি অনন্য অংশ। সি-স্প্যানের সকল অনুষ্ঠান বিজ্ঞাপন ছাড়া প্রচারিত হয়। প্রথম বেতার সম্প্রচারক হিসেবে ইউএস সুপ্রিম কোর্টের শুনানির অডিও টেপ প্রচার করে এবং সেই অডিও টেপ প্রচারের পর অনুষ্ঠান সঞ্চালক আদালতের রায় ব্যাখ্যা করেন। এই সম্প্রচারের ফলে যুক্তরাষ্ট্র এবং কানাডার শ্রোতারা কোর্টের বেশ কিছু উল্লেখযোগ্য মামলার শুনানি নিজ কানে শুনতে সমর্থ হন, যার মধ্যে আছে ১৯৮৯ সালের টেক্সাস বনাম জনসন পতাকা পোড়ানো মামলার যুক্তিতর্ক এবং মিরান্ডা বনাম আরিজোনা মামলার যুক্তিতর্ক। সেপ্টেম্বর ২০১০ সাল থেকে প্রতি শুক্রবার সুপ্রিম কোর্ট প্রতি সপ্তাহের শুনানির অডিও রেকর্ড প্রকাশ করা শুরু করে, ফলে সি-স্প্যান রেডিও সমসাময়িক মামলার শুনানির অডিও রেকর্ড প্রচারে সমর্থ হয়। পূর্বে যে সব মামলার ব্যাপারে ব্যাপক জন-আগ্রহ ছিলো সি-স্প্যান এর আবেদনের প্রেক্ষিতে শুনানির অডিও রেকর্ড মাঝে মধ্যে প্রকাশ করা হতো। == তথ্যসূত্র == == বহিঃসংযোগ == সি-স্প্যান রেডিও অনলাইন Query the FCC's FM station database for WCSP Radio-Locator information on WCSP Query Nielsen Audio's FM station database for WCSP বেতার স্টেশন ডি.সি.'র রেডিও স্টেশন
'''আয়েশা বেদোরা চৌধুরী''' (১৯৩৫-১৯৭১) একজন বাংলাদেশী ডাক্তার, যিনি বাংলাদেশের স্বাধীনতা যুদ্ধে নিহত হন। তিনি বাংলাদেশের অন্যতম শহীদ বুদ্ধিজীবী। == প্রথম জীবন == আয়েশা বেদোরা চৌধুরী ১৯৩৫ সালের এপ্রিল কলকাতা, পশ্চিমবঙ্গ, তৎকালীন ব্রিটিশ ভারতে জন্মগ্রহণ করেন। তার বাবা ইমাদউদ্দীন চৌধুরী মা কানিজ ফাতেমা মাহমুদ। তিনি ১৯৫১ সালে কলকাতার ভিক্টোরিয়া ইনস্টিটিউশন থেকে স্নাতক পাশ করেন। তিনি কলকাতা ন্যাশনাল মেডিকেল কলেজে এমবিবিএস অধ্যয়ন শুরু করেন এবং ১৯৫৬ সালে স্নাতক পাশ করেন। পড়াশোনায় অসাধারণ একাডেমিক কৃতিত্বের জন্য তিনি দুটি স্বর্ণ পদক পেয়েছিলেন। ছাত্রজীবনে তিনি বাম ধারার রাজনীতি সঙ্গে জড়িত ছিলেন। == পেশা == আয়েশা বেদোরা চৌধুরীর প্রথম চাকরি হয় ভারতের আসামের গুয়াহাটিতে গুয়াহাটি সরকারি হাসপাতালে। তারপর তিনি দেশ ত্যাগ করে ঢাকা, পূর্ব পাকিস্তানে চলে যান এবং ঢাকা মেডিক্যাল কলেজ হাসপাতালে যোগ দেন। তিনি স্টেট ব্যাংক অফ পাকিস্তানে মেডিকেল অফিসার হিসেবেও কাজ করেন। ১৯৭১ সালের ২৫ মার্চ বাংলাদেশের স্বাধীনতা যুদ্ধ শুরু হয়। যুদ্ধের সময় তিনি মুক্তিযোদ্ধাদের চিকিৎসা প্রদান করতেন এবং আশ্রয় দিতেন। == মৃত্যু == ১৬ ডিসেম্বর, ১৯৭১ সালে পাকিস্তানি বাহিনী ভারতীয় সশস্ত্র বাহিনী মুক্তি বাহিনীর কাছে আত্মসমর্পণ করে। সেই দিন তিনি ধনমণ্ডি-১৮ বঙ্গবন্ধুর বাসায় গিয়েছিলেন। এটাই ছিলো বাংলাদেশের রাষ্ট্রপতি শেখ মুজিবুর রহমানের ব্যক্তিগত বাসভবন। এই বাড়িতে শেখ মুজিবুর রহমানের স্ত্রী বেগম ফজিলাতুন্নেসা তাদের দুই মেয়ে শেখ রেহানা শেখ হাসিনা বাস করতেন যখন আয়েশা বেদোরার গাড়ী বাসার গেটের কাছে আসে, তখন পাকিস্তানী সৈন্যদের একটা দল সেখানে অবস্থান করছিল এবং তারা জানতো না যে পাকিস্তান বাহিনী আত্মসমর্পণ করেছে। তারা গাড়ি লক্ষ্য করে গুলি ছুড়ে। গুলিবিদ্ধ অবস্থায় আয়েশা বেদোরা চৌধুরীর মৃত্যু হয়। == তথ্যসূত্র == ব্যক্তি চিকিৎসক মৃত্যু জন্ম অনুবাদসহ পাতা
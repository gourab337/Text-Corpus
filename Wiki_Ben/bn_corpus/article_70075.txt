'''ক্যালগারি আন্তর্জাতিক বিমানবন্দর''' হল কানাডার অ্যালবার্টা প্রদেশের ক্যালগারি শহরে অবস্থিত একটি আন্তর্জাতিক বিমানবন্দর। এটি শহরের কেন্দ্রস্থল থেকে আনুমানিক ১৭ কিলোমিটার (১১ মাইল) উত্তর পূর্বে অবস্থিত। এর আয়তন প্রায় ২১.৩৬ বর্গকিলোমিটার (৮.২৫ বর্গ মাইল)। ২০১৭ সালে বিমানবন্দরে ১,৭৩,৪০,০০০ জন যাত্রী এবং ২৪৪,০২৭ টি এয়ার ক্রাফট উঠানামা করেছে। ক্যালগারি আন্তর্জাতিক বিমানবন্দর পন্য যাত্রী উভয় দিক থেকে অ্যালবার্টার সবচেয়ে ব্যস্ততম এবং কানাডার চতুর্থ ব্যস্ততম বিমানবন্দর। অঞ্চলের পেট্রোলিয়াম এবং পর্যটন শিল্প বিমানবন্দরে উন্নয়নের জন্য সহায়ক ভূমিকা পালন করেছে। বিমানবন্দর থেকে উত্তর মধ্য আমেরিকা, ইউরোপ এশিয়ার গন্তব্যস্থলের জন্য ননস্টপ ফ্লাইট রয়েছে। এটিকে কানাডার দুটি প্রধান বিমান পরিবহন সংস্থা এয়ার কানাডা ওয়েস্টজেট তাদের হাব হিসেবে ব্যবহার করে। ১৯৩০ এর দশকের শেষদিকে বিমানবন্দরটি নির্মিত হয়েছিল, এটি তখন থেকে চারটি রানওয়ে, দুটি টার্মিনাল ভবন যা যাত্রীদের জন্য পাঁচটি কনকর্স, কার্গো হ্যান্ডলিংয়ের গুদাম এবং অন্যান্য অবকাঠামোতে পরিণত হয়েছে। ক্যালগারি বিমানবন্দর কর্তৃপক্ষ ফেডারেল সরকারকে ভাড়ার মাধ্যমে সম্পত্তিটি পরিচালনা করে। শহরে যাতায়াতের জন্য বিমানবন্দরের অত্যন্ত নিকটে ডেরফুট ট্রেল ফ্রিওয়ে রয়েছে এবং বিমানবন্দর থেকে সর্বজনীন পরিবহন পরিসেবা প্রদান করে। == অবকাঠামো == === যাত্রী টার্মিনাল === ক্যালগারি বিমানবন্দরটিতে দুটি টার্মিনাল রয়েছে, একটি আভ্যন্তরীণ কার্যক্রমের জন্য এবং অন্যটি আন্তর্জাতিক বিমানের জন্য। আভ্যন্তরীণ টার্মিনালে এ, বি এবং সি লেবেলযুক্ত তিনটি কনকোর্স রয়েছে; আন্তর্জাতিক টার্মিনালের মধ্যে কনকোর্সটি আমেরিকা যুক্তরাষ্ট্রের বন্ড ফ্লাইটের জন্য গঠিত এবং কনকোর্স ডি অন্যান্য দেশে ফ্লাইটের জন্য গঠিত। মার্কিন যুক্তরাষ্ট্রে ভ্রমণকারী যাত্রীরা প্রিলেক্যারেন্স সুবিধা থেকে প্রস্থান করার পূর্বে শুল্ক এবং অভিবাসন কর পরিশোধ করেন। === কার্গো === ক্যালগারি বিমানবন্দরে প্রায় ৩,০০০,০০০ বর্গফুটের (২৮০,০০০ বর্গ মিটার) গুদাম সহ কার্গো পরিচালনার জন্য বিস্তৃত পরিমাণ অঞ্চল বরাদ্দ করেছে। কার্গলাক্সের মতো মালবাহী বিমান সংস্থাগুলি বিমানবন্দর থেকে ইউরোপ, এশিয়া এবং অন্যান্য গন্তব্যগুলিতে নিয়মিত মালামাল পরিবহন করে। ২০১৭ সালে, ক্যালগারি বিমানবন্দর দিয়ে মোট ১৪৭,০০০ টন মালামাল পরিচালনা করেছিল। == পরিসংখ্যান == ২০১৬ সালে, ওয়াইওয়াইসি ক্যালগারি আন্তর্জাতিক বিমানবন্দরটি বিমানবন্দরের মধ্য দিয়ে যাতায়াতকারী মোট যাত্রীর সংখ্যা অনুসারে দেশের চতুর্থ-ব্যস্ততম বিমানবন্দর ছিল: প্রায় ১৫,৭০০,০০০ লক্ষ যাত্রী বিমানবন্দর ব্যবহার করেছে। চলমান মন্দা সত্ত্বেও, ২০১৫ সালের তুলনায় প্রায় ১.৩% বৃদ্ধি পেয়েছিল। ২০১৬ সালের মোট ভ্রমণকারীদের মধ্যে, আভ্যন্তরীন গন্তব্যগুলির জন্য আবদ্ধ ভ্রমণকারীদের সংখ্যা প্রায় ৭১% এবং মার্কিন যুক্তরাষ্ট্র এবং অন্যান্য দেশে ভ্রমণকারী লোকের পরিমাণ ২৯%। ==তথ্যসূত্র==
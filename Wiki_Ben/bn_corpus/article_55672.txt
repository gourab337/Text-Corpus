'''যোসেফ ভাইন''' (; জন্ম: ১৫ মে, ১৮৭৫ মৃত্যু: ২৫ এপ্রিল, ১৯৪৬) সাসেক্সের উইলিংডন এলাকায় জন্মগ্রহণকারী বিখ্যাত পেশাদার ইংরেজ আন্তর্জাতিক ক্রিকেট তারকা ছিলেন। ১৯১২ সালে ইংল্যান্ড ক্রিকেট দলের পক্ষে স্বল্পকালীন সময়ের জন্য অংশগ্রহণ করেছিলেন তিনি। ঘরোয়া প্রথম-শ্রেণীর ক্রিকেটে সাসেক্স লন্ডন কাউন্টির প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যানের দায়িত্বে ছিলেন। এছাড়াও লেগ ব্রেক বোলিংয়ে পারদর্শিতা দেখিয়েছেন '''জো ভাইন'''। == প্রথম-শ্রেণীর ক্রিকেট == ১৮৯৬ সালে প্রথমবারের মতো প্রথম-শ্রেণীর ক্রিকেটে অংশগ্রহণ করেন জো ভাইন। ১৯০০ সালের পূর্বেকার তিন মৌসুমে স্বল্পকিছু সফলতা পেয়েছিলেন। এরপর থেকেই সাসেক্সের প্রথম একাদশে নিয়মিতভাবে খেলতে থাকেন। দলের অপরিহার্য খেলোয়াড়ে পরিণত হন তিনি। কাউন্টি ক্রিকেট জীবনের প্রায় সবটুকু সাসেক্সে অবস্থানকালীন করেছেন। ব্যাটিং ফিল্ডিংয়ের পাশাপাশি সুদক্ষ লেগ ব্রেক বোলার হিসেবেও যথেষ্ট সুনাম কুড়িয়েছেন তিনি। ১৯০৪ ১৯০৫ সালে পূর্বেকার যে-কোন মৌসুমের তুলনায় ব্যাটসম্যান হিসেবে সর্বাপেক্ষা ভালো খেলা উপহার দেন। সাসেক্সের পক্ষে কাউন্টি খেলাগুলোয় ষোলশো রানের অধিক সংগ্রহ করেন। অন্য কাউন্টিতে থাকলে হয়তো ব্যাটিংয়ের অবস্থান পরিবর্তিত হতো তার। কিন্তু দলে রঞ্জিতসিংজী সি. বি. ফ্রাইয়ের ন্যায় ব্যাটসম্যান বিদ্যমান ছিল। তবে তিনি স্বীয় সাফল্যে ভাস্বর ছিলেন। ব্যাটসম্যান হিসেবে সফলতা লাভের জন্য বেশ কয়েকবার ফ্রাইয়ের সাথে প্রথম উইকেট জুটিতে রান করেছিলেন অনেক। দলের নবীন সদস্য ডেভিড ডেন্টনের তুলনায় মাঠের বহিঃর্ভাগে কম দক্ষতা দেখালেও সর্বোচ্চমানের ক্রিকেটে সমীহের পাত্র ছিলেন। বিংশ শতকে অন্য কেউ তার তুলনায় এতো রান রক্ষা করতে পারেনি। কাউন্টি ক্রিকেটে সুন্দর ফলাফল করায় ১৯১১-১২ মৌসুমে ইংল্যান্ড দলের পক্ষে দুইটি টেস্টে অংশগ্রহণের সুযোগ পান। == মূল্যায়ন == কাউন্টি ক্রিকেটে অসাধারণ ক্রীড়াশৈলী প্রদর্শনের স্বীকৃতিস্বরূপ ১৯০৬ সালে উইজডেন কর্তৃক অন্যতম বর্ষসেরা ক্রিকেটার হিসেবে ঘোষিত হন জো ভাইন। সমগ্র খেলোয়াড়ী জীবনে ৫৪৭টি প্রথম-শ্রেণীর খেলায় অংশ নিয়েছেন। তন্মধ্যে, সাসেক্সের পক্ষে একাধারে ৪২১ খেলায় অংশগ্রহণ ছিল তার। == ব্যক্তিগত জীবন == কাউন্টি ক্রিকেট থেকে অবসর নেয়ার পর অনেকগুলো বছর ব্রাইটন কলেজে কোচের দায়িত্বে ছিলেন জো ভাইন। ৭০ বছর বয়সে ২৫ এপ্রিল, ১৯৪৬ তারিখে হোভের অ্যালড্রিংটনে জো ভাইনের দেহাবসান ঘটে। == তথ্যসূত্র == == বহিঃসংযোগ == Citation for Wisden Cricketer of the Year in 1906. This citation is now out of copyright and this article is based in part on this citation. জন্ম মৃত্যু ক্রিকেটার টেস্ট ক্রিকেটার বর্ষসেরা ক্রিকেটার ভার্সাস সাউথের ক্রিকেটার ক্রিকেটার ক্রিকেট ক্লাবের ক্রিকেটার কাউন্টির ক্রিকেটার ক্রিকেটার
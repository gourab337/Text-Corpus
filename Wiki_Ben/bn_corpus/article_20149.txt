'''মো. বিলাল উদ্দিন''' (জন্ম: অজানা) বাংলাদেশের স্বাধীনতা যুদ্ধের একজন বীর মুক্তিযোদ্ধা। স্বাধীনতা যুদ্ধে তার সাহসিকতার জন্য বাংলাদেশ সরকার তাকে বীর প্রতীক খেতাব প্রদান করে। == জন্ম শিক্ষাজীবন == মো. বিলাল উদ্দিনের জন্ম জামালপুর জেলার সদর উপজেলার নরুন্দি ইউনিয়নের নরুন্দি গ্রামে। তাঁর বাবার নাম ছাবেদ আলী সরকার এবং মায়ের নাম জায়তুন নেছা। তাঁর স্ত্রীর নাম জুবেদা খাতুন। তাঁদের তিন মেয়ে, দুই ছেলে। == কর্মজীবন == মো. বিলাল উদ্দিন চাকরি করতেন পাকিস্তানি সেনাবাহিনীতে। ১৯৭১ সালে কর্মরত ছিলেন চট্টগ্রাম ইস্ট বেঙ্গল রেজিমেন্টাল সেন্টারে (ইবিআরসি)। ২৫ মার্চ রাতে পাকিস্তানি সেনাবাহিনীর বালুচ রেজিমেন্ট ইবিআরসিতে আক্রমণ করে। সে সময় তাঁরা নিরস্ত্র অবস্থায় ঘুমিয়ে ছিলেন। পাকিস্তান সেনাবাহিনীর আক্রমণে ইবিআরসিতে অবস্থানরত বেশির ভাগ নিহত হন। অল্পসংখ্যক বেঁচে যান। তিনি বেঁচে যান এবং পালিয়ে যেতে সক্ষম হন। পরে ভারতে গিয়ে মুক্তিযুদ্ধে যোগ দেন। ১১ নম্বর সেক্টরে পর্যবেক্ষক হিসেবে দায়িত্ব পালন করেন। == মুক্তিযুদ্ধে ভূমিকা == ১৯৭১ সালের সেপ্টেম্বর মাসে শেরপুরের নালিতাবাড়ির মরিচপুরানে এলাকায় মুক্তিবাহিনীর ১১ নম্বর সেক্টরে অবস্থানরত মো. বিলাল উদ্দিন খবর পেলেন, পাকিস্তানি সেনাবাহিনী তাদের সহযোগীরা তাঁর এলাকায় ব্যাপক চালাচ্ছে। পরে আরও কয়েক দিন তিনি একই খবর পেলেন। এরপর নিজেকে স্থির রাখতে পারলেন না। সিদ্ধান্ত নিলেন, নিজ গ্রামবাসীকে সাহস জোগাতে তিনি তাঁর নিজ এলাকায় যাবেন। তারপর একদিন মো. বিলাল উদ্দিন দিনের বেলা ভারতের ঢালু থেকে রওনা হলেন। তাঁর সঙ্গে ৩৫ থেকে ৩৬ জন মুক্তিযোদ্ধা। তাঁদের দলনেতা তিনি। তাঁদের কাছে অস্ত্র বলতে স্টেনগান, রাইফেল আর হ্যান্ড গ্রেনেড। ভারী কোনো অস্ত্র নেই। সীমান্ত পেরিয়ে মো. বিলাল উদ্দিন সহযোদ্ধাদের নিয়ে এগিয়ে যাচ্ছেন। কোথাও মানুষজন নেই। পথে পড়ল বিরাট এক খোলা ময়দান। হঠাৎ তাঁরা দেখতে পেলেন, সেই খোলা ময়দানের ভেতর কয়েকটি গরুর গাড়ি। সঙ্গে একদল পাকিস্তানি সেনা রাজাকার। গাড়িতে নানা জিনিসপত্র। পাকিস্তানি সেনারাও হয়তো তাঁদের দেখতে পেয়েছে। আচমকা শত্রুর সামনে পড়ে ভ্যাবাচ্যাকা মুক্তিযোদ্ধারা। তাঁরা মাত্র প্রশিক্ষণ শেষ করেছেন। যুদ্ধে অংশ নেননি। একমাত্র মো. বিলাল উদ্দিন পেশাদার সৈনিক। তবে তিনিও রেকি (পর্যবেক্ষণ) দলের সদস্য। সরাসরি যুদ্ধ না করে ছদ্মবেশে দেশের ভেতরে রেকি করেন। পাকিস্তানি সেনা রাজাকাররা তাঁদের দিকে এগিয়ে আসছে। মুক্তিযোদ্ধারা নিরাপদ আশ্রয়ে যাওয়ার জন্য উদগ্রীব। মো. বিলাল উদ্দিন মনোবল হারালেন না। তবে তিনি দ্বিধাগ্রস্ত; সরাসরি যুদ্ধে লিপ্ত হবেন কি না, সিদ্ধান্ত নিতে পারছেন না। শেষে সহযোদ্ধাদের বাঁচাতে সিদ্ধান্ত নিলেন সরাসরি যুদ্ধ না করার। সহযোদ্ধাদের বললেন, তিনি একাই পাকিস্তানিদের মোকাবিলা করবেন। তখন তাঁর সহযোদ্ধারা নিরাপদ স্থানে সরে যাবেন। তারপর পাকিস্তানি সেনা রাজাকাররা কাছাকাছি আসামাত্র তিনি তাঁর অস্ত্র দিয়ে গুলি করতে থাকেন। পাকিস্তানিরাও পাল্টা গুলি শুরু করে। মো. বিলাল উদ্দিন ছিলেন গাছের আড়ালে নিরাপদ স্থানে। আর পাকিস্তানি সেনা রাজাকারেরা খোলা মাঠে। গুলি বিনিময়ে পাকিস্তানি সেনা রাজাকার বেশ কয়েকজন হতাহত হলো। এরপর তিনি দ্রুত ওই এলাকা থেকে সরে পড়েন। তাঁর সহযোদ্ধারা আগেই সরে পড়েছেন। == পুরস্কার সম্মাননা == বীর প্রতীক == তথ্যসূত্র == বিষয়শ্রেণী:বীর প্রতীক
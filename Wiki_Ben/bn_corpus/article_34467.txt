'''সারহি নাজারোভিচ বুবকা''' (; জন্ম: ডিসেম্বর, ১৯৬৩) সাবেক সোভিয়েত ইউনিয়ন বর্তমান ইউক্রেনের বিশ্বখ্যাত পোল ভল্টার। ১৯৯১ সালে সোভিয়েত ইউনিয়নের পতনের পূর্ব-পর্যন্ত সোভিয়েত দলের সদস্যরূপে আন্তর্জাতিক ক্রীড়াঙ্গনে নিয়মিতভাবে প্রতিনিধিত্ব করেছেন তিনি। তিনি দুইবার ট্র্যাক এন্ড ফিল্ড নিউজ কর্তৃক বর্ষসেরা অ্যাথলেট মনোনীত হন। ২০১২ সালে নবপ্রবর্তিত আইএএএফ হল অব ফেমের ২৪জন অ্যাথলেটের মধ্যে অন্যতম হিসেবে অন্তর্ভুক্ত হন '''সার্গেই বুবকা'''। সার্গেই বুবকা, জুনিয়র নামে তার এক পুত্র সন্তান রয়েছে। সে পেশাদার টেনিস খেলোয়াড় হিসেবে অংশ নিচ্ছে। == খেলোয়াড়ী জীবন == ভরশিলোভগ্রাদে (বর্তমানে লুহানস্ক) জন্মগ্রহণকারী বুবকা শুরুতে ১০০-মিটার ড্যাশ দীর্ঘ লম্ফে অংশগ্রহণ করতেন। কিন্তু কেবলমাত্র পোল ভল্ট বিষয়ের দিকে ঝুঁকে যাবার পর তিনি বিশ্ব চ্যাম্পিয়ন হন। ১৯৮৩ সালে আন্তর্জাতিক ক্রীড়াঙ্গনে একেবারেই অপরিচিত মুখ হিসেবে তিনি ফিনল্যান্ডের হেলসিংকিতে অংশগ্রহণ করে বিজয়ী হন। পরের বছর ৫.৮৫ মিটারের (১৯ ফুট ইঞ্চি) বাঁধা অতিক্রম করে প্রথম বিশ্বরেকর্ড স্থাপন করেন। ১৯৯১ সাল সোভিয়েত ইউনিয়ন বিলুপ্তির পূর্ব-পর্যন্ত সোভিয়েত দলের পক্ষে প্রতিনিধিত্ব করতেন। সোভিয়েত ক্রীড়া পদ্ধতিতে নতুন রেকর্ড গড়ার স্বীকৃতিস্বরূপ আর্থিক পুরস্কার প্রদান করা হতো। ফলশ্রুতিতে তিনি এক সেন্টিমিটারেরও কম উচ্চতা নিয়ে নতুন রেকর্ড গড়তেন। এরফলে তিনি নিয়মিতভাবে বোনাস অর্থ পেতেন ট্র্যাক এন্ড ফিল্ডের বিষয়ে আকর্ষণের প্রধান কেন্দ্রবিন্দুতে পরিণত হন। বুবকা অলিম্পিক স্বর্ণপদকসহ ধারাবাহিকভাবে ছয়বার আইএএএফ বিশ চ্যাম্পিয়নশীপ জয় করেন। এছাড়াও, ৩৫বার পুরুষদের পোল ভল্টের বিশ্বরেকর্ড ভঙ্গ করেন। তন্মধ্যে ১৭বার আউটডোরে ১৮বার ইনডোরে রেকর্ড করেছেন। প্রথম পোল ভল্টার হিসেবে ৬.০ মিটার ৬.১০ মিটারের বাঁধা অতিক্রম করেন। ২১ ফেব্রুয়ারি, ১৯৯৩ তারিখে ইউক্রেনের দান্তেস্কে ৬.১৫ মিটারের বিশ্বরেকর্ড স্থাপন করেন। ২১ বছর তার রেকর্ড অক্ষত ছিল। ১৫ ফেব্রুয়ারি, ২০১৪ তারিখে একই মাঠে ফ্রান্সের র‌্যনদ ল্যাভিলেনি তার গড়া রেকর্ড ভঙ্গ করেন ৬.১৬ মিটার উচ্চতা অতিক্রম করে। বর্তমানে বুবকা আউটডোরে গড়া ৬.১৪ মিটারের রেকর্ডের ধারক যা তিনি ৩১ জুলাই, ১৯৯৪ তারিখে করেছিলেন। কিন্তু, ২০০০ সালে ২৬০.১৮এ ধারা মোতাবেক আইএএএফ ল্যাভিলেনি’র গড়া উচ্চতাকে বিশ্বরেকর্ডের মর্যাদা দেয়। ২০০১ সালে দান্তেস্কে অনুষ্ঠিত পোল ভল্ট স্টার্সের সভায় আনুষ্ঠানিকভাবে অবসর গ্রহণ করেন। == কর্মজীবন == ২০০১ সাল থেকে কাউন্সিল সদস্যরূপে আইএএএফের সাথে সম্পৃক্ত রয়েছেন। এরপর, ২০১১ সালে চার বছরের জন্য সহঃ সভাপতি হিসেবে নির্বাচিত হন। ২০০৭ সাল থেকে এর সহঃ সভাপতি হিসেবে কাজ করছেন। সময়কালে অ্যাথলেটস কমিশন (২০০১-২০১১) এএসওআইএফে কাউন্সিল সদস্যরূপে দায়িত্ব পালন করছেন তিনি। প্রসঙ্গে বুবকা মন্তব্য করেন যে, ‘আমি দীর্ঘদিন ধরে আইএএএফে কাজ করছি। আমার কাজের ক্ষেত্র শুধুমাত্র একমুখী নয়। অ্যাথলেটিক্সের কিছুটা ভালো দিক আমার হৃদয়ে অবস্থান করছে।’ ১৯৯৬ সালে অ্যাথলেটিক্স কমিশনের নির্বাচিত সদস্যরূপে আন্তর্জাতিক অলিম্পিক কমিটিতে যুক্ত হন। ১৯৯৯ সালে আইওসি সদস্য হয়েছিলেন। ২০১০ সালে সিঙ্গাপুরে অনুষ্ঠিত যুব অলিম্পিক গেমসে মূল্যায়ণ সমন্বয় কমিশনের সভাপতি হন। ২০০৫ সাল থেকে ইউক্রেনের জাতীয় অলিম্পিক কমিটির সভাপতির দায়িত্ব পালন করছেন। ২৮ মে, ২০১৩ তারিখে আইওসি’র সভাপতি প্রার্থী হিসেবে তার অংশগ্রহণের কথা ঘোষণা করেন। ১০ সেপ্টেম্বর, ২০১৩ তারিখে বুয়েন্স আয়ার্সে অনুষ্ঠিত আইওসি’র ১২৫তম অধিবেশনে তিনি জার্মান ক্রীড়াবিদ থমাস বাখের কাছে ৪৯-৪ ব্যবধানে পরাজিত হন। == তথ্যসূত্র == == বহিঃসংযোগ == Sergey Bubka's Official Site IAAF profile for Sergey Bubka Bubka re-elected President of National Olympic Committee of Ukraine Sergey Bubka, leyenda viviente del atletismo mundial, de visita en Colombia Serguei Bubka en Cali Interview with Sergey Bubka on BBC World News Bubka: Olympics can save generation Pole vault legend Sergei Bubka on youth, cheats and his IOC presidential bid In IOC, New Obstacles for an Expert at Clearing Them Magazine article tracing Bubka's career small video with the highlights of Bubka's career Masters T&F Pole Vault All-Time Rankings ESPN bio পোল ভল্টার জন্ম ব্যক্তি পোল ভল্টার (ট্র্যাক এন্ড ফিল্ড) কর্মকর্তা স্বতন্ত্র রাজনীতিবিদ হল অব ফেমে প্রবেশকারী অলিম্পিক কমিটির সদস্য পোল ভল্টার রাদার সদস্য সোভিয়েত ক্রীড়াবিদ একীভূত দলের ক্রীড়াবিদ ইউক্রেনীয় ক্রীড়াবিদ সোভিয়েত ইউনিয়নের স্বর্ণপদক বিজয়ী অ্যাথলেটিকস পদক বিজয়ী গ্রীষ্মকালীন অলিম্পিকের প্রতিযোগী গ্রীষ্মকালীন অলিম্পিকের প্রতিযোগী গ্রীষ্মকালীন অলিম্পিকের প্রতিযোগী গ্রীষ্মকালীন অলিম্পিকের প্রতিযোগী
'''সেন্ট পিটার্স‌ গির্জা''' জার্মানির মিউনিখে অবস্থিত রোমান ক্যাথলিক গির্জা। এটি মিউনিখের সবচেয়ে পুরনো পেরিশ গির্জা। স্থানীয়ভাবে গির্জাটি ''আল্টার পিটার'' বা ''পুরনো পিটার'' নামে পরিচিত। গির্জাটি পিটার্সবার্গ‌ল নামক পাহাড়ে অবস্থিত, যা মিউনিখের ঐতিহাসিক পুরনো শহরের একমাত্র উল্লেখযোগ্য উচু স্থান। ==ইতিহাস== ১১৫৮ সালে মিউনিখ শহর প্রতিষ্ঠার পূর্বে এখানে একটি গির্জা ছিল। ৮ম শতাব্দীতে পুরোহিতরা গির্জার পাশে পিটার্সবার্গ‌ল পাহাড়ে বসবাস করতেন। ১২শ শতাব্দীর শেষের দিকে ব্যাভারিয়ার রোমানস্ক শৈলীর একটি নতুন গির্জা এখানে নির্মিত হয়। ১৩২৭ সালের অগ্নিকান্ডের পূর্বে এটি গোথিক শৈলীতে বর্ধিত করা হয়। অগ্নিকান্ডের সময় স্থাপনাটি ধ্বংস হয়ে যায়। পুনর্নির্মাণের পর ১৩৬৮ সালে গির্জাটি উন্মুক্ত করা হয়। ১৭শ শতাব্দীর শুরুর দিকে এখানে রেনেসাঁ শৈলীর নতুন চূড়া নতুন বারোক কয়ার স্থাপন করা হয়। গির্জার অভ্যন্তরে একটি উচু বেদি রয়েছে। ভাস্কর এরাসমাস গ্রাসের এখানে সন্ত পিটারের প্রতিকৃতি তৈরি করেছেন। অন্যান্য শিল্পকর্মের মধ্যে রয়েছে জেন পোল্যাকের পাঁচটি গোথিক চিত্র এবং ইগনাস গুনথারের নির্মিত কয়েকটি বেদি। ভেতরের ছাদে জোহান ব্যাপটিস্ট জিমেরমানের আঁকা ফ্রেস্কো ১৯৯৯-২০০০ সালে সংস্কার করা হয়েছিল। সেন্ট পিটার্স‌ গির্জা মিউনিখের সবচেয়ে পুরনো লিপিবদ্ধ পেরিশ গির্জা। ধারণা করা হয় যে এটিই শহরের উৎসস্থল। ==সময়সূচী== গ্রীষ্মকালে সোম থেকে শুক্রবার সকাল ৯:০০ থেকে সন্ধ্যা ৬:৩০ পর্যন্ত এবং শনি, রবি বন্ধের দিন সকাল ১০:০০ থেকে সন্ধ্যা ৬:৩০ পর্যন্ত চালু থাকে। শীতকালে সোম থেকে শুক্রবার সকাল ৯:০০ থেকে বিকেল ৫:৩০ পর্যন্ত এবং শনি, রবি বন্ধের দিন সকাল ১০:০০ থেকে বিকাল ৫:৩০ পর্যন্ত চালু থাকে। ==চিত্রশালা== ==তথ্যসূত্র== ==বহিঃসংযোগ== 360° View from the Tower of St Peter's Church St Peter's Church photos infos (German) Der Alte Peter বারোক স্থাপত্য গোথিক স্থাপত্য পর্যটক আকর্ষণ রোমান ক্যাথলিক গির্জা
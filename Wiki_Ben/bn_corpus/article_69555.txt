পানি পৃথিবীর ৭০% স্থানকে আবৃত করে রেখেছে। '''জলবিদ্যা''' (গ্রীক: ὕδωρ, "হাইড্রো" অর্থ "পানি" এবং λόγος, "লগোস" মানে "অধ্যয়ন") হলো পৃথিবী এবং অন্যান্য গ্রহে জলের গতিবিধি, বণ্টন পরিচালনার বৈজ্ঞানিক গবেষণা যাতে জলচক্র, পানি সম্পদ এবং পরিবেশগত জলাবদ্ধতা স্থায়িত্বও অন্তর্ভূক্ত। জলবিদ্যা সংক্রান্ত গবেষণারত ব্যক্তিকে "জল-প্রকৌশলবিদ" বলা হয়, তিনি পুরকৌশল এবং পরিবেশ প্রকৌশল, ভূবিজ্ঞান বা পরিবেশ বিজ্ঞান এবং প্রাকৃতিক ভূগোলের ক্ষেত্রে কাজ করে থাকেন। বিভিন্ন বিশ্লেষণাত্মক পদ্ধতি এবং বৈজ্ঞানিক কলাকৌশল ব্যবহার করে তারা উপাত্ত সংগ্রহ বিশ্লেষণ করে পরিবেশ সংরক্ষণ, প্রাকৃতিক দুর্যোগ এবং জল ব্যবস্থাপনার মতো জলের সাথে সম্পর্কিত সমস্যা সমাধান করে থাকে। জলবিদ্যা বিষয়টি ভূপৃষ্ঠস্থ জলবিদ্যা, ভূগর্ভস্থ জলবিদ্যা (জলভূতত্ত্ব) এবং সামুদ্রিক জলবিদ্যায় বিভক্ত। জলবিদ্যার বলয়গুলোর মধ্যে রয়েছে আবহও-জলবিদ্যা, ভূপৃষ্ঠেস্থ জলবিদ্যা, ভূতাত্ত্বিক জলবিদ্যা, জল নিষ্কাশন অববাহিকা ব্যবস্থাপনা এবং পানির গুণমান, যেখানে পানি মূল ভূমিকা পালন করে। সমুদ্রবিদ্যা এবং জলবিদ্যাকে অন্তর্ভুক্ত করা হয়নি কারণ এটি এদের অনেকগুলো গুরুত্বপূর্ণ ক্ষেত্রগুলির মধ্যে অন্যতম একটি বিষয়। জলবিদ্যাগত গবেষণা পরিবেশ প্রকৌশল, পরিবেশ নীতি এবং পরিবেশ পরিকল্পনা সম্পর্কে অবহিত করতে পারে। == শাখাসমূহ == জলবিদ্যা বিষয়টির শাখাগুলো হলো রাসায়নিক জলবিদ্যা হলো পানির রাসায়নিক বৈশিষ্ট্য সম্পর্কিত অধ্যয়ন। বাস্তুজলবিদ্যা হলো জীব এবং জলবিদ্যা চক্রের মধ্যে মিথস্ক্রিয়া সম্পর্কিত অধ্যয়ন। ভূতাত্ত্বিক জলবিদ্যা হলো ভূগর্ভস্থ জলের উপস্থিতি এবং গতিবিধি সম্পর্কে অধ্যয়ন। জলতথ্যবিদ্যা হলো জলবিদ্যা এবং পানিসম্পদ সংস্থান পদ্ধতিগুলিতে তথ্য প্রযুক্তির প্রয়োগ। আবহ জলবিদ্যা হলো ভূমি এবং জলভাগের উপরিতল এবং বায়ুমণ্ডলের নিম্নের স্তরের মধ্যে পানি এবং শক্তির স্থানান্তর নিয়ে অধ্যয়ন। আইসোটপ জলবিদ্যা হলো পানির ভিন্ন ভিন্ন ভরসংখ্যা বিশিষ্ট পরমানু সম্পর্কিত অধ্যয়ন। ভূপৃষ্ঠস্থ জলবিদ্যা হলো জলবিদ্যার সেই প্রক্রিয়াগুলির অধ্যয়ন যা পৃথিবীর পৃষ্ঠদেশ বা তার কাছাকাছি অবস্থান করে। নিষ্কাশন অববাহিকা ব্যবস্থাপনা হলো জলাধার, জলাধার গঠন এবং বন্যার সুরক্ষা সম্পর্কিত গবেষণার ক্ষেত্র। জলের গুণাগুণের মধ্যে রয়েছে নদী এবং হ্রদে পানির রসায়ন সম্পর্কিত অধ্যয়ন দুষক এবং প্রাকৃতিক দ্রবণ উভয়ই। == ব্যবহৃত পদ্ধতি == জলবিদ্যা বিষয়টি অধ্যয়নের সাথে সংশ্লিষ্ট ব্যবহারিক পদ্ধতিগুলো হলো বৃষ্টিপাতের হিসাব। পৃষ্ঠস্থ পানির প্রবাহ বারিপাতের হিসাব। একটি অঞ্চলের জলের ভারসাম্য নির্ধারণ করা। কৃষি জলের ভারসাম্য নির্ধারণ করা। নদীর তীরাঞ্চল পুনরুদ্ধার প্রকল্পের নকশা করা। বন্যা, ভূমিধ্বস এবং খরার ঝুঁকি হ্রাস এবং পূর্বাভাস। সঠিক সময়জনিত বন্যার পূর্বাভাস এবং বন্যার সতর্কতা। সেচ প্রকল্পের নকশা করা এবং কৃষি উত্‌পাদনশীলতার বব্যবস্থাপনা। বিপত্তি মডিউলের অংশ হিসাবে বিপর্যয় মডেল তৈরিতে। পানীয় জল সরবরাহ। জল সরবরাহ বা জলবিদ্যুৎ উত্‌পাদনের জন্য বাঁধের নকশা করা। সেতুর নকশা করা। পয়োঃনিষ্কাশন এবং নগর নিষ্কাশন ব্যবস্থার নকশা প্রণয়ন। পয়োঃনিষ্কাশন ব্যবস্থাতে পূর্ববর্তী আর্দ্রতার প্রভাব বিশ্লেষণ করা। ভূতাত্ত্বিক পরিবর্তনগুলি যেমন ক্ষয় বা অবক্ষেপের পূর্বাভাস। জল সম্পদের উপর প্রাকৃতিক এবং নৃতাত্ত্বিক পরিবেশগত পরিবর্তনের প্রভাবগুলির মূল্যায়ন করা। দূষিত পরিবহন ঝুঁকি নিরূপণ এবং পরিবেশ নীতিমালার উপস্থাপন প্রয়োগ। নদী অববাহিকার জল সংস্থান সম্ভাবনা অনুমান করা। == আরও দেখুন == জলবায়ুবিদ্যা; মৃত্তিকা বিজ্ঞান == তথ্যসূত্র == == অতিরিক্ত পঠন == Eslamian, S., 2014, (ed.) Handbook of Engineering Hydrology, Vol. 1: Fundamentals and Applications, Francis and Taylor, CRC Group, 636 Pages, USA. Eslamian, S., 2014, (ed.) Handbook of Engineering Hydrology, Vol. 2: Modeling, Climate Change and Variability, Francis and Taylor, CRC Group, 646 Pages, USA. Eslamian, S, 2014, (ed.) Handbook of Engineering Hydrology, Vol. 3: Environmental Hydrology and Water Management, Francis and Taylor, CRC Group, 606 Pages, USA. == বহিঃসংযোগ == Hydrology.nl Portal to international hydrology and water resources Decision tree to choose an uncertainty method for hydrological and hydraulic modelling Experimental Hydrology Wiki ভূগোল বিষয়শ্রেণী:জল প্রকৌশল বিজ্ঞান প্রকৌশল
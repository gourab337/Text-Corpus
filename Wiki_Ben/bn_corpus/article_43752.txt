হিন্দুধর্মে '''ব্রহ্ম''' বা '''ব্রহ্মন্‌''' (দেবনাগরী ब्रह्मन्) বলতে মহাবিশ্বে বিদ্যমান চূড়ান্ত অখণ্ড সত্যের ধারণাকে বোঝায়। হিন্দু দর্শনের মূল শাখাসমূহে, এর অর্থ হল সৃষ্টির বস্তুগত, গুণগত, প্রামাণ্য অন্তিম কারণ। ব্রহ্ম সর্বব্যাপী, অনাদি অনন্ত, চিরসত্য পরমানন্দ যা নিজে অপরিবর্তনীয় হয়েও সকল পরিবর্তনের কারণ। পরাবিদ্যায় ব্রহ্মের সংজ্ঞা হল চরাচরে অবস্থিত যাবতীয় বিচিত্র উপাদানের ধাত্রস্বরূপ একক মহাচৈতন্য। ব্রহ্ম শব্দটি বৈদিক সংস্কৃত। পল ডয়সেনের মতে হিন্দুধর্মে এই শব্দের মাধ্যমে "সমগ্র চরাচরে বাস্তবায়িত সৃষ্টিশীল নীতিকে" বোঝায়। বেদে প্রাপ্ত বিভিন্ন দার্শনিক ধারণার অন্যতম হল ব্রহ্ম, এবং বিভিন্ন প্রারম্ভিক উপনিষদে এর বিস্তারিত আলোচনা আছে। বেদে ব্রহ্মকে বলা হয়েছে মহাজাগতিক নিয়ম। উপনিষদের বিভিন্ন জায়গায় একে বলা হয়েছে সচ্চিদানন্দ, এবং ব্যাখ্যা করা হয়েছে অব্যয়, শাশ্বত পরম সত্য হিসেবে। হিন্দুশাস্ত্রে ব্রহ্মের ধারণাটির সাথে ওতপ্রোতভাবে জড়িয়ে আছে আত্মন্‌ (আত্মা), ব্যক্তিক, নৈর্ব্যক্তিক পরম ব্রহ্মের ধারণা। বিভিন্ন গ্রন্থে এই সমস্ত বৈশিষ্ট্যগুলিকে ভিন্ন ভিন্ন রূপে ভিন্ন ভিন্ন দলে ভাগ করে আলোচনা করা হয়েছে। দ্বৈত বেদান্ত প্রভৃতি দ্বৈতবাদী শাখায় ব্রহ্ম মূলতঃ প্রতিটি জীবের চেতনাস্বরূপ খণ্ডসত্তা আত্মনের থেকে আলাদা; ফলে এই ধারণার সঙ্গে অন্যান্য ধর্মে বর্ণিত ঈশ্বরের ধারণার সাদৃশ্য পাওয়া যায়। একেশ্বরবাদী অদ্বৈত বেদান্ত প্রভৃতি শাখায় ব্রহ্ম আত্মন্‌ অভিন্ন; ব্রহ্মই সর্বত্র সর্বজীবে বিরাজমান, অতঃপর সমগ্র চরাচরে আধ্যাত্মিক একতা বিদ্যমান। == ব্যুৎপত্তি সম্পর্কিত শব্দ == সংস্কৃত ''ব্রহ্মন্‌'' (এটি শব্দের মূল। এর নামপদ ব্রহ্ম) শব্দের মূলে আছে "বৃঃ", যার অর্থ স্ফীত হওয়া বা বিস্তারলাভ করা। এটি লিঙ্গ নিরপেক্ষ শব্দ, তাই পুংলিঙ্গবাচক "ব্রাহ্মণ" হিন্দু ত্রিমূর্তির অন্তর্গত দেবতা ব্রহ্মার থেকে একে আলাদা করে বোঝা কাম্য। ফলে ভগবানের পুরুষ অথবা স্ত্রীমূর্তি কল্পনার চেয়ে ব্রহ্মের ধারণা অধিকতর ব্রহ্মকে চূড়ান্ত সত্তা হিসেবে বর্ণনা করা হয়েছে। জনৈক দার্শনিকের মতে ব্রহ্মের অর্থ "জগতের মাঝে জগৎ ছাড়িয়ে বিস্তৃত সত্যের অব্যয় রূপ এবং দার্শনিক সাইনারের মতে ব্রহ্মের "যথাযথ সংজ্ঞা দেওয়া যায় না।" বৈদিক সংস্কৃতে: ব্রহ্ম (ब्रह्म) (নামপদ একবচন), ব্রহ্মন্‌ (ब्रह्मन्) (মূল) (ক্লীবলিঙ্গ)-এর মূল ধাতু বৃঃ, যার অর্থ হতে পারে দৃঢ় করা বা হওয়া, কঠিন, পরিবর্ধন। ব্রহ্মন (ब्रह्मन) (নামপদ একবচন, বহুবচন নেই)-এর মূল ধাতু "বৃহ" (দৃঢ়, পরিবর্ধন) "মন্‌" (প্রকাশ) অর্থাৎ কোনও নির্দিষ্ট শক্তি, অন্তর্নিহিত দৃঢ়তা অথবা মৌলিক নীতির প্রকাশকে বোঝায়। পরবর্তী সংস্কৃতে ব্যবহার: ব্রহ্ম (ब्रह्म) (নামপদ একবচন), ব্রহ্মন্‌ (ब्रह्मन्) (মূল) (ক্লীবলিঙ্গ) বলতে হিন্দুধর্মে বোঝায় অতিলৌকিক সর্বব্যাপী চূড়ান্ত সত্য তথা চেতনা। বিভিন্ন হিন্দু দর্শন বিশেষত বেদান্তে এই ধারণাটি কেন্দ্রীয়, যা নিয়ে পরে আলোচনা করা হয়েছে। ব্রহ্মা (ब्रह्मा) (নামপদ একবচন), ব্রহ্মন্‌ (ब्रह्मन्) (মূল) (পুংলিঙ্গ) অর্থাৎ দেবতা প্রজাপতি ব্রহ্মা। ইনি হিন্দু ত্রিমূর্তির প্রথম জন এবং জগতের সৃষ্টিকর্তা, কিন্তু বর্তমান ভারতে এঁর অর্চনা সীমিত। এর সম্ভাব্য কারণ ব্রহ্মা দীর্ঘায়ু হলেও অনন্ত নন; কল্পান্তে তিনি পুরুষে লীন হয়ে যান এবং পরবর্তী কল্পে পুনরায় জন্মগ্রহণ করেন/ প্রকট হন। এই ধারণাগুলোর সাথে উচ্চারণগতভাবে কাছাকাছি কিন্তু সম্পর্কবিহীন শব্দ: ব্রাহ্মণ (ब्राह्मण) (পুংলিঙ্গ) শব্দের আক্ষরিক অর্থ "প্রার্থনা সংক্রান্ত", এবং তা বিভিন্ন বৈদিক মন্ত্রের গদ্যে লেখা টীকাগুলিকে নির্দেশ করে। ব্রাহ্মণ (ब्राह्मण) (পুংলিঙ্গ) শব্দের আরেকটি অর্থ পুরোহিত, যা বর্তমানে পুরোহিতগোষ্ঠী থেকে আগত হিন্দু সমাজের উচ্চবর্ণ ব্রাহ্মণ-কে নির্দেশ করে। চলিত বাংলায় তদ্ভব শব্দ "বামুন"-এর মূল। এই শব্দের স্ত্রীলিঙ্গ রূপ ব্রাহ্মণী, চলিতে "বাম্‌নি"। == ইতিহাস সাহিত্য == === বেদে === খ্রিষ্টপূর্ব দ্বিতীয় সহস্রাব্দে রচিত বেদের সংহিতা অংশে ব্রহ্মের ধারণার উল্লেখ আছে, যথা: বেদের শত শত স্তোত্রে ব্রহ্মনের ধারণার উল্লেখ আছে। যেমন, ঋগ্বেদের ২.২.১০ নং স্তোত্র, ৬.২১.৮ নং স্তোত্র ১০.৭২.২ নং স্তোত্রে এবং অথর্ববেদের ৬.১২২.৫, ১০.১.১২ ১৪.১.১৩১ নং স্তোত্রে এর উল্লেখ পাওয়া যায়। বৈদিক সাহিত্যের নানা পর্যায়ে ব্রহ্মের সম্পর্কে বলা আছে, যেমন ঐতরেয় ব্রাহ্মণ ১.১৮.৩, কৌশিতকী ব্রাহ্মণ ৬.১২, শতপথ ব্রাহ্মণ ১৩.৫.২.৫, তৈত্তিরীয় ব্রাহ্মণ ২.৮.৮.১০, জৈমিনীয় ব্রাহ্মণ ১.১২৯, তৈত্তিরীয় আরণ্যক ৪.৪.১ থেকে ৫.৪.১, বাজসনেয়ী সংহিতা ২২.৪ থেকে ২৩.২৫ এবং মৈত্রয়নী সংহিতা ৩.১২.১: ১৬.২ থেকে ৪.৯.২: ১২২.১৫। এছাড়া বেদাঙ্গের শ্রৌত সূত্র ১.১২.১২ এবং পরস্কার গৃহসূত্রের ৩.২.১০ থেকে ৩.৪.৫ অবধি ব্রহ্মের বর্ণনার চেষ্টা আছে। জাঁ হোন্দার মতে, ঋগ্বেদ সংহিতা থেকে শুরু করে বৈদিক সাহিত্যের নানা শাখায় ব্রহ্মের ধারণার বিভিন্ন ব্যাখ্যা থেকে শব্দটির বহুমাত্রিক তাৎপর্যের আন্দাজ পাওয়া যায়। তিনি আরও বলেন, আধুনিক পাশ্চাত্যের কোনও ভাষাতেই একটি শব্দের দ্বারা ব্রহ্ম শব্দের অর্থের ব্যাপকতা ধরা যায় না। বেদের প্রাচীনতম শ্লোকগুলিতে ব্রহ্মের ব্যাখ্যা দেওয়া আছে "বেদের ধ্বনি, শব্দ, শ্লোক সূত্রসমূহের অন্তর্নিহিত শক্তি" হিসেবে। অবশ্য জাঁ হোন্দা এও বলেন যে এই অর্থটি কখনওই একমাত্র অর্থ ছিল না, এবং প্রাচীন ভারতে কালে কালে এই অর্থের প্রসার সমৃদ্ধকরণ ঘটেছে। বার্বারা হোল্ড্রেজ বলেন, বেদে মূলত চারটি অভিমুখে ব্রহ্মের ব্যাখ্যা দেওয়া হয়েছে: শব্দ তথা শ্লোক হিসেবে (শব্দব্রহ্ম), সৃষ্টিতত্ত্বে বিধৃত জ্ঞান হিসেবে, সৃষ্টির নিজেরই প্রকাশ বা সৃষ্টির অভেদ হিসেবে এবং বহু ঐতিহ্যের সমন্বয় হিসেবে। হ্যানা গুডম্যান বলেন, বেদে বর্ণিত ব্রহ্ম চরাচরে নিহিত পরম নীতিবিশেষ। গেভিন ফ্লাড বলেন, বৈদিক যুগে ক্রমশ ব্রহ্ম শব্দের বিমূর্ত থেকে বিমূর্ততর ব্যাখ্যা হতে থাকে এবং এভাবেই প্রাথমিক শব্দ শ্লোকগত অর্থ বিস্তৃত হয়ে পরবর্তী "সর্বব্যাপী", "অখণ্ড", "অব্যয়" "সত্তার আধার (আত্মন্‌)" অর্থগুলির প্রচলন হয়েছে। === উপনিষদে === হিন্দু সংকেতব্যবস্থায় হাঁস বা হংস হল ব্রহ্ম আত্মনের প্রতীক। উপনিষদের মূল আলোচ্য হল ব্রহ্মবিদ্যা আত্মবিদ্যা (আত্মন্‌ বা স্ব-সত্তাকে জানার বিদ্যা); এই দুই ধারণার সংজ্ঞা তৎসম্পর্কিত চর্চার প্রকৃতি। উপনিষদগুলি এই বিষয়ে কোনও একক সুসংহত তত্ত্বের অবতারণা করে না, বরং বহুভাবে অনুধাবন করার যোগ্য অনেকগুলি সম্ভাব্য দিকনির্দেশ দেয়, যেগুলি থেকে পরবর্তী বৈদিক যুগে হিন্দুধর্মের বিভিন্ন শাস্ত্রীয় শাখার উদ্ভব হয়েছে। পল ডয়সনের মতে পরাবিদ্যা, তত্ত্ববিদ্যা মুক্তিতত্ত্বের বিভিন্ন আঙ্গিক থেকে উপনিষদে প্রাপ্ত ব্রহ্মের ধারণার ব্যাখ্যা করা যায়। এর সমর্থনে তিনি একাধিক উদ্ধৃতি তুলে ধরেছেন, যেমন "সৃষ্টিকে জন্মদান, রক্ষা লয়কারী আদিম সত্য", "সৃষ্টির নীতিস্বরূপ", "পরম সত্য", "সীমিত অথচ অসীম", "মহাজাগতিক নীতিস্বরূপ", "সমস্ত দেবতাসহ সমগ্র বিশ্বের পরম কারণ", "দৈব সত্তা, ঈশ্বর, পরমেশ্বর, বা আত্মস্থিত ঈশ্বর", "পরম জ্ঞানস্বরূপ", "সর্বমানবের অভ্যন্তরস্থ নির্ভীক, জ্যোতিস্বরূপ, শুদ্ধ মুক্ত আত্মজ্ঞান", "আধ্যাত্মিক মুক্তি স্বনির্ভরতার সার", "সর্বজীবের অন্তর্বিশ্ব বহির্বিশ্ব" "চরাচরের অন্তরে, বাইরে সর্বত্র বিরাজমান সবকিছুর সারবত্তা"। গেভিন ফ্লাড উপনিষদে বিবৃত ব্রহ্মের ধারণার সারসংক্ষেপ করে বলেছেন "অনন্ত বিশ্ব মহাজগতের ক্ষুদ্রতম কণা তথা অন্তঃসার", "বোধগম্য কিন্তু অদৃশ্য সব কিছুর সার", "সর্বমানব সর্বজীবের আত্মা", "সত্য", "বাস্তব", "পরম" "আনন্দ"। সর্বপল্লী রাধাকৃষ্ণণের মতে, উপনিষদের ঋষিরা ব্রহ্মকে ব্যাখ্যা করেছেন চক্ষুকর্ণের অগোচর সেই সমস্ত ঘটনাবলীর পরম সার হিসেবে যাদের শুধুমাত্র আত্মজ্ঞান লাভের মাধ্যমেই অনুধাবন করা সম্ভব। ব্রহ্মের ধারণার ব্যাখ্যার্থে বিভিন্ন উপনিষদে একাধিক "মহাবাক্য" রয়েছে, যথা: বাক্য উৎস উপনিষদ অনুবাদ সূত্রনির্দেশ '''अहं ब्रह्म अस्मि'''''অহং ব্রহ্ম অস্মি'' বৃহদারণ্যক উপনিষদ ১.৪.১০ "আমি ব্রহ্ম" '''अयम् आत्मा আত্মা ব্রহ্ম'' বৃহদারণ্যক উপনিষদ ৪.৪.৫ "এই আত্মা ব্রহ্ম" '''सर्वं खल्विदं খল্বিদং ব্রহ্ম'' ছান্দোগ্য উপনিষদ ৩.১৪.১ "এই সবকিছুই তো ব্রহ্ম" ছান্দোগ্য উপনিষদ ৬.২.১ "একব্রহ্ম-ই অদ্বিতীয়" ছান্দোগ্য উপনিষদ ৬.৪.৭ "তুমিই সেই" ("তুমিই ব্রহ্ম") '''प्रज्ञानं ব্রহ্ম'' ঐতরেয় উপনিষদ ৩.৩.৭ "জ্ঞান ব্রহ্ম" উপনিষদে ব্রহ্মের বিস্তৃত আলোচনা আছে। অন্যতম প্রাচীনতম উপনিষদ ছান্দোগ্য উপনিষদের তৃতীয় অধ্যায়ের শাণ্ডিল্য সূত্র এই ক্ষেত্রে উল্লেখ্য। শতপথ ব্রাহ্মণে বলা আছে আত্মনের অস্তিত্ব আছে, ব্রহ্ম আত্মন্‌ পরস্পর অভিন্ন, সুতরাং মানবের অন্তরেও ব্রহ্মের অধিষ্ঠান। এই উদ্ধৃতিগুলি হিন্দুধর্মের বহু অর্বাচীন শাস্ত্র আধুনিক দর্শনের আলোচনায় বহুল ব্যবহৃত।এই চরাচর ব্রহ্ম। একে নিভৃতে তজ্জলন হসেবে অর্চনা করতে হয়। (যা থেকে উৎপত্তি, যা তার প্রাণ এবং যাতে তার লয়)- ছান্দোগ্য উপনিষদ ৩.১৪.১মানব তার ক্রতুময়ের (क्रतुमयः ইচ্ছাশক্তি) জীব। অতঃপর এই ইচ্ছাশক্তিকে তার গোচরে আসতে দাও। যিনি জ্ঞানী, যাঁর শরীর জীবন-সূত্রের দ্বারা সম্পৃক্ত, যাঁর অবয়ব জ্যোতির্ময়, যাঁর চিন্তা সত্যচালিত, যাঁর আত্মা ব্যোম-সদৃশ (অদৃশ্য অথচ বর্তমান), যাঁর থেকে সর্বকর্ম, সর্ববাসনা, সর্ব ইন্দ্রিয় উৎপন্ন হয়ে চরাচরকে বেষ্টন করে রাখে, যিনি মৌন নির্বিকার, তিনিই আমি, আমার আত্মা, আমার অন্তরের সত্তা।- ছান্দোগ্য উপনিষদ ৩.১৪.১ থেকে ৩.১৪.৩এই আমার অন্তরতম আত্মা, এই পৃথিবীর চেয়ে বড়, এই আকাশের চেয়ে বড়, এই ব্রহ্মাণ্ডের চেয়ে বড়। এই আত্মা, এই আত্মসত্তাই হল সেই ব্রহ্ম।- ছান্দোগ্য উপনিষদ ৩.১৪.৩ থেকে ৩.১৪.৪পল ডয়সন দেখিয়েছেন যে উপরে উদ্ধৃত আত্মা সম্পর্কিত মতবাদ বহু শতাব্দী পরে খ্রিষ্টীয় তৃতীয় শতকে নব্য প্লেটোবাদী দার্শনিক প্লটিনাসের এনিয়াডেস গ্রন্থে পুনরাবৃত্ত হয়েছিল (এনিয়াডেস ৫.১.২)। == আলোচনা == === পরাবিদ্যার ধারণা হিসেবে ব্রহ্ম === হিন্দু দর্শনের বিভিন্ন বিভাগে ব্রহ্মের ধারণাটি পরাবিদ্যার কেন্দ্রে অবস্থান করে। পরাবিদ্যার দুই মূল প্রশ্ন, যথা চরম সত্য কী, এবং সেই সত্যের স্বরূপ কী এর আলোচনায় বার বার ব্রহ্মের ধারণার অবতারণা করা হয়। বিভিন্ন প্রাচীন হিন্দু দর্শনে ব্রহ্ম হল সত্যের "চূড়ান্ত অব্যয়" রূপ, যেখানে মহাজগৎ কেবল মায়া। ব্রহ্ম মায়ার অস্তিত্ব পরস্পরের সাথে সামঞ্জস্যপূর্ণ, এরা একত্রে মহাজাগতিক চেতনার প্রকাশ। ব্রহ্মের ধারণার পাশাপাশি হিন্দু দর্শনে পরম সত্যের আরেক প্রকাশ হিসেবে আত্মনের কথা বলা আছে। হিন্দু দর্শনের বিভিন্ন শাখা, বিশেষতঃ দ্বৈতবাদ অদ্বৈতবাদ আত্মনের প্রকৃতি তা ব্রহ্মের সাথে অভিন্ন কি না এই প্রশ্নে দ্বিমত পোষণ করে। যাঁরা ব্রহ্ম আত্মনকে পৃথক জ্ঞান করেন তারা দ্বৈতবাদী, এবং দ্বৈত বেদান্ত ন্যায়শাস্ত্রে তাদের দর্শনের ব্যাখ্যা পাওয়া যায়। অন্যদিকে যাঁরা ব্রহ্ম আত্মনকে অভিন্ন জ্ঞান করেন তারা একেশ্বরবাদী বা সর্বেশ্বরবাদী। অদ্বৈত বেদান্ত পরবর্তীতে রচিত যোগ সাংখ্য দর্শনে পরাবিদ্যার এই শাখার ব্যাখ্যা উপলভ্য। উপনিষদের মূল শিক্ষা হল প্রতিটি মানুষের আত্মার সাথে অন্য সমস্ত মানুষ, অন্য সমস্ত জীব এবং পরম সত্য ব্রহ্মের একাত্মতার চেতনা জাগ্রত করার শিক্ষা। অদ্বৈত বেদান্ত ইত্যাদি দর্শনে আত্মন ব্রহ্মের অভেদ নির্ণয় করা হলেও সেখানে ব্রহ্মের দুই প্রকাশ হিসেবে সগুণ ব্রহ্ম নির্গুণ ব্রহ্মের কথাও বলা আছে। নির্গুণ ব্রহ্ম বলতে ব্রহ্মের প্রকৃত স্বরূপকে বোঝায়, যা ধারণার অতীত। প্রাথমিকভাবে ধারণা করতে সাহায্য করার জন্য সগুণ ব্রহ্মের কল্পনা করা হয়। অবশ্য হিন্দু এ'কথাও বলে দেয় যে, সগুণ ব্রহ্ম প্রকৃতপক্ষে ভ্রমাত্মক। সগুণ ব্রহ্মের বিভিন্ন রূপের মধ্যে আছে বিভিন্ন অবতারের ধারণা। এই ধরনের প্রতীক কল্পনার মাধ্যমে সাধনার আরম্ভে সাধকের উপকার হয়, কিন্তু সাধনার উচ্চতর পর্যায়ে আর এর প্রয়োজন থাকে না। ==তথ্যসূত্র== ==টীকা== দর্শন
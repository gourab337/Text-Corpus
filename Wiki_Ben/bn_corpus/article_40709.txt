'''উইনস্টন অ্যান্থনি লয়েড টনি কোজিয়ার''' (; জন্ম: ১০ জুলাই, ১৯৪০ মৃত্যু: ১১ মে, ২০১৬) বার্বাডোসের ব্রিজটাউনের জন্মগ্রহণকারী বিশিষ্ট বার্বাডীয় ক্রিকেট সাংবাদিক, লেখক রেডিও ধারাভাষ্যকার ছিলেন। পঞ্চাশ বছরের অধিক সময়কাল ওয়েস্ট ইন্ডিজের ক্রিকেটে ভূমিকা রাখেন। ক্রিকেটে বিশ্বকোষীয় জ্ঞানের প্রভূতঃ অধিকারী ছিলেন '''টনি কোজিয়ার'''। == প্রারম্ভিক জীবন == সেন্ট লুসিয়া ভয়েসের সম্পাদক, বার্বাডোস ডেইলি নিউজের প্রতিষ্ঠাতা বার্বাডীয় সাংবাদিক জিমি কোজিয়ারের সন্তান ছিলেন। অষ্টাদশ শতকে স্কটিশ শ্রমজীবি হিসেবে কোজিয়ারের পরিবার বার্বাডোসে অভিবাসিত হয়। অটোয়ার কার্লটন বিশ্ববিদ্যালয়ে সাংবাদিকতায় অধ্যয়ন করেন। এরপর ১৯৫৮ সালে সংবাদজগতে প্রবেশ করেন। স্থানীয় ওয়ান্ডারার্স কার্লটন ক্রিকেট ক্লাবে ব্যাটসম্যান উইকেট-রক্ষক হিসেবে খেলেন। এছাড়াও বার্বাডোসের পক্ষে হকি খেলায় গোলরক্ষকের দায়িত্ব পালন করতেন। == কর্মজীবন == ১৯৬১ সালে বার্বাডোস ডেইলি নিউজের সম্পাদক হন। সেখানেই অবসরপ্রাপ্ত ক্রিকেটার এভারটন উইকসের সাথে কাজ করতেন তিনি। ১৯৬৩ সালে ইংল্যান্ডে ওয়েস্ট ইন্ডিজের সফরের বিষয়াদি তুলে ধরতেন। এরপর ক্রিকেট সংবাদদাতা হিসেবে বার্বাডোস এডভোকেটে কাজ করেন। ১৯৭৩ সালে ডেইলি নেশন সংবাদপত্র প্রতিষ্ঠায় প্রভূতঃ ভূমিকা রাখেন। এছাড়াও ব্রিটিশ সংবাদপত্র দি নিয়মিতভাবে লেখালেখি করতেন কোজিয়ার। == ধারাভাষ্য == ১৯৬৫ সালে ওয়েস্ট ইন্ডিজ বনাম অস্ট্রেলিয়ার মধ্যকার টেস্টের মাধ্যমে রেডিও ধারাভাষ্যকার হিসেবে অভিষেক ঘটে তার। ১৯৬৬ সাল থেকে বিবিসি’র টেস্ট ম্যাচ স্পেশাল ধারাভাষ্যকার দলের সদস্য হিসেবে কাজ করতে থাকেন। এছাড়াও অস্ট্রেলিয়ার চ্যানেল নাইন স্কাই স্পোর্টস টেলিভিশনের ধারাভাষ্যকার ছিলেন। ধারাভাষ্যকারের দায়িত্বে থাকা অবস্থায় একটি ছাড়া প্রত্যেক উইজডেন ট্রফি সিরিজে তার সরব উপস্থিতি ছিল। শারীরিক অসুস্থতা থাকা স্বত্ত্বেও ২০১৪-১৫ মৌসুমের ইংল্যান্ড দলের ওয়েস্ট ইন্ডিজ সফরে ধারাভাষ্য দেন। কেরি প্যাকারের ব্যক্তিগত অনুরোধে বিশ্ব সিরিজ ক্রিকেটে অন্যতম ধারাভাষ্যকার মনোনীত হন। কোজিয়ারের মতে, সাধারণ দর্শক সিরিজটিকে সাদরে গ্রহণ করেছিল। সিরিজের ধারাভাষ্য চলাকালে এক পর্যায়ে ব্লু মুন গান পরিবেশন করেছিলেন তিনি। == সম্মাননা == ক্রিকেটে অসামান্য ভূমিকা রাখায় কেনসিংটন ওভালের প্রেস বক্সের নাম তার নামানুসারে রাখা হয়। টেস্ট ম্যাচ স্পেশালের নির্মাতা পিটার ব্যাক্সটার মজা করে বলেছিলেন যে, প্রকৃতপক্ষে প্রেস বক্সের নামকরণ আরেকজন কোজিয়ারের নামে হয়েছে। কেননা তারা পিতা-পুত্র উভয়েই সাংবাদিক ছিলেন। ডিসেম্বর, ২০১১ সালে ক্রিকেট অবদানের প্রেক্ষিতে এমসিসির সম্মানসূচক আজীবন সদস্যপদ প্রদান করা হয়। ১৯৭৮ সালে গারফিল্ড সোবার্সের সাথে বিশ্লেষণধর্মী দি ওয়েস্ট ইন্ডিজ: ফিফটি ইয়ার্স অব টেস্ট ক্রিকেট শীর্ষক গ্রন্থে লেখেন। ওয়েস্ট ইন্ডিজ ক্রিকেট বার্ষিকীর ২২টি সংস্করণের প্রত্যেকটিরই সম্পাদক ছিলেন তিনি। তিনি বিশ্বকাপে উইজডেনের ইতিহাস সম্পাদনা করেন। ক্লাইভ লয়েড মাইকেল হোল্ডিংয়ের আত্মজীবনীতে ভূমিকা রাখেন। == দেহাবসান == ৭৫ বছর বয়সে ১১ মে, ২০১৬ তারিখে স্বল্পকালীন অসুস্থতাবোধের পর ক্যান্সারে তার দেহাবসান ঘটে। মৃত্যুকালে পঞ্চাশ বছরের অধিক সময় ধরে অর্ধাঙ্গীনি জিলিয়ান এবং তিন পুত্র কন্যাকে রেখে যান। সহকর্মী ক্রিকেট সংবাদদাতা জোনাথন অ্যাগ্নিউ বলেন যে, টিভি রেডিওতে প্রত্যেক বলের ধারাভাষ্যে তার জুড়ি মেলা ভার। তিনি উভয়ক্ষেত্রেই দক্ষতা প্রদর্শন করেছেন। ওয়েস্ট ইন্ডিজ ক্রিকেট বোর্ড মন্তব্য করে যে, যেখানেই ওয়েস্ট ইন্ডিজ খেলেছে সেখানেই তিনি প্রতিনিধিত্ব করেছেন। আমাদের ক্রিকেট নিয়ে বিশ্বের সর্বত্র জনগণকে অনুপ্রাণিত করেছেন। তার বলিষ্ঠ কণ্ঠস্বর প্রতিধ্বনি ক্রিকেট বিশ্বের সর্বত্র প্রবাহিত হয়েছে। == মূল্যায়ণ == স্কাইল্ড বেরি তার সম্পর্কে মন্তব্য করেছেন যে, ওয়েস্ট ইন্ডিজ ক্রিকেট বোর্ডের ভূমিকায় বাক্যে সমালোচনায় সরব ছিলেন তিনি। ভিক মার্কসের মতে, টনি ধীরস্থিরভাবে বিষয়বস্তু তুলে ধরতে পটিয়সী ছিলেন যা অনেক আধুনিককালের ধারাভাষ্যকারের মাঝে অনুপস্থিত। == তথ্যসূত্র == == আরও দেখুন == উইজডেন ট্রফি এভারটন উইকস কার্টলি অ্যামব্রোস ক্রিস্টোফার == বহিঃসংযোগ == West Indies in India Nov 1974/Jan 1975 Summary ESPNcricinfo Excerpt from Cozier's book, ''The West Indies: Fifty years of Test Cricket'' (1978). Tony Cozier Unplugged 20 April 2004 Two-part interview with Cozier মে ২০১৬ সালে ইএসপিএন ক্রিকইনফোতে প্রকাশিত টনি কোজিয়ারের কলাম: West Indies cricket needs Legends' clout জন্ম মৃত্যু নিযুক্ত ব্যক্তি ইন্ডিয়ান ক্রিকেট ধারাভাষ্যকার ঐতিহাসিক লেখক প্রাক্তন শিক্ষার্থী সাংবাদিক ব্যক্তিত্ব সাংবাদিক বেতার ব্যক্তিত্ব
'''কিরিবাস''' (গিলবার্টীয় ইংরেজি Kiribati ''কিরিবাস্‌'' (ঊচ্চারণঃ or ),)) মধ্য প্রশান্ত মহাসাগরে অবস্থিত কমনওয়েলথ অভ নেশনস-এর অন্তর্ভুক্ত স্বাধীন প্রজাতান্ত্রিক দ্বীপরাষ্ট্র। এটি মাইক্রোনেশিয়ার অংশ এবং হাওয়াই দ্বীপপুঞ্জের প্রায় ৪০০০ কিমি দক্ষিণ-পশ্চিমে অবস্থিত। কিরিবাস বিষুবরেখার কাছাকাছি ৩৫ লক্ষ বর্গ কিলোমিটার এলাকা জুড়ে ছড়িয়ে ছিটিয়ে থাকা ৩৩টি প্রবাল দ্বীপ নিয়ে রাষ্ট্রটি গঠিত। এগুলিকে তিনটি দলে ভাগ করা যায় গিলবার্ট দ্বীপপুঞ্জ, ফিনিক্স দ্বীপপুঞ্জ, এবং লাইন দ্বীপপুঞ্জ। একটি বাদে সবগুলি দ্বীপই অ্যাটল প্রকৃতির, অর্থাৎ বলয়াকার দ্বীপ যার মাঝখানে রয়েছে শান্ত হ্রদ বা ল্যাগুন। শুধু গিলবার্ট দ্বীপপুঞ্জের বানাবা দ্বীপটি অ্যাটল নয়। কিরিবাসের ৩৩টি দ্বীপের মধ্যে ২১টিতে মানুষের বসতি আছে। বেশির ভাগ জনগণই গিলবার্ট দ্বীপপুঞ্জের দ্বীপগুলিতে বাস করেন। ফিনিক্স দ্বীপপুঞ্জের কেবল একটিতে এবং লাইন দ্বীপপুঞ্জের তিনটিতে লোকালয় আছে। গিলবার্ট দ্বীপপুঞ্জের একটি অ্যাটল তারাওয়া কিরিবাসের রাজধানী। তারাওয়ার একটি ক্ষুদ্র দ্বীপ বাইরিকি প্রশাসনিক কেন্দ্র। ১৮৯২ ১৯০০ সালের মধ্যবর্তী সময়ে ব্রিটিশ সরকার গিলবার্ট দ্বীপপুঞ্জকে একটি ব্রিটিশ প্রোটেক্টোরেট বানায়। ১৯১৬ সালে দ্বীপগুলি তাদের সার্বভৌমত্ব বিসর্জন দিয়ে গিলবার্ট এলিস দ্বীপপুঞ্জ উপনিবেশের অংশে পরিণত হয়। ফিনিক্স লাইন দ্বীপগুলিও এই উপনিবেশে যোগদান করে। পরে এলিস দ্বীপপুঞ্জ আলাদা হয়ে যায় (বর্তমানে টুভালু নামে পরিচিত)। ১৯৭৯ সালে এই উপনিবেশ স্বাধীন কিরিবাস প্রজাতন্ত্র হিসেবে আত্মপ্রকাশ করে। "কিরিবাস" (Kiribati) নামের উৎস হচ্ছে ইংরেজি "গিলবার্টস" (Gilberts) নামের স্থানীয় উচ্চারণ। যদিও দেশের নামের বানান "Kiribati", গিলবার্টীয় ইংরেজি ভাষায় এর সঠিক উচ্চারণ ''কিরিবাতি'' বা ''কিরিবাটি'' নয়, বরং ''কিরিবাস্‌''। == ইতিহাস == == রাজনীতি == == প্রশাসনিক অঞ্চলসমূহ == == ভূগোল == == অর্থনীতি == == জনসংখ্যা == == সংস্কৃতি == ==তথ্যসূত্র== == আরও দেখুন == == বহিঃসংযোগ ==
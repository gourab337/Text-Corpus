'''বিনয়পদক''', কবি বিনয় মজুমদারের নামানুসারে প্রবর্তিত একটি সম্মাননা পদক। ২০০৭ সালের জানুয়ারি কবি রুদ্রসাগর-এর একক প্রচেষ্টায় সাংগঠনিক সমন্বয়ে আত্মপ্রকাশ করে কমিটি। অনুর্ধ ৫০ বছরের সেরা কবিদের প্রকৃত সম্মান প্রদানের জন্য বিনয়পদক-এর অস্তিত্ব প্রতিবছরই বৃদ্ধি পাচ্ছে। নিয়মানুসারে প্রথম দুই বছর কবি মণীন্দ্র গুপ্ত এই কমিটির সভাপতি ছিলেন, সম্পাদক ছিলেন, কবি রুদ্রসাগর। পরবর্তি দুই বছর যাবৎ সভাপতি হয়ে দায়িত্ব পালন করছেন, কবি উৎপল কুমার বসু এবং সম্পাদক আছেন, কবি রদ্রসাগর। উপদেষ্টা পরিষদে রয়েছেন কবি জয় গোস্বামী, তীর্থঙ্কর মৈত্র, দেবদাস আচার্য প্রমুখ। ২০০৮ সালে প্রথম এই সম্মান গ্রহণ করেন, কবি প্রশান্ত মল্ল। ২০০৯ সালে, কবি নীলোৎপল গুপ্ত, এবং ২০১০ সালে, কবি প্রদীপ কর এই সম্মান গ্রহণ করেছেন। এছাড়াও পেয়েছেন কবি কুন্তল মণ্ডল, কবি অমর চক্রবর্তী কবি জুবিন ঘোষ সহ অনেকে। বাঙালি কবিদের জন্য এই সম্মানকে কবি জয় গোস্বামী, এক অনন্য সম্মান হিসেবে আখ্যায়িত করেছেন। ২০ মার্চ ২০১১,বাংলা আকাদেমি সভাঘরে বিনয়পদক ৩য় বর্ষের উৎসবে কবি প্রদীপ কর-কে সম্মান তুলে দিয়েছিলেন কবি জয় গোস্বামী। তখন তিনি বক্তৃতায় নানান আলোচনায় বিনয়পদক সম্পর্কে উল্লেখিত বিষয়ের অবতারণা করেছিলেন।
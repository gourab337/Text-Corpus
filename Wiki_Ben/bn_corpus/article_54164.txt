'''''লেমনি স্নিকেটের সিরিজ অফ আনফরচুনেট ইভেন্টস '''''বা '''''এ সিরিজ অফ আনফরচুনেট ইভেন্টস ''''' ২০০৪ সালে মুক্তিপ্রাপ্ত একটি মার্কিন চলচ্চিত্র। এতে লেমনি স্নিকেটের প্রথম তিনটি ঊপন্যাসের গল্প ফুটে উঠেছে। চলচ্চিত্রটিতে অভিনয় করেছেন জিম ক্যারি, এমিলি ব্রাউনিং, লিয়াম আইকেন, ক্যাথেরিন ও'হারা, বিলি কনোলি, সেড্রিক দ্যা এন্টারটেইনার মেরিল স্ট্রিপ। এছাড়াও জ্যুড লেমনি স্নিকেটের কণ্ঠ প্রদান করেছেন। লেমনি স্নিকেট হল আমেরিকান লেখক ডেনিয়েল হ্যান্ডলারের ছদ্মনাম। == কাহিনী সংক্ষেপ == বাড়িতে অগ্নিকান্ড ঘটায় ১৪ বছর বয়েসী উদ্ভাবক ভায়োলেট বদলেয়ার, তার ১২ বছর বয়েসী ভাই ক্লাউস ছোট বোন সানি পিতামাতা হারা হয়েছে। মিস্টার পো, পরিবারটির ব্যাঙ্কার, এই বাচ্চাদেরকে তাদের নিকটাত্মীয় কাউন্ট ওলাফের কাছে নিয়ে যায়। কাউন্ট ওলাফের অবশ্য বাচ্চাদের চেয়ে তাদের সম্পত্তিতেই আগ্রহ বেশি। যেহেতু ভায়োলেটের বয়স এখনো আঠারো হয়নি, তাই আইনত সে সম্পত্তির দায়িত্ব পায় না। তাই কাউন্ট ওলাফ এই বাচ্চাদের দ্বারা নিজের ঘরের সামগ্রিক কাজ করায়। যেদিন ওলাফ কাস্টডি সম্পূর্ণভাবে পায় সেদিনই বাচ্চাদেরকে গাড়িতে রেখে সে সোডা কিনতে চায়। ভায়োলেট লক্ষ করে, গাড়িটি ঠিক রেললাইনের উপরে রাখা এবং একটি ছুটন্ত রেলগাড়ি তাদের দিকে ধাবমান। নিজের উদ্ভাবনী ক্ষমত আকাজে লাগিয়ে বাচ্চারা সে যাত্রা রক্ষা পায়। অনাথ বাচ্চা তিনজনকে তাদের চাচা ডঃ মন্টগমেরির কাছে পাঠানো হয়। তিনি একজন হারপেটোলজিস্ট। তিনি বাচ্চাদের নিজের সাথে পেরুতে নিয়ে যাওয়ার পরিকল্পনা করেন। এরই মধ্যে কাউন্ট ওলাফ একজন ইতালীয় বিজ্ঞানী স্টেফানোর ছদ্মবেশে হাজির হয়। বাচ্চারা মন্টগোমেরিকে সাবধান করলেও তিনি স্টেফানোর ঊদ্দেশ্য সঠিকভাবে ধরতে পারেন না। অল্প সময়ের ব্যবধানে মন্টগোমেরি লাশ পাওয়া যায়। বাচ্চা তিনজন কোনভাবেই প্রমান করতে পারে না যে স্টেফানো এই খুনের জন্য দায়ী। শিশু সানি নিরীহ ভাইপারিডির সাথে খেলা শুরু করলে পুলিশ বুঝতে পারে সাপটি নির্দোষ। তখন ওলাফ স্টেফানোর ছদ্মবেশ ছেড়ে পালিয়ে যায়। মিস্টার পো এরপর বাচ্চাদেরকে তাদের আন্টি জোসেফিনের কাছে নিয়ে যায়। এই মহীয়সী নারী ব্যকরণ নিয়ে সবসময় সচেতন এছাড়াও অহেতুক ভয়ে থাকেন। পুনরায় ওলাফ ক্যাপ্টেন শামের ছদ্মবেশে হাজির হয়। একদিন জোসেফিনকে বাসায় পাওয়া যায় না। বাচ্চারা একটি আত্মহত্যার নোট পায়।। ক্লাউস লক্ষ করে চিঠিটিতে ব্যকরণগত ভুল আছে, যা তাদের আন্টি কোনদিন করতেন না। এই ব্যকরণগত ভুল মূলতঃ একটি সঙ্কেত ছিল। এই সঙ্কেত ধরে বাচ্চারা জোসেফিনকে আটকে রাখা গুহার সন্ধান বের করে। এর মাঝে একটি হারিকেন শহরে আঘাত হানে। গোটা বাড়িটা ধ্বসে পড়ারা আগে আগে বাচ্চারা কোনভাবে নিজেদের জীবন বাঁচায়। আন্টির খোজে তারা ঘণীভূত গুহার উদ্দেশ্যে নৌকাযাত্রা শুরু করে। ফেরতপথে জোসেফিন কলা খেতে ধরলে তা জোঁকদের আকৃষ্ট করে। ওলাফ বাচ্চাদের নিতে আসলে জোসেফিন তার ব্যকরণ শুদ্ধ করতে শুরু করলে ওলাফ জোসেফিনকে জোঁকদের মাঝে ফেলে দেয়। একটি মঞ্চ নাটকের আয়োজন করা হয়, যেখানে ভায়োলেট ওলাফের বিয়ের চিত্র থাকে। ক্লাউসের ধারণা সত্যি করে মূলতঃ ওলাফ নাটকের আড়ালে সত্যিই ভায়লেটকে বিয়ে করে সম্পত্তি দখলের পরিকল্পনা করেছিল। ভায়োলেটকে হুমকি দেয়া হয়েছিল যে, সে নাটকের নির্দেশনা না মানলে উঁচুতে খাঁচায় আটকে রাখা তার ছোট বোন সানিকে ফেলে দেয়া হবে। ক্লাউস কোনভাবে পালিয়ে ওলাফের বাড়ির টাওয়ারে উঠে। সেখানে একটি লেন্স দেখতে পায় যা সূর্যরশ্মিক কেন্দ্রভূত করে আগুন ধরাতে সক্ষম। ক্লাউস বুঝতে পারে এইভাবে ওলাফই তাদের বাড়িতে আগুন লাগিয়ে তার মা-বাবাকে হত্যা করেছিল। ক্লাউস একইভাবে মঞ্চায়িত নাটকের বিবাহ সম্পন্ন হওয়ার আগেই বিবাহ সনদ পুড়িয়ে ফেলে। পরবর্তীতেই ওলাফকে গ্রেফতার করা হয়। ওলাফের বিচার শুরুর আগেই অবশ্য সে পালিয়ে যায়। ভায়োলেট, ক্লাউস আর সানি নিজেদের পুরনো বাড়িতে শেষবারের মত যায়। সেখানে পোড়া বাড়ির চিঠির বাক্সে একটি চিঠি পায়। চিঠিতে তাদের পরিবারের একটি গোপন সংঘের সদস্য বলে উল্লেখ করা হয়। তাদের ভবিষ্যৎ ভাগ্য পরিষ্কারভাবে উল্লেখ করা না হলেও তিন ভাইবোন একসাথে থাকাকেই অনেক সৌভাগ্যের ব্যাপার হয়ে ওঠে। == তথ্যসূত্র == চলচ্চিত্র ব্ল্যাক কমেডি চলচ্চিত্র ভাষার চলচ্চিত্র উপন্যাস অবলম্বনে চলচ্চিত্র ধারণকৃত চলচ্চিত্র পিকচার্সের চলচ্চিত্র
'''বলবিদ্যা''' (গ্রিক: '''', ইংরেজি: Mechanics) (অথবা ''বলবিজ্ঞান'') পদার্থবিজ্ঞানের একটি শাখা, যেখানে কোনো বল প্রযুক্ত হওয়ার ফলে ভৌত বস্তুর সরণ বা অন্যান্য আচরণ এবং পরিবেশের উপর তার প্রভাব নিয়ে আলোচনা করা হয়ে থাকে। এটি গণিত শাস্ত্রেও অধীত হয়ে থাকে। মূলত বস্তুর স্থির বা গতিশীল অবস্থা নিয়ে এতে আলোচনা করা হয়। পদার্থবিজ্ঞানের এই শাখাটির সূচনাকাল বলা যেতে পারে প্রাচীন গ্রিক সভ্যতার স্বর্ণযুগকে। সেসময় অ্যারিস্টটল বিভিন্ন বস্তু, যেমন: পাথর, বাতাসে নিক্ষেপ করলে কেমন আচরণ করে, তা নিয়ে গবেষণা করেছিলেন। কিন্তু পরবর্তীতে বলবিদ্যার ভিত্তি স্থাপনে অবদান রেখেছেন গ্যালিলিও ইয়োহানেস কেপলার এবং সবশেষে নিউটন বলবিদ্যার মৌলিক তত্ত্বগুলোর অবতারণা করেন। অবশ্য নিউটনের উদ্ভাবিত নীতিগুলোকে নিয়ে নিউটনীয় বলবিদ্যা নামে একটি পৃথক শাখা গড়ে উঠেছে। যিনি বলবিদ্যা নিয়ে পড়াশুনা এবং গবেষণা করেন, তাঁকে বলবিজ্ঞানী বলা হয়। == তাৎপর্য == বলবিদ্যা পদার্থবিজ্ঞানের মূল শাখা যা মানুষের চোখে দৃশ্যমান বৃহৎ জগৎ নিয়ে আলোচনা করে। সেই হিসেবে প্রাকৃতিক বিশ্ব সম্বন্ধে এটিই মূল তত্ত্ব প্রণয়নের দাবী করতে পারে। বলবিদ্যা মহাবিশ্বের যেকোন বস্তুর উপর চারটি মৌলিক বলের প্রভাব বিষয়ে বিস্তারিত ব্যাখ্যা প্রদান করে। মৌলিক বল চারটি হল: মহাকর্ষ, সবল নিউক্লিয়, দূর্বল নিউক্লিয় এবং তাড়িতচৌম্বক বল। বলবিদ্যা প্রযুক্তির জগতেও একটি মৌলিক ভূমিকা পালন করে থাকে। এটি ভৌত জ্ঞানসমূহকে মানুষের কাজে লাগানোর উপযোগী করে তৈরি করে থাকে। এজন্য অনেক সময় এই শাখাটিকে প্রকৌশল বা ফলিত বলবিদ্যা নামকরণ করা হয়ে থাকে যদিও অধুনা নামে একটি শাখা গড়ে উঠেছে। এদিক দিয়ে চিন্তা করলে বলবিদ্যাই অবয়ব, যন্ত্রের গঠন এবং যন্ত্রসমূহের ব্যবহার প্রয়োগবিধি নির্দেশ করে। যন্ত্র প্রকৌশল, মহাকাশ প্রকৌশল (aerospace), পুর প্রকৌশল, জৈব বলবিদ্যা, structural engineering, materials engineering, biomedical engineering ইত্যাদি অধ্যয়নে এটি সাহায্য কে থাকে। == প্রকারভেদ == === চিরায়ত বলবিদ্যা === নিম্নোক্ত বিষয়সমূহ নিয়ে চিরায়ত বলবিদ্যার ভিত রচিত হয়: নিউটনীয় বলবিদ্যা, গতি (সৃতিবিদ্যা) এবং বলের (গতিবিদ্যা) মৌলিক আলোচনা করে। ল্যাগ্রাঞ্জীয় বলবিদ্যা: (Lagrangian mechanics) একটি তাত্ত্বিক আচারপ্রিয়তা (formalism)। হ্যামিল্টনীয় বলবিদ্যা: আরেকটি তাত্ত্বিক আচারপ্রিয়তা। বলবিদ্যা, তারা: ছায়াপথ ইত্যাদির গতি। নভোযান চালনা। কঠিন বলবিদ্যা: স্থিতিস্থাপকতা এবং দৃঢ় অল্প দৃঢ় বস্তুর আলোচনা। শব্দবিজ্ঞান: কঠিন এবং তরলে শব্দের আচরণ। স্থিতিবিদ্যা: যান্ত্রিক সাম্যাবস্থা। প্রবাহী বলবিদ্যা, তরল পদার্থের গতি। Continuum mechanics, mechanics of continua (both solid and fluid) তরল স্থিতিবিদ্যা (hydraulics): সাম্যাবস্থায় তরল। ফলিত বলবিদ্যা জৈব বলবিদ্যা পরিসাংখ্যিক বলবিদ্যা অপেক্ষবাদিক অথবা আইনস্টাইন বলবিদ্যা। === কোয়ান্টাম বলবিদ্যা === নিম্নোক্ত বিষয়গুলো কোয়ান্টাম বলবিদ্যার অংশ: কণা পদার্থবিজ্ঞান পারমানবিক পদার্থবিজ্ঞান ঘনীভূত পদার্থ বিজ্ঞান: কোয়ান্টাম গ্যাস, কঠিন এবং তরল। কোয়ান্টাম পরিসাংখ্যিক বলবিদ্যা: কণাসমূহের বৃৎ সমন্বয়। === চিরায়ত বলবিদ্যা বনাম কোয়ান্টাম বলবিদ্যা === বলবিদ্যার দুটি প্রধান শ্রেণী হচ্ছে চিরায়ত বলবিদ্যা এবং কোয়ান্টাম বলবিদ্যা। এই দুটির মধ্যে মূলনীতিগত বেশ ভালো রকমের পার্থক্য রয়েছে। ঐতিহাসিকভাবে দেখলে চিরায়ত বলবিদ্যাই প্রথমে এসেছে আর কোয়ান্টাম বলবিদ্যাকে বলা যায় নব্য বলবিদ্যা। চিরায়ত বলবিদ্যার ইতিহাস মানুষের ইতিহাস রচনার ইতিহাসের চেয়েও পুরনো, অন্যথায় কোয়ান্টাম অংশটির অস্তিত্ব ১৯০০ সালের পূর্বেই ছিলনা। তবে এই দুটি বিদ্যা একসাথেই ভৌত প্রকৃতির সমগ্র অংশের ব্যাখ্যা করতে সমর্থ হয়। == পেশাদার সংগঠনসমূহ == ফলিত বলবিদ্যা বিভাগ, আমেরিকান সোসাইটি অফ মেকানিক্যাল ইঞ্জিনিয়ার্‌স তরল গতিবিজ্ঞান বিভাগ, আমেরিকান ফিজিক্যাল সোসাইটি == আরও দেখুন == ফলিত বলবিদ্যা যন্ত্র প্রকৌশল পদার্থবিজ্ঞান == বহিঃসংযোগ == আইমেকানিয়া: বলবিদ্যা বিশারদদের ওয়েবসাইট ভার্জিনিয়া টেক-এর বলবিদ্যা বিষয়ক অনুষ্ঠান নব্য বলবৈজ্ঞানিক প্রভাব
'''রন মুডি''' (, '''রোনাল্ড মুডনিক''', জানুয়ারি ১৯২৪ ১১ জুন ২০১৫) ছিলেন একজন ইংরেজ অভিনেতা, গায়ক, সুরকার এবং লেখক। তিনি ''অলিভার!'' (১৯৬৮) চলচ্চিত্রে এবং ১৯৮৩ সালে এর ব্রডওয়ে মঞ্চায়নে ফ্যাগিন চরিত্রে অভিনয়ের জন্য সর্বাধিক পরিচিত। ''অলিভার!'' চলচ্চিত্রে অভিনয় করে মুডি শ্রেষ্ঠ সঙ্গীতধর্মী বা হাস্যরসাত্মক চলচ্চিত্র অভিনেতা বিভাগে গোল্ডেন গ্লোব পুরস্কার লাভ করেন শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন এবং মঞ্চনাটকে অইভনয় করে একটি টনি পুরস্কারের মনোনয়ন লাভ করেন। তার অন্যান্য উল্লেখযোগ্য চলচ্চিত্রগুলো হল ''দ্য মাউস অন দ্য মুন'' (১৯৬৩), মেল ব্রুক্সের ''দ্য টুয়েলভ চেয়ারস'' (১৯৭০) ''ফ্লাইট অব দ্য ডাভস্‌'' (১৯৭১)। মুডি ডিজনির ফ্লাইং ওডবল'' (১৯৭৯) ''আ কিড ইন কিং আর্থার্‌স কোর্ট'' (১৯৯৫) চলচ্চিত্রে জাদুকর মার্লিন চরিত্রে অভিনয় করেন। ==প্রারম্ভিক জীবন== মুডি ১৯২৪ সালের ৮ই জানুয়ারি মিডলসেক্সের টটেনহামে জন্মগ্রহণ করেন। তার পিতা বার্নার্ড মুডনিক (১৮৯৬-১৯৬৪) ছিলেন একজন স্টুডিও নির্বাহী এবং তার মাতা কেট (অগুস, ১৮৯৮-১৯৮০)। তার পিতা রুশ ইহুদি এবং তার মাতা লিথুয়ানীয় ইহুদি ছিলেন। মুডি সম্পর্কে বলেন, "আমি ১০০% ইহুদি।" ১৯৩০ সালে তার নামের শেষাংশ আইনসিদ্ধভাবে "মুডি" নামে পরিবর্তন করা হয়। মুডি সাউথগেট কাউন্টি স্কুলে পড়াশোনা করেন। তিনি এক সাক্ষাৎকারে বলেন, তিনি স্কুলে "কৌতুকাভিনেতা" ছিলেন। পরবর্তীকালে তিনি ১৯৫০ সালে লন্ডন স্কুল অব ইকনোমিকস হতে স্নাতক সম্পন্ন করেন এবং অর্থনীতিবিদ হওয়ার প্রশিক্ষণ লাভ করেন। কিন্তু অভিসন্দর্ভ রচনাকালে তিনি একটি গীতিনাট্যধর্মী হাস্যরসাত্মক রিভিউয়ে কাজ করার পর অভিনয়ের প্রতি আকৃষ্ট হন। ==কর্মজীবন== অর্থনীতিবিদ হিসেবে প্রশিক্ষণ গ্রহণ করার সত্ত্বেও মুডি মঞ্চনাটকে কাজ শুরু করেন এবং পেশাদার অভিনেতা হিসেবে কর্মজীবন শুরুর সিদ্ধান্ত নেন। তিনি ১৯৫২ সালে ২৮ বছর বয়সে রিভিউধর্মী ''ইনটিমেসি অ্যাট এইট'' দিয়ে তার প্রথম পেশাদার মঞ্চনাটকে আবির্ভূত হন। মুডি লন্ডনে নিয়মিত রিভিউধর্মী কাজ করতে থাকেন এবং ১৯৫৯ সালের পূর্বে পূর্ণাঙ্গ মঞ্চনাটকে কাজ করেন নি। ১৯৫৯ সালে তিনি ওয়েস্ট এন্ডের লিওনার্ড বার্নস্টেইনের ''ক্যান্ডিড'' নাটকে বুয়েনোস আয়রেসের গভর্নরের ভূমিকায় অভিনয় করেন। নাটকটি লন্ডনে হিট তকমা পায় নি। পরের বছর তিনি চার্লস ডিকেন্সের ''অলিভার টুইস্ট''-এর গীতিনাট্যধর্মী মঞ্চনাটক ''অলিভার!''-এ কিশোর দুর্বৃত্ত পকেটমারদের দলের সর্দার ফ্যাগিন চরিত্রে অভিনয় করে তিনি প্রথম সফলতা অর্জন করেন। ওয়েস্ট এন্ডের প্রযোজনায় লিওনেল বার্টের নির্দেশনায় এই নাটকে তিনিই এই চরিত্রে প্রথম কাজ করেন এবং ১৯৮৪ সালে এর ব্রডওয়ে এই চরিত্রে অভিনয় করে শ্রেষ্ঠ অভিনেতা বিভাগে টনি পুরস্কারের মনোনয়ন লাভ করেন। ১৯৬৮ সালে তিনি এই নাটকের অভিনয় করে শ্রেষ্ঠ সঙ্গীতধর্মী বা হাস্যরসাত্মক চলচ্চিত্র অভিনেতা বিভাগে গোল্ডেন গ্লোব পুরস্কার ৬ষ্ঠ মস্কো আন্তর্জাতিক চলচ্চিত্র উৎসব হতে শ্রেষ্ঠ অভিনেতার পুরস্কার লাভ করেন এবং শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর ইংরেজ অভিনেতা বিষয়শ্রেণী:২০শ শতাব্দীর ইংরেজ কৌতুকাভিনেতা বিষয়শ্রেণী:২১শ শতাব্দীর ইংরেজ অভিনেতা বিষয়শ্রেণী:২১শ শতাব্দীর ইংরেজ কৌতুকাভিনেতা ইহুদি অভিনেতা কণ্ঠ অভিনেতা কৌতুকাভিনেতা গায়ক চলচ্চিত্র অভিনেতা টেলিভিশন অভিনেতা মঞ্চ অভিনেতা অভিনেতা বিষয়শ্রেণী:রুশ ইহুদি বংশোদ্ভূত ইংরেজ ব্যক্তি ইহুদি বংশোদ্ভূত ইংরেজ ব্যক্তি গ্লোব পুরস্কার (সেরা অভিনেতা সঙ্গীতধর্মী বা হাস্যরসাত্মক চলচ্চিত্র) বিজয়ী
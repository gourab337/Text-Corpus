যখন ভ্রূণ পেটের মধ্যে জরায়ুর বাইরে তৈরী হয়ে বেড়ে ওঠে, কিন্তু ফ্যালোপিয়ান টিউব, ডিম্বাশয় বা ব্রড লিগামেন্টে থাকেনা, সেই অ্যাবডোমিনাল প্রেগন্যান্সিকে একটোপিক প্রেগনেন্সির একটি ধরন হিসাবে গণ্য করা যেতে পারে। পেটে গর্ভধারণ খুবই বিরল। মাতৃ মৃত্যুহার, জন্মের আগে পরে শিশু মৃত্যুহার এবং সে জন্য অসুস্হতার সম্ভাবনা, স্বাভাবিক এবং একটোপিক প্রেগনেন্সির তুলনায় অনেক বেশি হলেও, কখনো কখনো একটি সুস্থ স্বাভাবিক শিশুর জন্মও হতে পারে। টিউবে, ডিম্বাশয়ে এবং ব্রড লিগামেন্টে গর্ভধারণ কে পেটের গর্ভাবস্থা হিসাবে নির্ণয় এবং চিকিৎসা করা কঠিন, পেটের গর্ভাবস্থার সবচেয়ে সাধারণ সংজ্ঞা থেকে তাদের বাদ দেওয়া নিয়ে বিতর্ক রয়েছে। অন্যান্যদের মতে—সংখ্যালঘু হলেও—পেটের গর্ভধারণ কে সংজ্ঞায়িত করা উচিত পেরিটোনিয়াম এর মধ্যে অমরা বসানো হিসাবে। == উপসর্গ এবং লক্ষণ == উপসর্গের মধ্যে অন্তর্ভুক্ত হতে পারে গর্ভাবস্থায় পেটে ব্যথা বা যোনিতে রক্তক্ষরণ। যেহেতু এই এলাকাগুলি অনির্দিষ্ট হওয়ায় আল্ট্রাসাউন্ড হয়না, প্রায়ই রোগ নির্ণয় করা যায় সার্জারির সময় অস্বাভাবিক ব্যথার কারণ খুঁজতে গিয়ে। উন্নয়নশীল বিশ্বে সাধারণত তারা উন্নত বিশ্বের তুলনায় অনেক পরে ধরা পড়ে। প্রায় অর্ধেক ক্ষেত্রেই উন্নয়নশীল বিশ্বের একটি কেন্দ্রে প্রথম অবস্থায় রোগ নির্ণয় হয়না। এটি একটি বিপজ্জনক অবস্থা, কারণ পেটে রক্তপাতের কারণে নিম্ন রক্তচাপ এবং মৃত্যুও হতে পারে। পেটের গর্ভাবস্থায় মানুষের মৃত্যুর অন্যান্য কারণের মধ্যে আছে রক্তাল্পতা, পালমোনারি এমবোলাস, এবং সংক্রমণ। == ঝুঁকির কারণ সমূহ == ঝুঁকির কারণগুলি টিউবাল প্রেগনেন্সির মতই, যেখানে যৌন রোগ একটি প্রধান ভূমিকা নেয়; তবে প্রায় অর্ধেক মানুষের যাদের একটোপিক প্রেগন্যান্সি আছে তাদের কোন পরিচিত ঝুঁকির কারণ নেই (যার মধ্যে আছে পূর্ববর্তী সার্জারি থেকে ফ্যালোপিয়ান টিউবের ক্ষতি বা আগে কখনো একটোপিক প্রেগনেন্সি এবং ধূমপান)। == প্রক্রিয়া == পেটের যে কোন জায়গায় রোপন হতে পারে কিন্তু এর অন্তর্ভুক্ত করা যায় জরায়ুর বাইরে পেরিটোনিয়াম, রেক্টোইউটেরাইন পাউচ (ডগলাস এর কাল্ডস্যাক), ওমেন্টাম, বাওয়েল এবং তার মেসেন্টারি, মেসোসালপিনক্স এবং পেলভিক প্রাচীর উদর প্রাচীরের পেরিটোনিয়ামে রোপন। ক্রমবর্ধমান অমরা, টিউব ডিম্বাশয় সহ বিভিন্ন অঙ্গের সাথে সংযুক্ত হতে পারে। অন্যান্য বিরল স্থানগুলি হল যকৃৎ প্লীহা, যা থেকে হয় যথাক্রমে '''হেপাটিক গর্ভাবস্থা''' '''স্প্নেনিক গর্ভাবস্থা।''' এমনকি একটি প্রাথমিক মধ্যচ্ছদা গর্ভাবস্থার বর্ণনা পাওয়া গেছে, যেখানে রোগীর ভ্রূণ বাড়তে শুরু করেছে মধ্যচ্ছদা নীচের দিকে। === প্রথম বনাম দ্বিতীয় রোপন === প্রাথমিক পেটের গর্ভাবস্থা বলতে বোঝায় সেই গর্ভাবস্থা, যেখানে টিউব ডিম্বাশয়কে ছেড়ে সরাসরি প্রথমেই পেরিটোনিয়ামে রোপন হয়; এই গর্ভধারণ খুব বিরল, ২০০৭ শুধুমাত্র ২৪টি ঘটনার বিবরণ পাওয়া গেছে। সাধারণত পেটের গর্ভাবস্থা হল একটি দ্বিতীয় রোপন, যার মানে হল যে এটি একটি টিউব থেকে সম্ভূত (ডিম্বাশয় থেকে সাধারণত নয়) গর্ভাবস্থা এবং পুনর্বপন হওয়া। পেটের দ্বিতীয় গর্ভাবস্থার অন্যান্য অবস্থাগুলি হল ইউটেরাইন রাপচার, ইউটেরাইন রুডিমেন্টারি হর্ন এবং ফিমব্রিয়াল গর্ভপাত। ==রোগ নির্ণয়== অ্যাবডোমিনাল গর্ভাবস্থায় একজন মনে করতে পারেন "কিছু একটা ঠিক নেই" অথবা শুধু গর্ভাবস্থার স্বাভাবিক লক্ষণ প্রদর্শন করতে পারেন অথবা অ-নির্দিষ্ট কিছু উপসর্গ সমূহ যেমন পেটে ব্যথা, যোনিতে রক্তপাত, এবং/অথবা লক্ষণ এর সম্মুখীন হতে পারেন। তখনই অ্যাবডোমিনাল প্রেগন্যান্সি সন্দেহ করা হয় যখন অজাত শিশুর শরীরের অংশ সহজেই অনুভূত হয়, অথবা বোঝা যায় লাই স্বাভাবিক নয়, জরায়ুমুখ সরে গেছে, অথবা লেবার আবিষ্ট হয়নি। রঞ্জন রশ্মির সাহায্য নেওয়া যায় রোগ নির্ণয়ের জন্য। সোনোগ্রাফিতে দেখা যায় গর্ভাবস্থাটি খালি জরায়ুর বাইরে, অমরা এবং ভ্রূণের মধ্যে কোন অ্যামনিওটিক ফ্লুইড নেই, ভ্রূণের চারিদিকে গর্ভাবস্থা প্রাচীর অনুপস্থিত, ভ্রূণের শরীরের অংশ উদর প্রাচীরের কাছেই পাওয়া যাচ্ছে, ভ্রূণের লাই অস্বাভাবিক, অমরা অস্বাভাবিক দেখাচ্ছে এবং উদর গহ্বরে তরল জমে গেছে। এমআরআই এর সাহায্য নিয়েও অ্যাবডোমিনাল প্রেগন্যান্সি সফলভাবে নির্ণয় করা যায় এবং শল্যচিকিৎসার পরিকল্পনা করা যায়। অ্যাবডোমিনাল প্রেগন্যান্সির আর একটি সংকেত হল বর্ধিত এর মাত্রা। আল্ট্রসাউন্ড দেখা যাচ্ছে ২৩-সপ্তাহের অ্যাবডোমিনাল প্রেগন্যান্সি স্বাভাবিক ভ্রূণ এবং অ্যামনিওটিক ফ্লুইড সহ। অধিকাংশ রোগ আল্ট্রসাউন্ড দিয়ে নির্ণয় করা যায়। যদিও অপারেটরের দক্ষতা না থাকলে আল্ট্রসাউন্ড দিয়ে রোগ নির্ণয় ভুল হতে পারে। ===নির্ণায়ক=== বিরল প্রাথমিক অ্যাবডোমিনাল প্রেগন্যান্সি নির্ণয় করতে, স্টুডিফোর্ডস ক্রাইটেরিয়া পূর্ণ করতে হবে: টিউব এবং ডিম্বাশয়দ্বয় স্বাভাবিক হতে হবে, জরায়ু এবং পেটের গহ্বরের মধ্যে কোন অস্বাভাবিক সংযোগ (ফিস্টুলা) থাকলে চলবেনা, এবং প্রথমে টিউবে গর্ভধারণ না হয়ে গর্ভাবস্থা শুধুমাত্র পেরিটোনিয়াল পৃষ্ঠে হতে হবে। ১৯৬৮ তে ফ্রেডরিক র‍্যানকিন দ্বারা স্টুডিফোর্ডস ক্রাইটেরিয়া আরো বিশদভাবে বলে আণুবীক্ষণিক তথ্যও অন্তর্ভুক্ত করা হয়। ===পার্থক্যমুলক রোগনির্ণয়=== জেস্টেশনাল সময় এর ওপর নির্ভর ক'রে অ্যাবডোমিনাল প্রেগন্যান্সির পার্থক্যমুলক রোগনির্ণয় সমূহের মধ্যে পড়ে গর্ভপাত, ইন্ট্রাইউটেরাইন ভ্রূণ মৃত্যু, প্লাসেন্টাল অ্যাবরাপশন, ইন্ট্রাইউটেরাইন গর্ভাবস্থা সহ অ্যাকিউট অ্যাবডোমেন এবং ইউটেরাসে ফাইব্রয়েড সহ ইন্ট্রাইউটেরাইন গর্ভাবস্থা। ==চিকিৎসা== অ্যাবডোমিনাল প্রেগন্যান্সি সামলানোর আদর্শ উপায় বিশেষভাবে প্রশিক্ষিত চিকিৎসকের টীম তৈরী করে চিকিৎসা করা। সম্ভাব্য চিকিৎসার মধ্যে থাকে ল্যাপ্রোস্কোপি অথবা ল্যাপারোটমির মাধ্যমে শল্যচিকিৎসা করে গর্ভাবস্থার অবসান (ভ্রূণ অপসারণ), মেথোট্রেক্সেট এর ব্যবহার, এমবলিজেশন, এবং এদের সমন্বয়। সাপুরি এবং ক্লুফিও দেখিয়েছেন, নিম্নলিখিত মানদণ্ডগুলি পূরণ করা গেলে রক্ষণশীল চিকিৎসাও সম্ভব: ১. কোন বিশেষ জন্মগত ত্রুটি নেই; ২. ভ্রূণটি জীবিত; ৩. একটি সুসংগঠিত সুশৃঙ্খল যার মধ্যে তাৎক্ষণিক রক্ত ​​সঞ্চালনের সুবিধা রয়েছে সেখানে নিয়মিত ভর্তি করা যাবে ৪. মা এবং ভ্রূণের ভালমন্দের সতর্ক পর্যবেক্ষণ; এবং ৫. যকৃৎ এবং প্লীহা থেকে দূরে তলপেটে অমরা রোপন করা। কি করা হবে তা নির্ধারিত হয় মূলত ক্লিনিকাল পরিস্থিতি পর্যালোচনা করে। সাধারণত, রোগনির্ণয় হয়ে গেলে চিকিৎসা নির্দেশ করা হয়; যদিও, অ্যাবডোমিনাল প্রেগন্যান্সির পূর্ণতার সময় অবস্থা আরও জটিল থাকে। == তথ্যসূত্র == স্বাস্থ্যগত সমস্যা চিকিৎসা
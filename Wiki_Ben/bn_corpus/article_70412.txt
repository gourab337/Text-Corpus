'''ভিক্ষাটন''' (; আক্ষরিক অর্থে, "ভিক্ষার্থে পর্যটন") বা () হলেন "পরম ভিক্ষাজীবী সন্ন্যাসী" বা "পরম ভিক্ষুক" রূপে হিন্দু দেবতা শিবের এক বিশেষ মূর্তি। ভিক্ষাটন মূর্তিটি নগ্ন, চতুর্ভূজ, অলংকার-ভূষিত অনুগত ভূতপ্রেত কামার্তা নারীগণ তাঁর অনুচর। ভিক্ষাটনকে শিবের ভয়ংকর রূপ ভৈরবের একটি শান্ত মূর্তি তথা ভৈরবের দু’টি ভয়াল রূপের মধ্যবর্তী পর্যায় মনে করা হয়। উক্ত দুই রূপের একটিতে ভৈরব ব্রহ্মার শিরোশ্ছেদ করেছিলেন এবং অপর রূপে তিনি বিষ্ণুর দ্বাররক্ষীকে হত্যা করেছিলেন। মনে করা হয় যে, ভিক্ষাটন হলেন ভৈরবের সেই রূপ, যে রূপে শিব ব্রহ্মার পঞ্চম মুণ্ড ছেদনের পাপস্খলন করেন। পবিত্র বারাণসী নগরীতে উপনীত হয়ে পাপের প্রায়শ্চিত্ত না করা পর্যন্ত তিনি এক নগ্ন ভিক্ষাজীবী কাপালিকের বেশে ব্রহ্মাণ্ড পরিক্রমা করেন এবং ব্রহ্মারন কপালপাত্রটিকে নিজের ভিক্ষাপাত্র হিসাবে ব্যবহার করে ভিক্ষাবৃত্তি অবলম্বন করেন। অপর একটি কিংবদন্তি অনুযায়ী, ভিক্ষাটন দেবদারু বনে ঋষিগণের অজ্ঞানতা দূর করতে এবং তাঁদের সত্য জ্ঞানের পথে পরিচালিত করতে যান। সেখানে গিয়ে তিনি তাঁকে ভিক্ষা দিতে উপস্থিত হওয়া ঋষিপত্নীদের প্রলুব্ধ করেন। ভিক্ষাটনের "পাষণ্ডসুলভ" মূর্তি কার্যে ভীত ঋষিগণের সঙ্গে তাঁর দীর্ঘ সংঘর্ষ বাধে। শেষ পর্যন্ত ভিক্ষাটন তাঁর বিমূর্ত প্রতীক লিঙ্গের পূজা প্রবর্তন করে জয়লাভ করেন। এই কিংবদন্তির একটি পাঠান্তরে বর্ণিত হয়েছে যে, ভিক্ষাটন শিবের মহাজাগতিক নর্তক মূর্তি নটরাজে রূপান্তরিত হন। ভিক্ষাটন মূর্তিটি দক্ষিণ ভারতে জনপ্রিয়। তবে উত্তর ভারতে এই রূপটির গুরুত্ব অল্পই। কোনও মন্দিরে ভিক্ষাটন প্রধান দেবতা হিসাবে পূজিত না হলেও প্রস্তরনির্মিত মন্দিরগাত্রে তাঁর মূর্তি খোদিত থাকে, তিনি পূজিত হন সহায়ক দেবতা হিসাবে এবং প্রায় প্রতিটি প্রধান তামিল শিব মন্দিরের উৎসব শোভাযাত্রায় তাঁর ব্রোঞ্জনির্মিত মূর্তি শোভিত হয়। অনেক তামিল স্তোত্রে ভিক্ষাটনের পর্যটনের কাহিনি গীত হয়েছে। অনেক স্তোত্রেই তাঁর রূপে মোহিত মানবের ব্যাকুলতা প্রতিধ্বনিত হয়েছে। ==কিংবদন্তি== পর্যটন=== ভিক্ষাটন, গঙ্গইকোন্ড চোলপুরম মন্দির (১০২৫ খ্রিস্টাব্দ) কূর্মপুরাণে উল্লিখিত কাহিনি অনুযায়ী, ঋষিদের একটি সমাবেশে সৃষ্টির দেবতা ব্রহ্মা সদম্ভে নিজেকে ব্রহ্মাণ্ডের পরম স্রষ্টা বলে ঘোষণা করেন। শিব সেই সমাবেশে উপস্থিত হন এক অনন্ত আলোকস্তম্ভ রূপে এবং ব্রহ্মার বক্তব্যের বিরোধিতা করেন। বিচারবিবেচনার পর ঋষিগণ শিবকে প্রকৃত স্রষ্টা হিসাবে স্বীকার করে নেন। কিন্তু ব্রহ্মা নিজের মতে অনড় থাকেন। ব্রহ্মার অহংকারে ক্রুদ্ধ শিব ভয়ংকর ভৈরবের মূর্তি ধরে পঞ্চমুণ্ড ব্রহ্মার একটি মস্তক শুধুমাত্র অঙ্গুলিচালনায় ছেদন করেন (মূর্তিতত্ত্বে এই ঘটনাটি নামে বিবৃত হয়েছে)। এর ফলে ব্রহ্মার মৃত্যু ঘটে। কিন্তু কঠোর তপস্যাবলে সারা জীবনে তিনি যে আধ্যাত্মিক পূণ্য অর্জন করেছিলেন, তার ফলে তৎক্ষণাত তিনি মৃত্যুর থেকে ফিরেও আসেন। পুনর্জীবনলাভের পর ব্রহ্মা শিবের শ্রেষ্ঠত্ব স্বীকার করে নেন। শিবপুরাণ মৎস্যপুরাণেও শিব কর্তৃক ব্রহ্মার শিরোশ্ছেদের একই কারণ বর্ণিত হয়েছে। স্কন্দপুরাণে অবশ্য বলা হয়েছে, ব্রহ্মার অহংকার নয়, বরং নিজ কন্যার সঙ্গে অজাচারের শাস্তি স্বরূপ শিব তাঁর শিরোশ্ছেদ করেছিলেন। অপরপক্ষে শিবপুরাণের বঙ্গীয় পাঠে পাওয়া যায় যে, শিব যখন অতিথি রূপে ব্রহ্মলোকে উপস্থিত হন, তখন ব্রহ্মার চারটি মাথা শিবের স্তবগান করলেও পঞ্চম মস্তকটি তাঁকে অপমান করেছিল। সেই কারণেই শিব সেই মস্তকটি ছেদন করেন। শিবপুরাণে ব্রহ্মার আরেকটি অপরাধের বিবরণ পাওয়া যায়। একবার কে শ্রেষ্ঠ তা নিয়ে ব্রহ্মা বিষ্ণুর মধ্যে কলহ বাধে। তখন শিব তাঁদের সামনে এক অনন্ত জ্যোতির্লিঙ্গ রূপে আবির্ভূত হন। তাঁরা স্থির করেন, যিনি সেই লিঙ্গের অন্ত খুঁজে পাবেন, তিনিই শ্রেষ্ঠ বলে বিবেচিত হবেন। ব্রহ্মা সেই লিঙ্গের শীর্ষভাগ খুঁজে পাওয়ার মিথ্যা দাবি করে নিজেকে শ্রেষ্ঠ ঘোষণা করেছিলেন। বরাহপুরাণে বলা হয়েছে, ব্রহ্মার ললাট থেকে শিবের জন্ম। তাই ব্রহ্মা তাঁর পুত্রকে কপালি বলে সম্বোধন করলে শিব ক্রুদ্ধ হন। ব্রহ্মার শিরোশ্ছেদের উপাখ্যানের সকল পাঠেই দেখে যায় যে, ক্রুদ্ধ শিব বা ভৈরব শাস্তি হিসাবে ব্রহ্মার শিরোশ্ছেদন করছেন। যদিও সকল পুরাণেই (কূর্ম, বরাহ, শিব, স্কন্দ বামন) বলা হয়েছে যে, ব্রহ্মা সর্বশ্রেষ্ঠ ব্রাহ্মণ হওয়ায় ব্রহ্মহত্যার পাপে ব্রহ্মার মস্তকটি ভৈরব-শিবের বাম করতলে আটকে যায়। সেই পাপ স্খালনের জন্য শিব কাপালিকের ব্রত গ্রহণ করেন এবং ব্রহ্মার করোটিটি নিজের ভিক্ষাপাত্র করে নগ্ন ভিক্ষুকের বেশে ব্রহ্মাণ্ড পরিক্রমা করেন। কূর্ম বামনপুরাণে কথিত আছে, শিবের পাপটি শরীরী রূপ ধারণ করে এবং ব্রহ্মহত্যা নামে এক পিশাচিনী ভিক্ষাটনকে সর্বত্র অনুসরণ করতে থাকে। ===দেবদারু বনে গমন=== ভিক্ষাটন, কৈলাসনাথ মন্দির, কাঞ্চীপুরম। তরুণ নগ্ন ভিক্ষাটন (ডানদিকে) মুক্তকেশে লাঠি হাতে দণ্ডায়মান এবং তাঁর দ্বারা প্রলুব্ধ নারীগণ তাঁকে পূজা করছেন। এক ক্রুদ্ধ ঋষি (বাঁদিকে উপরে) ভিক্ষাটনকে আঘাত করার জন্য হাত তুলেছেন। ===কপালেশ্বর কিংবদন্তি=== স্কন্দপুরাণে আছে ভিক্ষাটন-শিব আরেকটি ক্ষেত্রে ভয়ালদর্শন নগ্ন কাপালিক ভিক্ষুকের বেশে আবির্ভূত হয়েছিলেন। একবার ব্রহ্মা যখন যজ্ঞ করছিলেন, সেই সময় ভিক্ষাটন সেখানে এসে অন্ন ভিক্ষা করেন। ব্রাহ্মণেরা এক ক্ষুধার্ত ভিক্ষুককে যজ্ঞভূমিতে অবাঞ্ছিত জ্ঞানে তাঁকে বিতাড়িত করেন। ভিক্ষাটন তাঁর কপালপাত্রটি মাটিতে নিক্ষেপ করে ব্রাহ্মণরা সেটিকেও বাইরে ফেলে দেন। কিন্তু সেই স্থানে আরেকটি কপালপাত্রের উদ্ভব ঘটে। এইভাবে শত শত নরকরোটির উদ্ভব ঘটলে যজ্ঞক্ষেত্র দূষিত হয়। ফলে ব্রহ্মা শিবকে কথা দিতে বাধ্য হন যে কপালেশ্বর (নরকরোটির অধিপতি) রূপে তাঁকে আবাহন না করলে কোনও যজ্ঞই সম্পূর্ণ হবে না। দ্বাদশ শতাব্দীতে নির্মিত ব্রোঞ্জের একটি ভিক্ষাটন মূর্তি, নায়ক প্যালেস শিল্প সংগ্রহালয়, তাঞ্জাভুর। অনেক ব্রোঞ্জ মূর্তির ন্যায় এটিরও পৃথকভাবে নির্মিত ত্রিশূলটি পাওয়া যায়নি। অংশুমদভেদাগম, কামিকাগম, সুপ্রেদাগম, কারণাগম মূর্তিতত্ত্ব সংক্রান্ত গ্রন্থ শিল্পরত্ন সহ সকল শৈব আগম গ্রন্থগুলিতে ভিক্ষাটনের মূর্তিতত্ত্ব আলোচিত হয়েছে। এই গ্রন্থগুলির অধিকাংশই দক্ষিণ ভারতে রচিত। ভিক্ষাটনের মূর্তিতত্ত্ব কঙ্কালমূর্তি রূপেরই অনুরূপ। ভিক্ষাটনের মতো কঙ্কালমূর্তিও ব্রহ্মার শিরোশ্ছেদের পর শিবের পাপস্খালনের কিংবদন্তিটির সঙ্গে যুক্ত। দুই মূর্তির প্রধান পার্থক্যটি হল এই যে, ভিক্ষাটন নগ্ন এবং কঙ্কালমূর্তি বস্ত্র-পরিহিত। ==ক্রমবিকাশ জনপ্রিয়তা== চিত্রকলায় ভিক্ষাটন, ঊনবিংশ শতাব্দী। এই রূপটি নগ্ন হলেও একটি শাল দ্বারা সুকৌশলে পুরুষাঙ্গটি ঢাকা হয়েছে। ==তথ্যসূত্র== ==গ্রন্থপঞ্জি==
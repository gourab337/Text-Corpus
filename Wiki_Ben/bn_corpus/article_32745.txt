'''ঈশ্বরদী রপ্তানি প্রক্রিয়াকরণ অঞ্চল''' (; সংক্ষেপে যেটি 'ঈশ্বরদী ইপিজেড', বা, 'পাবনা ইপিজেড' নামেও পরিচিত) বাংলাদেশের একটি বিশেষ অর্থনৈতিক অঞ্চল, যা বাংলাদেশের উত্তরাঞ্চলের শহর পাবনার অদূরে ঈশ্বরদী এলাকায় অবস্থিত। এই রপ্তানি প্রক্রিয়াকরণ অঞ্চলটি ২০০১ খ্রিষ্টাব্দে স্থাপিত হয়। ৩০৯ একর এলাকার ওপর প্রতিষ্ঠিত এই ইপিজেডটি বাংলাদেশের ৩য় বৃহত্তম রপ্তানি প্রক্রিয়াকরণ এলাকা। == অবস্থান == এই ইপিজেডটি ঢাকা শহর থেকে ২২০ কিলোমিটার দূরে পাবনা জেলার পাকশী এলাকার ঈশ্বরদীতে অবস্থিত। এটি ঈশ্বরদী বিমানবন্দর থেকে ১০.৬০ কিলোমিটার রাজশাহী বিমানবন্দর থেকে ১১০ কিলোমিটার এবং চট্টগ্রাম সমুদ্রবন্দর থেকে ৪৮৪ কিলোমিটার মংলা সমুদ্রবন্দর থেকে ২৮০ কিলোমিটার দূরত্বে অবস্থিত। == প্রদত্ত সুযোগ-সুবিধা == এটি একটি শুল্কমুক্ত এলাকা যেখানে সম্পূর্ণ শুল্কমুক্তভাবে কাঁচামাল আমদানী করতঃ উৎপাদিত পণ্য সম্পূর্ণ শুল্কমুক্তভাবে বিদেশে রপ্তানী করা যায়। শিল্প সরবরাহের জন্য এখানে 'বেপজা' কর্তৃপক্ষের মাধ্যমে পানি সরবরাহ ব্যবস্থা বিদ্যুতের জন্য ১১ কেভির একটি সাব স্টেশন রয়েছে; এছাড়াও এখানে পশ্চিমাঞ্চল গ্যাস কর্তৃপক্ষের মাধ্যমে জ্বালানী হিসাবে প্রাকৃতিক গ্যাসের সরবরাহ করা হয়।। == শিল্প প্রতিষ্ঠান == এখানে কলকারখানাগুলোতে তিন ধরনের বিনিয়োগ আছে: শতভাগ বিদেশী পুজিঁ বিদেশী দেশী পুজিঁর যৌথ বিনিয়োগ এবং শতভাগ দেশীয় পুজিঁ। এই ইপিজেডে সর্বমোট শিল্প-প্লটের সংখ্যা ২৯০ টি। == উত্পাদিত পণ্য == এখানে উত্পাদিত পণ্যগুলো হচ্ছে: তৈরি পোশাক সোয়েটার খাদ্যদ্রব্য প্রভৃতি। == রপ্তানি == ২০১২-১৩ অর্থবছরের ইপিজেডগুলো থেকে মোট ৪,৮৫৬.৬৮ মিলিয়ন মার্কিন ডলারের পণ্য রপ্তানী করা হয় যা মোট জাতীয় রপ্তানীতে প্রায় ১৮ শতাংশ এবং এসময় ঈশ্বরদী ইপিজেড থেকে মোট ৫৫.৭১ মিলিয়ন মার্কিন ডলারের পণ্য বিদেশে রপ্তানি করা হয়েছে। ২০১৩-১৪ অর্থবছরে মোট ৫,৫২৫.৩০ মিলিয়ন মার্কিন ডলার মূল্যের পণ্য রপ্তানি করেছে ইপিজেডগুলো এবং ঈশ্বরদী ইপিজেড থেকে রপ্তানি হয়েছে ৯৩.১৬ মিলিয়ন মার্কিন ডলারের পণ্য। বিগত বছরে বেপজা বিনিয়োগে ১২৯.৫৫%, রপ্তানিতে ১৫৫.৯৫% এবং কর্মসংস্থানের ক্ষেত্রে ১১২.৩০% প্রবৃদ্ধি অর্জন করেছে। == আরও দেখুন == বাংলাদেশ রপ্তানি প্রক্রিয়াকরণ অঞ্চল কর্তৃপক্ষ বাংলাদেশের রপ্তানি প্রক্রিয়াকরণ অঞ্চলের তালিকা == তথ্যসূত্র == == বহি:সংযোগ == বেপজা বাংলাদেশ রপ্তানি প্রক্রিয়াকরণ অঞ্চল কর্তৃপক্ষ। জেলা রপ্তানি প্রক্রিয়াকরণ অঞ্চল উপজেলা
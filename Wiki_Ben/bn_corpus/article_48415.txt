ইহুদি ক্যালেন্ডার, ১৯২৭ থেকে ১৯৪৮ সালের মধ্যে আদার দেখাচ্ছে। '''হিব্রু বর্ষপঞ্জী''' বা '''ইহুদি ক্যালেন্ডার''' হচ্ছে একটি চান্দ্রসৌর দিনপঞ্জি যা আজকের দিনে ইহুদি ধর্মীয় দিবস নির্ধারণে ব্যবহার করা হয়। এটা ইহুদিদের ছুটির দিন সহ অন্যান্য আনুষ্ঠানিক দিন নির্ধারণে ব্যবহার করা হয়। ইজরায়েলে এই ক্যালেন্ডার ধর্মীয় কাজে, কৃষিকাজের সময় নির্ধারণে এবং প্রাত্যহিক জীবনে ব্যবহার করা হয়। তবে শেষোক্ত কাজে গ্রেগরীয় ক্যালেন্ডারের ব্যবহারই বেশী। বর্তমান হিব্রু ক্যালেন্ডার একাধিক বিবর্তনের মধ্য দিয়ে গেছে এবং এর উপর ব্যবলনীয় প্রভাব রয়েছে। হিব্রু ক্যালেন্ডার অনুযায়ী ৫৭৭৮ সাল শুরু হয়েছে ২০ সেপ্টেম্বর ২০১৭ সালের সূর্যাস্তে এবং শেষ হবে সেপ্টেম্বর ২০১৮ সালের সূর্যাস্তে। == উপাদান == === দিন এবং ঘন্টা === ইহুদি দিনের নির্দিষ্ট কোন দৈর্ঘ্য নেই। ইহুদি দিনের দৈর্ঘ্য সূত্র হিসেবে জেনেসিসের প্রথম অধ্যায়ে সৃষ্টির বর্ণনায় বলা হয়েছে, .....সেখানে ছিলো সকাল এবং সেখানে ছিলো সন্ধ্যা.."। এই শাস্ত্রীয় তথ্যের রাব্বী অনুবাদ করা হয় যে হিব্রু ক্যালেন্ডারে দিন গণনা করা হয় সূর্যাস্ত থেকে পরদিন সূর্যাস্ত পর্যন্ত। হিজরী ক্যালেন্ডারের অনুরূপ। পৃথিবীর জনবহুল অংশে সাধারণত ২৪ ঘন্টায় একদিন গণনা করা হয় কিন্তু বছরের ঋতুভেদে এটা কম বেশী হতে পারে। একটি দিন শেষ হয়ে আরেকটি দিন শুরু হয় যখন আকাশে তিন তারা দেখা দেয়। প্রকৃত সূর্যাস্ত এবং তিন তারা দেখা যাওয়ার মধ্যবর্তী সময়কে বলা হয় বেইন হাশমাশত। ইহুদিদের ক্যালেন্ডারে সময় হিসেবের জন্য কোন ঘড়ি নেই। তাই স্থানীয় ঘড়ির সময় ব্যবহার করা হয়। যদিও স্থানীয় ঘড়িতে সময় অঞ্চল, প্রমাণ সময় এবং দিবালোক সংরক্ষণ ইত্যাদি ব্যবহার করা হয়। ইহুদি ক্যালেন্ডারে এসবের কোন স্থান নেই। ইহুদিধর্মে একঘন্টা হচ্ছে সূর্যোদয় থেকে সূর্যাস্তের বারো ভাগের এক ভাগ। তাই শীতকালের একঘন্টা ৬০ মিনিটের কম হয় এবং গ্রীষ্মকালে ৬০ মিনিটেরও বেশী হয়। এই আনুপাতিক ঘন্টা শাহ জমানিত নামে পরিচিত। এক ইহুদি ঘন্টা ১০৮০ হালাকিম বা অংশে বিভক্ত। এক অংশ সমান ৩⅓ সেকেন্ড বা ১/১৮ মিনিট। হেলেকের পূর্বপুরুষ হচ্ছে একটি ছোট ব্যবলনীয় সময় যা বার্লিকর্ন নামে পরিচিত। দৈনন্দিন উদ্দেশ্যে এই হিসেব সাধারণত ব্যবহার করা হয় না। ইহুদি ক্যালেন্ডারে সপ্তাহ শুরু হয় রবিবারে। সপ্তাহের প্রথম দিনের নাম ইয়ম রিশান। সপ্তাহ শেষ হয় শনিবারে। সপ্তম দিনের নাম সাবাথ। প্রতিটি হ্যালাচিক দিন শেষ হয় সূর্যাস্তের সাথে সাথে। ময়মনিড মতানুসারে রাতের সূচনা হবে যখন আকাশে তিনটি মধ্যম আকারের তারা দৃষ্টিগোচর হয়। ===সপ্তাহ=== হিব্রু ক্যালেন্ডারে সাত দিন চক্রাকারে আবর্তিত হয়। এই সাতদিনের নাম সংখ্যাগত হিসেবে গণনা করা হয়। ১. ইয়ম রিশান দিন এক (রবিবার) ২. ইয়ম সেনি দিন দুই ৩. ইয়ম শ্লিশি দিন তিন ৪. ইয়ম রেভি দিন চার ৫. ইয়ম চামিশি দিন পাঁচ ৬. ইয়ম শিশি দিন ছয় ৭. ইয়ম শাবাথ দিন সাত সপ্তম দিনকে বলা হয় ইয়ম শাবাথ কোডেশ অর্থ পবিত্র বিশ্রাম দিবস। ===মাস=== থাম্ব ইহুদি ক্যালেন্ডার সৌরচান্দ্রিক ক্যালেন্ডার। এখানে মাসের হিসাব করা হয় চন্দ্রের হিসাবে কিন্তু বছরের হিসাব করা হয় সূর্যের হিসাবে। বারোটি চান্দ্র মাস নিয়ে একটি সৌর বর্ষ গঠিত হয়। প্রতিটি মাসের দৈর্ঘ্য ২৯ থেকে ত্রিশ দিনের মধ্যে। সৌর বছরের সংগে হিসাব ঠিক রাখতে একটি অতিরিক্ত মাস গণনা করা হয়। প্রতি উনিশ বছরে সাতবার এই মাস হিসাব করা হয়। নতুন চাঁদের সংগে প্রতিটি ইহুদি মাস শুরু হয়। বছরের শেষ মাসের নাম আদার। ইহুদি অধিবর্ষে আদার মাসের পূর্বে এবং এগারোতম মাস শেভাতের শেষে একটি ত্রিশ দিনের মাস যোগ করা হয় যাকে বলা হয় আদার ১। ওই বছর আদার মাসকে বলা হয় আদার ২। না হিব্রু মাস লম্বা নিসান ৩০ ইয়ার ২৯ সিভান ৩০ তমজ ২৯ অভ ৩০ এলুল ২৯ তিশরেই ৩০ মার্শেশান (বা চেভেন) ২৯/৩০ কিসল্লেভ ৩০/২৯ 10 টিভেট ২৯ 11 শেভাত ৩০ 1২ আদার ২৯ মোট ৩৫৩, ৩৫৪ বা ৩৫৫ == তথ্যসূত্র == বর্ষপঞ্জী
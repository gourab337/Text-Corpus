'''তুরান''' (বৈজ্ঞানিক নাম: ''Charaxes eudamippus (Doubleday)'') এক প্রজাতির বড় আকারের প্রজাপতি এরা ‘নিমফ্যালিডি’ গোত্রের এবং চারাক্সিনি উপগোত্রের সদস্য। == আকার == তুরান এর প্রসারিত অবস্থায় ডানার আকার ১০০-১২০ মিলিমিটার দৈর্ঘের হয়। == উপপ্রজাতি == তুরান এর উপপ্রজাতিগুলি হল- *'' Polyura eudamippus cupidinius'' (Fruhstorfer, 1914) *'' Polyura eudamippus eudamippus'' *'' Polyura eudamippus formosanus' (Rothschild, 1899) *'' Polyura eudamippus jamblichus'' (Fruhstorfer, 1914) *'' Polyura eudamippus (Mell, 1923) *'' Polyura eudamippus nigrobasalis'' (Lathy, 1898) *'' Polyura eudamippus peninsularis'' (Pendlebury, 1933) *'' Polyura eudamippus rothschildi'' (Leech, 1893) *'' Polyura eudamippus splendens'' (Tytler, 1940) *'' Polyura eudamippus weismanni'' (Fritze, 1894) *'' Polyura eudamippus whiteheadi'' (Crowley, 1900) === ভারতে প্রাপ্ত উপপ্রজাতি === ভারতে প্রাপ্ত তুরান এর উপপ্রজাতি হল- Charaxes eudamippus eudamippus'' Doubleday, 1843 Himalayan Great Nawab == বিস্তার == এই প্রজাতির প্রজাপতিকে ওড়িশা অঞ্চলে দেখা যায়। পশ্চিমবঙ্গের গরুমারা জাতীয় উদ্যান এবং বক্সা ব্যাঘ্র সংরক্ষণ প্রকল্প সংলগ্ন বিস্তৃর্ন অঞ্চলে এই প্রজাতির প্রজাপতিদের দর্শন অতি দুর্লভ। == বর্ননা == উপরের দিকে ডানার রং ম্লান হলদেটে সাদা। ডানার ঊর্ধ্বাংশের কিনারা বরাবর একটা দাগ লক্ষ্য করা যায়। সম্মুখবর্তী অংশের শীর্ষবিন্দু অবধি আড়াআড়িভাবে কিছু দাগ আছে যা তৃতীয় আন্তঃস্থানের গোড়ায় বিস্তৃত অপেক্ষাকৃত চওড়া দাগের সঙ্গে মিলিত হয়েছে। ডানার সমগ্র শীর্ষস্থ অংশের রং বেগুনি কালো। এই কালো অংশটি ডানার শেষের দিক অবধি বিস্তৃত এবং এখানে হলদেটে সাদা ছোপ আছে। ভিতরের ডানায় দেহের কাছাকাছি অংশের ঊর্ধ্বাংশে একটি দাগ আছে, যার ঠিক পরেই আছে দুটি আড়াআড়ি দাগ। নিচের বাইরের ডানার মাঝের অংশে সংকীর্ণ কালো দাগ আছে। অন্তর্বর্তী প্রান্তভাগের তুলনায় বহির্ভাগ অত্যধিক বক্ররেখা সন্নিবিষ্ট। অন্তরদেশ জুড়ে অনেকগুলি নীল রঙের অর্ধচন্দ্রাকৃতি দাগ দেখা যায়। বহির্দেশটি সুস্পষ্ট ভাবে অনেকগুলি হলদে সাদা দাগ সংবলিত। এরপরে নীল রঙের উপপ্রান্তিক সরু পটি এবং প্রান্তিক কালো দাগ থাকে। এই দুই ধরনের দাগ ডানার ভিতরের দিকের কিছুটা আগে শেষ হয়। লক্ষণীয়ভাবে প্রান্তভাগ অতিক্রম করে ডানার মধ্যভাগ অবধি অঞ্চলের রং হলদেটে সাদা হয়। নিম্নাংশের রং রুপোলী সাদা। ডানার মধ্যভাগে দুটো কালো দাগ থাকে। এর ঠিক পরেই থাকে ইংরাজি অক্ষরের মত ছোট একটি দাগ। এর মধ্যভাগ বরাবর সবুজ বাদামী মোটা পটি থাকে। ইংরাজি অক্ষরের মত দাগটির দ্বিধাবিভাজনের স্থান ডানার মধ্যাঞ্চলের নিম্নভাগের শীর্ষবিন্দু অবধি প্রসারিত থাকে। দুদিকেই কম বেশি বিচ্ছিন্ন কালো দাগ থাকে, কিন্তু এটা ভেতরের ডানার মধ্যভাগ অথবা দু নম্বর ভেন অবধি বিস্তৃত থাকে না। মধ্যভাগের পটি বহির্ভাগ অবধি একাধিক কালো অর্ধচন্দ্রাকৃতি দাগের দ্বারা বিস্তৃত। বাইরের নিচের ডানার পেছনের প্রান্তে তিনটি বাদামি-হলুদ পটি দেখা যায়। একটি হল মধ্যভাগে অবস্থিত বহির্মুখী বক্রাকার পটি, যা ভাঙ্গা কালো রেখা দ্বারা উভয় পক্ষের সম্মুখভাগের সীমানা পর্যন্ত বিস্তৃত এবং টরনাসের ঊর্ধ্বাংশে মিলিত হয়েছে। এরা বাইরে থেকে সীমানা পর্যন্ত একাধিক কালো অর্ধচন্দ্রাকৃতি দাগের দ্বারা বিস্তৃত থাকে এবং এদের কেন্দ্রস্থল সাদা রঙের হয়। অন্তরভাগ বরাবর কালো দাগের একটি বিচু্যত সারি লক্ষ্য করা যায়। ডানার দূরবর্তী অঞ্চলে সবুজ রঙের অনিয়মিত পটি আছে। লেজ কালো এবং এর মধ্যমা অবধি ফ্যাকাসে নীল রঙের আঁকাবাঁকা দাগ দেখা যায়। একটি কালো পটি বাইরের ডানার দেহের কাছাকাছি অংশ থেকে শুরু করে ভিতরের সীমানা পর্যন্ত অতিক্রম করেছে। টরনাসের রং এলামাটির মত। এদের শুঁড় এবং মাথার রং কালো। শরীরের মধ্যবর্তী অংশের রং কালচে ধূসর। এদের তলপেট হলদে সাদা রঙের হয়ে থাকে। নিচের দিকে মুখের কাছের উপাঙ্গ, মধ্যভাগ এবং বস্তিপ্রদেশ সাদা হয়। শরীরের মধ্যভাগের উভয়পার্শে তির্যক অনুপ্রস্থ কালো রেখা সুস্পষ্টভাবে বিদ্যমান থাকে। == আচরণ == == চিত্রশালা == Close wing position of Charaxes eudamippus Doubleday, 1843 Great Nawab WLB .jpg|জয়ন্তী নদীর চরে, দুটি পুরুষ তুরান (প্রজাপতি) জলপান করছে। == তথ্যসূত্র == == বহিঃসংযোগ == প্রজাপতি প্রাপ্ত নিমফ্যালিডি গোত্রের প্রজাপতি
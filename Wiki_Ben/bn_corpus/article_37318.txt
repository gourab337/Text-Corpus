'''মার্ক সিনক্লেয়ার চ্যাপম্যান''' (; জন্ম: ২৭ জুন, ১৯৯৪) হংকংয়ের বিশিষ্ট আন্তর্জাতিক ক্রিকেটার। হংকং ক্রিকেট দলের অন্যতম সদস্য তিনি। দলে তিনি মূলতঃ বামহাতি ব্যাটসম্যান হিসেবে খেলে থাকেন। পাশাপাশি ধীরগতিতে বামহাতে অর্থোডক্স বোলিংয়ে পারদর্শীতা দেখিয়েছেন '''মার্ক চ্যাপম্যান'''। ১৬ নভেম্বর, ২০১৫ তারিখে হংকং দলের পক্ষে একদিনের আন্তর্জাতিকে অভিষেক ঘটে তার। ২০১৫-১৭ আইসিসি বিশ্ব ক্রিকেট লীগ চ্যাম্পিয়নশীপে দলের প্রতিপক্ষ ছিল সংযুক্ত আরব আমিরাত দল। == প্রারম্ভিক জীবন == চীনা বংশোদ্ভূত মা নিউজিল্যান্ডীয় পিতার সন্তান চ্যাপম্যানের জন্ম হংকংয়ে। চৌদ্দ বছর বয়সে নিউজিল্যান্ডের বোর্ডিং স্কুলে অধ্যয়ন করেন পরবর্তীকালে অকল্যাণ্ড বিশ্ববিদ্যালয়ে স্থানান্তরিত হন। ১৫ বছর বয়সে হংকং দলের পক্ষে অনূর্ধ্ব-১৯ দলের সদস্যরূপে ২০১০ সালের আইসিসি অনূর্ধ্ব-১৯ ক্রিকেট বিশ্বকাপে খেলেন। ২০১১ সালের তৃতীয় বিভাগ প্রতিযোগিতার মাধ্যমে বিশ্ব ক্রিকেট লীগে হংকংয়ের পক্ষে অভিষিক্ত হন। খেলায় তিনি দলকে ২০১১ সালের বিশ্ব ক্রিকেট লীগ দ্বিতীয় বিভাগে উত্তোরণ ঘটাতে প্রভূতঃ সহায়তা করেন। এরপর উগান্ডার বিপক্ষে লিস্ট ক্রিকেটে অভিষেক ঘটান। প্রতিযোগিতায় তিনি আরও পাঁচটি লিস্ট ক্রিকেটে অংশ নেন। তন্মধ্যে, সর্বশেষ খেলাটি ছিল পাপুয়া নিউগিনি'র বিপক্ষে। সর্বসাকুল্যে ৩৮.৪০ গড়ে ১৯২ রান তোলেন দুইটি অর্ধ-শতকের মধ্যে সংযুক্ত আরব আমিরাতের বিপক্ষে সর্বোচ্চ ৮১ রান করেন। ১৭ ডিসেম্বর, ২০১৫ তারিখে প্লাঙ্কেট শিল্ডের ২০১৫-১৬ আসরে প্রথম-শ্রেণীর ক্রিকেটে অভিষেক ঘটে তার। == আন্তর্জাতিক ক্রিকেট == নভেম্বর, ২০১৫ সালে বিশ্ব ক্রিকেট লীগে হংকং দলের সহঃ অধিনায়ক হিসেবে মনোনীত হন তিনি। সংযুক্ত আরব আমিরাতের বিপক্ষে দুইটি খেলা একদিনের আন্তর্জাতিকের মর্যাদা পেয়েছিল। প্রথম খেলাটিতে অংশগ্রহণের মাধ্যমে তার ওডিআই অভিষেক ঘটে। ১১৬ বলে তিনি অপরাজিত ১২৪ রান তোলেন হংকংয়ের প্রথম খেলোয়াড় হিসেবে ওডিআই সেঞ্চুরি করার কীর্তিগাঁথা রচনা করেন তিনি। এছাড়াও, তিনি মাত্র দশজন খেলোয়াড়ের অন্যতম হিসেবে অভিষেকে সেঞ্চুরি করতে পেরেছেন একমাত্র খেলোয়াড় হিসেবে সহযোগী সদস্য দেশগুলোর মধ্যে কৃতিত্বের অধিকারী। ডেসমন্ড হেইন্সের সাথে তিনিও দ্বিতীয় খেলোয়াড় হিসেবে শতাধিক স্ট্রাইক রেটের অধিকারী। ২০১৬ সালের আইসিসি বিশ্ব টুয়েন্টি২০ প্রতিযোগিতায় অংশগ্রহণের লক্ষ্যে হংকং ক্রিকেট অ্যাসোসিয়েশন কর্তৃপক্ষ ২৮ জানুয়ারি, ২০১৬ তারিখে হংকং ক্রিকেট দলের সদস্যদের তালিকা ঘোষণা করা হয়। তানভীর আফজালের নেতৃত্বাধীন দলে তিনিও অন্যতম সদস্য হিসেবে অন্তর্ভুক্ত হন। == তথ্যসূত্র == == আরও দেখুন == তানভীর আফজাল হংকং জাতীয় ক্রিকেট দল ২০১৬ আইসিসি বিশ্ব টুয়েন্টি২০ == বহিঃসংযোগ == জন্ম এশিয়ান গেমসের ক্রিকেটার ক্রিকেটার আন্তর্জাতিক ক্রিকেট অভিষেকে সেঞ্চুরি করা ক্রিকেটার বংশোদ্ভূত হংকংয়ের ব্যক্তিত্ব বংশোদ্ভূত নিউজিল্যান্ডীয় ব্যক্তি বংশোদ্ভূত হংকংয়ের ব্যক্তিত্ব ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ব্যক্তিত্ব টুয়েন্টি২০ আন্তর্জাতিক ক্রিকেটার
'''প্রথম ইউক্রাতিদেস''' () একজন অন্যতম শক্তিশালী রাজ্যের শাসক ছিলেন, যিনি খ্রিস্টপূর্ব ১৭০ থেকে খ্রিস্টপূর্ব ১৪৫ পর্য্যন্ত রাজ্যশাসন করেন। == প্রথম জীবন == প্রথম ইউক্রাতিদেসের হেলিওক্লেস লাওদিসের চিত্র মুদ্রিত প্রথম ইউক্রাতিদেসের বেশ কিছু মুদ্রায় হেলিওক্লেস লাওদিস নামক দুই নর-নারী চিত্র মুদ্রিত রয়েছে; মনে করা হয় তারা তার পিতা-মাতা ছিলেন। উইলিয়াম উডথর্প টার্নের মতে, প্রথম ইউক্রাতিদেস সেলেউকিদ সম্রাট প্রথম আন্তিমাখোস এপিফানেসের আত্মীয় ছিলেন। ১৭০ শাসক প্রথম আন্তিমাখোস থেওসকে সিংহাসনচ্যুত করে তিনি শাসনক্ষমতা লাভ করেন। ঠিক একই সময়েই প্রথম মিথ্রিদাতেস পার্থিয়া সাম্রাজ্যের সিংহাসনলাভ করেন। == রাজত্ব == ব্যাক্ট্রিয়ার শাসনক্ষমতা লাভ করে প্রথম ইউক্রাতিদেস ইন্দো-গ্রিক রাজ্যের অধিকার করেন, কিন্তু ইন্দো-গ্রিক শাসক প্রথম মেনান্দ্রোস সোতের তাকে রাজ্য থেকে হঠিয়ে দিতে সক্ষম হন। অপর দিকে প্রথম মিথ্রিদাতেস ব্যাক্ট্রিয়ার পশ্চিমাঞ্চল আক্রমণ করে ১৬৭ আরিয়ুস নদীর পশ্চিম তট পর্য্যন্ত বিস্তীর্ণ এলাকা অধিকার করে নেন। == মৃত্যু == ভারত থেকে ফেরার সময় প্রথম ইউক্রাতিদেস তার নিজের পুত্রের হাতে নিহত হন। পিতার প্রতি তার ঘৃণা এতটাই বেশি ছিল, যে তার পুত্র তার মৃতদেহটিকে রথের সাথে বেঁধে টেনে নিয়ে যান এবং সৎকার না করেই ফেলে রাখার আদেশ দেন। যদিও এই পুত্রের নাম পাওয়া যায় না, তবে মনে করা হয় তিনি দ্বিতীয় ইউক্রাতিদেস বা প্রথম হেলিওক্লেসের মধ্যে একজন ছিলেন। প্রথম ইউক্রাতিদেসের হত্যার পর রাজ্যের শাসনক্ষমতার অধিকার নিয়ে রাজপরিবারের সদস্যদের মধ্যে গৃহযুদ্ধ শুরু হয়, যার ফলে এই রাজ্য ধীরে ধীরে দুর্বল হয়ে পড়ে। == পাদটীকা == == তথ্যসূত্র == শাসক
'''কোল্ডপ্লে''' (ইংরেজি: Coldplay) আধুনিক রক সঙ্গীতের শীর্ষস্থানীয় ব্যান্ডগুলোর অন্যতম। ১৯৯৬ সালে ব্যান্ডটি গঠিত হয়। লন্ডন শহরে এর প্রথম আত্মপ্রকাশ ঘটে। ব্যান্ডের সদস্যরা বিশ্ববিদ্যালয়ে একে অপরের সাথে পরিচিত হয়েছিলেন। প্রধান গায়ক ক্রিস মার্টিন। কোল্ডপ্লে ২০০০ সালে তাদের গান ইয়েলোর মাধ্যমে বৈশ্বিক সাফল্য লাভ করে। একই বছর তাদের প্রথম অ্যালবাম প্যারাশুটস মুক্তি পায়। ব্যান্ডের দ্বিতীয় অ্যালবাম রাশ অফ ব্লাড টু দ্য হেড (২০০২) সমালোচকদের প্রশংসা লাভ করে এবং বহু পুরস্কার অর্জন করে। ২০০৫ সালে তাদের তৃতীয় অ্যালবাম এক্স অ্যান্ড ওয়াই বিশ্বব্যপী সাফল্য লাভ করে। ব্যান্ডের চতুর্থ অ্যালবাম ভিভা লা ভিডা অর ডেথ অ্যান্ড অল হিজ ফ্রেন্ডস ২০০৮ সালে মুক্তি পায়। এটির সঙ্গীত পরিচালনা করেন ব্রায়ান ইনো এবং এটি সমালোচকদের প্রশংসা লাভ করে। তাদের পঞ্চম অ্যালবাম মাইলো জাইলোটো ২০১১ সালের ২৪ অক্টোবর মুক্তি পায়। মুক্তির পরই এটি ৩৪টি দেশের চার্টের শীর্ষস্থান দখল করে। তাদের ষষ্ঠ অ্যালবাম ঘোস্ট স্টোরিস ২০১৪ সালের ১৬ মে মুক্তি পায়। কোল্ডপ্লের সপ্তম অ্যালবাম হেড ফুল অফ ড্রিমস ২০১৫ সালের ডিসেম্বর মুক্তি পায়। == অ্যালবামের তালিকা == === স্টুডিও অ্যালবাম === প্যারাশুটস (২০০০) রাশ অফ ব্লাড টু দ্য হেড (২০০২) এক্স অ্যান্ড ওয়াই (২০০৫) ভিভা লা ভিডা অর ডেথ অ্যান্ড অল হিজ ফ্রেন্ডস (২০০৮) মাইলো জাইলোটো (২০১১) ঘোস্ট স্টোরিস (২০১৪) হেড ফুল অফ ড্রিমস (২০১৫) ==তথ্যসূত্র== ব্যান্ড
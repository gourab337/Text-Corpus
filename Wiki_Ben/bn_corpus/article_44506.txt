'''জাহাঙ্গীর আলম''' (জন্ম: মার্চ, ১৯৭৩) নারায়ণগঞ্জে জন্মগ্রহণকারী বাংলাদেশের সাবেক আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য ছিলেন। ১৯৯৭ থেকে ১৯৯৯ সময়কালে বাংলাদেশ দলের পক্ষে ৩টি একদিনের আন্তর্জাতিকে অংশ নিয়েছেন। দলে তিনি মূলতঃ উদ্বোধনী ব্যাটসম্যান হিসেবে খেলতেন। পাশাপাশি দলের প্রয়োজনে উইকেট-রক্ষণেও নিজেকে জড়িত রাখতেন। ঘরোয়া ক্রিকেটে সফলতা পেলেও আন্তর্জাতিক অঙ্গনে তেমন সুবিধা করতে পারেননি। == খেলোয়াড়ী জীবন == ১৯৮৯ সালে অনূর্ধ্ব-১৯ দলের সদস্যরূপে ইংল্যান্ড সফরে স্বীয় ক্রীড়াপ্রতিভা তুলে ধরেন। শতক তুলে সফর শুরু করেন ধারাবাহিকতা অব্যাহত রাখেন। ওয়েকোম্বের বিপক্ষে তার ১৩২ রান সফরে দলের সর্বোচ্চ ছিল। এসময় তিনি জাভেদ ওমরের সাথে উদ্বোধনী জুটিতে ২১০ রান তুলেন। এছাড়াও হোমস্টেডের বিপক্ষে ৩৫ ওয়াকহামের বিপক্ষে ৪০ করেন। সামগ্রিকভাবে খেলায় ৪৩.৮০ গড়ে ২১৯ রান সংগ্রহ করেন তিনি। এর বৈপরীত্য ধরা পড়ে ডিসেম্বর, ১৯৮৯ সালের অনূর্ধ্ব-১৯ এশিয়া কাপে। এতে তিনি তেমন সুবিধা করতে পারেননি। চার খেলায় অংশ নিয়ে চট্টগ্রামে শ্রীলঙ্কার বিপক্ষে সর্বোচ্চ ৩৮ তোলেন। == আইসিসি ট্রফি == ১৯৯৪ সালে কেনিয়ায় অনুষ্ঠিত আইসিসি ট্রফিতে তিনি তার স্বর্ণালী সময় অতিবাহিত করেন। সংযুক্ত আরব আমিরাতের বিপক্ষে অপরাজিত ১১৭* রান করেন যা দলের উল্লেখযোগ্য দিক ছিল। এরপর নেদারল্যান্ডস কেনিয়ার বিপক্ষে যথাক্রমে ৪৮ ৫৭ করেন। তবে সবগুলো খেলাতেই তার দল পরাজিত হয়েছিল। ১৯৯৭ সালের আইসিসি ট্রফি জয়ী বাংলাদেশ দলের অন্যতম সদস্য ছিলেন। গ্রুপ-পর্বে তিনি কেবলমাত্র স্বাগতিক মালয়েশিয়ার বিপক্ষে একটি খেলায় অংশ নিতে পেরেছিলেন। দুটি প্রতিযোগিতায় অংশ নিয়ে আট খেলায় ২৯১ রান তুলেন। == তথ্যসূত্র == == আরও দেখুন == এনামুল হক বাংলাদেশ জাতীয় ক্রিকেট দল বাংলাদেশী ওডিআই ক্রিকেটারদের তালিকা ক্রিকেটার জন্ম ব্যক্তি একদিনের আন্তর্জাতিক ক্রিকেটার উইকেট-রক্ষক বিভাগের ক্রিকেটার বিভাগের ক্রিকেটার অনূর্ধ্ব-১৯ দলের ক্রিকেটার
'''দৌলতদিয়া পতিতালয়''' বাংলাদেশের সবচেয়ে বড় গণিকালয়। এটি এশিয়ার সবচেয়ে বড় গণিকালয়গুলোর একটি। এখানে প্রায় চার হাজার যৌনকর্মী পতিতাবৃত্তি পেশায় জড়িত। ==অবস্থান== দৌলতদিয়া পতিতালয়টি বাংলাদেশের রাজবাড়ী জেলার অন্তর্গত গোয়ালন্দ উপজেলায় অবস্থিত। গোয়ালন্দ উপজেলার একটি ইউনিয়ন হলো দৌলতদিয়া। দৌলতদিয়া ফেরিঘাটে পতিতালয়টি অবস্থিত। ==ইতিহাস== বাংলাদেশে অনুমোদিত কয়েকটি পতিতালয়ের মধ্যে দৌলতদিয়া পতিতালয় একটি। ১৯৮৮ সালের দিকে এটি প্রতিষ্ঠিত বলা হলেও উক্ত স্থানে বহুকাল আগে থেকেই পতিতাবৃত্তির সাথে জড়িত ব্যক্তিরা বসবাস করতেন এবং অনুমোদিত অবৈধ পতিতালয় হিসেবে বেআইনী ভাবে কার্যক্রম চালিয়ে আসছিলো। বর্তমানে এখানে দাপ্তরিক হিসেবে প্রায় দেড় হাজার যৌনকর্মী বসবাস করেন এবং প্রতিদিন প্রায় ২০০০ থেকে ৩০০০ জন ব্যক্তি এখানে যৌন সেবা নিতে আসেন। ==বিতর্ক== দৌলতদিয়া পতিতালয়টি অনুমোদিত হলেও বিভিন্ন সময় এখানে আইন বহির্ভূত কার্যক্রম যেমন, বেআইনীভাবে জোরপূর্বক কোন মহিলাকে উক্ত পেশায় বাধ্য করা বা নারী পাচারের মত অভিযোগ রয়েছে। পতিতালয়ের অভ্যন্তরে নানা রকম মাদকদ্রব্য বিক্রয় ছাড়াও ঝুকিপূর্ণ ওষুধ সেবন, অপ্রাপ্তবয়স্ক যৌনকর্মী নিয়োগ, তাদের শারীরিক নির্যাতনসহ অনেক অমানবিক বেআইনী কার্যক্রম সংগঠিত হওয়ার অভিযোগ রয়েছে। বিভিন্ন এনজিও এবং সামাজিক সংগঠন বিভিন্ন সময় মন্তব্য করেছে যে, যৌনকর্মীরা এখানে অস্বাথ্যকর পরিবেশে বসবাস করে এবং অনেক সময় বিভিন্নভাবে তাদের নির্যাতনের শিকার হতে হয়। ==আরো দেখুন== বাংলাদেশে পতিতাবৃত্তি তুরস্কে পতিতাবৃত্তি ==তথ্যসূত্র== পতিতালয়
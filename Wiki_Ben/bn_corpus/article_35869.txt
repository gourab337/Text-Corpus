প্রথম সংখ্যার প্রচ্ছদ; শিল্পি ইলিয়ট ডল্ড এর আর্টওয়ার্ক '''''মিরাকল সাইন্স এন্ড ফ্যান্টাসি ষ্টোরিস''''' একটি পত্রিকা যা ১৯৩১ সালের মধ্যে দুটি সংখ্যায় প্রকাশিত হয়েছিল। এর কাহিনী গুলো উল্ল্যেখযোগ্য নয়, কিন্তু শিল্পি ইলিয়ট ডল্ড এর প্রচ্ছদ আর্টওয়ার্ক ছিল অসাধারন, যা পত্রিকাটিকে সংগ্রাহকদের আকাঙ্খিত করে তোলে। ডল্ড অসুস্থ হয়ে পড়লে পত্রিকাটির প্রকাশনা বন্ধ হয়ে যায় কারণ তিনি ছিলেন পত্রিকাটির সম্পাদক শিল্পী। == প্রকাশনার ইতিহাস == ১৯৩১ সালে হ্যারল্ড হারসে, যিনি প্রায় দশ বছর যাবত পাল্প ম্যাগাজিন নিয়ে কাজ করছিলেন, তিনি একটি নতুন কল্পবিজ্ঞান ফ্যান্টাসি পত্রিকা বের করার সিদ্ধান্ত নেন। হারসে ১৯১৯ সালে প্রকাশিত ''দ্য থ্রিল ম্যাগাজিন'' পত্রিকার ১৬ টি সংখ্যার প্রথম অর্ধেক সম্পাদনা করেছিলেন। এবং তিনি ''ক্লেটন ম্যাগাজিনে'' কাজ করেছিলেন। তখন ১৯২৮ সালে তিনি উইলিয়াম ক্লেটন এর কাছে একটি কল্পবিজ্ঞান পত্রিকা প্রকাশের প্রস্তাব দেন। ক্লেটন প্রস্তাবটি নাকচ করে দেন কিন্ত পরবর্তী বছর মন পরিবর্তন করে হ্যারি বেটস এর সম্পাদনায় ''অ্যাস্টোন্ডিং ষ্টোরিস অব সুপার সাইন্স'' প্রকাশ করেন। হারসে, ক্লেটন ছেড়ে নিজে প্রকাশনা প্রতিষ্ঠান শুরু করলে,আগের আইডিয়ায় ফিরে আসেন, সম্ভবত ইলিয়ট ডল্ড, যিনি এর ছবি আঁকতেন, তার উৎসাহে তিনি অনুপ্রাণিত হন হারসে ১৯৩১ সালে ডল্ডকে সম্পাদক করে ''মিরাকল'' ''সাইন্স এন্ড ফ্যান্টাসি ষ্টোরিস'' পত্রিকাটি বের করেন। ডল্ড প্রথম সংখ্যার প্রচ্ছদ তৈরি করেন। ডল্ড এর ভাই, ডগলাস ডল্ড পত্রিকাটিতে কাজ করতেন; কিছু সূত্র ডগলাস কে সম্পাদনার কৃতিত্ব প্রদান করলেও সাইফাই গবেষক হাওয়ারড ডেভর এটাকে হারসের জীবনীর ভুল ব্যাখা মনে করেন। শুধু একটি ইস্যুই সামনে আনেন: ইলিয়ট ডল্ড অসুস্থ হয়ে পড়লে পত্রিকাটিতে কাজ করতে অসমর্থ হন। ''মিরাকলে'' ভিক্টর রুশো এবং জন মিলার গ্রেগরির গল্প প্রকাশিত হয়েছিল। '' '' প্রথম সংখ্যার মূল কাহিনীর কৃতিত্ব ডগলাস ডল্ডকে দেয়া হয় এবং দ্বিতীয় সংখ্যার মূল কাহিনীর জন্য ইলিয়টকে। কিন্তু কল্পবিজ্ঞান গবেষক রিচারড ব্লেয়ার মনে করেন দুটি কাহিনীই দুই ভাইয়ের সহযোগিতার ফসল। কাহিনি গুলোর মান ছিল খুবই খারাপ কিন্তু উভয় সংখ্যাতেই ইলিয়ট ডল্ড এর আর্টওয়ার্ক ছিল উঁচু মানের, এবং এই কারণেই পত্রিকাটি আজো সংগ্রাহকদের আকাঙ্খিত বস্তুতে পরিনত হয়েছে। == গ্রন্থপঞ্জির বিবরন == দুটি সংখ্যারই সম্পাদক ছিলেন ইলিয়ট ডল্ড; প্রকাশক ছিল স্প্রিংফিল্ড, ম্যাসাচুসেটস এর গুড ষ্টোরি ম্যাগাজিন কোঃ। দুটি সংখ্যার তারিখ ছিল যথাক্রমে এপ্রিল-মে এবং জুন-জুলাই ১৯৩১ প্রতিটিই ছিল পাল্প ফরম্যাটে, ২০ সেন্ট মূল্য মানের এবং ১৪৪ পাতার। == পাদটিকা == == তথ্যসূত্র == Ashley, Mike (2000). ''The Time Machines:The Story of the Science-Fiction Pulp Magazines from the beginning to 1950''. Liverpool: Liverpool University Press. ISBN 0-85323-865-0. Bleiler, Everett F.; Bleiler, Richard J. (1998). The Gernsback Years''. Westport CT: Kent State University Press. p. 434. ISBN 0-87338-604-3. DeVore, Howard (1985). "''Miracle Science and Fantasy Stories''". In Tymn, Marshall B.; Ashley, Mike. ''Science Fiction, Fantasy, and Weird Fiction Magazines''. Westport CT: Greenwood Press. pp. 410–413. ISBN 0-313-21221-X. Jones, Robert Kenneth (1975). ''The Shudder Pulps''. West Linn OR: FAX Collector's Editions, Inc. ISBN 0-913960-04-7. ম্যাগাজিন
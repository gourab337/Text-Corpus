'''অঁতোয়ান অঁরি বেকরেল''' (; ১৫ই ডিসেম্বর ১৮৫২ ২৫শে আগস্ট ১৯০৮) একজন ফরাসি পদার্থবিদ। তিনি তেজস্ক্রিয়তা আবিষ্কার করেন। তার নামানুসারে তেজস্ক্রিয়তার একটি এককের নাম রাখা হয়েছে ''বেকেরেল''। তিনি ১৯০২ সালে পদার্থবিজ্ঞানে নোবেল পুরস্কার লাভ করেন। == প্রাথমিক জীবন == বেকরেলের জন্ম হয় প্যারিসের এক বিজ্ঞানী পরিবারে। এই পরিবারে চার পুরুষ ধরে বিজ্ঞান চর্চা প্রচলিত ছিল। বেকরেল ইকোল পলিটেকনিক বিজ্ঞান École des Ponts et Chaussées প্রকৌশল বিদ্যায় পড়াশোনা করেন। == অবদান == বেকরেলের সেই আলোকচিত্র প্লেট, যা ইউরেনিয়াম লবণের তেজস্ক্রিয়তায় ঘোলা হয়ে গেছে। ১৮৯২ খ্রিষ্টাব্দে বেকরেল তার পরিবারের তৃতীয় ব্যক্তি হিসাবে ফ্রান্সের জাতীয় ন্যাচারেল হিস্ট্রি জাদুঘরে পদার্থবিদ্যার সম্মানিত আসনে অধিষ্টিত হন। ১৮৯৪ খ্রিষ্টাব্দে তিনি ফরাসি সরকারের সেতু জনপথ বিভাগের প্রধান প্রকৌশলীর পদ লাভ করেন। ১৮৯৬ খ্রিষ্টাব্দে বেকরেল ইউরেনিয়ামের লবণের দ্যুতির উপর গবেষণা করার সময় ঘটনাচক্রে তেজস্ক্রিয়তা আবিষ্কার করেন। উইলহেল্ম রন্টজেনের ব্যবহারিক পরীক্ষণ সম্পন্ন করতে গিয়ে বেকরেল পটাসিয়াম ইউরেনাইল সালফেট নামক দ্যুতিময় খনিজ পদার্থকে আলোকচিত্রের প্লেটে লেপে দেন, এবং এর উপরে কালো বর্ণের আচ্ছাদন দেন, যাতে করে উজ্জ্বল সূর্যালোকে তিনি পরীক্ষা চালাতে পারেন। কিন্তু, আসল পরীক্ষণ চালাবার আগে বেকরেল দেখতে পান যে, তার আলোকচিত্রের প্লেটগুলো এক্সপোজ্‌ড, অর্থাৎ ব্যবহৃত হয়ে গেছে। এই ঘটনা হতে বেকেরেল তেজস্ক্রিয় বিকীরণ সংক্রান্ত বিষয়ে গবেষণা চালান। ১৯০৩ খ্রিষ্টাব্দে তিনি তেজস্ক্রিয়তা আবিষ্কারের জন্য মারি ক্যুরি পিয়েরে কুরির সাথে পদার্থবিজ্ঞানে নোবেল পুরস্কার পান। == জীবনাবসান == ১৯০৮ খ্রিষ্টাব্দে, মৃত্যুর পূর্বে তিনি ফরাসি বিজ্ঞান একাডেমির স্থায়ী সম্পাদক নির্বাচিত হন। ৫৫ বছর বয়সে তিনি লে ক্রয়সিক নামক স্থানে মৃত্যুবরণ করেন। তার নামানুসারে তেজস্ক্রিয়তার এস্‌আই একক বেকেরেল (Bq) এর নামকরণ করা হয়। চাঁদ মঙ্গল গ্রহের দুইটি খাত (Crater) এর নাম তার নামানুসারে রাখা হয়। == তথ্যসূত্র == == বহিঃসংযোগ == নোবেল পুরস্কারের ওয়েবসাইটে বেকেরেলের জীবনী বেকেরেল সম্পর্কিত নিবন্ধ বেকেরেলের সংক্ষিপ্ত জীবনী বিজয়ী পদার্থবিজ্ঞানী পদার্থবিজ্ঞানী জন্ম মৃত্যু
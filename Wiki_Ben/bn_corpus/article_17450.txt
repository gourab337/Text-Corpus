'''সুচিত্রা মিত্র''' (১৯ সেপ্টেম্বর, ১৯২৪ জানুয়ারি, ২০১১) ছিলেন একজন প্রথিতযশা স্বনামধন্য ভারতীয় বাঙালি কণ্ঠশিল্পী। তিনি ছিলেন রবীন্দ্রসংগীতের একজন অগ্রগণ্য গায়িকা বিশেষজ্ঞ। সুচিত্রা মিত্র দীর্ঘকাল রবীন্দ্রভারতী রবীন্দ্রসংগীত বিভাগের প্রধান ছিলেন। সংগীত বিষয়ে তার বেশ কিছু গ্রন্থ প্রকাশিত হয়েছে। শেষ জীবনে তিনি রবীন্দ্রসংগীতের তথ্যকোষ রচনার কাজে নিজেকে নিযুক্ত করেছিলেন। তিনি চলচ্চিত্রে নেপথ্য কণ্ঠশিল্পী এবং অভিনেত্রীর ভূমিকাও পালন করেছেন। ভারতীয় গণনাট্য সংঘের সঙ্গেও তার দীর্ঘকালের যোগসূত্র ছিল। ১৯৭১-এ বাংলাদেশের মুক্তিযুদ্ধ চলাকালে তার দৃপ্ত কণ্ঠে গাওয়া রবীন্দ্র নাথ ঠাকুরের ''আমার সোনার বাংলা আমি তোমায় ভালবাসি'' গানটি বিশেষ অনুপ্রেরণা জুগিয়েছিল। ২০০১ সালে তিনি কলকাতার শেরিফ মনোনীত হয়েছিলেন। দীর্ঘদিন রোগভোগের পর ২০১১ খ্রিষ্টাব্দের জানুয়ারি, সোমবার কলকাতার বাসভবনে হৃদরোগে আক্রান্ত হয়ে শেষ নিঃশ্বাস ত্যাগ করেন সুচিত্রা মিত্র। == জীবনী == ১৯২৪ খ্রিষ্টাব্দের ১৯ সেপ্টেম্বর সুচিত্রা মিত্রের জন্ম। তার পিতা রামায়ণ-অনুবাদক কবি কৃত্তিবাস ওঝা’র উত্তর পুরুষ সৌরীন্দ্রমোহন মুখোপাধ্যায় (১৮৮৪-১৯৬৬) ছিলেন বিশিষ্ট লেখক অনুবাদক; মায়ের নাম সুবর্ণলতা দেবী। পিতা-মাতার চতুর্থ সন্তান সুচিত্রা মিত্রের জন্ম হয়েছিল ঝাড়খণ্ডের ডিহিরী জংশন লাইনে শালবন ঘেরা গুঝাণ্টি নামে একটি রেলস্টেশনের কাছে, ট্রেনের কামরায়। তাদের পৈতৃক নিবাস ছিল উত্তর কলকাতার হাতিবাগান অঞ্চলে। কলকাতার বেথুন কলেজিয়েট স্কুলে তিনি লেখাপড়া করেছেন। স্কুল বসার আগে প্রার্থনা সংগীতের মতো করে গাওয়া হতো রবীন্দ্রনাথের গান। এখানে পড়ার সময় গানের চর্চা শুরু হয় দুই শিক্ষক অমিতা সেন এবং অনাদিকুমার দস্তিদারের কাছে। বিদ্যান্বেষী সুচিত্রা মিত্র পরবর্তীকালে পড়াশোনা করেছেন স্কটিশ চার্চ কলেজ, কলকাতা বিশ্ববিদ্যালয় বিশ্বভারতী খুব অল্প বয়সে তিনি রবীন্দ্রসংগীত শিখতে শুরু করেন। বাবা ছিলেন রবীন্দ্র সংগীতের বিশেষ অনুরাগী। বাড়ীতে সংগীতের নিবিড় আবহ ছিল। তুমুল আড্ডা হতো এবং তাতে গানও হতো। তিনি বসে বসে গান শুনতেন। তার মা-ও গান করতেন। মায়ের গলায় "সন্ধ্যা হল গো মা" গানটি শুনে বালিকা সুচিত্রা মিত্রের চোখ জলে ভরে উঠতো। পঙ্কজকুমার মল্লিকের গান শুনে রবীন্দ্র সংগীত শেখায় বিশেষভাবে উৎসাহিত হয়েছিলেন। পরে তিনি যাদের কাছে গান শিখেছেন তাদের মধ্যে রয়েছেন ইন্দিরা দেবী চৌধুরানী, শৈলজারঞ্জন মজুমদার এবং শান্তিদেব ঘোষ। ছেলেবেলায় তিনি কবিগুরু রবীন্দ্রনাথ ঠাকুরের সাক্ষাৎ সাহচর্য লাভ করেছিলেন। ১৯৪১ খ্রিষ্টাব্দে ক্লাস টেন-এ পড়ার সময় শান্তিনিকেতনের সংগীত ভবন থেকে বৃত্তি লাভ করেছিলেন। ১৯৪২-এ ম্যাট্রিক পরীক্ষা দেয়ার মায়া পরিত্যাগ করে তিনি শান্তিনিকেতন চলে যান;- এর মাত্র কুড়ি দিন আগে রবীন্দ্রনাথ লোকান্তরিত হয়েছিলেন। ১৯৪৩-এ শান্তিনিকেতনে পড়ার সময় প্রাইভেটে ম্যাট্রিক পরীক্ষা দেন। ১৯৪৫ খ্রিষ্টাব্দে কলকাতা ছাত্রী হিসাবে প্রাইভেটে ইন্টারমিডিযেট পরীক্ষা দেন। একই বছর রবীন্দ্র সংগীতে ডিপ্লোমা লাভ করেন৷ এরপর স্কটিশ চার্চ কলেজে ভর্তি হন। এখান থেকেই অর্থনীতিতে সম্মান-সহ বিএ পাস করেন। ১৯৪৭ সালের মে তিনি ধ্রুব মিত্রের সাথে বিবাহ বন্ধনে আবদ্ধ হন। ১৯৫০ খ্রিষ্টাব্দের ২৩ জুন জন্ম হয় তাদের একমাত্র পুত্র সন্তান কুণাল মিত্রের। কুণাল মিত্র বর্তমানে যুক্তরাষ্ট্রের মেরিল্যান্ডের বাসিন্দা। ১৯৫৫ খ্রিষ্টাব্দের স্বামীর সাথে বিবাহ বিচ্ছেদ হয় সুচিত্রা মিত্রের। কলেজ জীবনে তিনি রাজনীতিতে সম্পৃক্ত হয়েছিলেন। চট্টগ্রাম অস্ত্রাগার লুণ্ঠনের অভিযোগে যারা গ্রেপ্তার হয়েছিলেন তাদের মুক্তির জন্য পতাকা হাতে রাস্তায় রাস্তায় মিছিল করেছেন, টিয়ার গ্যাসের ঝাঝেঁ নাকাল হযেছেন। মিছিল, প্রতিবাদ করতে গিয়ে ব্রিটিশ পুলিশের হাতে মার পর্যন্ত খেয়েছেন। পরবর্তী জীবনে অবশ্য তিনি সক্রিয় রাজনীতি ছেড়ে দেন। তবে তার প্রতিবাদী কণ্ঠস্বরটি অক্ষূণ্ন অম্লান থাকে। ১৯৬০ খ্রিষ্টাব্দে দিল্লী থেকে প্রচারিত আকাশবাণীর জাতীয় অনুষ্ঠানে তিনি রবীন্দ্রসংগীত পরিবেশন করেন। আকাশবাণীতে জওহরলাল নেহেরুকে কটাক্ষ করে বাল্মিকী প্রতিভায় গান গাওয়ার অভিযোগে তাকে অবাঞ্চিত ঘোষণা করা হয়। দীর্ঘ ছ'বছর তিনি আকাশবাণীতে গান করার সুযোগ থেকে বঞ্চিত ছিলেন। তিনি রবীন্দ্রভারতী বিশ্ববিদ্যালয়ে শিক্ষকতা করেছেন দীর্ঘদিন। এখানে তার কর্মজীবন শুরু হয় প্রভাষক হিসাবে। তারপর পদোন্নতি পেযে রিডার হয়েছেন, অধ্যাপক হয়েছেন এবং "রবীন্দ্র সংগীত বিভাগের" প্রধান হিসেবেও কাজ করেছেন৷ ২১ বছর একনাগাড়ে শিক্ষকতার পর ১৯৮৪ খ্রিষ্টাব্দে তিনি রবীন্দ্র ভারতী থেকে অবসর নেন। রবীন্দ্র ভারতীতে অধ্যাপক হিসাবে কর্মরত থাকাকালে তিনি বাংলায় এমএ পাস করেন। == শিল্পী জীবন == একেবারে কৈশোরেই তার শিল্পী জীবনের শুরু। ১৯৪৫-এ প্রথম তার গানের রেকর্ড বেরোয় তখন তার বয়স ছিল মাত্র ২১ বছর। সেটা রবীন্দ্র সংগীতের রেকর্ড;- এক পিঠে "মরণেরে তুঁ হু মম শ্যাম সমান", অন্য পিঠে "হৃদয়ের একুল ওকুল দু’কুল ভেসে যায়"। দ্বিতীয় রেকর্ডটি তার পিতার লেখা গানঃ এক পিঠে "তোমার আমার ক্ষণেক দেখা", অন্য পিঠে "আমায় দোলা দিয়ে যায়"। এরপর মৃত্যু অবধি তার সাড়ে চার শরও বেশি রবীন্দ্রসংগীতের রেকর্ড বের হয়েছে। সুচিত্রা মিত্র সম্পর্কে প্রয়াত ধূর্জটিপ্রসাদ মুখোপাধ্যায়ের মতে, "রবীন্দ্রনাথের গানে সেরা হচ্ছে সুচিত্রা... সে বেশ গলা ছেড়ে পুরো দমে গায়। এর মধ্যে কোনো গোঁজামিল নেই... তার সাবলীলতা... সে এক দেখার এবং শোনার জিনিস। তার ছন্দজ্ঞানও অসামান্য... সুচিত্রা নিখুঁত। মনে হয় দিনেন্দ্রনাথ বুঝি ফিরে এলেন"। বেশ কিছু চলচিত্রে প্লে ব্যাক গায়ক হিসেবেও গান গেয়েছেন৷ রবীন্দ্রনাথ ঠাকুরের কবিতা আর সংগীতের প্রতি আশৈশব ভালবাসা আর তীব্র টানে তিনি পুরোপুরি নিজেকে উৎসর্গ করেন৷ দ্বিতীয় তিনি রবীন্দ্র সংগীতের প্রধান শিল্পী হিসাবে আবির্ভূত হন। তার গায়কী ঢং ছিল একেবারেই স্বতন্ত্র প্রকৃতির। তার কণ্ঠ মাধুর্যের সঙ্গে ছিল এক ধরনের দৃঢ়তা রবীন্দ্র সংগীতে তার উচ্চারণ, স্বরক্ষেপণ, তার কণ্ঠ আদর্শ হয়ে উঠেছিল। গান প্রাণ পেত তার কণ্ঠে। রবীন্দ্র সংগীতের তুলনারহিত প্রতিমূর্তি হয়ে উঠেছিলেন তিনি অগণিত শ্রোতাদের কাছে রবীন্দ্র সংগীত ছাড়াও তার গলায় প্রাণ পেয়েছে অতুলপ্রসাদের গান, ব্রহ্মসংগীত, আধুনিক বাংলা গান এবং হিন্দি ভজন। শান্তিনিকেতনে তিনি নানা বাদ্যযন্ত্র শিখেছেন: সেতার, এস্রাজ, তবলা। এসময় সহপাঠী ছিলেন নীলিমা সেন। চূড়ান্ত পর্যায়ে শেষ পর্যন্ত তিনি কণ্ঠসংগীতই বেছে নিলেন। ধ্রুপদী সংগীত শিখেছেন ভি ভি ওয়াঝেলকরের কাছে। সময় কিছুদিন, প্রায় দু’বছর নাচ শেখার চেষ্টাও করেছিলেন। ছোটবেলা থেকেই অভিনয় ভালোবাসতেন। তাই যখন রবীন্দ্র সংগীতের সেরা শিল্পীর তকমা জুটে গেছে, সে সময়, পরিণত বয়সে ঋতুপর্ণ ঘোষ পরিচালিত ''দহন'' নামক চলচিত্রে অভিনয় করেছিলেন। এর আগে তিনি বাংলাদেশের মুক্তিযুদ্ধকালে নির্মিত উমাপ্রসাদ মৈত্রের ''জয় বাংলা'' এবং মৃণাল সেনের “পদাতিক”-এ অভিনয় করেছেন। এছাড়াও, বিষ্ণু পাল চৌধুরীর টেলিফিল্ম ''আমার নাম বকুল''-এর একটি পর্বে তিনি অভিনয় করেন। দীর্ঘদিন তিনি ভারতীয় গণনাট্য সংঘ বা ইন্ডিয়ান পিপলস থিয়েটার অ্যাসোসিয়েশনের সঙ্গে সক্রিয়ভাবে যুক্ত ছিলেন। ১৯৪১তে বৃত্তি নিযে গান শেখার উদ্দেশ্যে শান্তিনিকেতনে যাওয়ার আগেই তিনি রবীন্দ্রনাথ ঠাকুরের নাটকে অভিনয় করেছেন। পরবর্তীতে যে সকল নাটকে অভিনয় করেছেন সেগুলো হলোঃ ''মুক্তধারা'', ''বিসর্জন'', ''তপতী'', ''নটীর পুজা'', ''মায়ার খেলা'', চিরকুমার সভা'' ''নীলদর্পণ। ১৯৭৩ খ্রিষ্টাব্দে ভারত সরকার তাকে পদ্মশ্রী সম্মানে ভূষিত করে। ১৯৮৬ খ্রিষ্টাব্দে সংগীত নাটক অকাদেমি এ্যাওয়ার্ড তিনি পেয়েছেন এছাড়া এইচএমভি গোল্ডেন ডিস্ক এ্যাওয়ার্ড, বিশ্বভারতী থেকে দেশিকোত্তম এবং পশ্চিমবঙ্গ সরকারের কাছ থেকে আলাউদ্দিন পুরস্কার লাভ করেছেন। আরো পেয়েছেন সংগীত নাটক একাডেমি পুরস্কার-সহ নানা সম্মান। সাম্মানিক ডি-লিট পেয়েছেন রবীন্দ্রভারতী বিশ্ববিদ্যালয়, যাদবপুর বিশ্ববিদ্যালয় বর্ধমান বিশ্ববিদ্যালয় থেকে। == বিবিধ == রবীন্দ্র সংগীত নিয়ে তিনি গবেষণামূলক গ্রন্থ রচনা করেছেন। ছোটদের জন্য লিখেছেন কবিতা গল্প; লিখেছেন স্মৃতিকথা। তিনি কক্বাহলিল জিবরানের কবিতার অনুবাদ করেছেন। সুচিত্রা মিত্র আবৃত্তি করতে ভালবাসতেন। ছবি আঁকা ছিল তার আরেকটি নেশা। ছবির প্রদর্শনী পর্যন্ত তিনি করেছেন। কর্মযোগী সুচিত্রা মিত্র ১৯৪৬-এ কলকাতায রবীন্দ্র সংগীতের স্কুল "রবিতীর্থ" স্থাপন করেন। ভারতে এটি রবীন্দ্র সংগীত শিক্ষার অগ্রগণ্য বিদ্যাপীঠ হিসাবে পরিগণিত। স্কুলের নামটি অধ্যাপক কালিদাস নাগ কর্তৃক প্রদত্ব। রবিতীর্থের তিনি ছিলেন প্রধান শিক্ষিকা। রবিতীর্থের শিক্ষার্থীদের নিযে তিনি বহুদেশে নৃত্যনাট্য পরিবেশন করেছেন। তাকেঁ নিযে কবিতা লিখেছেন বিষ্ণু দে এবং নীরেন্দ্রনাথ। তার আবক্ষ মূর্তি গড়েছেন শিল্পী রামকিংকর ১৯৫২ খ্রিষ্টাব্দে; প্রামাণ্য চলচ্চিত্র তৈরী করেছেন সুব্রত ঘোষ রাজা সেন। তিনি সংস্কৃতি এবং আভিজাত্যকে সমন্বিত করেছিলেন সংগীত চর্চার মাধ্যমে, নিজ জীবনাচরণে। ওস্তাদ আমজাদ আলী খান সুচিত্রা মিত্রকে বর্ণনা করেছেন রবীন্দ্রনাথের এক উজ্জ্বল প্রতীক হিসাবে। ১৯৯৫ সালে ''আজকাল'' পত্রিকার উদ্যোগে প্রকাশিত হয় তার আত্মকথা ''মনে রেখো''। বাংলার সাংস্কৃতিক অঙ্গনে দীর্ঘদিন ঘনিষ্ঠভাবে মিশেছিলেন তিনি। সমসাময়িক ব্যক্তিত্বদের কাছে তিনি ছিলেন জনপ্রিয়ও সম্মানীয়। তাকে নিয়ে অনেকেই কবিতা রচনা করেছেন। কবি নীরেন্দ্রনাথ চক্রবর্তী লিখেছেন: == মৃত্যু == জীবনের একেবারে শেষপর্বে বার্ধক্যজনিত অসুস্থতার কারণে গান শেখানো প্রায় বন্ধই করে দিয়েছিলেন সুচিত্রা মিত্র। কেবল ছাত্রছাত্রীরা তার কাছ থেকে ভুলত্রুটি শুধরে নিতে অথবা তার আশীর্বাদ প্রার্থনা করতে তার বাড়িতে আসতেন। দীর্ঘ রোগভোগের পর ২০১১ সালের জানুয়ারি দ্বিপ্রাহরিক আহারের সময় হৃদযন্ত্রের ক্রিয়া বন্ধ হয়ে মৃত্যু হয় তার। মৃত্যুকালে তার বয়স হয়েছিল ৮৬ বছর। তিনি রেখে যান তার একমাত্র মার্কিন যুক্তরাষ্ট্র প্রবাসী পুত্র কুণাল মিত্রকে। জানুয়ারি তার মরদেহ নিয়ে এক বিরাট গণশোকযাত্রা বের হয়। জোড়াসাঁকো ঠাকুরবাড়ি (রবীন্দ্রভারতী প্রধান রবীন্দ্রসদন তার প্রতিষ্ঠিত সংগীত বিদ্যালয় রবিতীর্থে গুণমুগ্ধ, অনুরাগী রাজনৈতিক ব্যক্তিত্বেরা তাকে শ্রদ্ধা নিবেদন করেন। অপরাহ্নে কেওড়াতলা মহাশ্মশানে তার শেষকৃত্য সম্পন্ন হয়। পরে গঙ্গায় শিল্পীর অস্থি-বিসর্জন দেন তার কন্যাসমা ভাইঝি সুদেষ্ণা চট্টোপাধ্যায়। == সম্মাননা == ১৯৪৫: লন্ডন টেগোর হিম সোসাইটি প্রদত্ত টেগোর হিম প্রাইজ ১৯৫০: নিখিল বঙ্গ সঙ্গীত সম্মেলনে স্বর্ণপদক ১৯৭৪: ভারত সরকার প্রদত্ত পদ্মশ্রী সম্মান ১৯৭৯: বাংলা চলচ্চিত্র পুরস্কার সমিতি প্রদত্ত পঙ্কজ মল্লিক স্মৃতি পুরস্কার ১৯৮০: এইচএমভি প্রদত্ত গোল্ডেন ডিস্ক অ্যাওয়ার্ড ১৯৮৫: ভারত সরকার প্রদত্ত সংগীত নাটক অকাদেমি পুরস্কার ১৯৮৫: এশিয়ান পেইন্টস প্রদত্ত শিরোমণি পুরস্কার ১৯৯০: বর্ধমান বিশ্ববিদ্যালয় প্রদত্ত সাম্মানিক ডি.লিট. ১৯৯৭: বিশ্বভারতী প্রদত্ত দেশিকোত্তম ১৯৯৭: পশ্চিমবঙ্গ সরকার প্রদত্ত আলাউদ্দিন পুরস্কার রবীন্দ্রভারতী বিশ্ববিদ্যালয় প্রদত্ত সাম্মানিক ডি.লিট. যাদবপুর বিশ্ববিদ্যালয় প্রদত্ত সাম্মানিক ডি.লিট. == রেকর্ড-তালিকা == === রবীন্দ্রসংগীত === ==== গ্রামোফোন এল পি রেকর্ড ==== ===== ১৯৪৫-১৯৫০ ===== তারিখ রেকর্ড নং গান সহশিল্পী ডিসেম্বর, ১৯৪৫ N27564 মরণ রে, তুঁহু মম শ্যাম সমানহৃদয়ের কুল কুল দু’কুল ভেসে যায় -- সেপ্টেম্বর, ১৯৪৬ N27630 আমার কী বেদনা সে কি জানআরো কিছুক্ষণ না হয় বসিয়ো -- মে, ১৯৪৭ N27673 আর রেখো না আঁধারে আমায়না চাহিলে যারে পাওয়া যায় -- অক্টোবর, ১৯৪৭ N27736 তোর আপনজনে ছাড়বে তোরেদেশ দেশ নন্দিত করি জ্যোতিরিন্দ্র মৈত্র, দেবব্রত বিশ্বাস, সুপ্রীতি ঘোষ কণিকা বন্দ্যোপাধ্যায় অক্টোবর, ১৯৪৭ N27737 পুব-হাওয়াতে দেয় দোলাবাদল মেঘে মাদল বাজে -- ফেব্রুয়ারি, ১৯৪৮ N27790 সার্থক জনম আমারআমার সোনার বাংলা -- এপ্রিল, ১৯৪৮ N27823 জীবন যখন শুকায়ে যায়যদি তোর ডাক শুনে কেউ -- মে, ১৯৪৮ GE7230 ওগো কিশোর, আজি তোমার দ্বারে হেমন্ত মুখোপাধ্যায়, দেবব্রত বিশ্বাস,গীতা নাহা, চিত্রা মজুমদার, অশোকতরু বন্দ্যোপাধ্যায় মে, ১৯৪৮ N27829 জনগণমন-অধিনায়ক জয় হে জগন্ময় মিত্র, দ্বিজেন চৌধুরী,দেবব্রত বিশ্বাস, নীহারবিন্দু সেন, কনক বিশ্বাস, সুপ্রীতি ঘোষ, গীতা নাহা সেপ্টেম্বর, ১৯৪৮ N27906 নৃত্যের তালে তালে -- ফেব্রুয়ারি, ১৯৪৯ N27983 আমি কী গান গাব যেঅশ্রুভরা বেদনা -- মে, ১৯৪৯ N31026 নীল নবঘনে আষাঢ় গগনেআজি গোধূলি লগনে এই বাদল গগনে -- সেপ্টেম্বর, ১৯৫০ N31261 কোন্‌ খেপা শ্রাবণ ছুটে এলআজ ধানের ক্ষেতে রৌদ্রছায়ায় -- ===== ১৯৫১-১৯৬০ ===== তারিখ রেকর্ড নং গান সহশিল্পী মে, ১৯৫১ N31334 কোন আলোতে প্রাণের প্রদীপজানি গো, দিন যাবে -- জুলাই, ১৯৫১ N31350 যে কেবল পালিয়ে বেড়ায়গানগুলি মোর শৈবালেরই দল -- জুলাই, ১৯৫১ N31387 এই শরৎ-আলোর কমলবনেদেখো দেখো, শুকতারা -- মে, ১৯৫২ N82507 (ও নিঠুর, আরো কি বাণ) তোমার তূণে আছেআমার প্রাণের মাঝে -- সেপ্টেম্বর, ১৯৫২ N82528 মেঘের কোলে কোলে যায় রেআমার মুক্তি আলোয় আলোয় -- মে, ১৯৫৩ N82562 দুঃখের তিমিরে যদি জ্বলেএবার দুঃখ আমার অসীম পাথার পার হল -- সেপ্টেম্বর, ১৯৫৩ N82578 যে তোমায় ছাড়ে ছাড়ুকছি ছি, চোখের জলে -- মে, ১৯৫৪ N82616 অরূপবীণা রূপের ফাঁদ পেতেছ -- মে, ১৯৫৪ N82627 কেন রে এই দুয়ারটুকু পার হতে সংশয়আজ নবীন মেঘের সুর লেগেছে -- জানুয়ারি, ১৯৫৫ N82633 দুঃখ যদি না পাবে তোআমারে বাঁধবি তোরা -- মে, ১৯৫৫ N82650 তুমি তো সেই যাবেই চলেআমার জ্বলেনি আলো অন্ধকারে -- অক্টোবর, ১৯৫৫ N82671 সখী, ওই বুঝি বাঁশি বাজেসকল জনম ভরে মোর দরদীয়া -- ফেব্রুয়ারি, ১৯৫৬ N82690 ওহে জীবনবল্লভ -- এপ্রিল, ১৯৫৬ N82698 পথে যেতে ডেকেছিলেহৃদয় আমার প্রকাশ হল -- সেপ্টেম্বর, ১৯৫৬ N82714 অবেলায় যদি এসেছ আমার বনেকোথাও আমার হারিয়ে যাওয়ার -- ১৯৫৭ N82741 মরি লো মরি, আমায় বাঁশিতে ডেকেছে কেআমি যে আর সইতে পারি নে -- এপ্রিল, ১৯৫৮ N82780 আমি যে গান গাইযদি প্রেম দিলে না প্রাণে -- অগস্ট, ১৯৫৮ N82780 সকালবেলার কুঁড়ি আমারমেঘের পরে মেঘ জমেছে -- নভেম্বর, ১৯৫৯ N82853 দেওয়া নেওয়া ফিরিয়ে দেওয়াতুমি কোন ভাঙনের পথে এলে -- মার্চ, ১৯৬০ N82865 তোমার মনের একটি কথাদিনের বেলা বাঁশি তোমার -- ডিসেম্বর, ১৯৬০ N82906 পূর্বাচলের পানে তাকাইভেবেছিলেম আসবে ফিরে -- ===== ১৯৬১-১৯৭০ ===== তারিখ রেকর্ড নং গান সহশিল্পী মার্চ, ১৯৬১ 7EPE 1005 কৃষ্ণকলি আমি তারেই বলিপুরানো জানিয়া চেয়ো নাতুমি কোন্‌ ভাঙনের পথে এলে -- এপ্রিল, ১৯৬১ N82923 কৃষ্ণকলি আমি তারেই বলি -- নভেম্বর, ১৯৬১ N82953 প্রভু,আজি তোমার দক্ষিণ হাতপ্রভু, বলো বলো কবে -- মার্চ, ১৯৬২ N82966 আজ আকাশের মনের কথাআমার আপন গান -- এপ্রিল, ১৯৬২ ECLP 2273 (পূর্বতন সেট রেকর্ড, জুলাই, ''চণ্ডালিকা'' গীতিনাট্যের সংগীতাংশ -- নভেম্বর, ১৯৬২ N82995 কত যে তুমি মনোহরএই উদাসী হাওয়ার পথে পথে -- জানুয়ারি, ১৯৬৩ ECLP 2280(''সংস অফ যদি তোর ডাক শুনে কেউসার্থক জনম আমার -- মার্চ, ১৯৬৩ N83009 ফাগুনের পূর্ণিমা এলদেখা না-দেখায় মেশা -- মার্চ, ১৯৬৩ ECLP 2272(পূর্বতন সেট রেকর্ড, অগস্ট, 53-55) ''চিত্রাঙ্গদা'' গীতিনাট্যের সংগীতাংশ -- মার্চ, ১৯৬৩ 7EPE 1009 জীবন যখন শুকায়ে যায়দুঃখের তিমির যদি জ্বলেআগুনের পরশমণি ছোঁয়াও প্রাণেকোন্‌ আলোতে প্রাণের প্রদীপ -- মার্চ, ১৯৬৪ N83059 তবু মনে রেখোআমার মাঝে তোমারই মায়া -- মার্চ, ১৯৬৪ 7EPE 1017 দুঃখের তিমিরে যদি জ্বলে -- অগস্ট, ১৯৬৪ ECLP 2303 আগুনের পরশমণি ছোঁয়াও প্রাণেআমার মুক্তি আলোয় আলোয়কোথাও আমার হারিয়ে যাওয়ারআজি গোধূলি লগনেমরি লো মরিআজ তারায় তারায় দীপ্তশিখার -- ফেব্রুয়ারি, ১৯৬৫ N83113 লিখন তোমার ধূলায় হয়েছে ধূলিসখী, আমারি দুয়ারে কেন -- এপ্রিল, ১৯৬৫ ECLP 2311(''সিজনাল সংস অফ টেগোর'') আমার নয়ন-ভুলানো এলেহিমের রাতে ওই গগনের -- মার্চ, ১৯৬৬ 7EPE 1025 আসা-যাওয়ার মাঝখানেআরো, আরো প্রভু -- মে, ১৯৬৬ EALP 1303 ''শাপমোচন'' গীতিনাট্যের সংগীতাংশ -- == তথ্যসূত্র == == বহিঃসংযোগ == স্ট্যানফোর্ড তথ্যতীর্থে সুচিত্র সেনের চিত্রমালা সঙ্গীত শিল্পী কণ্ঠশিল্পী জন্ম মৃত্যু ব্যক্তি সঙ্গীতশিল্পী প্রাক্তন শিক্ষার্থী কণ্ঠশিল্পী বিষয়শ্রেণী:২০শ শতাব্দীর ভারতীয় কণ্ঠশিল্পী চার্চ কলেজ, কলকাতার প্রাক্তন শিক্ষার্থী চলচ্চিত্র অভিনেত্রী চলচ্চিত্রের গায়িকা সঙ্গীতজ্ঞ গায়ক ভারতী বিশ্ববিদ্যালয় অনুষদ প্রাপক নাটক অকাদেমি পুরস্কার প্রাপক কর্মকর্তা প্রাক্তন শিক্ষার্থী চলচ্চিত্র অভিনেত্রী
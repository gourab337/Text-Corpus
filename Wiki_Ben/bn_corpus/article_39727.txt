'''সুরজিত পাতর''' (ਸੁਰਜੀਤ ਪਾਤਰ) হলেন ভারতের পাঞ্জাবের একজন পাঞ্জাবী ভাষার লেখক এবং কবি। তার কবিতা সাধারণ জনগণের কাছে অপরিমেয় জনপ্রিয়তা পেয়েছে এবং সমালোচকদের কাছ থেকে উচ্চ প্রশংসা লাভ করেছে। == জীবনী == ড. সুরজিত পাতর জলন্ধর জেলার পাত্তার (ਪੱਤੜ) কালান গ্রামের বাসিন্দা ছিলেন; যার থেকে তার পদবী। তিনি কপূরথলার রনধীর কলেজ থেকে স্নাতক এবং পাতিয়ালার পাঞ্জাব বিশ্ববিদ্যালয় থেকে স্নাতকোত্তর ডিগ্রি লাভ করেন। গুরু নানক দেব বিশ্ববিদ্যালয়, অমৃতসর থেকে "লোকসাহিত্যের, গুরু নানক বানীতে রূপান্তর" এর উপর সাহিত্যে পিএইচডি করেন। এরপর তিনি প্রাতিষ্ঠানিক পেশায় যোগদান করেন এবং পাঞ্জাব কৃষি বিশ্ববিদ্যালয়, লুধিয়ানা থেকে পাঞ্জাবি অধ্যাপক হিসেবে অবসর গ্রহণ করেন। তিনি মধ্য ষাটের দশকে কাব্যচর্চা শুরু করেন। তার উল্লেখযোগ্য কবিতাগুলি হল "হাওয়া ভিচ লিখে হার্ফ" (বাতাসে লেখা শব্দ ), বিরখ আরজ কারে (এইসব কথা বৃক্ষ বলছিল), হানেরে ভিচ সুলগদি বর্নমালা (অন্ধকারের মধ্যে ধূমায়িত শব্দ ), লাফজান ডি দরগাহ (শব্দ এর মন্দির) হয় পাতঝর ডি পাজেব (শরত এর নুপূর) এবং সুরজমিন (সঙ্গীত ভূমি) তিনি ফেদেরিকো গার্সিয়া লোরকার তিনটি বিয়োগান্তক নাটক, গিরীশ কারনাডের নাগ মান্দালা নাটক এবং বের্টোল্ট ব্রেশ্‌ট পাবলো নেরুদার কবিতা পাঞ্জাবিতে অনুবাদ করেন। তিনি জাঁ গিরাডক্স, ইউরিপিডিস এবং রাসিনেের নাটক থেকে অভিযোজিত করেন। তিনি শিব কুমার বাটালভি,শেখ ফরিদ ইত্যাদি পাঞ্জাবি কবিদের উপর টেলি-স্ক্রিপ্ট লেখেন। বর্তমানে তিনি 'পাঞ্জাব সাহিত্য একাডেমী, চন্ডীগড়'-এর সভাপতি। == সুপরিচিত কবিতা == "মোমবাতি", "হানেরে ভিচ সুলগদি বর্নমালা", "আয়ি নন্দকিশোর"। == চলচ্চিত্রের তালিকা == সুরজিত পাতর পাঞ্জাবি সিনেমা শহীদ উধম সিং এবং বিদেশের দীপা মেহতার ''হেভেন অন আর্থ''-এর পাঞ্জাবি সংস্করণের সংলাপ লিখেছেন। == পুরস্কার সম্মননা == সাহিত্য অকাদেমী পুরস্কার সুরজিত পাতার ১৯৭৯: পাঞ্জাব সাহিত্য অকাদেমী পুরস্কার; ১৯৯৩: সাহিত্য অকাদেমী পুরস্কার ('হানেরে ভিচ সুলগদি বর্নমালা'র জন্য); ১৯৯৯: ভারতীয় ভাষা পরিষদ, কলকাতা কর্তৃক পাচনাদ পুরস্কার; ২০০৭-২০০৮: আনদ কাভ সম্মান; ২০০৯: কে. কে. বিড়লা ফাউন্ডেশন সরস্বতী সম্মাননা প্রদাণ ২০০৯: সম্বলপুর বিশ্ববিদ্যালয়, উড়িষ্যা দ্বারা কবিতার জন্য গঙ্গাধর জাতীয় পুরস্কার; ২০১২: সাহিত্য শিক্ষার ক্ষেত্রে ভারতের প্রজাতন্ত্রে চতুর্থ সর্বোচ্চ বেসামরিক পুরস্কার পদ্মশ্রী পুরস্কার লাভ; ২০১৪: কুসুমগঞ্জ সাহিত্য পুরস্কার। == আরও দেখুন == বীর সিং (লেখক); অজিত কউর। == তথ্যসূত্র == জন্ম ব্যক্তি প্রাপক
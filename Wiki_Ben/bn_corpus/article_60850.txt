'''মেলাহাইড ক্রিকেট ক্লাব মাঠ''' বা '''দ্যা ভিলেজ''' আয়ারল্যান্ডের মেলাহাইডে মেলাহাইড দুর্গের কাছে অবস্থিত। এই মাঠের মালিকানা রয়েছে মেলাহাইড ক্রিকেট ক্লাবের কাছে। ২০১৩ সালে এই মাঠটিকে সংস্কার করে ১১,৫০০ ধারনক্ষমতায় উন্নীত করা হয়, যা বর্তমানে আয়ারল্যান্ডের সবচেয়ে বড় ক্রিকেট মাঠ। ২০১৭ সালের নভেম্বরে এই মাঠটিতে টেস্ট ম্যাচ আয়োজনের সিদ্বান্ত নেয়া হয় এবং ২০১৮ সালের মে'তে পাকিস্তানের বিপক্ষে নিজেদের প্রথম টেস্ট ম্যাচ এই মাঠে খেলে আয়ারল্যান্ড। == ইতিহাস == মেলাহাইড দুর্গ প্রাঙ্গণে মেলাহাইড ক্রিকেট ক্লাব মাঠ স্থাপিত হয় ১৮৬১ সালে। এর ১৩০ বছর পর ১৯৯১ সালে এই মাঠে প্রথম শ্রেনীর ক্রিকেট ম্যাচ অনুষ্ঠিত হয়, ম্যাচটিতে আয়ারল্যান্ড মোকাবেলা করে স্কটল্যান্ডের বিরুদ্ধে। === আন্তর্জাতিক ক্রিকেট === ২০১৩ সালের সেপ্টেম্বরে আন্তর্জাতিক ক্রিকেট কাউন্সিল (আইসিসি) মাঠটিকে আন্তর্জাতিক ক্রিকেটের উপযুক্ত বলে স্বীকৃতি দেয়। এই মাঠে প্রথম আন্তর্জাতিক ম্যাচে ইয়ন মরগানের ১২৪ রানের ইনিংসের সাহায্যে আয়ারল্যান্ডকে উইকেটে হারায় ইংল্যান্ড। ম্যাচটির মাধ্যমে মেলাহাইড ক্রিকেট ক্লাব মাঠটি আয়ারল্যান্ডের ৩য় আন্তর্জাতিক ক্রিকেট মাঠ হিসেবে স্বীকৃতি লাভ করে, অন্য দুইটি মাঠ হচ্ছে ডাবলিনের ক্যাসেল এভিনিউ এবং স্টরমন্টের সিভিল সার্ভিস ক্রিকেট মাঠ। ২০১৫ সালে আইসিসি টি২০ বিশ্বকাপের বাছাইপর্বের খেলা আয়োজন করে এই মাঠ। == টেস্ট ম্যাচ == ২০১৮ সালের মে'তে পাকিস্তানের বিপক্ষে নিজেদের প্রথম টেস্ট ম্যাচ এই মাঠে খেলে আয়ারল্যান্ড। ২০১৮ সালের ১১ মে'তে পাকিস্তানের বিপক্ষে এই মাঠে প্রথম সেঞ্চুরী করে কেভিন ওব্রায়েন। ইনিংসে প্রথম উইকেট সংগ্রহ করে পাকিস্তানের মোহাম্মদ আব্বাস। প্রথম আন্তর্জাতিক টেস্ট ম্যাচ জয়লাভ করে পাকিস্তান। == ওয়ান ডে ইন্টারন্যাশনাল == ২০১৩ সালের সেপ্টেম্বর এই মাঠে প্রথম ওয়ান্ডে ম্যাচ অনুষ্ঠিত হয়। প্রথম সেঞ্চুরী করেন আয়ারল্যান্ডের উইলিয়াম পোর্টারফিল্ড। ইনিংসে প্রথম উইকেট সংগ্রহ করে আয়ারল্যান্ডের ক্রেগ ইয়ং। প্রথম আন্তর্জাতিক ওয়ান্ডে জয়লাভ করে ইংল্যান্ড। == ছবিঘর == চিত্র:Malahide Cricket Ground 2013.jpg 2013 (1).jpg == তথ্যসূত্র == ==বহিঃসংযোগ== Malahide Cricket Club Official Website Cricinfo ক্রিকেট প্রশাসন
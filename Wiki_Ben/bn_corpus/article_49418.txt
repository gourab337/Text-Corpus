'''বরগুনা স্টেডিয়াম''' বা '''বরগুনা জেলা স্টেডিয়াম''' ১৯৭৪ সালে নির্মিত বাংলাদেশের একটি জেলা পর্যায়ের স্টেডিয়াম। স্টেডিয়ামটি বরগুনা জেলার বরগুনা য় বাস-স্টপের উত্তর দিকে খাকদন নদীর দক্ষিণ তীরে, ৮৮০ নং জাতীয় সড়কের পাশের অবস্থিত। এই স্টেডিয়ামে বাংলাদেশের জাতীয় দিবস সমূহে কুচকাওয়াচ, কনসার্ট; জেলার বিভিন্ন ক্রীড়া বিশেষ করে ক্রিকেট, ফুটবল, ভলিবল কাবাডি অনুষ্ঠিত হয়। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। == সমস্যা সমূহ == প্রতিষ্ঠালগ্নে এই স্টেডিয়ামটিতে দর্শক বসার মতো তিনটি গ্যালারী তৈরি করা হয়। দীর্ঘদিন সংস্কার না করায় গ্যালারী তিনটি ভেঙ্গে পরেছিল। এছাড়া বিভিন্ন স্থান থেকে সীমানা-প্রাচীর ভাঙ্গা রয়েছে। মাঠের মধ্যে জোয়ারের পানি ওঠা-নামা করায়, ভাল পয়ঃনিষ্কাশন ব্যবস্থা না থাকায় মাঠটি ক্ষতিগ্রস্থ হয়েছিল। সংস্কারের জন্য বরাদ্দ অবকাঠামোগত সমস্যা ছাড়াও সুইমিংপুল, ব্যায়ামাগার নেই। স্টেডিয়ামের মাঠে ক্রিকেট পিচও নেই ,মেটের ওপর খেলেন ক্রিকেটাররা। == আয়োজন == === নিয়মিত আয়োজন === স্টেডিয়ামটিতে প্রতিবছর বাংলাদেশের স্বাধীনতা বিজয় দিবসে কুচকাওয়াজ, শিশু সমাবেশ মুক্তিযুদ্ধের ওপর আলোকচিত্র প্রদর্শনী এবং মুক্তিযোদ্ধা শহীদ মুক্তিযোদ্ধা পরিবারকে সংবর্ধনা অনুষ্ঠান আয়োজিত হয়। === উল্লেখযোগ্য আয়োজন === ==== ফুটবল প্রতিযোগিতা ==== ১৩ জানুয়ারি, ২০১৮ঃ বাংলাদেশ যুব গেমসের বরিশাল বিভাগের ফুটবলের ফাইনাল এই ভেন্যুতে অনুষ্ঠিত হয়। স্বাগতিক বরগুনা জেলা দল বরিশাল জেলা দলকে হারিয়ে শিরোপা জিতে। ১৯ ফেব্রুয়ারি, ২০১৯ঃ শেখ কামাল অনূর্ধ্ব-২০ জাতীয় জন্য বরিশাল বিভাগের জেলার ফুটবলার বাছাই করা হয়েছে এই মাঠে। ==== কনসার্ট ==== ১৮ অক্টোবর, ২০১৮ঃ সংস্কৃতিবিষয়ক মন্ত্রণালয়ের আয়োজনে এই ভেন্যুতে অনুষ্ঠিত হয় 'উন্নয়ন কনসার্ট :অপ্রতিরোধ্য অগ্রযাত্রায় বাংলাদেশ'। বিখ্যাত ব্যান্ড সংগীত তারকা জেমস এই কনসার্টে আইয়ুব বাচ্চুর মৃত্যু নিয়ে আবেগাপ্লুত ছিলেন। == সংস্কার == জুলাই, ২০১৫ সালে স্টেডিয়ামের উন্নয়নের জন্য তিন কোটি ৩৫ লাখ টাকা বরাদ্দ করা হয়েছিল। জাতীয় ক্রীড়া পরিষদ এই বরাদ্দ দিয়ে ১০০ ফুটের দ্বিতল ক্রীড়া ভবন আর ২০০ ফুট নতুন গ্যালারি নির্মাণ করেছে। == ধারণ ক্ষমতা == প্রতিষ্ঠার সময় হতে স্টেডিয়ামটির তিনটি গ্যালারীতে ২,০০০ বসতে পারে। জেলা পর্যায়ের বিভিন্ন খেলায় দর্শক হয় প্রায় দশ থেকে পনের হাজার, যার অধিকাংশ দাঁড়িয়ে খেলা উপভোগ করেন। তবে ১৮ অক্টোবর, ২০১৮ তারিখের উন্নয়ন কনসার্টে ২০ সহস্রাধিক দর্শক সমাগত হয়েছিল। ==আরো দেখুন== বাংলাদেশের স্টেডিয়ামের তালিকা বাংলাদেশের ক্রিকেট মাঠের তালিকা *শেখ হেলাল উদ্দিন স্টেডিয়াম *শেখ কামাল স্টেডিয়াম ==তথ্যসূত্র== ==বহিঃসংযোগ== বরগুনা জেলা ক্রীড়া সংস্থা ফুটবল মাঠ স্টেডিয়াম জেলা
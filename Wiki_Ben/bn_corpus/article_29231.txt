'''রাজ্যপাল''' পাল সাম্রাজ্যের অষ্টম সম্রাট ছিলেন। ==পরিচিতি== পাল সম্রাট নারায়ণপালের মৃত্যুর পর রাজ্যপাল পাল রাজবংশের সিংহাসনে আরোহণ করেন। তিনি রাষ্ট্রকূট রাজবংশের তুঙ্গ নামক নরপতির কন্যা ভাগ্যদেবীকে বিবাহ করেন। এই তুঙ্গ কে ছিলেন এই নিয়ে ঐতিহাসিকদের মধ্যে মতপার্থক্য রয়েছে। নগেন্দ্রনাথ বসুর মতে শুভতুঙ্গ উপাধিধারী রাষ্ট্রকূট সম্রাট দ্বিতীয় কৃষ্ণ, ফ্রাঞ্জ কিলহর্ণের মতে দ্বিতীয় কৃষ্ণের পুত্র জগত্তুঙ্গ এবং রাখালদাস মতে তুঙ্গধর্মাবলোক নামক রাজাই ছিলেন রাজ্যপালের শ্বশুর। বাণগড়ে আবিষ্কৃত প্রথম মহীপালের তাম্রশাসন থেকে জানা যা যে, রাজ্যপাল বহু গভীর জলাশয় উচ্চ দেবালয় নির্মাণ করিয়েছিলেন। == রাজত্বকাল == রমেশচন্দ্র মজুমদার ৯০৮ থেকে ৯৪০ খ্রিষ্টাব্দে, আবদুল মোমিন চৌধুরী বিন্দেশ্বরী প্রসাদ সিনহা ৯২০ থেকে ৯৫২ খ্রিষ্টাব্দে এবং দীনেশচন্দ্র সরকার ৯১৭ থেকে ৯৫২ খ্রিষ্টাব্দে রাজ্যপালের রাজত্বের সময়কালকে নির্ণয় করেছেন। ==পাদটীকা == == তথ্যসূত্র == বিষয়শ্রেণী:পাল রাজবংশ
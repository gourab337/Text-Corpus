'''আমরোহা জেলা''' উত্তরাঞ্চলীয় ভারতের উত্তর প্রদেশের ৭৫ জেলার একটি জেলা। আমরোহা শহর জেলার সদরদপ্তর। ভারত সরকারের তথ্য মতে, জনসংখ্যা, আর্থ-সামাজিক সূচক এবং মৌলিক সুযোগ-সুবিধার সূচকের ২০০১ সালের আদমশুমারি তথ্যের ভিত্তিতে জেলাটি সংখ্যালঘু অধ্যুষিত জেলাগুলির মধ্যে একটি। জেলাটি উত্তর দিকে বিজনোর জেলা, পূর্ব দক্ষিণ পূর্বে মোরাদাবাদ জেলা, দক্ষিণে বাদাউন জেলা, পশ্চিমে গঙ্গা নদীর তীর, যার ওপারে বুলান্দশহর, হাপুর এবং মীরাট জেলা অবস্থিত। রাজ্য মহাসড়ক ৭২ ৭৩ আমরোহা শহরের মধ্য দিয়ে গেছে এবং জেলার প্রধান রুট হিসাবে কাজ করে। == ইতিহাস == ১৩০৫ সালের ২০ ডিসেম্বর মঙ্গোল এবং আলাউদ্দিন খিলজির মধ্যে আমরোহার যুদ্ধ সংঘটিত হয়েছিল। আলাউদ্দিন যুদ্ধে বিজয়ী হয়েছিলেন। পরবর্তীকালে, বর্তমান জেলার দখল করা অঞ্চলটি মোগল সাম্রাজ্যের অধীনে দিল্লী সুবাহের সম্ভাল সরকারের অংশ ছিল। == জনজনসংখ্যা == ২০১১ সালের ভারতীয় জনগননা অনুসারে আমরোহা জেলার জনসংখ্যা ছিল ১,৮৩৮,৭৭১ জন, যা কসোভো রাষ্ট্রের মোট জনসংখ্যার সমান বা মার্কিন যুক্তরাষ্ট্রের নেব্রাস্কা রাজ্যের সমান। যা এটিকে ভারতে ২৫৮তম জনবহুল জেলায় স্থান দিয়েছে (মোট ৬৪০টি জেলার মধ্যে)। জেলাটির জনসংখ্যার ঘনত্ব প্রতি বর্গকিলোমিটারে ১৮১৮ জন বসবাস করে (প্রতি বর্গমাইলে ২,১২০ জন)। ২০০১-২০১১ এর দশকে জেলার জনসংখ্যার বৃদ্ধির হার ছিল ২২.৬৬%। আমরোহার জেলার লিঙ্গ অনুপাত প্রতি ১০০০ জন পুরুষের বিপরীতে ৯০৭ জন মহিলা এবং সাক্ষরতার হার ৬৫.৫৭%। == উল্লেখযোগ্য ব্যক্তি == ১. কামাল আমরোহি, চলচ্চিত্র নির্মাতা, গীতিকার, অভিনেতা, পরিচালক, মীনা কুমারীর স্বামী, ২. জৌন এলিয়া, কবি কলাম লেখক ৩. মোহাম্মদ শামি, ক্রিকেটার ৪. সৈয়দ সাদেকাইন আহমেদ নকভি, শিল্পী ৫. ডাঃ নাসিম উজ জাফর বাকির, কবি, গীতিকার, ডাক্তার ৬. ইকবাল মেহেদী, শিল্পী ৭. নবাব ওয়াকার উল মুলক, শিক্ষাবিদ, রাজনীতিবিদ ৮. কে.এ. নিজামী, ইতিহাসবিদ ==তথ্যসূত্র== জেলা জেলা
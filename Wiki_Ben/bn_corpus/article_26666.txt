'''আলভিন আইজ্যাক কালীচরণ''' (; জন্ম: ২১ মার্চ, ১৯৪৯) ব্রিটিশ গায়ানার (বর্তমানে গায়ানা) জর্জটাউনে জন্মগ্রহণকারী বিখ্যাত ওয়েস্ট ইন্ডিয়ান আন্তর্জাতিক ক্রিকেটার। ইন্দো-গায়ানীয় বংশোদ্ভূত '''আলভিন কালীচরণ''' ১৯৭২ থেকে ১৯৮১ সময়কালে ওয়েস্ট ইন্ডিজ ক্রিকেট দলের বিখ্যাত ব্যাটসম্যান হিসেবে পরিচিত ছিলেন। পাশাপাশি দলের অধিনায়কেরও দায়িত্ব পালন করেছেন তিনি। দৃষ্টিনন্দন ব্যাটিং ক্রীড়াশৈলী মার্জিত রুচির পরিচয় বহন করেছেন খেলার মাঠে। খেলায় তিনি মূলতঃ বামহাতি ব্যাটসম্যান হলেও প্রয়োজনমাফিক ডানহাতে অফ-স্পিন বোলিং করতেন। == খেলোয়াড়ী জীবন == ১৯৭৫ সালে প্রবর্তিত ক্রিকেট বিশ্বকাপে শিরোপা জয়ী ওয়েস্ট ইন্ডিজ ক্রিকেট দলের অন্যতম সদস্য ছিলেন কালীচরণ। এছাড়াও ১৯৭৯ সালেও বিশ্বকাপ জয় করে ওয়েস্ট ইন্ডিজ দল। ১৯৭৮-৭৯ মৌসুমে ভারত সফরে তিনি তার সর্বোচ্চ ১৮৭ রান সংগ্রহ করেন ভারতের বিপক্ষে। ইংরেজ কাউন্টি ক্রিকেটে ওয়ারউইকশায়ার দলেই তিনি সর্বাধিক সফলতা প্রদর্শন করেছেন। ১৯৮৪ সালে ন্যাটওয়েস্ট ট্রফির একদিনের ক্রিকেট প্রতিযোগিতায় মাইনর কাউন্টি দল বিপক্ষে ২০৬ রানসহ ৩২ রানে উইকেট লাভ করেছিলেন। ১৯৭৩ সালে তিনি উইজডেন কর্তৃক বর্ষসেরা ক্রিকেটারের মর্যাদায় অভিষিক্ত হন। অন্যতম স্মরণীয় ইনিংস হিসেবে রয়েছে ইংল্যান্ডের বিপক্ষে ১৫৮ রান সংগ্রহ করা। প্রথম দিনের শেষ বলে টনি গ্রেগ কর্তৃক রান আউট হবার পর বিতর্কে জড়িয়ে পড়েন। বিশ্ব সিরিজ ক্রিকেটে অংশ নিতে চাইলেও ব্যর্থ হন তিনি। ১৯৭৭-৭৮ মৌসুমে ক্যারি প্যাকার সংক্রান্ত বিষয়ে ক্লাইভ লয়েড অধিনায়ত্ব থেকে পদত্যাগ করলে তাকে ওয়েস্ট ইন্ডিজের অধিনায়কের দায়িত্ব দেয়া হয়। পরবর্তীকালে দক্ষিণ আফ্রিকায় অনুষ্ঠিত বিদ্রোহী দলের অনানুষ্ঠানিক সফরে দলকে নেতৃত্ব দিয়েছিলেন। == ব্যক্তিগত জীবন == তার ভাই ডেরেক গায়ানা দল মার্কিন যুক্তরাষ্ট্রের হয়ে প্রথম-শ্রেণীর ক্রিকেট খেলেছেন। বর্তমানে তিনি ল্যাশিংস বিশ্ব একাদশ দলের ম্যানেজারের দায়িত্বে রয়েছেন। মার্কিন যুক্তরাষ্ট্রে অবস্থান করছেন তিনি কোচিংয়ে জড়িত থেকে সেখানকার যুবকদেরকে ক্রিকেটে তালিম দিচ্ছেন। এছাড়াও, নেটওয়ার্ক ইউআইটিভি কানেক্টের ব্র্যান্ড অ্যাম্বাসেডর মনোনীত হয়েছেন তিনি। == তথ্যসূত্র == == আরও দেখুন == ফ্রাঙ্ক ওরেল ১৯৭৫ ক্রিকেট বিশ্বকাপ ওয়েস্ট ইন্ডিজ ক্রিকেট দল টেস্ট ক্রিকেট অভিষেকে সেঞ্চুরির তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ইন্ডিয়ান ক্রিকেটার ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার বর্ষসেরা ক্রিকেটার ক্রিকেটার ক্রিকেটার ক্রিকেট অভিষেকে সেঞ্চুরি করা ক্রিকেটার স্টেটের ক্রিকেটার ক্রিকেটার ক্রিকেটার ক্রিকেটার ক্রিকেটার ক্রিকেটার ক্রিকেটার ইন্ডিজের টেস্ট ক্রিকেট অধিনায়ক ব্যক্তিত্ব হিন্দু বংশোদ্ভূত ক্রীড়াবিদ ক্রিকেট কোচ
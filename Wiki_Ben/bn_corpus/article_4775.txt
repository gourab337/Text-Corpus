ডোমিনিকান প্রজাতন্ত্র ক্যারিবীয় দ্বীপপুঞ্জের হিস্পানিওলা দ্বীপের পূর্ব দুই-তৃতীয়াংশ নিয়ে গঠিত একটি রাষ্ট্র। আশেপাশের দ্বীপগুলি গণনায় ধরে দেশটির আয়তন ৪৮,৪৪২ বর্গকিলোমিটার। ডোমিনিকান প্রজাতন্ত্র এবং হিস্পানিওলা দ্বীপের পশ্চিম এক-তৃতীয়াংশে অবস্থিত রাষ্ট্রে হাইতি-র মধ্যকার সীমান্তের দৈর্ঘ্য ৩৮৮ কিলোমিটার। ডোমিনিকান প্রজাতন্ত্রের পূর্ব-পশ্চিমে সর্বোচ্চ দৈর্ঘ্য ৩৯০ কিমি, পুন্তা দে আগুয়া থেকে লাস লাহাস পর্যন্ত। উত্তর-দক্ষিণে সর্বোচ্চ বিস্তার ২৬৫ কিলোমিটার, ইসাবেলা অন্তরীপ থেকে বেয়াতা অন্তরীপ পর্যন্ত। রাজধানী সান্তো দোমিংগো দক্ষিণ উপকূলে অবস্থিত। ডোমিনিকান প্রজাতন্ত্রের উত্তর উপকূলে আটলান্টিক মহাসাগর এবং দক্ষিণে ক্যারিবীয় সাগর। দেশটি (এবং হিস্পানিওলা দ্বীপ) মোনা প্রণালীর মাধ্যমে পুয়ের্তো রিকো থেকে বিচ্ছিন্ন। ডোমিনিকান প্রজাতন্ত্রের ভূগোলে পূর্ব-পশ্চিমে বিস্তৃত অনেকগুলি পর্বতমালা এবং এদের মধ্যবর্তী উপত্যকা প্রভাব বিস্তার করেছে। উত্তর থেকে দক্ষিণে ক্রমান্বয়ে এগুলির নাম হল কর্দিইয়েরা পর্বতমালা, সিবাও উপত্যকা, কর্দিইয়েরা সেন্ত্রাল পর্বতমালা, সান হুয়ান উপত্যকা, সিয়ের্‌রা দে নেইবা পর্বতমালা, নেইবা উপত্যকা, সিয়ের্‌রা দে বাওরুকো, এবং ইয়ানো কস্তেরো দেল কারিবে (ক্যারিবীয় উপকূলীয় সমভূমি)। কর্দিইয়েরা সেন্ত্রাল থেকে উৎপন্ন এবং আটলান্টিক মহাসাগরে পতিত ২৯৬ কিমি দীর্ঘ ইয়াকে দেল নর্তে ডোমিনিকান প্রজাতন্ত্রের দীর্ঘতম নদী। এটির নদীবিধৌত এলাকার আয়তন প্রায় হাজার বর্গকিলোমিটার। == তথ্যসূত্র == প্রজাতন্ত্র আমেরিকার ভূগোল
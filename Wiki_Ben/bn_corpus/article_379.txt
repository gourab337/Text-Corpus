'''বগুড়া''' বাংলাদেশের উত্তরবঙ্গের বগুড়া জেলার একটি শিল্প বাণিজ্যিক শহর। এটি রাজশাহী বিভাগ-এর অন্তর্গত। বগুড়া শহরে "শহীদ চান্দু স্টেডিয়াম" নামে একটি আন্তর্জাতিক মানের ক্রিকেট স্টেডিয়াম রয়েছে; এছাড়া শহীদ জিয়াউর রহমান মেডিকেল কলেজ(শজিমেক) শহর থেকে সামান্য দুরেই অবস্থিত। বগুড়া দইয়ের জন্য খুব বিখ্যাত। বগুড়া শহরে থেকে ১১ কিঃমিঃ উত্তরে মহাস্থানগড় অবস্থিত, যা একসময় প্রাচীন বাংলার রাজধানী ছিল এবং সেসময় পুণ্ড্রনগর নামে পরিচিত ছিল। বাংলাদেশের মুক্তিযুদ্ধের সেক্টর কমান্ডার এবং জেড ফোর্সের প্রধান মেজর জিয়াউর রহমান বগুড়ার জেলার গাবতলী উপজেলায় জন্মগ্রহণ করেন। == ইতিহাস == ইতিহাস থেকে জানা যায় বাংলার প্রাচীনতম একটি শহর বগুড়া। রাজা অশোক বাংলা জয় করার পর এর নাম রাখেন পুণ্ড্রবর্ধন। ১৯৭১ সালে মুক্তিযুদ্ধের সময় বগুড়া নং সেক্টরের অধীনে ছিল। == ভৌগোলিক অবস্থান == বগুড়া শহর বগুড়া জেলার মধ্যভাগে করতোয়া নদীর কোল ঘেঁষে অবস্থিত। করতোয়া নদী উত্তর থেকে দক্ষিণে প্রবাহিত হয়ে বগুড়াকে দুই ভাগে বিভক্ত করেছে। == অর্থনীতি == সাম্প্রতিক বছরগুলোতে বগুড়া শহরের অবকাঠামোগত প্রচুর উন্নতি সাধিত হয়েছে। নতুন শহর পরিকল্পনার মাধ্যমে রাস্তাগুলো পুননির্মান এবং দু লেনে উন্নিতকরণ করা হয়েছে এখানকার মাটি বেশ উর্বর এবং এখানে প্রচুর শস্যের উৎপাদন হয়। বিগত কয়েক বছরে বগুড়ায় লাল মরিচের উৎপাদন ব্যাপকভাবে বৃদ্ধি পেয়েছে যা কিনা ১০০ কোটি টাকার ব্যবসায় পরিণত হয়েছে। ব্যবসা- বাণিজ্যের উন্নতির সাথে সাথে এখানকার ব্যাংকিং ব্যাবস্থাপনাতেও এসেছে নতুন মাত্রা; সরকারি বেসরকারি প্রায় সব ব্যাংকের একটি করে শাখা রয়েছে এখানে। ২৪ ঘন্টাই শহরের যে কোনো প্রান্তে এটিএম বুথ খোলা পাওয়া যায়। ২০০৮ সালে ফ্রান্সের একটি ব্যবসায়িক প্রতিষ্ঠান ড্যানোন গ্রুপ গ্রামীণ গ্রুপের সাথে যৌথভাবে শক্তিদই তৈরির উদ্যোগ নিয়েছে। == পর্যটন == বগুড়া শহরের ১১ কি.মি. অদূরে মহাস্থানগড় অবস্তিত। এখানে পূর্বে রাজা পশুরামের রাজ্য ছিল। এখানে বেহুলা-লখিন্দের বাসর ঘর গবিন্দ ভিটা রয়েছে; আছে জাদুঘরও। বগুড়া শহরে রয়েছে "নওয়াব প্যালেস"; যা ব্রিটিশ আমলে "নীলকুঠী" নামে পরিচিত ছিল। এখানে থাকার জন্য রয়েছে চার তারকা বিশিষ্ট হোটেল "নাজ গার্ডেন" এবং পাচ তারকা হোটেল মম ইন। == সংস্কৃতি == সুফি, মারাঠি, লালন ইত্যাদি নিয়ে বগুড়ার সংস্কৃতি অত্যন্ত সমৃদ্ধ। বগুড়া থেকে প্রকাশিত কয়েকটি আঞ্চলিক পত্রিকার মধ্যে আছে দৈনিক করতোয়া, দৈনিক উত্তরকোণ, দৈনিক বগুড়া, দৈনিক চাঁদনি বাজার, দৈনিক উত্তরাঞ্চল ইত্যাদি উল্লেখযোগ্য। এখানকার মরিচ দই খুব বিখ্যাত। == শিক্ষা == বগুড়া শহরের উল্লেখযোগ্য শিক্ষা প্রতিষ্ঠানগুলো হলোঃ সরকারি আজিজুল হক কলেজ, বগুড়া জিলা স্কুল, বগুড়া ক্যান্টনমেন্ট পাবলিক স্কুল কলেজ বগুড়া সরকারী বালিকা উচ্চ বিদ্যালয়, সরকারী মজিবর রহমান মহিলা কলেজ, বগুড়া মহিলা মহাবিদ্যালয়, সরকারি মুস্তাফাবিয়া আলিয়া মাদ্রাসা, সরকারি শাহ সুলতান কলেজ, সৈয়দ আহম্মেদ বিশ্ববিদ্যালয় কলেজ, বগুড়া কলেজ, বগুড়া পলিটেকনিক ইন্সটিটিউট, শহীদ জিয়াউর রহমান মেডিকেল কলেজ, টিএমএসএস মেডিকেল কলেজ ,মহাস্থান মাহিসাওয়ার ডিগ্রী কলেজ পভৃতি। ==জলবায়ু== == চিত্রশালা == 243x243পিক্সেল == উল্লেখযোগ্য ব্যক্তিত্ব == জিয়াউর রহমান, বীর উত্তম (১৯৩৫-১৯৮১) স্বাধীনতাপত্র পাঠক সাবেক রাষ্ট্রপতি প্রফুল্ল চাকী (১৮৮৮-১৯০৮) ব্রিটিশ বিরোধী আন্দলনের নেতা মোহাম্মদ আলী বগুড়া (মৃত্যুঃ ১৯৬৯) কূটনীতিক এবং পাকিস্তানের প্রধানমন্ত্রী খাদেমুল বাশার, বীর উত্তম (১৯৩৫-১৯৭৬) মুক্তিযুদ্ধের সেক্টর কমান্ডার এবং বিমান বাহিনীর সবেক প্রধান আখতারুজ্জামান ইলিয়াস (১৯৪৩-১৯৯৭) সাহিত্যিক গল্পকার গাজীউল হক (১৯২৯-২০০৯) ভাষা সৈনিক এম. আর. আখতার মুকুল (১৯২৯-২০০৪) লেখক এবং সাংবাদিক *মনোজ দাশগুপ্ত (১৯৪৯-১৯৯৭) কবি লেখক মুশফিকুর রহিম বাংলাদেশ জাতীয় ক্রিকেট টেস্ট দলের সাবেক অধিনায়ক রোমেনা আফাজ সাহিত্যিক শফিউল ইসলাম সুহাস একজন বাংলাদেশী ক্রিকেটার এনামুল হক (একুশে পদক ২০১৪, স্বাধীনতা পদক ২০১৭) *অপু বিশ্বাস একজন বিখ্যাত অভিনেত্রী *ফরিদুর রেজা সাগর চ্যানেল আই চেয়ারম্যান। *তারেক রহমান বিএনপির ভারপ্রাপ্ত সভাপতি। *মাহমুদুর রহমান মান্না নাগরিক ঐক্যের আহবায়ক। *সৈয়দ আনোয়ার হোসেন লেখক ইতিহাসবিদ *সালেহ আহম্মেদ নাট্যশিল্পী চলচ্চিত্র অভিনেতা == যোগাযোগ ব্যাবস্থা == বগুড়া জেলার ট্রেন স্টেশনগুলো হল *১। সোনাতলা *২। ভেলুরপাড়া *৩। সৈয়দ আহম্মদ কলেজ *৪। সুখানপুকুড় *৫। গাবতলী *৬। বগুড়া *৭। কাহালু *৮। পাঁচপীর মাজার *৯। তালোড়া *১০। আলতাফ নগর *১১। নশরৎপুর *১২। আদমদিঘী *১৩। সান্তাহার == তথ্যসূত্র == শহর
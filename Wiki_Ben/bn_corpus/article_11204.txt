'''শারন্ত্‌''' () পশ্চিম ফ্রান্সের একটি নদী। নদীটি ফ্রান্সের ওত-ভিয়েন দেপার্ত্যমঁ-তে রোশশুয়ার শহরের কাছে উৎপত্তিলাভ করে উত্তর-পশ্চিমে সিভরারি শহর পর্যন্ত প্রবাহিত হয়েছে এবং সেখান থেকে দক্ষিণে মোড় নিয়ে অঙ্গুলেম শহর পর্যন্ত চলে গেছে। সেখানে এটি পূর্ব দিকে মোড় নিয়ে জার্নাক কোঞাক শহরের পাশ দিয়ে বয়ে গেছে। এর পর এটি আবার উত্তর-পশ্চিম দিকে সাঁত শহরের পাশ দিয়ে প্রবাহিত হয়ে রশফর শহরের দক্ষিণে, ইল-দোলেরোঁ দ্বীপের বিপরীতে বিস্কে উপসাগরে পতিত হয়েছে। নদীটি ৩৮১ কিলোমিটার দীর্ঘ এবং মোহনা থেকে অঙ্গুলেম পর্যন্ত এটি নৌপরিবহনের উপযোগী। ফ্রান্সের কোঞাক অঞ্চলের বিখ্যাত ব্র্যান্ডি জাতীয় মদের ব্যবসার পরিবহন পথ হিসেবে শারন্ত্‌ নদীটি গুরুত্বপূর্ণ। নদী
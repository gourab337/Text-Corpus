'''জন ডিলন ক্যাম্পবেল''' (; জন্ম: ২১ সেপ্টেম্বর, ১৯৯৩) জ্যামাইকার কিংস্টনের সেন্ট মেরি পারিশ এলাকায় জন্মগ্রহণকারী প্রথিতযশা পেশাদার ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য তিনি। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকা দলের প্রতিনিধিত্ব করছেন। আঞ্চলিক প্রতিযোগিতায় জ্যামাইকার উত্থানে অসাধারণ ভূমিকা রেখেছেন। দলে তিনি মূলতঃ বামহাতি উদ্বোধনী ব্যাটসম্যান হিসেবে খেলে থাকেন। এছাড়াও, ডানহাতে অফ স্পিন বোলিংয়ে পারদর্শীতা প্রদর্শন করে ছলেছেন '''জন ক্যাম্পবেল'''। == শৈশবকাল == ২০১০ সালে নিউজিল্যান্ডে অনুষ্ঠিত অনূর্ধ্ব-১৯ ক্রিকেট বিশ্বকাপের মাধ্যমে আন্তর্জাতিক পর্যায়ে প্রথম অংশগ্রহণ করেন। অস্ট্রেলিয়ায় অনুষ্ঠিত ২০১২ সালের অনূর্ধ্ব-১৯ ক্রিকেট বিশ্বকাপে ওয়েস্ট ইন্ডিজের সদস্যরূপে অংশগ্রহণ করেন। ২৪ আগস্ট, ২০১২ তারিখে টাউন্সভিলেতে ইংল্যান্ডের বিপক্ষে পঞ্চম স্থান নির্ধারণী খেলায় চমৎকার ক্রীড়াশৈলী উপহার দেন। ১৩৩ বলে সংগৃহীত ১০৫ রানের ইনিংসটি প্রতিযোগিতায় দলের একমাত্র শতরানের ঘটনা ছিল। ২০১২-১৩ মৌসুমের ক্যারিবীয় টুয়েন্টি২০ প্রতিযোগিতায় জ্যামাইকার জ্যেষ্ঠদের দলে অভিষেক ঘটে তার। == প্রথম-শ্রেণীর ক্রিকেট == ২০১২-১৩ মৌসুম থেকে জ্যামাইকার পক্ষে প্রথম-শ্রেণীর ক্রিকেট লিস্ট ক্রিকেটে প্রথম খেলেন। এরপর থেকেই দলের নিয়মিত সদস্য হিসেবে খেলছেন তিনি। জানুয়ারি, ২০১৩ সালে জ্যামাইকার পক্ষে অভিষেক পর্ব সম্পন্ন হয় জন ক্যাম্পবেলের। ২০১৩-১৪ মৌসুমের রিজিওনাল ফোর ডে কম্পিটিশনে লিওয়ার্ড আইল্যান্ডসের বিপক্ষে প্রথমবারের মতো শতরানের ইনিংস খেলেন। ১৮০ বলে ১১০ রান তুলেন তিনি। ২০১৫-১৬ মৌসুমের রিজিওনাল ফোর ডে কম্পিটিশনের খেলায় প্রথমবারের মতো প্রথম-শ্রেণীর ক্রিকেটে পাঁচ-উইকেট লাভের কৃতিত্ব প্রদর্শন করেন। ত্রিনিদাদ টোবাগোর বিপক্ষে ৭/৭৩ বোলিং পরিসংখ্যান দাঁড় করান। == আন্তর্জাতিক ক্রিকেট == জানুয়ারি, ২০১৯ সালে সফরকারী ইংরেজ দলের বিপক্ষে টেস্ট সিরিজ খেলার জন্যে ওয়েস্ট ইন্ডিজের সদস্যরূপে মনোনীত হন জন ক্যাম্পবেল। ২৩ জানুয়ারি, ২০১৯ তারিখে ব্রিজটাউনে ইংল্যান্ডের বিপক্ষে সিরিজের প্রথম টেস্টে অভিষেক পর্ব সম্পন্ন হয় তার। ফেব্রুয়ারি, ২০১৯ সালে একই দলের বিপক্ষে ওডিআই সিরিজ খেলার উদ্দেশ্যে ক্রিকেট ওয়েস্ট ইন্ডিজ কর্তৃক দলের সদস্য হন। ২০ ফেব্রুয়ারি, ২০১৯ তারিখে ব্রিজটাউনে অনুষ্ঠিত সিরিজের প্রথম দিবা-রাত্রির ওডিআই খেলায় ইংল্যান্ডের বিপক্ষে অভিষিক্ত হন। পরবর্তী মাসে ইংল্যান্ডের বিপক্ষে টুয়েন্টি২০ আন্তর্জাতিক খেলার উদ্দেশ্যে তাকে দলে রাখা হয়। ১০ মার্চ, ২০১৯ তারিখে বাসেতেরেতে সিরিজের তৃতীয় টি২০আইয়ে ইংল্যান্ডেরই বিপক্ষে অভিষেক ঘটে জন ক্যাম্পবেলের। == ত্রি-দেশীয় সিরিজ, ২০১৯ == আয়ারল্যান্ডের ডাবলিনের ক্যাসল এভিনিউতে অনুষ্ঠিত ২০১৯ সালের ত্রি-দেশীয় সিরিজ খেলার জন্যে মনোনীত হন। সিরিজের প্রথম খেলায় স্বাগতিক আয়ারল্যান্ডের বিপক্ষে প্রথমবারের মতো ওডিআইয়ে মনোজ্ঞ শতরানের ইনিংস খেলেন। তিনি শাই হোপ ব্যাটিং উদ্বোধনে নেমে ৪৭.২ ওভার মোকাবেলান্তে ৩৬৫ রান তুলেন। এরফলে ওডিআইয়ের ইতিহাসে উদ্বোধনী জুটিতে সর্বোচ্চ রানের নতুন রেকর্ড হয়। এছাড়াও, প্রথমবারের মতো ওডিআইয়ে উভয় উদ্বোধনী ব্যাটসম্যানের দেড় শতাধিক রানের ইনিংস খেলার ঘটনা এটি। আক্রমণাত্মক ধাঁচে বামহাতে ব্যাটিংয়ে অগ্রসর হন। তার ব্যাটিংয়ের ধরন অনেকাংশেই বিখ্যাত ওয়েস্ট ইন্ডিয়ান আন্তর্জাতিক ক্রিকেট তারকা ক্রিস গেইলের অনুরূপ। == তথ্যসূত্র == == আরও দেখুন == নিকোলাস পুরাণ ক্রিকেট ওয়েস্ট ইন্ডিজ ২০১৯ আয়ারল্যান্ড ত্রি-দেশীয় সিরিজ ওয়েস্ট ইন্ডিয়ান একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ইন্ডিজের একদিনের আন্তর্জাতিক ক্রিকেটার ইন্ডিজের টুয়েন্টি২০ আন্তর্জাতিক ক্রিকেটার ক্রিকেটার ক্রিকেটার
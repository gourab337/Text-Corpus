'''পূর্ণদাস বাউল''' (জন্মঃ ১৮ই মার্চ, ১৯৩৩) একজন আন্তর্জাতিক খ্যাতি সম্পন্ন ভারতীয় বাঙালি বাউল গান শিল্পী। == প্রথম জীবন == পূর্ণদাস বাউল ১৯৩৩ খ্রিষ্টাব্দের ১৮ই মার্চ ব্রিটিশ ভারতের বেঙ্গল প্রেসিডেন্সির অন্তর্গত রামপুরহাটের সন্নিকটে একচক্কা গ্রামে জন্মগ্রহণ করেন। তার পিতার নাম নবনীদাস বাউল। ছোটবেলা থেকেই পূর্ণদাস পিতার সাথে বাংলার বিভিন্ন স্থানে যাত্রা করেন। ১৯৩৯ খ্রিষ্টাব্দে মন্বন্তরের সময় দারিদ্র্যপীড়িত পরিবারকে আহার জোগাড় করতে তিনি রেলস্টেশন প্ল্যাটফর্মে গান গেয়ে রোজগার করেন। এই সময় সীতারাম ওঙ্কারনাথ নামে এক সাধকের প্রেরণায় পূর্ণদাস বাংলার বাইরেও বাউল গান গাইতে বের হন। তিনি মাত্র নয় বছর বয়েসে বাউল গান গেয়ে জয়পুরে এক প্রতিযোগিতায় স্বর্ণপদক জয় করেন। কৈশোরে তিনি কলকাতা শহরে রংমহল থিয়েটার এবং বঙ্গসংস্কৃতির মেলায় গান গেয়েছিলেন। পিতার সঙ্গে যুগ্মভাবে নির্মিত তার গানের রেকর্ডিং এই সময় প্রচণ্ড জনপ্রিয় হয়। == পরবর্তী জীবন == ১৯৬০ সালে পূর্ণদাস মার্কিন যুক্তরাষ্ট্রের সান ফ্রান্সিস্কো শহরের এক গানের অনুষ্ঠানে বব ডিলানের পূর্বতন ম্যানেজার অ্যালবার্ট গ্রসম্যান কর্তৃক নিমন্ত্রিত হন। তার পর তিনি আমেরিকার বিভিন্ন জায়গায় ভ্রমণ করে বিভিন্ন সঙ্গীত অনুষ্ঠানে যোগ দেন। এরপর তিনি বব ডিলানের বাসস্থান বিয়ার্সভিলায় পরিভ্রমণ করেন, যেখানে ডিলানের সঙ্গে পূর্ণদাসের বেশ কিছু গান রেকর্ড করা হয়। পরে ফ্রান্সর নাইস শহরে মাইক জ্যাগারের ম্যানেজার পূর্ণদাসকে ''রোলিং স্টোন'' স্টুডিওতে গান রেকর্ডিং করার নিমন্ত্রণ করেন। পূর্ণদাস পরবর্তী বছরগুলিতে পৃথিবীর বহু দেশে বাউল গান গেয়ে ঘুরে বেরিয়েছেন। সান দিয়েগো শহরে তিনি বাউল গানের একটি চালু করেন। == চলচ্চিত্র == নাম সাল ভূমিকা নায়িকা সংবাদ ১৯৬৭ অভিনয়, গায়ক আরোহণ ১৯৮৩ সুরকার ==পুরস্কার সম্মাননা== ২০১৩ সালে কলা বিভাগে বিশেষ অবদানের জন্য পশ্চিম বঙ্গ রাজ্যের সুপারিশে পদ্মশ্রী পুরস্কারে সম্মানিত করা হয়। ==তথ্যসুত্র== গায়ক জন্ম মৃত্যু প্রাপক
'''অনূঢ়া পাঞ্চি বান্দা তেনেকুন''' (জন্ম: ২৯ অক্টোবর, ১৯৪৬) অনুরাধাপুরায় জন্মগ্রহণকারী শ্রীলঙ্কার সাবেক আন্তর্জাতিক ক্রিকেটার। শ্রীলঙ্কা ক্রিকেট দলের অন্যতম সদস্য হিসেবে দলকে নেতৃত্ব দিয়েছেন '''অনূঢ়া তেনেকুন'''। দলে তিনি মূলতঃ ডানহাতি ব্যাটসম্যান ছিলেন। পাশাপাশি দলের প্রয়োজনে লেফট আর্ম অর্থোডক্স স্পিন বোলিং করতেন। বর্তমানে তিনি শ্রীলঙ্কা ক্রিকেটের সদস্য হিসেবে জাতীয় ক্রিকেট দলের নির্বাচকমণ্ডলীর দায়িত্বে রয়েছেন। == প্রারম্ভিক জীবন == ছয় বছর বয়সে অনুরাধাপুরা থেকে কলম্বোয় স্থানান্তরিত হন। সেখানে মাউন্ট লাভিনিয়ায় অবস্থিত এস. টমাস কলেজে অধ্যয়ন করেন। সেখানে তিনি স্কুল হোস্টেলে অবস্থান করেন। ক্রিকেটের প্রতি আসক্তির কারণে স্কুল ক্রিকেট দলের সদস্য হন। এরপর থোমিয়ান ক্রিকেট দলের অধিনায়কত্ব করেন। ১৯৬৪ সালে সেরা ছাত্র হিসেবে বর্ষসেরা ব্যাটসম্যান মনোনীত হন। তার পূর্ববর্তী মৌসুমের ব্যাটিং গড় ছিল ৫৬.৮৪ তিনি সর্বসাকুল্যে ৫১৩ রান তোলেন। এরপর ১৯৬৬ সালে সিলন দলের (বর্তমানে শ্রীলঙ্কা) পক্ষে সফরকারী ইংল্যান্ডের বিরুদ্ধে প্রথমবারের মতো প্রথম-শ্রেণীর ক্রিকেটে অংশগ্রহণ করেন। এরপর সিংহলীজ স্পোর্টস ক্লাবে (এসএসসি) চলে যান। এছাড়াও সিলন বোর্ড সভাপতি একাদশের পক্ষেও খেলেছেন তেনেকুন। ১৯৭৪ সালে প্রথম-শ্রেণীর ক্রিকেটে ভারতের বিপক্ষে নিজস্ব সেরা অপরাজিত ১৬৯* রান তোলেন। টেস্ট মর্যাদা লাভের পূর্বে তার সংগ্রহটিই যে-কোন শ্রীলঙ্কান ব্যাটসম্যানের মধ্যে সর্বোচ্চ ছিল। পরিচ্ছন্ন ব্যাটসম্যান হিসেবে তিনি খ্যাতি লাভ করেন। == খেলোয়াড়ী জীবন == শ্রীলঙ্কা দলের পক্ষে একদিনের আন্তর্জাতিকে নবম ক্যাপ পরিধান করেন তিনি। সমগ্র খেলোয়াড়ী জীবনে ৪টি ওডিআইয়ে অংশ নেন সবকটিতেই দলের অধিনায়ক মনোনীত হন। ১৯৭৫ সালে শ্রীলঙ্কা প্রথমবারের মতো ক্রিকেট বিশ্বকাপে অংশ নেয়। জুন, ১৯৭৫ তারিখে ওয়েস্ট ইন্ডিজের বিপক্ষে তার একদিনের আন্তর্জাতিকে অভিষেক ঘটে। কিন্তু খেলায় তার দল মাত্র ৮৬ রানে গুটিয়ে যায়। তিনিও খেলায় বার্নার্ড জুলিয়ানের বলে ডেভিড মারের হাতে কট আউট হন শূন্য রানে প্যাভিলিয়নে গমন করেন। প্রতিযোগিতাসহ ১৯৭৯ সালের প্রতিযোগিতায়ও তিনি দলের অধিনায়ক ছিলেন। কিন্তু ১৯৭৯ সালে আঘাতপ্রাপ্তির ফলে প্রতিযোগিতায় তিনি তেমন প্রভাব বিস্তার করতে পারেননি। তার পরিবর্তে দলের অধিনায়কত্ব করেন বান্দুলা ওয়ার্নাপুরা। == অবসর == ১৯৮২ সালে আন্তর্জাতিক ক্রিকেট কাউন্সিলের পূর্ণাঙ্গ সদস্য হবার ফলে শ্রীলঙ্কা দলের টেস্ট মর্যাদাপ্রাপ্তি ঘটে। এর দুই বছর পূর্বে তিনি অবসর নেন। অর্জনের সাথে শ্রীলঙ্কার অন্যান্য খেলোয়াড়ের সাথে তেনেকুনেরও যথেষ্ট অবদান রয়েছে। ক্রিকেট খেলা থেকে অবসর নেয়ার পর তাকে শ্রীলঙ্কা ক্রিকেট দলের ম্যানেজারের দায়িত্ব দেয়া হয়। ডিসেম্বর, ২০০০ থেকে ২০০৩-এর শেষার্ধ্ব পর্যন্ত শ্রীলঙ্কা ক্রিকেটের প্রধান নির্বাহী কর্মকর্তার দায়িত্ব পালন করেন। এর কারণ হিসেবে ব্যক্তিগত সমস্যা তুলে ধরেন। ২০০৯ সালে তিনি জাতীয় ক্রিকেট দলের নির্বাচকমণ্ডলীর সদস্য মনোনীত হন। == তথ্যসূত্র == == বহিঃসংযোগ == জন্ম ব্যক্তি ক্রিকেটার একদিনের আন্তর্জাতিক ক্রিকেটার জাতীয় ক্রিকেট দলের অধিনায়ক ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেটার
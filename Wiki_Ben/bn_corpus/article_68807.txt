'''শ্রীপুর''' মধ্য বাংলাদেশের গাজীপুর জেলায় অবস্থিত একটি শহর। এটি শ্রীপুর উপজেলার প্রশাসনিক সদরদপ্তর। শ্রীপুরের আয়তন ৪৬.৯০ বর্গকিলোমিটার এবং জনসংখ্যা ১২৬,২৪৯ জন, যা একে দেশের ৩৬তম জনবহুল বৃহৎ শহরে পরিনত করেছে। এটি একটি পৌরসভা দ্বারা শাসিত শহর। সড়কপথ শহরের যোগাযোগের প্রধান উপায়, যদিও এটি রেলপথ দ্বারা সংযুক্ত। == ইতিহাস == সম্ভবত: অষ্টম শতাব্দীতে রাজা ইন্দ্রপাল ইন্দ্রপুর তার আশেপাশের এলাকা নিয়ে স্বাধীন রাজ্য গঠন করেন। ইন্দ্রপুরের কীর্তি তাঁহার ইন্দ্রপুরের দিঘী। তৎপুত্র আতিদ্যপাল কোচ রাজাকে প্রতিহত করার জন্য শ্রীপুর মৌজার সর্বোত্তরে একটি সেনা ছাউনি ফেলিয়া তথায় একটি বড় দিঘী খনন করেন। ইহাই আদিত্যপালের দিঘি নামে পরিচিত ছিল। যার বর্তমান প্রচলিত নাম ওয়াদ্দার দিঘী। তৎপুত্র রাজা শ্রীপালের নাম অনুসারে শ্রীপুর মৌজার নামকরণ করা হয়। মৌজার নাম অনুসরণ করে শ্রীপুর উপজেলার নামকরণ করা হয়। অভিধানিক অর্থে শ্রী-অর্থ সৌর্ন্দয্য, পুর -অর্থ নগরী অর্থাৎ সৌন্দর্য্যের নগরী। শ্রীপুর, উজিলাব, লোহাগাছ কেওয়াসহ মোট ৪টি মৌজার ৪৬.৯৭বর্গ কি:মি: এলাকা নিয়ে নভেম্বর ২০০০ সালে ৯টি ওয়ার্ডের সমন্বয়ে শ্রীপুর পৌরসভা প্রতিষ্ঠিত হয়। শুরুতে শ্রীপুর "গ" শ্রেণীর পৌরসভা থাকলেও মার্চ ১১, ২০০৭ইং তারিখে এটি "খ" শ্রেণীর পৌরসভায় উন্নীত হয়। == ভূগোল == শ্রীপুর ঢাকা গাজীপুর থেকে উত্তরে এবং ময়মনসিংহ থেকে দক্ষিণে, ২৪º০১΄ উত্তর অক্ষাংশ থেকে ২৪º২১΄ উত্তর অক্ষাংশ পর্যন্ত এবং ৯০º১৮΄ পূর্ব দ্রাঘিমাংশ থেকে ৯০º৩৩΄ দ্রাঘিমাংশে অবস্থিত। এর মোট আয়তন ৪৬.৯ বর্গকিলোমিটার। == জনসংখ্যা == ২০১১ সালের আদমশুমারী অনুযায়ী শ্রীপুর শহরের মোট জনসংখ্যা ১২৬,২৪৯ জন। যার মধ্যে ৫৭১৬০ জন পুরুষ এবং ৫৯০৮৯ জন নারী। শহরের জনসংখ্যার ঘনত্ব প্রতি বর্গকিলোমিটারে ২৬৯২ জন মানুষ বসবাস করে। নারী পুরুষের লিঙ্গ অনুপাত ১০০ঃ১১৪ এবং শিক্ষার হার ৬৩.৩%(৭ বছরের উর্দ্ধে)। শহরের মোট খানা রয়েছে ৩১৪৭০টি। ==তথ্যসূত্র== শহর
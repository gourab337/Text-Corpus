'''কথুলু''' বা '''কাথুলু''' একটি কাল্পনিক মহাজাগতিক সত্তা যা লেখক এইচ. পি. লাভক্র্যাফট এর সৃষ্টি। ১৯২৮ সালে মার্কিন কল্পকাহিনী পত্রিকা উইয়ার্ড টেলস্ লাভক্র্যাফটের '''দ্য কল অফ কথুলু''' (কথুলুর ডাক) নামক ছোটগল্পে একে প্রথম উপস্থাপন করা হয়। লাভক্র্যাফটীয় মহাজাগতিক সত্তাগুলোর মাঝে এই প্রাণীটিকে মহাপ্রাচীনগণের একজন বলে বিবেচনা করা হয়, এবং সৃষ্টির পর থেকে এই প্রাণীটি বিভিন্ন জনপ্রিয় সাংস্কৃতিক মাধ্যমে বহুবার উল্লেখিত হয়েছে। লাভক্র্যাফটের বর্ণনা অনুযায়ী কথুলু একটি অতিকায় সত্তা যাকে বিভিন্ন গুপ্তধর্ম অনুসারীরা উপাসনা করে থাকে। কথুলুর বাহ্যিক রূপকে একটি অক্টোপাস, একটি ড্রাগন এবং মানব দেহের একটি কদাকার মিশ্রণ বলে বর্ণনা করা হয়েছে। এর নাম থেকেই লাভক্র্যাফট সৃষ্ট অনুপ্রাণিত কল্পবিশ্বের নাম দেয়া হয়েছে '''কথুলু মিথোস''' বা '''কথুলু পুরাণ''', যেখানে কথুলু এবং অন্যান্য মহাজাগতিক সত্তাগুলো বসবাস করে। ==তথ্যসূত্র== পুরাণ পুরাণের দেবদেবী পৃথিবীবহির্ভূত চরিত্র দানব
২০১৪ সালের বাংলাদেশের স্বাধীনতা যুদ্ধ সম্পর্কিত একটি বাংলাদেশী ফিচার চলচ্চিত্র। এটি ২০১৪ সালের ১২ ডিসেম্বরে প্রেক্ষাগৃহে মুক্তি পায়। বাংলাদেশী কথাসাহিত্যিক আখতারুজ্জামান ইলিয়াসের ছোট গল্প ''রেইনকোট'' অবলম্বনে নির্মিত এই চলচ্চিত্রের চিত্রনাট্য রচনা এবং পরিচালনা করেছেন জাহিদুর রহিম অঞ্জন। বাংলাদেশ সরকারের জাতীয় চলচ্চিত্র অনুদানের সহায়তায় এবং বেঙ্গল এন্টারটেইনমেন্ট লিমিটেডের প্রযোজনায় চলচ্চিত্রটি পরিবেশনা করেছে বেঙ্গল ক্রিয়েশন্‌স। অভিনয়ে ছিলেন, শহীদুজ্জামান সেলিম, অপর্ণা ঘোষ, মারজান হোসাইন জারা, জয়ন্ত চট্টোপাধ্যায় প্রমুখ। শুরুতে এই চলচ্চিত্রের নাম ''রেইনকোট'' নির্ধারণ করা হলেও পরবর্তীকালে নাম পরিবর্তন করে রাখা হয় ''মেঘমল্লার''। প্রসঙ্গে পরিচালক অঞ্জন বলেন, ''রেইনকোট'' নামে যেহেতু ভারতে ঋতুপর্ণ ঘোষ পরিচালিত একই নামের একটি চলচ্চিত্র রয়েছে, তাই এই নাম পরিবর্তন করা হয়েছে। ২০১৫ সালের ১০-২০ সেপ্টেম্বরে অনুষ্ঠিতব্য টরন্টো আন্তর্জাতিক চলচ্চিত্র উৎসবে চলচ্চিত্রটি প্রদর্শনের ঘোষণা দেয়া হয়। চলচ্চিত্রটি ২০১৫ সালের নভেম্বরে অনুষ্ঠিত ভারতের ৪৬তম আন্তর্জাতিক চলচ্চিত্র উৎসবের (আইএফএফআই) প্রতিযোগিতা বিভাগে মনোনীত হয়। চিত্র:মেঘমল্লার সেনাবাহীর কর্তৃক আটকাবস্থায় ''নূরুল হুদা'' চরিত্রে শহীদুজ্জামান সেলিম গল্পের মূল চরিত্র নূরুল হুদা বাংলাদেশের একটি মফস্বল শহরের সরকারি কলেজের রসায়নের শিক্ষক। স্ত্রী আসমা এবং পাঁচ বছরের মেয়ে সুধাকে নিয়ে তার সুখ-দুঃখের মধ্যবিত্ত সংসার। তাদের সাথে থাকে নূরুল হুদার শ্যলক মানে আসমার ছোট ভাই মিন্টু। একদিন কাউকে কিছু না জানিয়ে মিন্টু মুক্তিযুদ্ধে যোগ দিতে চলে যায়। আর এদিকে নূরুল হুদাকে রেখে যায় জীবন-মৃত্যুর সংকটের মধ্যে। এরপরও নূরুল হুদা নিয়মিত কলেজে যায় এবং পাকিস্তানপন্থী শিক্ষকদের সাথে তাল মিলিয়ে চলার চেষ্টা করে। মধ্যবিত্তের শঙ্কা, ভয়, পিছুটান তাকে প্রতিনিয়ত অসহায় করে তোলে। ঘোর বর্ষণের এক রাতে মুক্তিযোদ্ধারা নুরুল হুদার কলেজে এবং পাশের আর্মি ক্যাম্পে আক্রমণ চালায় এবং কোনো কারণ ছাড়াই পাকিস্তানি আর্মি নূরুল হুদা এবং তার বন্ধু আবদুস সাত্তারকে ধরে নিয়ে যায়। বৃষ্টির মধ্যে যাওয়ার সময় আসমা তার ভাই মিন্টুর একটা ফেলে যাওয়া রেইনকোট নুরুল হুদাকে পরিয়ে দেয়। পাকিস্তানি আর্মির সামনে নূরুল হুদা প্রথমে ভয় পেয়ে যায়। প্রমাণ করার চেষ্টা করে, সে একজন শিক্ষক মাত্র, মুক্তিযোদ্ধাদের সঙ্গে তার কোনো সংশ্রব নেই; কিন্তু নির্যাতনের মাত্রা ক্রমেই বাড়তে থাকে। আঘাতে নূরুল হুদার নাক-মুখ দিয়ে রক্ত ঝরতে থাকে। রক্তের দিকে তাকিয়ে হঠাৎই তার মিন্টুর কথা মনে হয়; এবং সে নিজেকে মুক্তিযোদ্ধা ভাবতে শুরু করে, যার কাছে মৃত্যু বা আত্মদান কোনো ব্যাপারই না। সে বলে, আমি সবকিছু জানি, কিন্তু কিছুই বলব না। এরপর মেজরের নির্দেশে তাকে গুলি করে হত্যা করা হয়। == অভিনয়ে == চিত্র:মেঘমল্লার একটি দৃশ্যে নুরুল হুদার স্ত্রী ''আসমা'' এবং তার মেয়ে ''সুধা'' চরিত্রে অপর্ণা ঘোষ এবং মারজান হোসাইন জারা শহীদুজ্জামান সেলিম নুরুল হুদা; কলেজ শিক্ষক অপর্ণা ঘোষ আসমা; নুরুল হুদার স্ত্রী মারজান হোসাইন জারা সুধা; নুরুল এবং আসমার মেয়ে জয়ন্ত চট্টোপাধ্যায় অধ্যক্ষ আসিফ মাহমুদ অদিতি মোস্তাফিজ শাহীন পাকিস্তানি সেনা কর্মকর্তা আদনান সোবহান ইভান পাকিস্তানি সেনা কর্মকর্তা গাজী মাহতাব হাসান আমিনুর রহমান মুকুল রহিম সুমন অং রাখাইন মাহমুদ আলম == মুক্তি == চলচ্চিত্রটি ২০১৪ সালের ১২ ডিসেম্বর সারা দেশে মুক্তি পায়। এর পূর্বে ২৭ সেপ্টেম্বর বেঙ্গল শিল্পালয়ে চলচ্চিত্রটির কারিগরি প্রদর্শনী অনুষ্ঠিত হয়। প্রদর্শনীতে অনেকের মধ্যে উপস্থিত ছিলেন চলচ্চিত্র নির্মাতা মোরশেদুল ইসলাম, চাষী নজরুল ইসলাম, মানজারে হাসিন মুরাদ, নাসির উদ্দীন ইউসুফ, সলিমুল্লাহ খান, মঈনুদ্দিন খালেদসহ অনেকে। ২০১৪ সালের ২৮ নভেম্বর বসুন্ধরা স্টার সিনেপ্লেক্স প্রেক্ষাগৃহে চলচ্চিত্রটির উদ্বোধনী প্রদর্শনী হয়। জানুয়ারি ২০১৫ সালে, সিলেট জেলা শিল্পকলা একাডেমীতে চলচ্চিত্রটি তিন দিনব্যাপী প্রদর্শনী হয়। ==পুরস্কার মনোনয়ন== পুরস্কার প্রদানের তারিখ পুরস্কারের বিভাগ মনোনীত ফলাফল মেরিল-প্রথম আলো পুরস্কার মে ২০১৫ শ্রেষ্ঠ চলচ্চিত্র ''মেঘমল্লার'' জাতীয় চলচ্চিত্র পুরস্কার ১১ মে ২০১৬ শ্রেষ্ঠ পরিচালক জাহিদুর রহিম অঞ্জন শ্রেষ্ঠ কাহিনীকার আখতারুজ্জামান ইলিয়াস (মরণোত্তর) শ্রেষ্ঠ সংলাপ রচয়িতা জাহিদুর রহিম অঞ্জন শ্রেষ্ঠ শব্দগ্রাহক রতন পাল শ্রেষ্ঠ শিশু শিল্পী (বিশেষ শাখায়) মারজান হোসাইন জারা == আরও দেখুন == == তথ্যসূত্র == == আরও পড়ুন == মেঘমল্লার বেঙ্গল চলচ্চিত্র উন্নয়ন ফোরামে অপরূপকথা মেঘমল্লার লিখেছেন সলিমুল্লাহ খান অঞ্জনের ‘মেঘমল্লার’ আর ইলিয়াসের ‘রেইনকোট’ == বহিঃসংযোগ == চলচ্চিত্র দশকের নাট্য চলচ্চিত্র দশকের যুদ্ধভিত্তিক চলচ্চিত্র ভাষার চলচ্চিত্র যুদ্ধভিত্তিক চলচ্চিত্র স্বাধীনতা যুদ্ধভিত্তিক চলচ্চিত্র অবলম্বনে চলচ্চিত্র রহিম অঞ্জন পরিচালিত চলচ্চিত্র ক্রিয়েশন্‌সের চলচ্চিত্র
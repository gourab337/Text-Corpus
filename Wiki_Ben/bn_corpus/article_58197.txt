'''জেরাল্ডিন ম্যারি ফিট্‌জেরাল্ড''' (; জন্ম: ২৪ নভেম্বর ১৯১৩ ১৭ জুলাই ২০০৫) ছিলেন একজন আইরিশ অভিনেত্রী এবং আমেরিকান থিয়েটার হল অব ফেমের সদস্য। ষাট বছরের কর্মজীবনে তিনি বিভিন্ন ধরনের পার্শ্ব ভূমিকায় অভিনয় করেছেন এবং ''উদারিং হাইটস'' (১৯৩৯) চলচ্চিত্রে অভিনয় করে শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন। ==প্রারম্ভিক জীবন== ফিট্‌জেরাল্ড ১৯১৩ সালের ২৪শে নভেম্বর আয়ারল্যান্ডের কাউন্টি উইকলোর গ্রেস্টোন্সে জন্মগ্রহণ করেন। তার পিতা এডওয়ার্ড মার্টিন ফিট্‌জেরাল্ড ছিলেন একজন অ্যাটর্নি এবং মাতা এডিথ ক্যাথরিন রিচার্ডস। তার পিতা রোমান ক্যাথলিক ধর্মাবলম্বী এবং তার মাতা ছিলেন অ্যাংলো-আইরিশ প্রোটেস্ট্যান্ট ধর্মাবলম্বী, যিনি পরবর্তীকালে ক্যাথলিক ধর্ম গ্রহণ করেন। তিনি ডাবলিন স্কুল অব আর্টে চিত্রকলা বিষয়ে পড়াশোনা করেন। তার খালা অভিনেত্রী শেলা রিচার্ডের অনুপ্রেরণায় তিনি ১৯৩২ সালে ডাবলিনস গেট থিয়েটারে অভিনয় জীবন শুরু করেন। ডাবলিনে দুই মৌসুম কাটানোর পর তিনি লন্ডনে চলে যান। সেখানে তিনি ব্রিটিশ চলচ্চিত্রে কাজ করে সফলতা অর্জন করেন। তিনি ''দ্য মিল অন দ্য ফ্লস'' (১৯৩৬) চলচ্চিত্রে ম্যাগি টুলিবার চরিত্রে অভিনয় করেন একই বছরের শেষের দিকে ''দ্য টার্ন অব দ্য টাইড'' এবং ''ক্যাফে মাসকট'' (১৯৩৭) চলচ্চিত্রে অভিনয় করেন। ==কর্মজীবন== ফিট্‌জেরাল্ড চলচ্চিত্রে সফলতা দিয়ে ১৯৩৮ সালে নিউ ইয়র্ক ব্রডওয়ে মঞ্চে কাজের সুযোগ পান। তিনি মার্কিন যুক্তরাষ্ট্রে অরসন ওয়েলসের বিপরীতে মার্কারি থিয়েটারের প্রযোজনায় ''হার্টব্রেক হাউজ'' মঞ্চনাটকে কাজ করেন। হলিউডের প্রযোজক হ্যাল বি. ওয়ালিস এই নাটকে তার কাজ দেখেন এবং তাকে ওয়ার্নার ব্রসের সাথে চুক্তিবদ্ধ করান। ১৯৩৯ সালে তার প্রধান দুটি সাফল্য হল ''ডার্ক ভিক্টরি'' চলচ্চিত্রে বেটি ডেভিসের সাথে ঘনিষ্ঠ বন্ধু চরিত্র এবং উইলিয়াম ওয়াইলারের ''উদারিং হাইটস'' চলচ্চিত্রের ইসাবেলা লিন্টন চরিত্র। দ্বিতীয় ছবিটিতে অভিনয়ের জন্য তিনি শ্রেষ্ঠ পার্শ্ব অভিনেত্রী বিভাগে একাডেমি পুরস্কারের মনোনয়ন লাভ করেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী গায়িকা চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী গায়িকা চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী যুক্তরাষ্ট্রে আইরিশ অভিবাসী রোগে মৃত্যু থিয়েটার হল অব ফেমে অন্তর্ভুক্ত ব্যক্তি এমি পুরস্কার বিজয়ী
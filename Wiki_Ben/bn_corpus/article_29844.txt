'''ইঙ্গ-চীনা চুক্তি''' ১৯০৬ খ্রিষ্টাব্দে চিং সাম্রাজ্য ব্রিটিশ সরকারের মধ্যে স্বাক্ষরিত একটি চুক্তি। == প্রেক্ষাপট == ১৯০৪ খ্রিষ্টাব্দে ব্রিটিশদের তিব্বত অভিযানের ফলে ব্রিটিশদের সঙ্গে তিব্বতী মন্ত্রীপরিষদের মধ্যে একটি চুক্তি স্বাক্ষরিত হয়। এই চুক্তির ফলে ব্রিটিশরা ইয়াদং, গ্যানৎসে গার্তোক অঞ্চলে বাণিজ্য করার অনুমতি লাভ করে, তিব্বত সিক্কিমের সীমান্ত নির্দিষ্ট হয়, তিব্বত সরকার প্রায় ৭,৫০০,০০০ টাকার সমপরিমাণ অর্থ দিতে বাধ্য থাকে এবং তিব্বতের সঙ্গে অন্যান্য বৈদেশিক শক্তির সম্পর্ক নিষিদ্ধ হয়। ক্ষতিপূরণ লাভ না করা পর্যন্ত চুম্বি উপত্যকা ব্রিটিশদের শাসনাধীনে থাকার কথাও বলা হয়। কিন্তু চিং রাজবংশের তিব্বতের প্রতিনিধি আম্বান ইয়ু তাই সর্বসমক্ষে এই চুক্তির বিরোধিতা করলে ব্রিটিশরা তিব্বতের ওপর চীনের অধিকার স্বীকার করে নেয়, ফলে ১৯০৬ খ্রিষ্টাব্দে চিং সাম্রাজ্য ব্রিটিশ সরকারের মধ্যে একটি চুক্তি স্বাক্ষরিত হয়। == চুক্তির বিষয় == ১৯০৬ খ্রিষ্টাব্দের এই চুক্তির দ্বারা ১৯০৪ খ্রিষ্টাব্দে তিব্বতীদের সঙ্গে চুক্তির শর্তপূরণ নিশ্চিত করা হয়। এই চুক্তি অনুসারে চিং রাজসভা থেকে অর্থলাভের বিনিময়ে তিব্বতের প্রশাসনে হস্তক্ষেপ না করা তিব্বতের অংশ অধিকার না করার প্রতিশ্রুতি দেয়। অপরদিকে চিং সাম্রাজ্য তিব্বতের অভ্যন্তরীণ প্রশাসনে অন্য বৈদেশিক শক্তিকে হস্তক্ষেপ করার অনুমতি না দেওয়ার জন্য চুক্তিবদ্ধ হয়। == তথ্যসূত্র == বিষয়শ্রেণী:চিং রাজবংশের চুক্তি ভারতের চুক্তি
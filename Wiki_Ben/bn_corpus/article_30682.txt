'''ওসমান গণি''' (; জন্ম: ২০ নভেম্বর, ১৯৯৬) আফগানিস্তানের উদীয়মান ক্রিকেটার। আফগানিস্তান ক্রিকেট দলে খেলছেন তিনি। দলের অন্যতম সদস্য ওসমান মূলতঃ ডানহাতি উদ্বোধনী ব্যাটসম্যান। এরপূর্বে ২০১৩ সালে অনূর্ধ্ব-১৯ দলে প্রতিনিধিত্ব করেন। == খেলোয়াড়ী জীবন == ২০১৪ সালের এসিসি প্রিমিয়ার লীগে তার অভিষেক ঘটে। মে, ২০১৪ তারিখে কুয়ালালামপুরের বেউয়েমাস ওভালে হংকংয়ের বিপক্ষে অনুষ্ঠিত খেলায় তিনি ২৭ রানে একটিমাত্র উইকেট লাভ করেন। পাশাপাশি ব্যাটিংয়ে নেমে ৬৮ বলে ৭০ রান সংগ্রহ করেন। ইনিংসে তিনি ৬টি চার ৪টি ছক্কা হাঁকান। পরের খেলায় সংযুক্ত আরব আমিরাতের বিপক্ষে ৫৫ রান তোলেন। ৪৫.৬০ গড়ে ২২৮ রান সংগ্রহ করে প্রতিযোগিতার শীর্ষ রান সংগ্রহকারী হন। == আন্তর্জাতিক ক্রিকেট == ২০১৪ সালে জিম্বাবুয়ে সফরে বুলাওয়ে অ্যাথলেটিক ক্লাবে অনুষ্ঠিত খেলায় জিম্বাবুয়ে এ-দলের বিপক্ষে ছয়টি চার তিনটি ছক্কায় ৭৯ রান তুলে দলকে ১৬ রানের জয় এনে দেন। ২০ জুলাই, ২০১৪ তারিখে কুইন্স স্পোর্টস ক্লাবে অনুষ্ঠিত দ্বিতীয় একদিনের আন্তর্জাতিকে ওসমান আফগানিস্তানের ব্যাটিং মেরুদণ্ড রক্ষা করেন। ১৪৩ বলে তিনি ১১৮ রান তুলে অভিষেক ওডিআই সেঞ্চুরিসহ গুলবাদিন নায়েবের সাথে যৌথভাবে সর্বোচ্চ রান সংগ্রাহক হন। পরবর্তী সর্বোচ্চ রান ছিল মাত্র ২৩ যা গুলবাদিন নায়েব করেন। কিন্তু সিকান্দার রাজা বাটের ১৪১ রানের সুবাদে জিম্বাবুয়ে দল উইকেটে জয়লাভ করে চার-খেলার সিরিজে ২-০ ব্যবধানে এগিয়ে যায়। আফগানিস্তান ক্রিকেট বোর্ড কর্তৃপক্ষ কর্তৃক ২৯ ডিসেম্বর, ২০১৪ তারিখে প্রকাশিত ২০১৫ সালের ক্রিকেট বিশ্বকাপের জন্য ওসমান গণিসহ ১৫-সদস্যের চূড়ান্ত তালিকা প্রকাশ করে। == তথ্যসূত্র == == আরও দেখুন == ২০১৫ ক্রিকেট বিশ্বকাপ দলসমূহ আফগানিস্তান জাতীয় ক্রিকেট দল ২০১৪ আফগানিস্তান ক্রিকেট দলের জিম্বাবুয়ে সফর == বহিঃসংযোগ == Usman Ghani on cricketarchive Usman Ghani on cricinfo ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেট বিশ্বকাপের ক্রিকেটার
'''মাইকেল রবার্ট ক্রেমার''' (; জন্ম ১২ নভেম্বর ১৯৬৪) একজন মার্কিন অর্থনীতিবিদ। বর্তমানে তিনি হার্ভার্ড ডেভেলপিং সোসাইটি বিভাগের গেটস অধ্যাপক হিসেবে নিয়োজিত আছেন। তিনি তার সফলতার জন্য অসংখ্য পুরস্কার লাভ করেন। এছাড়াও তিনি ২০১৯ সালে অভিজিৎ ব্যানার্জি, এস্তের দুফ্লো এর সাথে যৌথভাবে নোবেল পুরস্কার লাভ করেন। তিনি আমেরিকান একাডেমি অব আর্টস অ্যান্ড সায়েন্সেস এর একজন ফেলো এবং ১৯৯৭ সালে ম্যাকআর্থার ফেলোশিপ এর একজন অভ্যর্থনাকারীও ছিলেন। এছাড়াও তিনি ফ্যাকাল্টির ফেলোশিপ এবং ওয়ার্ল্ড ইকোনমিক ফোরাম কর্তৃক ইয়ং গ্লোবাল লিডার নির্বাচিত হন। এছাড়াও তিনি ইনোভেশন ফর পোভার্টি একশান এর একজন গবেষণাবিষয়ক সদস্য। ক্রেমার ওয়ার্ল্ডটিচ এর প্রতিষ্ঠাতা প্রেসিডেন্ট, যেটি হার্ভার্ড ভিত্তিক একটি সংস্থা যেখানে কলেজ সদ্য স্নাতক সম্পন্ন করা শিক্ষার্থীবৃন্দ স্বেচ্ছাসেবক শিক্ষক হিসেবে বিশ্বের উন্নত দেশের জন্য সারাবছর বিভিন্ন প্রোগ্রাম পরিচালনা করে থাকে। তিনি "ক্রেমার্স ও-রিং থিওরি অব ইকোনমিক ডেভেলপমেন্ট" নামে একটি তত্ত্ব তৈরি করেছেন। ক্রেমার ২০১০ সালে আন্তর্জাতিক গ্রোথ সেন্টারে তিনি ফিল্ড অব হিউম্যান ক্যাপিটাল নামে গবেষণা প্রবন্ধ উপস্থাপন করেন। ক্রেমার হার্ভার্ড বিশ্ববিদ্যালয় থেকে সামাজিক বিজ্ঞানে স্নাতক সম্পন্ন করেন এবং ১৯৯২ সালে অর্থনীতিতে পিএইচডি ডিগ্রি অর্জন করেন। তিনি ১৯৯২ থেকে ১৯৯৩ সাল পর্যন্ত এমআইটিতে পোস্টডক হিসেবে দায়িত্ব পালন করেন। ১৯৯৩ সালে তিনি শিকাগো বিশ্ববিদ্যালয়ে এবং ১৯৯৩ থেকে ১৯৯৯ পর্যন্ত এমআইটিতে পুনরায় অধ্যাপক হিসেবে কর্মরত ছিলেন। ১৯৯৯ সাল হতে তিনি হার্ভার্ড অধ্যাপক হিসেবে কর্মরত আছেন। ==তথ্যসূত্র== ==বহিঃসংযোগ== Home page Innovations for Poverty Action জন্ম ব্যক্তি নোবেল বিজয়ী বিজয়ী অর্থনীতিবিদ
'''নুট''' মিশরীয় পুরাণের আকাশ দেবী। তাঁর নামের অর্থ রাত্রি এবং তাঁকে মিশরীয় সর্বদেবতার মন্দিরের মধ্যে প্রাচীনতম দেবীদের একজন বিবেচনা করা হয়। হিলিয়াপলিসের সৃষ্টির ইতিহাস থেকে তাঁর উদ্ভবের আসল স্থান খুঁজে পাওয়া যায়। '''নুট''' এবং পৃথিবীর দেবতা গেব জন্ম দেন ওসাইরিস, আইসিস, সেত এবং নেপথিসের। নুটকে প্রথম দিকে শুধুমাত্র দিনের আকাশের দেবী মনে করা হত, পরবর্তীতে মিশরীয়দের ধর্ম-বিশ্বাসের বিবর্তনের ধারায় '''নুট''' আকাশের সর্বক্ষণের দেবীতে পরিণত হন। মিশরীয় পুরাণ অনুসারে নুট তাঁর পিঠ দিয়ে পুরো আকাশ ধরে রেখেছেন। নুট-এর গায়ের রং নীল আর পুরো শরীর তারা খচিত। == তথ্যসূত্র == পুরাণ দেবী এবং আবহওয়া দেবী
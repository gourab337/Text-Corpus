'''ড. মোহাম্মদ জাবেদ পাটোয়ারী''' বাংলাদেশের একজন পুলিশ কর্মকর্তা এবং বাংলাদেশ পুলিশের ২৯তম মহাপুলিশ পরিদর্শক (আইজিপি)। এর আগে তিনি পুলিশের বিশেষ শাখার (এসবি) অতিরিক্ত মহাপরিদর্শক হিসেবে দায়িত্ব পালন করেছেন। == জন্ম শিক্ষাজীবন == ড. মোহাম্মদ জাবেদ পাটোয়ারী, বিপিএম (বার) চাঁদপুর জেলার সদর উপজেলার মান্দারী গ্রামের এক সম্ভ্রান্ত মুসলিম পরিবারে জন্মগ্রহণ করেন। তিনি ৬ষ্ঠ বিসিএস-এ (১৯৮৪) পুলিশ ক্যাডারে মেধা তালিকায় প্রথম স্থান অধিকার করে ১৯৮৬ সালে বাংলাদেশ পুলিশ সার্ভিসে যোগদান করেন।বাবুরহাট উচ্চ বিদ্যালয় থেকে এসএসসি পাস করে জাবেদ পাটোয়ারি উচ্চ মাধ্যমিক শ্রেণিতে গিয়ে ভর্তি হন চাঁদপুর সরকারি কলেজে। পরবর্তীতে ঢাকা বিশ্ববিদ্যালয় থেকে সমাজকল্যাণ বিষয়ে স্মাতক সম্মান এবং প্রথম শ্রেণীতে স্মাতকোত্তর ডিগ্রী লাভ করেন তিনি। তিনি জাহাঙ্গীরনগর লোকপ্রশাসন বিভাগ হতে পিএইচডি ডিগ্রী অর্জন করেন। তার গবেষণার বিষয় ছিল '''কমব্যাটিং টেরোরিজম ইন বাংলাদেশ চ্যালেঞ্জেস অ্যান্ড প্রসপেক্টস''' এছাড়া তিনি যুক্তরাজ্যের ইউনিভার্সিটি অব লিচেস্টার থেকে '''ক্রিমিনাল জাস্টিস অ্যান্ড পুলিশ ম্যানেজমেন্ট''' বিষয়ে পোস্ট গ্র্যাজুয়েশন সার্টিফিকেট এবং যুক্তরাষ্ট্রের ইউনিভার্সিটি অব ভার্জিনিয়া থেকে ক্রিমিনাল জাস্টিস এডুকেশন বিষয়ে সার্টিফিকেট অব অ্যাচিভমেন্ট অর্জন করেন। এছাড়া তিনি যুক্তরাজ্যের পুলিশ স্টাফ কলেজ থেকে এবং যুক্তরাষ্ট্রের এফবিআই ন্যাশনটাল একাডেমি, ভার্জিনিয়া থেকে উচ্চতর পেশাগত প্রশিক্ষণ গ্রহণ করেন। তিনি যুক্তরাষ্ট্রের হার্ভার্ড বিশ্ববিদ্যালয় থেকে ইউএস-সাউথ এশিয়া লিডার অ্যাংগেজমেন্ট প্রোগ্রাম সম্পন্ন করেছেন। == কর্মজীবন == বিসিএস ১৯৮৪ ব্যাচের কর্মকর্তা হিসেবে ১৯৮৬ সালে সহকারী পুলিশ সুপার (এএসপি) হিসেবে পুলিশে যোগদান করেন ড. জাবেদ পাটোয়ারী। কর্মজীবনে তিনি বাংলাদেশ পুলিশের বিভিন্ন ইউনিটে কাজ করেছেন। ২০১৩ সালের জুলাই মাসে জাবেদ পাটোয়ারীকে সচিব পদমর্যাদায় গ্রেড-১ পদে পদোন্নতি দেওয়া হয়। তিনি এডিশনাল আইজি (গ্রেড-১) স্পেশাল ব্রাঞ্চ, এডিশনাল আইজি সিআইডি, এডিশনাল আইজি পুলিশ পুলিশ কমিশনার রাজশাহী, পুলিশ কমিশনার খুলনা, ডিআইজি সিআইডি, ট্রেনিং সেন্টার নোয়াখালী, ট্রেনিং সেন্টার রংপুর, পরিচালক-পুলিশ স্টাফ কলেজ, এসএস নগর বিশেষ শাখা ঢাকা, এডিসি ডিএমপি, স্টাফ অফিসার টু আইজিপি, এডিশনাল এসপি সিলেট, মহামান্য রাষ্ট্রপতির পুলিশ লিঁয়াজো অফিসার এবং এএসপি নেত্রকোণা হিসেবে দায়িত্ব পালন করেন। আন্তর্জাতিক কর্মক্ষেত্রে জাবেদ পাটোয়ারী জাতিসংঘ শান্তিরক্ষা মিশন সুদানে উপ-পুলিশ কমিশনার (ভারপ্রাপ্ত), জাতিসংঘ শান্তিরক্ষা মিশন কসোভোতে মিসিং পার্সন ইউনিটের প্রশাসন বিভাগের প্রধান, জাতিসংঘ শান্তিরক্ষা মিশন সিয়েরালিওনে ইউএন প্রটেকশন ফোর্সের অপারেশন প্রধান এবং ক্রোয়েশিয়াতে স্টেশন কমান্ডার হিসেবে দায়িত্ব পালন করেন। তিনি বাংলাদেশ পুলিশ একাডেমী সারদা, রাজশাহী, পুলিশ স্টাফ কলেজ ঢাকা, ডিটেকটিভ ট্রেনিং স্কুল ঢাকা, স্কুল অব ইন্টেলিজেন্স স্পেশাল ব্রাঞ্চ ঢাকা, জনপ্রশাসন মন্ত্রণালয়, বাংলাদেশ সচিবালয়-এর একজন রিসোর্স পার্সন হিসেবে বিভিন্ন বিষয়ে পাঠদান করেন। তিনি ঢাকা সমাজকল্যাণ গবেষণা ইনস্টিটিউটে ‘ভিক্টিমোলোজি এন্ড রেষ্টোরেটিভ জাস্টিস’ বিষয়ে এবং মাওলানা ভাসানী বিজ্ঞান প্রযুক্তি বিশ্ববিদ্যালয়, টাঙ্গাইলের ‘ক্রিমিনোলজি এন্ড পুলিশ সায়েন্স বিভাগ’ এর একজন ভিজিটিং ফ্যাকাল্টি। == সম্মাননা == জঙ্গীবাদ দমনে উল্লেখযোগ্য অবদানের স্বীকৃতি স্বরূপ তিনি ২০১০ ২০১১ সালে দুইবার বাংলাদেশ সরকারের সর্বোচ্চ পুলিশ পদক, বাংলাদেশ পুলিশ মেডেল (বিপিএম)-এ ভূষিত হন। এছাড়া তিনি দু’বার আইজিপি’স এক্সাপ্লেরি গুড সার্ভিস ব্যাজ লাভ করেন। ==তথ্যসূত্র== ==বহিঃসংযোগ== ব্যক্তি প্রাক্তন শিক্ষার্থী জেলার ব্যক্তি সরকারি কলেজের প্রাক্তন শিক্ষার্থী শিক্ষক পুলিশ মহাপরিদর্শক
ঢাকার পান্থপথে অবস্থিত দেশের অন্যতম বৃহৎ শপিং মল বসুন্ধরা সিটি বাংলাদেশ এর রাজধানী ঢাকা শহর এর কারওয়ান বাজার এলাকার পূর্ব-পশ্চিমে অবস্থিত '''পান্থপথ''' খুবই গুরুত্বপুর্ণ একটি সড়ক। এটি টঙ্গী ডাইভারসন রোড, ময়মনসিংহ রোড (এখন ওল্ড এয়ারপোর্ট রোড) এবং মিরপুর রোড কে সংযুক্ত করেছে। এখানেই দক্ষিণ এশিয়ার সর্ববৃহত্তম শপিংমল বসুন্ধরা সিটি অবস্থিত। এছাড়াও রয়েছে স্কয়ার হাসপাতাল, সামরিতা হাসপাতাল, ইউনিক ট্রেইড সেন্টার ইত্যাদি। গ্রীন রোড এই রাস্তার মাঝামাঝি উত্তর থেকে দক্ষিণ দিকে ছেদ করে গেছে। ১৯৮০ সালের শেষের দিকে এই পূর্ব-পশ্চিমের রাস্তাটি নির্মিত হয়। রাস্তাটির নির্মাণ কাজ শেষ হয়েছিল ১৯৯৫ সালে। বাংলাদেশ ফিল্ম ডেভেলপমেন্ট কর্পোরেশন এবং হোটেল প্যান প্যাসিফিক সোনারগাও এই রাস্তার পূর্ব পাশে অবস্থিত।
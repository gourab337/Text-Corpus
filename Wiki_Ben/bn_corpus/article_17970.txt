'''অচ্যুতচরণ চৌধুরী তত্ত্বনিধি''' (; ১৮৬৫ ১৯৫৩) ছিলেন বৃহত্তর সিলেটের একজন ইতিহাসবিদ বৈষ্ণব সাহিত্যের সুখ্যাত পন্ডিত, যিনি বিশেষ করে সিলেটের বিস্তৃত ইতিহাস রচনার মাধ্যমে সমাদৃত হোন। ১৯২০ দশকে প্রকাশিত তার ১,৬৬৩ পৃষ্ঠার "শ্রীহট্টের ইতিবৃত্ত" নামক বিখ্যাত ইতিহাস গ্রন্থটি ''শ্রীহট্টের ইতিবৃত্ত (পূর্বাংশ)'' ''শ্রীহট্টের ইতিবৃত্ত (উত্তরাংশ)'' নামে দুইটি আলাদা আলাদা খণ্ডে প্রকাশিত হয়েছিল, যা আজও সিলেট প্রাচীন সিলেট অঞ্চলের (ভারতের করিমগঞ্জ অবধি বিস্তৃত) ইতিহাসের আলোচনায় অধিকাংশ ঐতিহাসিকগণ আকরগ্রন্থ হিসেবে ব্যবহার করে থাকেন এছাড়াও তিনি ফোকলোরসহ বিভিন্ন ব্যক্তিত্বের জীবনী রচনা করে গেছেন। তিনি ১৩৬০ বঙ্গাব্দের (১৯৫৩ খ্রিষ্টাব্দ) ১০ আশ্বিন ৮৮ বছর বয়সে মৃত্যুবরণ করেন। == ব্যক্তিগত জীবন == অচ্যুতচরণ চৌধুরী ১২৭২ বঙ্গাব্দের (১৮৬৫ খ্রিষ্টাব্দ) ২৩ মাঘ বিভাগপূর্ব তৎকালীন সিলেট জেলার জাফরগড় পরগনার মৈনা গ্রামে জন্মগ্রহণ করেন। তার বাবার নাম অদ্বৈতচরণ চৌধুরী। == সৃষ্টিকর্ম == === শ্রীহট্টের ইতিবৃত্ত === ১,৬৬৩ পৃষ্ঠার এই ইতিহাস গ্রন্থটি দুইটি আলাদা আলাদা খণ্ডে প্রকাশিত হয়। এর মধ্যে ''শ্রীহট্টের ইতিবৃত্ত (পূর্বাংশ)'' (৭৭৯ পৃষ্ঠা) প্রকাশিত হয় ১৩১৭ বঙ্গাব্দে (১৯১০ খ্রিষ্টাব্দ) এবং ''শ্রীহট্টের ইতিবৃত্ত (উত্তরাংশ)'' (৮৮৪) প্রকাশিত হয় ১৩২৪ বঙ্গাব্দে (১৯১৭ খ্রিষ্টাব্দ)। গ্রন্থটি প্রকাশের জন্য ''কামরূপ শাসনাবলী''র গ্রন্থকার পণ্ডিত পদ্মনাথ ভট্টাচার্য তৎকালীন মূল্যমানের সাড়ে চার হাজার টাকা অনুদান দিয়েছিলেন। প্রকাশিত গ্রন্থটি সম্পর্কে চট্টগ্রামের ঐতিহাসিক আবদুল হক চৌধুরীর অভিমত: ''সংগৃহীত উপাদানের সাহায্যে তাঁর আগে এতবড় ইতিহাস গ্রন্থ এদেশে (বাংলাদেশে) কেউ লিখেননি।'' এই বৃহৎ বইটিতে তিনি সিলেটের ঐতিহাসিক প্রাকৃতিক বিবরণ ছাড়াও প্রতিটি গ্রামের প্রাচীন হিন্দু-মুসলমান পরিবারগুলোর ইতিহাস, কবি, রাজনীতিবিদ, ফকির-দরবেশ, সাধু, আওলিয়াদের সংক্ষিপ্ত জীবনী লিখে গেছেন। এছাড়া দিয়েছেন বহু ঐতিহাসিক সনদ, প্রাচীন মুদ্রা ফরমানের আলোকচিত্র, বংশলতিকার অনুলিপি প্রাচীন মুদ্রার ছবি। এই ইতিহাস গ্রন্থ রচনার জন্য অচ্যুতচরণ চৌধুরী ঘুরে বেড়িয়েছেন সিলেটের প্রতিটি গ্রামে, সেই যুগে, যে যুগে পর্যাপ্ত যানবাহন ছিল না, ছিল না পর্যাপ্ত রাস্তাঘাট। এমনকি বইয়ের "উত্তরাংশ" মুদ্রণ উপলক্ষে তিনি রুগ্ন স্ত্রী আট মাসের শিশু সন্তানকে ফেলে কলকাতা চলে যান, আর তার অবর্তমানে সেই রুগ্ন স্ত্রী চিকিৎসার অভাবে মারা যান, পরে আট মাসের শিশুটিও মারা যায়। তার বিপুল ত্যাগের এই কীর্তি সিলেটের ইতিহাসের আকরগ্রন্থ হিসেবে আজও সমাদৃত। যদিও ঐতিহাসিক সৈয়দ মুর্তাজা আলী গ্রন্থটির সমালোচনায় বলেন, ''...এই গ্রন্থে সিলেটের সম্বন্ধে জ্ঞাতব্য অনেক বিষয়ের উল্লেখ আছে। দুঃখের বিষয় মুসলমান সমাজ সম্বন্ধে এই পুস্তকে সম্যক আলোচনা করা হয়নি। দীর্ঘকালের ব্যবধানে পুস্তকের নানা বিবরণ বর্তমানে সংশোধনের অপেক্ষা রাখে।''। মূল গ্রন্থ দুটির প্রকাশক ছিলেন কলকাতার শ্রী উপেন্দ্র নাথ পাল চৌধুরী, আর মূল্য ছিল যথাক্রমে তৎকালীন মূল্যে মাত্র চার টাকা পাঁচ টাকা। বইটি দীর্ঘদিন আর পুণর্মুদ্রিত না হলেও পরবর্তিতে বাংলাদেশের উৎস প্রকাশন তা পুণর্মুদ্রণের উদ্যোগ নেয়, যদিও তাতে কোনো সংশোধন না এনে মূলের অণুবর্তী রাখার চেষ্টা লক্ষ করা যায়। এছাড়াও কলকাতা থেকেও বইটির দুটি খণ্ড পুণর্মুদ্রিত হয়েছে। === অন্যান্য === শ্রীহট্টের ইতিবৃত্ত ছাড়াও তার ছিল কমপক্ষে আরো ২০টি প্রকাশনা: ''চৈতন্য চরিত'' (১৩১১ বঙ্গাব্দ) ''রঘূনাথ দাস গোস্বামীর জীবনী'' (১৩০০ বঙ্গাব্দ) ''গোপাল ভট্ট গোস্বামীর জীবনী'' (১৩০২ বঙ্গাব্দ) ''নিতাই লীলা লহরী'' (১৩২০ বঙ্গাব্দ) ''হরিদাস ঠাকুরের জীবনী'' (১৩০৩ বঙ্গাব্দ) ''সীতা চরিত'' ''ভক্ত নির্য্যাস'' (১২৯৯ বঙ্গাব্দ) ''সাধু চরিত'' (১৩১৯ বঙ্গাব্দ) ''চারু চরিত'' ''শ্যামানন্দ চরিত'' ''শ্রী গৌরাঙ্গের পূর্বাঞ্চল ভ্রমণ'' (১৩০৯ বঙ্গাব্দ) ''চাঁদ সওদাগর'' বিবাহ'' ''লাউড়িয়া কৃষদাস রচিত বাল্যলীলা সূত্রম বঙ্গানুবাদ'' ''সাবাস ছবি'' (১৩১০ বঙ্গাব্দ) ''অশ্রু কণা'' ''শান্তি লতা'' ''বিষাদিতা'' ''রাজভক্তি মহাযুদ্ধ'' ''শ্রী পাদ ঈশ্বরপুরী'' তিনি সিলেট থেকে প্রকাশিত সাহিত্য পত্রিকা ''মাসিক শ্রীহট্ট দর্পন'' সম্পাদনা করতেন; আরো সম্পাদনা করতেন ‘কমলা’ নামের একটি সাহিত্যপত্রও। তাছাড়াও বিশিষ্ট গবেষণাধর্মী পত্রিকা ''সাহিত্য পরিষদ পত্রিকায়'' গবেষণাধর্মী লেখালেখী করতেন। == পাদটীকা == == তথ্যসূত্র == == বহিঃসংযোগ == জেলার ব্যক্তি জন্ম মৃত্যু ইতিহাসবিদ
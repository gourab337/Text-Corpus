'''নৈনিতাল''' ভারতের উত্তরাখণ্ড অঙ্গরাজ্যের একটি শহর। এটি রাজ্যটির কুমায়ুন বিভাগের নৈনিতাল জেলার সদর শহর। শহরটি বহিঃস্থ হিমালয় পর্বতমালার পাদদেশে সমুদ্র সমতল থেকে ১৯৩৮ মিটার উচ্চতায় অবস্থিত। শহরটি পর্বতবেষ্টিত নাশপাতি আকারের একটি হ্রদের উপত্যকাতে অবস্থিত। এখানকার পর্বতগুলির চূড়া থেকে দৃশ্যমান ভূ-দৃশ্যাবলি অসাধারণ। দক্ষিণে রয়েছে বিস্তীর্ণ সবুজ সমভূমি আর উত্তরে তাকালে দেখা যাবে বরফাবৃত হিমালয়ের কেন্দ্রীয় পর্বতগুলির সারি (নন্দা দেবী, ত্রিশূল এবং নন্দা কোট যাদের মধ্যে অন্যতম)। মুন্সী প্রেমচাঁদ, রাডিয়ার্ড কিপলিং এবং জিম করবেট তাদের রচনাতে নৈনিতালের উল্লেখ করেছেন। জিম করবেট স্বয়ং এখানে বাস করতেন। অমিতাভ বচ্চন এখানকার শেরউড কলেজে পড়াশোনা করেন। ১৯শ শতকের দ্বিতীয়ার্ধে ভিক্টোরীয় যুগে এখানে মূলত ইংরেজ প্রশাসক কর্মচারীরা বাস করতেন। এখানকার বিভিন্ন প্রতিষ্ঠান বাসভবনের স্থাপত্যে এর ছাপ আজও রয়ে গেছে। নৈনিতালে বর্তমানে প্রায় ৩৯ হাজার লোকের বাস। == তথ্যসূত্র == শহর
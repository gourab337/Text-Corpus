'''মার্টিন "মার্টি" কুপার''' (; জন্ম: ২৬ ডিসেম্বর, ১৯২৮) ইলিনয়িস রাজ্যের শিকাগোতে জন্মগ্রহণকারী বিখ্যাত মার্কিন আবিষ্কারক। তারবিহীন টেলিফোন শিল্প হিসেবে মোবাইল ফোনের পথিকৃৎ হিসেবে বৈশ্বিকভাবে পরিচিত হয়ে আছেন। শিল্পে তার সর্বমোট এগারোটি মেধাস্বত্ব রয়েছে। বর্তমান সময়ের বেতার তরঙ্গ ব্যবস্থাপনায় অন্যতম শীর্ষস্থানীয় আবিষ্কারক তিনি। == ব্যক্তিগত জীবন == ১৯৫০ সালে ইলিনয়িস ইনস্টিটিউট অব টেকনোলজি (আইআইটি) থেকে স্নাতক ডিগ্রী লাভ করেন কুপার। স্নাতক ডিগ্রী শেষে কোরিয়ার যুদ্ধের সময় মার্কিন নৌবাহিনীর সংরক্ষিত বাহিনীতে সাবমেরিন অফিসারের তালিকায় অন্তর্ভুক্ত করেন নিজেকে। ১৯৫৭ সালে আইআইটি থেকেই ইলেকট্রিক্যাল ইঞ্জিনিয়ারিং বিষয়ে স্নাতকোত্তর ডিগ্রী অর্জন করেন। ২০০৪ সালে এখান থেকেই সম্মানসূচক ডক্টরেট ডিগ্রী লাভ করেন তিনি। বর্তমানে তিনি ট্রাস্টি বোর্ডের সদস্য হিসেবে রয়েছেন। বিশিষ্ট উদ্যোক্তা, আবিষ্কারক, বিনিয়োগকারী এবং নীতি পরামর্শক তারবিহীন মোবাইলের ফার্স্ট লেডি হিসেবে পরিচিত আর্লিন হ্যারিসকে বিয়ে করেন মার্টিন কুপার। == কর্মজীবন == ১৯৭০-এর দশকে মোটোরোলা কোম্পানীতে কর্মরত অবস্থায় প্রথমবারের মতো হাতের মুঠোয় মোবাইল ফোন থেকে কথা বলেন এবং এর উন্নয়নে কাজ করে যান। এরপর এটিকে বাজারজাতকরণে নিয়ে আসেন। এরফলে তিনি বৈশ্বিকভাবে সেল ফোনের জনকের মর্যাদা পান। এছাড়াও তিনি আধুনিক বিশ্বের প্রথম ব্যক্তি হিসেবে জনসমক্ষে মোবাইল ফোনধারী হয়ে আছেন। তার স্ত্রী বিশিষ্ট ব্যবসায়িক অংশীদার আর্লিন হ্যারিসের সাথে অনেকগুলো যোগাযোগ বিষয়ক কোম্পানী গঠন করেন। বর্তমানে তিনি দেল মার এলাকায় অবস্থিত ডায়না এলএলসি কোম্পানীর সহ-প্রতিষ্ঠাতা সভাপতির দায়িত্ব পালন করছেন। এছাড়াও, ফেডারেল কমিউনিকেশন্স কমিশন এবং মার্কিন যুক্তরাষ্ট্রের বাণিজ্য মন্ত্রণালয়ের সাথে জড়িত রয়েছেন কুপার। == তথ্যসূত্র == == আরও দেখুন == আবিষ্কার টেলিফোন মোটোরোলা মোবাইল ফোন উদ্ভাবক জন্ম ব্যক্তি ব্যক্তিত্ব
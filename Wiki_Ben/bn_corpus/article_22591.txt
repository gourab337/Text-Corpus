'''রানাসিঙ্গে প্রেমাদাসা''' বা '''রানাসিংহে প্রেমাদাসা''' (, জন্ম: ২৩ জুন, ১৯২৪ মৃত্যু: মে, ১৯৯৩) তৎকালীন ব্রিটিশ সিলনের কলম্বোয় জন্মগ্রহণকারী শ্রীলঙ্কার বিশিষ্ট রাজনীতিবিদ। জানুয়ারি, ১৯৮৯ থেকে মে, ১৯৯৩ সময়কাল পর্যন্ত তিনি শ্রীলঙ্কার ৩য় রাষ্ট্রপতি ছিলেন। তারপূর্বে জে. আর. জয়াবর্ধনে সরকারের অধীনে ফেব্রুয়ারি, ১৯৭৮ থেকে জানুয়ারি, ১৯৮৯ সময়কাল পর্যন্ত প্রধানমন্ত্রী হিসেবে দায়িত্ব পালন করেন। রাষ্ট্রপতি থাকাকালীন মে, ১৯৯৩ তারিখে অনুষ্ঠিত মে দিবসের শোভাযাত্রা অনুষ্ঠানে এলটিটিই কর্তৃক পরিচালিত আত্মঘাতি বোমা হামলায় তিনি নিহত হন। ১৯৮৬ সালে নির্মিত খেত্তারামা স্টেডিয়ামের উন্নয়নে অনন্য সাধারণ ভূমিকা রাখেন তিনি। মৃত্যু পরবর্তীকালে তার নামকে চীরস্মরণীয় করে রাখতে এর বর্তমান নামকরণ করা হয় আর. প্রেমাদাসা স্টেডিয়াম। == প্রারম্ভিক জীবন == কলম্বোর সেন্ট জোসেফ’স কলেজে অধ্যয়নকালীন সময়ে প্রাচ্য ভাষা শিখতে থাকেন। তার বাবা রিচার্ড রানাসিংহে। তারই অনুপ্রেরণায় তিনি ভাষা শিখেন। সাংবাদিক হতে চেয়েছিলেন রানাসিংহে প্রেমাদাসা। সিংহলি ভাষায় জওহরলাল নেহেরু’র আত্মজীবনী অনুবাদ করেন। হেমা বিক্রমাতুঙ্গে নামীয় এক রমণীকে বিয়ে করেন তিনি। তাদের সংসারে সজীথ প্রেমাদাসা দুলাঞ্জলী নামীয় দুই সন্তান রয়েছে। তন্মধ্যে, পুত্র সজীথ প্রেমাদাসা হাম্বানতোতা জেলা থেকে ইউএনপি’র সংসদ সদস্য নির্বাচিত হন ইউনাইটেড ন্যাশনাল পার্টি’র সাবেক উপ-নেতা ছিলেন। == রাজনৈতিক জীবন == এ. ই. গুণেসিংহে’র নেতৃত্বাধীন সিলনের লেবার পার্টি’র মাধ্যমে রাজনৈতিক জীবনে অনুপ্রবেশ করেন। ১৯৫০-এর দশকে লেবার পার্টির অনিশ্চিত ভবিষ্যৎ উপলদ্ধি করে দলত্যাগ করেন মধ্যপন্থী ইউনাইটেড ন্যাশনাল পার্টিতে যোগ দেন। এভাবেই তিনি প্রথম অ-গোভিগামা রাজনীতিবিদ হলেন যিনি গণতান্ত্রিক পন্থায় শ্রীলঙ্কার স্বাধীনতা পরবর্তীকালে সর্বোচ্চ পর্যায়ে উপনীত হয়েছেন। ডাডলে সেনানায়েকের মন্ত্রীসভায় সম্প্রচার মন্ত্রী হিসেবে অভিষিক্ত হন তিনি। দক্ষিণ এশিয়ার প্রাচীনতম রেডিও স্টেশন রেডিও সিলনকে জানুয়ারি, ১৯৬৭ তারিখে রাষ্ট্রায়ত্ত্ব সংস্থা হিসেবে সিলন ব্রডকাস্টিং কর্পোরেশনে নামাঙ্কিত করেন। দরিদ্রদের আশ্রয়দান প্রকল্পের সাথে তিনি জড়িত ছিলেন। সেজন্যে জাতিসংঘ আশ্রয়বর্ষ হিসেবে ঘোষণা করে। == তথ্যসূত্র == == বহিঃসংযোগ == Website of the Parliament of Sri Lanka Official Website of United National Party (UNP) Remembering Premadasa Methek Kathawa '''Divaina''' রাষ্ট্রপতি জন্ম মৃত্যু প্রধানমন্ত্রী রাজনীতিবিদ ন্যাশনাল পার্টির নেতা
'''ড্রাগন স্কুল''' (ইংরেজিতে: Dragon School) যুক্তরাজ্যের অক্সফোর্ডে অবস্থিত একটি বিদ্যালয়। স্কুলটি ১৮৭৭ সালে প্রতিষ্ঠিত হয়। সেসময় এটির নাম ছিল অক্সফোর্ড প্রিপারেটরি স্কুল। ড্রাগন স্কুল বিশেষভাবে আবাসিক বিদ্যালয় হিসেবে পরিচিত যদিও এখানে অনাবাসিক শিক্ষার্থীরাও অধ্যয়ন করে। প্রথমে কেবল ছাত্র ভর্তি করা শুরু করলেও বিদ্যালয়টি পরবর্তিতে ছাত্রী ভর্তি করা শুরু করে। ছাত্রীরা প্রথম ১৯৯৪ সালে আবাসিক শিক্ষার্থী হিসেবে ভর্তি হবার সুযোগ পায়। এখানে ভর্তিচ্ছু শিক্ষার্থীদের কমপক্ষে আট বছর বয়েসী হতে হয়। ২০০১ সাগাদ বিদ্যালয়টির শিক্ষার্থী সংখ্যা ৮৪০। ==ইতিহাস== বার্ডওয়েল রোডে অবস্থিত ড্রাগন স্কুলের ভবন। ১৮৭৭ সালে প্রতিষ্ঠিত হয় ড্রাগন স্কুল, এসময় এটির নাম ছিল '''প্রিপারেটরি স্কুল''' বা '''লিনাম’স প্রিপারেটরি স্কুল'''। বিদ্যালয়টি মূলত অক্সফোর্ড কয়েকজন শিক্ষক এক্ত্র হয়ে চালু করার উদ্যোগ নেয়। বিদ্যালয় প্রতিষ্ঠার উদ্দেশ্য ছিল অক্সফোর্ড অধ্যাপকদের সন্তানদের উঁচু মানের শিক্ষা প্রদান করা। ১৮৭৭ সালেই বিদ্যালয়টিতে শিক্ষাদান কার্যক্রম চালু হয়। তখন বিদ্যালয়টি অক্সফোর্ডের সেন্ট গাইলসে অবস্থিত ছিল। প্রতিষ্ঠার দুই বছরের মধ্যে বিদ্যালয়টি অক্সফোর্ডের ক্রিক রোডের একটি ভবনে স্থানান্তরিত হয়, যা তখন “স্কুল হাউস” নামে পরিচিত ছিল। ১৮৮৬ সালে চার্লস কটেরিল লিনাম প্রধান শিক্ষক হিসেবে দায়িত্ব গ্রহণ করেন। লিনাম সেসময় বার্ডওয়েল রোডের পাশে কিছু জমি ইজারা নেয়ার ব্যবস্থা করেন বিদ্যালয়টির নিজস্ব ভবন প্রতিষ্ঠার জন্য। বিদ্যালয়ের শিক্ষার্থীদের অভিভাবক স্থানীয় কিছু মানুষের অনুদানে প্রায় ৪০০০ পাউন্ড যোগাড় করা হল। জমি ইজারা নেয়ার এক বছরের মধ্যেই ভবন প্রতিষ্ঠা করা হয় এবং বিদ্যালয়টি নিজস্ব ভবনে স্থানান্তরিত হয়। ==তথ্যসূত্র== ==বহিঃসংযোগ== The Dragon School website বিদ্যালয়
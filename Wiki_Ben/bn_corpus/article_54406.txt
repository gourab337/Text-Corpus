'''ফ্রাঙ্ক মরগান''' (ইংরেজি: Frank Morgan; জন্ম: '''ফ্রান্সিস ফিলিপ ওপারমান''', ১লা জুন ১৮৯০ ১৮ই সেপ্টেম্বর ১৯৪৯) ছিলেন একজন মার্কিন অভিনেতা। চার দশকের অধিক সময় জুড়ে তিনি চলচ্চিত্রে কাজ করেছেন এবং তাকে বেশিরভাগ চলচ্চিত্রে চরিত্রাভিনেতা হিসেবে দেখা যায়। তিনি চুক্তিবদ্ধ অভিনয়শিল্পী ছিলেন। তিনি ''দ্য উইজার্ড অব অজ'' (১৯৩৯) চলচ্চিত্রে নাম ভূমিকায় অভিনয়ের জন্য প্রসিদ্ধ। তিনি ''দ্য অ্যাফেয়ার্স অব সেলিনি'' (১৯৩৪) চলচ্চিত্রে ফ্লোরেন্সের ডিউক চরিত্রে অভিনয় করে শ্রেষ্ঠ অভিনেতা বিভাগে একাডেমি পুরস্কারে মনোনীত হন এবং ''টর্টিলা ফ্ল্যাট'' (১৯৪২) চলচ্চিত্রে অভিনয়ের জন্য শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। হলিউড ওয়াক অব ফেমে তার নামাঙ্কিত দুটি তারকা রয়েছে; একটি চলচ্চিত্রের অবদানের জন্য ১৭০৮ ভাইন স্ট্রিটে এবং অপরটি বেতারে তার কাজের স্বীকৃতি হিসেবে ৬৭০০ হলিউড বলেভার্ডে অবস্থিত। ==প্রারম্ভিক জীবন== মরগান ১৮৯০ সালের ১লা জুন নিউ ইয়র্ক সিটিতে জন্মগ্রহণ করেন। তার জন্মনাম ফ্রান্সিস ফিলিপ ওপারমান। তার পিতা জর্জ ডিওগ্রাসিয়া ওপারমান এবং মাতা জোসেফিন রাইট (প্রদত্ত নাম: হানকক্স)। তার পিতা ভেনেজুয়েলায় জন্মগ্রহণ করেন, কিন্তু জার্মানির হামবুর্গে বেড়ে ওঠেন। তার পূর্বপুরুষগণ জার্মান স্পেনীয় ছিলেন। তার মাতা মার্কিন যুক্তরাষ্ট্রে জন্মগ্রহণ করেন। তার পূর্বপুরুষগণ ইংরেজ ছিলেন। ছয় ভাই পাঁচ বোনের মধ্যে তিনি সর্বকনিষ্ঠ। মরগান কর্নেল বিশ্ববিদ্যালয়ে পড়াশুনা করেন। সেখান তিনি ফি কাপ্পা সি ফ্র্যাটার্নিটি গ্লি ক্লাবের সাথে যুক্ত ছিলেন। তিনি পরবর্তীতে তার ভাই রাফ মরগানের মত বিনোদন জগতে প্রবেশ করেন। তিনি প্রথমে ব্রডওয়ে মঞ্চে পরে চলচ্চিত্রে কাজ করেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি প্রাক্তন শিক্ষার্থী রিপাবলিকান বিষয়শ্রেণী:নিউ ইয়র্ক সিটির অভিনেতা চলচ্চিত্র অভিনেতা নির্বাক চলচ্চিত্র অভিনেতা বেতার অভিনেতা মঞ্চ অভিনেতা
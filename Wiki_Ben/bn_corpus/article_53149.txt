'''হোয়াই দিস কোলাবেরি ডি''' (; হল ১৮ জানুয়ারি ২০১২ তারিখে মুক্তিপ্রাপ্ত তামিল ভাষার চলচ্চিত্র ''থ্রী''-র একটি গান। অনিরুদ্ধ রবিচন্দেরের সংগীত পরিচালনা করা গানটি লেখার সঙ্গে কন্ঠদান করেছেন ধনুশ। ১৬ নভেম্বর ২০১১তে আনুষ্ঠানিক ভাবে মুক্তি দেয়া হয় এই গানটি মুক্তির সাথে সাথেই সোসাল নেটওয়ার্কিং সাইটগুলিতে খুবই জনপ্রিয় হয়। এই জনপ্রিয়তার মূল কারণ বলা যায় গানটির "তাংলিশ" (তামিল ইংলিশ) ভাষার কথাংশ। অতি অল্পসময়েই, গানটি হয়ে ওঠে ইউটিউব ভারত-এর সবচেয়ে বেশি উপভোগ করা ভিডিও। কিছু সপ্তাহের মধ্যে, ইউটিউব গানটির ভিডিওটিকে খুব কম সময়ের মধ্যে বিপুল দর্শক লাভ করার জন্য "রিসেন্টলি মোস্ট পপুলার গোল্ড মেডেল এওয়ার্ড"-এ সম্মানিত করে। == গানটির সৃষ্টির কাহিনী == ১৮ বছরের সংগীত পরিচালক অনিরুদ্ধ রবিচন্দেরের অনুসারে, ছবিটির পরিচালিকা ঐশ্বর্য রজনীকান্ত (যিনি হলেন ধনুষের স্ত্রী) একটি বিফল প্রেমের ওপর লেখা "light-hearted" গান চেয়েছিলেন। রবিচন্দের তৎক্ষণাৎ গানটির সুর রচনা করেন, তার পরই ধনুষ গানটির কথা লিখতে আরম্ভ করেন। মাত্র ২০ মিনিটের মধ্যে তিনি গানটি লেখা সম্পূর্ণ করেন। "টাইমস্ অফ ইন্ডিয়া"-র সাথে হওয়া এক সাক্ষাতকারে ধনুষ উল্লেখ করেছেন যে, গানটি তার তামিল ভাষায় সচরাচর ব্যবহার হওয়া ইংরাজী শব্দগুলির কথা মনে রেখে লেখা হয়েছিল। I, you, me, how, why, cow... প্রভৃতি শব্দগুলি বাক্যে প্রয়োগ করে গানের কথা তিনি সৃষ্টি করেছিলেন। গানটির ইন্টারনেট-এর দরুন জনপ্রিয়তা লাভের এই পূর্বের সংস্করণের পর, প্রযোজক পক্ষ গানটির জনপ্রিয়তার প্রতি লক্ষ্য রেখে আনুষ্ঠানিক ভাবে মুক্তি দেয়ার সিদ্ধান্ত নেয়। == গানের কথা == গানটিতে ব্যবহার করা শব্দগুলি হল "তাংলিশ" ভাষার সরল শব্দ। তাংলিশ হল তামিল ইংরাজী ভাষার মিশ্রনে সৃষ্টি হওয়া ভাষা। গানটির গায়কটিকে নিজের প্রেমিকার থেকে প্রত্যাখ্যাত একজন ভারতীয় যুবকের রূপে উপস্থাপন করা হয়েছে। সে মাতাল অবস্থায় গান গেয়ে প্রেমিকাকে তাকে প্রত্যাখ্যান করার কারণ জিজ্ঞেস করছে। গানের শব্দগুলোকে "অর্থহীন" (nonsensical) "তামিল রাস্তার ব্যঙ্গোক্তি" (Tamil street humour)-র বহিঃ প্রকাশ রূপে অভিহিত করা হয়েছে। ধনুষ বলেছেন যে, এমন সরল শব্দগুলির জন্য শ্রোতা গানটিকে নিজের সাথে সম্পর্কিত করতে সক্ষম হয়েছে। == সংগীত ভিডিও == কোলাবেরি ডি গানটির সংগীত ভিডিওটিতে অভিনেতা-নেপথ্য গায়ক ধনুষকে একটি স্টুডিয়োতে গান গাইতে দেখা যায়। সাথে কীবোর্ডে সংগ দিয়েছেন সংগীত পরিচালক অনিরুদ্ধ রবিচন্দের। সহ-অভিনেত্রী শ্রুতি হাসান পরিচালিকা ঐশ্বর্য রজনীকান্তকে নেপথ্যে গানটি শুনতে দেখা যায়। == মুক্তি সমাদর == মুক্তির সাথে সাথেই ২১ নভেম্বর ২০১১র সন্ধেয় গানটি '''#kolaveri''' হ্যাশট্যাগের দ্বারা টুইটার-এর ভারতীয় ট্রেন্ডের শীর্ষস্থান অধিকার করে। সংগীত ভিডিয়োর আনুষ্ঠানিক মুক্তির একসপ্তাহের মধ্যেই ইউটিউবে এটি ১৩ লাখেরও বেশি দেখা এবং ফেসবুক-এ ১০ লাখেরও বেশি শেয়ার পায়। এই গোটা সময়কাল ধরে এটি টুইটারের টপ ট্রেন্ডে থাকে। মূলত তাংলিশ কথার জন্য অ-তামিল শ্রোতার মধ্যে গানটি বিপুল জনপ্রিয়তা লাভ করে। নভেম্বরর শেষে ইউটিউবে দর্শকের সংখ্যা হয় ১,০৫,০০,০০০ -এরও বেশি। মুক্তির ১৮ দিনের মধ্যে ২,১০,১০০ সংখ্যক ডাউনলোডের সাথে গানটি হয়ে যায় মোবাইলে সবচেয়ে বেশি ডাউনলোড করা গান। ২৪ নভেম্বর ২০১১তে এম টিভি ভারত গানটির সম্প্রচার করে। এটি ছিল রাষ্ট্রীয় পর্যায়ে সম্প্রচার হওয়া প্রথম তামিল ভাষার গান। ডিসেম্বরে ইউটিউবে দর্শকের সংখ্যা ১.৬ কোটি স্পর্শ করে যায়। গানটির বিভিন্ন প্যারোডি সংস্করণ বিভিন্ন ভারতীয় ভাষাতে সৃষ্টি হয়। গানটির জনপ্রিয়তার কথা আন্তর্জাতিক সংবাদ মাধ্যমে স্থান পায়। এর উদাহরণ বি বি সি টাইম আলোচনা ভারতের অগ্রগণ্য ব্যবস্থাপনা প্রতিষ্ঠান আই আই এম কোলাবেরি ডির জনপ্রিয়তার কারণ খুঁজতে অধ্যয়নেরও আয়োজন করে। গানটি প্রথমবারের জন্য মঞ্চে ধনুষ পরিবেশন করেন ১৮ ডিসেম্বর ২০১১ তারিখে বিগ স্টার স্ক্রিন এওয়ার্ড ২০১১তে। ==তথ্যসূত্র== == বহিঃসংযোগ == ''হোয়াই দিস কোলাবেরি ডি'' সংগীত ভিডিও’ ইউটিউব-এ (সোনি মিউজিক ইন্ডিয়ার চ্যানেল)
'''মুপ্পোছড়া ঝর্ণা''' রাঙ্গামাটি জেলার বিলাইছড়ি উপজেলার বাঙ্গালকাটা নামক জায়গায় অবস্থিত। মুপ্পোছড়া ঝর্ণাটিতে একটি মাত্র ঝরা থাকলেও প্রস্থের দিক থেকে এটি বাংলাদেশের অন্যতম বড় ঝর্ণা। == অবস্থান == রাঙ্গামাটির বিলাইছড়ি উপজেলাটি কাপ্তাই লেকের প্রান্তে অবস্থিত। সড়ক পথে এই উপজেলার সাথে কোন সংযোগ পথ নেই। কাপ্তাই উপজেলা হতে শুধুমাত্র নৌ-পথে এই উপজেলায় পৌছানো সম্ভব। দূর্গম পার্বত্য এলাকা হিসাবে এই উপজেলায় রয়েছে অসংখ্য ছোট বড় পাহাড়, আর রয়েছে ছোট বড় প্রচুর ঝর্ণা। বিলাইছড়ি চাকমা শব্দ থেকে উৎপত্তি। চাকমা উপজাতীয় অর্থে বিলাই এর অর্থ বিড়াল আর ছড়ি এর অর্থ পাহাড় হতে প্রাবাহিত ঝর্ণা বা ছড়া। মুপ্পোছড়া ঝর্ণাটি বিলাইছড়ির অন্যতম বৃহত্তম ঝর্ণা। এটির অবস্থান বাঙ্গালকাটা স্থানটিতে বিলাইছড়ি হতে নৌ পথে যাওয়া সম্ভব। আর বাঙ্গালকাটা হতে মুপ্পোছড়া ঝর্ণা শুধুমাত্র পায়ে হেটে যাওয়া সম্ভব। == বিশেষ নির্দেশিকা == বিলাইছড়ি উপজেলাটি পার্বত্য অঞ্চলের অংশ হওয়ায় স্থানটিতে বাংলাদেশের অন্য অঞ্চলের মানুষ প্রবেশের ক্ষেত্রে ব্যক্তিগত জাতীয় পরিচয়পত্র, কিংবা পাসপোর্টের ফটোকপি, কিংবা যে কোন পরিচয়পত্র সাথে থাকতে হয়, যা বাংলাদেশ সেনাবাহিনীর বিভিন্ন ক্যাম্পে প্রদর্শন সাপেক্ষে ওই সকল এলাকায় প্রবেশের অনুমতি দেয়া হয়। == চিত্রশালা == ঝর্ণা ঝর্ণা এর পাশের ঝর্ণা এর পাশের ঝরা == আরও দেখুন == *বাংলাদেশের জলপ্রপাতসমূহের তালিকা == তথ্যসূত্র == == বহিঃ সংযোগ == বিলাইছড়ি উপজেলা জলপ্রপাত উপজেলার দর্শনীয় স্থান জেলার দর্শনীয় স্থান
'''সিনথিয়া জেন উইলিয়ামস''' (; জন্ম: ২২ আগস্ট ১৯৪৭) হলেন একজন মার্কিন অভিনেত্রী। তিনি টেলিভিশন সিটকম ''লাভের্ন অ্যান্ড শার্লি'' (১৯৭৬-১৯৮২)-এ অভিনয়ের জন্য সর্বাধিক পরিচিত। তিনি ''আমেরিকান গ্রাফিটি'' (১৯৭৩) চলচ্চিত্রে অভিনয়ের জন্য শ্রেষ্ঠ পার্শ্বচরিত্রে অভিনেত্রী বিভাগে বাফটা পুরস্কারের মনোনয়ন লাভ করেন। ==প্রারম্ভিক জীবন== উইলিয়ামস ১৯৪৭ সালের ২২শে আগস্ট লস অ্যাঞ্জেলেসে জন্মগ্রহণ করেন। তার মাতা ফ্রাসেস্কা এবং পিতা বিচার্ড উইলিয়ামস। তার যখন বছর বয়স, তখন তারা সপরিবারে টেক্সাসের ডালাসে চলে যান এবং যখন ১০ বছর বয়স তখন সান ফার্নান্দো ভ্যালিতে ফিরে আসেন। ==কর্মজীবন== কলেজে পড়াশোনা শেষ করার পর তিনি কয়েকটি জাতীয় বিজ্ঞাপনচিত্রে কাজের মধ্য দিয়ে তার পেশাদার কর্মজীবন শুরু করেন, তন্মধ্যে উল্লেখযোগ্য হল ফস্টার গ্র্যান্ট রোদ চশমা এবং টিডব্লিউএ। তার শুরুর দিকের টেলিভিশন নাটকসমূহ হল ''রুম টু টুয়েন্টি টু'', ''ন্যানি অ্যান্ড দ্য প্রফেসর'', এবং ''লাভ, আমেরিকান স্টাইল''। দি অ্যাক্টরস স্টুডিও ওয়েস্টে তার অভিনয় দক্ষতা ঝালাই করার পর তিনি কয়েকটি চলচ্চিত্রে গুরুত্বপূর্ণ চরিত্রে কাজ করেন, তন্মধ্যে রয়েছে জর্জ কিউকারের ''ট্রাভেলস উইথ মাই আন্ট'' (১৯৭২), জর্জ লুকাসের ''আমেরিকান গ্রাফিটি'' (১৯৭৩) চলচ্চিত্রে রন হাওয়ার্ডের চরিত্রের প্রেমিকা, এবং ফ্রান্সিস ফোর্ড কোপলার ''দ্য কনভারসেশন'' (১৯৭৪)। আমেরিকান গ্রাফিটি ছবিতে অভিনয় করে তিনি শ্রেষ্ঠ পার্শ্বচরিত্রে অভিনেত্রী বিভাগে বাফটা পুরস্কারে মনোনীত হন। তিনি লুকাসের পরবর্তী কাজ ''স্টার ওয়ার্স''-এর জন্য অডিশন দেন, কিন্তু প্রিন্সেস লেইয়া চরিত্রের জন্য তার স্থলে ক্যারি ফিশার নির্বাচিত হয়েছিলেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী চলচ্চিত্র অভিনেত্রী টেলিভিশন অভিনেত্রী বিষয়শ্রেণী:লস অ্যাঞ্জেলেসের অভিনেত্রী
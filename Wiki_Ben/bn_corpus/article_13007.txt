'''আরকানস' নদী''' () পশ্চিমাঞ্চলীয় মার্কিন যুক্তরাষ্ট্রের একটি নদী। এটি মিসিসিপি নদীর একটি প্রধান উপনদী। এর দৈর্ঘ্য প্রায় ২,৩৫০ কিলোমিটার। নদীটি কলরাডো অঙ্গরাজ্যের মধ্যভাগে রকি পর্বতমালার সাওয়াচ পর্বতশ্রেণীতে সমুদ্র সমতল থেকে ৪২৭০ মিটার উঁচুতে উৎপত্তি লাভ করেছে। এরপর এটি মোটামুটি পূর্ব দিকে শিলাস্তর রয়াল জর্জ গিরিখাতের উপর দিয়ে খরস্রোতে প্রবাহিত হয়ে ক্যানসাস অঙ্গরাজ্যের সমভূমিতে এসে প্রশস্ত আকার ধারণ করেছে। ওকলাহোমা অঙ্গরাজ্যে প্রবেশ করার পর নদীটিতে সিমারোন ক্যানাডিয়ান উপনদীর পানি এসে মিলিত হয়েছে। ক্যানসাসে উত্তরমুখী একটি বাঁক ছাড়া নদীটি মূলত দক্ষিণ-পূর্ব দিকেই প্রবাহিত হয়ে আর্কানস' অঙ্গরাজ্যের আর্কানস' শহরের কাছে মিসিসিপি নদীর সাথে মিলিত হয়েছে। আরকানস' নদীর পানির উচ্চতা অত্যন্ত অসম প্রকৃতির। পানি সেচ, বন্যা নিয়ন্ত্রণ এবং জলবিদ্যুৎ উৎপাদনের লক্ষ্যে এর উপর অনেকগুলি বাঁধ নির্মাণ করা হয়েছে। এদের মধ্যে কলরাডোর দক্ষিণ-পূর্ব অংশে ১৯৪৮ সালে নির্মিত জন মার্টিন বাঁধটি অন্যতম। ১৯৭০-এর দশকে আর্কানস' নদী পরিবহন ব্যবস্থা নামের প্রকল্পটি সমাপ্ত হলে নদীটি টালসা, ওকলাহোমা পর্যন্ত নাব্য হয়। ==তথ্যসূত্র== নদী নদী নদী নদী
'''ডেভিড চার্লস হামফ্রে টাউনসেন্ড''' (; জন্ম: ২০ এপ্রিল, ১৯১২ মৃত্যু: ২৭ জানুয়ারি, ১৯৯৭) কাউন্টিজ ডারহামের নর্টন এলাকায় জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ১৯৩৫ সালে সংক্ষিপ্ত সময়ের জন্যে ইংল্যান্ডের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে ডারহাম দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, দলের প্রয়োজনে ডানহাতে মিডিয়াম বোলিং করতেন '''ডেভিড টাউনসেন্ড'''। == প্রথম-শ্রেণীর ক্রিকেট == ১৯৩৩ থেকে ১৯৪৮ সাল পর্যন্ত ডেভিড টাউনসেন্ডের প্রথম-শ্রেণীর খেলোয়াড়ী জীবন চলমান ছিল। উইনচেস্টার কলেজে অধ্যয়ন করেছেন ডেভিড টাউনসেন্ড। এরপর অক্সফোর্ডের নিউ কলেজে পড়াশুনো করেছেন তিনি। ডানহাতি ব্যাটসম্যান হিসেবে মাঝে-মধ্যে ব্যাটিং উদ্বোধনে মাঠে নামতেন। কোন প্রথম-শ্রেণীর কাউন্টি ক্রিকেট দলে যুক্ত না থেকেই ইংল্যান্ডের পক্ষে টেস্ট ক্রিকেটে অংশগ্রহণকারী সর্বশেষ খেলোয়াড়ের মর্যাদা লাভ করেছেন তিনি। তবে, অক্সফোর্ড পক্ষে প্রথম-শ্রেণীর খেলায় অংশ নিয়েছেন ডেভিড টাউনসেন্ড। খেলায় অংশগ্রহণের স্বীকৃতিস্বরূপ ১৯৩৩ ১৯৩৪ সালে ব্লুধারী হন। এছাড়াও সময়ে মাইনর কাউন্টিজে অংশগ্রহণকারী ডারহামের পক্ষে খেলতেন তিনি। == আন্তর্জাতিক ক্রিকেট == সমগ্র খেলোয়াড়ী জীবনে তিনটিমাত্র টেস্টে অংশগ্রহণ করেছেন। ১৯৩৫ সালে টেস্টগুলো খেলেছিলেন তিনি। ২৪ জানুয়ারি, ১৯৩৫ তারিখে স্বাগতিক ওয়েস্ট ইন্ডিজের বিপক্ষে টেস্ট ক্রিকেটে অভিষেকে ঘটে তার। ১৪ মার্চ, ১৯৩৫ তারিখে কিংস্টনে একই দলের বিপক্ষে সর্বশেষ টেস্টে অংশগ্রহণ করেছিলেন তিনি। বিশ্ববিদ্যালয় জীবনে দুইটি সুন্দর মৌসুম অতিবাহনের পর ১৯৩৪-৩৫ মৌসুমে বব ওয়াটের নেতৃত্বাধীন এমসিসি দলের সদস্যরূপে ওয়েস্ট ইন্ডিজ গমন করেন। সিরিজের চার টেস্টের তিনটিতেই ব্যাটিং উদ্বোধনে নেমেছিলেন। কিন্তু, তেমন সফলতা পাননি তিনি। সিরিজের শেষ তিনটি টেস্টে বব ওয়াটের সাথে ব্যাটিং উদ্বোধনে নেমেছিলেন। অভিষেক টেস্টের দ্বিতীয় ইনিংসে ৩৬ রান তুলে দলের শীর্ষ রান সংগ্রাহকে পরিণত হয়েছিলেন। খেলায় তার দল ১০৭ রানে গুটিয়ে গিয়েছিল। সিরিজ জয় করে স্বাগতিকরা প্রথমবারের মতো ওয়েস্ট ইন্ডিজ দল টেস্ট সিরিজে বিজয়ী হয়। সফরের পর খুবই কমই প্রথম-শ্রেণীর খেলায় অংশ নিয়েছেন। ১৯৪৮ সালে সর্বশেষ প্রথম-শ্রেণীর ক্রিকেট খেলেন তিনি। == ব্যক্তিগত জীবন == প্রথিতযশা ইংরেজ টেস্ট ক্রিকেটার চার্লি টাউনসেন্ড তার পিতা ছিলেন। নিজ সন্তান জোনাথন টাউনসেন্ড ১৯৬০-এর দশকে অক্সফোর্ড পক্ষে প্রথম-শ্রেণীর ক্রিকেটে খেলেছেন। ৮৪ বছর বয়সে ২৭ জানুয়ারি, ১৯৯৭ তারিখে কাউন্টি ডারহামের নর্টনে ডেভিড টাউনসেন্ডের দেহাবসান ঘটে। == তথ্যসূত্র == == আরও দেখুন == জো হার্ডস্টাফ ওয়াল্টার কিটন ডার্বিশায়ার কাউন্টি ক্রিকেট ক্লাব কেমব্রিজ বিশ্ববিদ্যালয় ক্রিকেট ক্লাব ইংরেজ টেস্ট ক্রিকেটারদের তালিকা আনুষ্ঠানিক কাউন্টি চ্যাম্পিয়নশীপ বিজয়ী দলের তালিকা == বহিঃসংযোগ == Bodyline's final fling ''Who's Who of Cricketers'', by Philip Bailey, Philip Thorn and Peter Wynne-Thomas জন্ম মৃত্যু থেকে ১৯৪৫ সময়কালীন ইংরেজ ক্রিকেটার ক্রিকেটার টেস্ট ক্রিকেটার ক্রিকেটার ক্রিকেটার ক্রিকেট অধিনায়ক ফরেস্টার্সের ক্রিকেটার কাউন্টিজের ক্রিকেটার ক্রিকেট ক্লাবের ক্রিকেটার থেকে আগত ক্রিকেটার
(, অস্ট্রিয়ার একটি রাজ্য। এটি দেশটির সবচেয়ে দক্ষিণে অবস্থিত রাজ্য। আল্পস পর্বতমালার পূর্ব অংশে এই রাজ্যটির অবস্থান। ভূদৃশ্য, পর্বত হ্রদের জন্য রাজ্যটি সুপরিচিত। রাজ্যের দাপ্তরিক ভাষা জার্মান। তবে এখানে বেশ কিছু আঞ্চলিক (সাউথ বাভারিয়ান) ভাষার প্রচলন রয়েছে। এগুলো সামষ্টিকভাবে কের্ন্‌টেনীয় স্লোভেন ভাষা নামে পরিচিত। বিংশ শতাব্দীর প্রথমদিকে ভাষাগুলির উদ্ভব ঘটে। বর্তমানে এই আঞ্চলিক ভাষাগুলো খুব কম মানুষ ব্যবহার করে। কের্ন্‌টেনের প্রধান অর্থনৈতিক খাতগুলো হল পর্যটন, ইলেকট্রনিক্স, প্রকৌশল, বনসম্পদ এবং কৃষি। বৃহৎ বহুজাতিক কর্পোরেশন যেমন ফিলিপস এবং সিমেন্স এই অঞ্চলে বড় পরিসরে তাদের কার্যক্রম পরিচালনা করে। ==ভূগোল== কের্ন্‌টেন ভৌগলিক গঠন মূলত ক্লাগেনফুর্ট অববাহিকা এবং ঊর্ধ্ব কের্ন্‌টেন পর্বতমালার সমন্বয়ে তৈরি। রাজ্যটির ইতালি সীমান্তের অংশ কার্নিক আল্পস পর্বতমালা দিয়ে গঠিত। সলজবুর্গ থেকে কের্ন্‌টেনকে পৃথক করেছে হোহা টাউয়ার্ন পর্বতমালা। কের্ন্‌টেনের প্রধান নদ হল ড্রাউ। এই নদের বেশ কয়েকটা শাখা কের্ন্‌টেনের মধ্য দিয়ে প্রদাহিত হয়েছে। কের্ন্‌টে্নের হ্রদ্গুলোর মধ্যে ভোর্থার জে, মিলসটেটার জে, ওজিয়াখের জে এবং ফাকের জে পর্যটকদের কাছে বিশেষভাবে জনপ্রিয়। কের্ন্‌টেনের রাজধানী হল ক্লাগেনফুর্ট। দ্বিতীয় প্রধান নগর হল ভিলার্খ। কের্ন্‌টেনের জলবায়ু হল মহাদেশীয় জলবায়ু। এখানকার গ্রীষ্ম প্রধানত উষ্ণ এবং বৃষ্টিময়। শীতকাল বেশ দীর্ঘ। তবে সাম্প্রতিককালে কের্ন্‌টেনে শীতকালে বৃষ্টির পরিমাণ কমে গিয়েছে। কের্ন্‌টেনের গড় সৌরঘন্টা অস্ট্রিয়ার মধ্যে সর্বোচ্চ। ==তথ্যসূত্র== ==বহিঃসংযোগ== দাপ্তরিক ওয়েবসাইট (জার্মান ভাষায়) কের্ন্‌টেন পর্যটন নির্দেশিকা Kaernten.at, পর্যটন বিষয়ক তথ্যাবলি Consuming Carinthia Carinthia Events রাজ্য
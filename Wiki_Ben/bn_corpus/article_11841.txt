(Barcelona কাতালান: ''বার্সালোনা'' bəɾsəˈlonə, স্পেনীয়: ''বার্থ়েলোনা'' baɾθeˈlona বা ''বার্সেলোনা'' baɾseˈlona) দক্ষিণ-পশ্চিম ইউরোপের রাষ্ট্র স্পেনের উত্তর-পূর্ব অংশে অবস্থিত কাতালুনিয়া স্বায়ত্তশাসিত অঞ্চলের রাজধানী ভূমধ্যসাগরের উপকূলে অবস্থিত স্পেনের বৃহত্তম বন্দর নগরী। জনসংখ্যার বিচারে এটি স্পেনের দ্বিতীয় বৃহত্তম শহর। এটি দেশটির শিল্প বাণিজ্যের প্রধানতম কেন্দ্র। এছাড়া এটি স্পেনের সংস্কৃতি শিক্ষাব্যবস্থার অন্যতম গুরুত্বপূর্ণ কেন্দ্র। মূল বার্সেলোনা শহরের জনসংখ্যা ১৬ লক্ষ, যা স্পেনের ২য় সর্বোচ্চ (রাজধানী মাদ্রিদের পরেই)। বার্সেলোনা পৌর এলাকাটি বার্সেলোনা প্রদেশের অন্তর্গত অনেকগুলি প্রতিবেশী পৌরসভা পর্যন্ত প্রসারিত হয়েছে এবং এই বৃহত্তর বার্সেলোনা এলাকাতে প্রায় ৪৮ লক্ষ লোকের বাস। ফলে বার্সেলোনা সমগ্র ইউরোপীয় ইউনিয়নের ৬ষ্ঠ সর্বাধিক জনবহুল পৌর এলাকা (প্যারিস, লন্ডন, মাদ্রিদ, রুর এলাকা মিলানের পরে)। অনুমান করা হয় যে কার্থেজীয় বা ফিনিসীয় জাতির লোকেরা খ্রিস্টপূর্ব ৩য় শতকে এখানে একটি লোকালয় প্রতিষ্ঠা করে। পরবর্তীতে রোমানরা রোমানদের পতনের পর ভিসিগথ জাতির লোকেরা এটিকে শাসন করে। ৭১৫ খ্রিষ্টাব্দে বার্বার স্পেনীয়দের মিশ্র মুসলমান জাতি মুর জাতির লোকেরা এটিকে দখল করে নেয়। কিন্তু রাজা শারল্যমাইনের নেতৃত্বে ফ্রাংক জাতির লোকেরা এটিকে পুনর্দখল করে নেয় এবং তারা মুসলমান শাসিত স্পেন (আল আন্দালুস) কারোলিঙ্গীয় রাজবংশ শাসিত ফ্রাংকরাজ্যের সীমানাতে একটি সীমান্ত অঞ্চল প্রতিষ্ঠা করে (যার নাম ছিল মার্কা হিস্পানিওলা) বার্সেলোনাকে সেই অঞ্চলের রাজধানী বানায়। মার্কা হিস্পানিওলা অঞ্চলটিই পরে বড় হয়ে কাতালুনিয়াতে পরিণত হয়। ১১৩৭ সালে কাতালুনিয়া আরাগন রাজ্যের সাথে একীভূত হলে বার্সেলোনা একটি বাণিজ্যকেন্দ্র হিসেবে বিকশিত হতে থাকে এবং ভূমধ্যসাগরের ইতালীয় বন্দরগুলির প্রতিদ্বন্দ্বী বন্দর শহরে পরিণত হয়। ১৯শ শতকে এটি চরমপন্থী আন্দোলন কাতালান কেন্দ্রবিন্দুতে পরিণত হয়। ১৯৩৭-১৯৩৯ সালে স্পেনীয় গৃহযুদ্ধের সময় এটি রাজার বিশ্বস্তদের রাজধানী ছিল। ফ্রান্সিসকো ফ্রাংকো বার্সেলোনাকে করায়ত্ত করলে কাতালান প্রতিরোধের অবসান ঘটে এবং কাতালুনিয়া স্পেনের সাথে পুনঃএকত্রিত হয়। অধুনা বার্সেলোনা শহরটি এর দৃষ্টিনন্দন স্থাপত্যগুলির (বিখ্যাত স্থপতি আন্তোনি গাউদি'র নকশাকৃত স্থাপনাগুলি যেগুলির মধ্যে উল্লেখযোগ্য) জন্য বিশেষ খ্যাতি লাভ করেছে। ১৯৯২ সালে শহরটি গ্রীষ্মকালীন অলিম্পিক ক্রীড়া প্রতিযোগিতার আয়োজন করে। == শিক্ষা == বার্সেলোনাতে উচ্চ শিক্ষার মান খুবই উন্নত। বার্সেলোনা বিশ্ববিদ্যালয় বিশ্বের সেরা একটি। ==তথ্যসূত্র== শহর
'''অ্যাডেমোলা ওনিকোয়ী''' (জন্ম ২২ ডিসেম্বর ১৯৮৭) একজন নাইজেরিয়ান ক্রিকেটার তিনি ২০১৩ আইসিসি ওয়ার্ল্ড ক্রিকেট লিগ বিভাগ সিক্স টুর্নামেন্টে খেলেছিলেন। ২০১৮ সালের এপ্রিলে নাইজেরিয়ার আইসিসি ওয়ার্ল্ড টি-টোয়েন্টি আফ্রিকান সাব আঞ্চলিক বাছাই-২০১৮ টুর্নামেন্টের দ্বিতীয় ম্যাচে ম্যান অফ দ্য ম্যাচ নির্বাচিত হয়েছিলেন। ২০১৮ সালের সেপ্টেম্বরে অনুষ্ঠিত, আফ্রিকা টি-টোয়েন্টি কাপ-২০১৮এর জন্য নাইজেরিয়ার স্কোয়াডে তাঁর নাম ছিল। ১৪ সেপ্টেম্বর ২০১৮-তে আফ্রিকা টি -২০ কাপে নাইজেরিয়ার হয়ে টি-টোয়েন্টি ক্রিকেটে তার আত্মপ্রকাশ ঘটে। ২০১৯ সালের মে মাসে উগান্ডায় আইসিসি টি-টোয়েন্টি বিশ্বকাপ আফ্রিকা বাছাইপর্বের টুর্নামেন্টের আঞ্চলিক ফাইনালের জন্য তাকে নাইজেরিয়ার স্কোয়াডের অধিনায়ক করা হয়েছিল। ২০ মে ২০১৯ সালে কেনিয়ার বিপক্ষে নাইজেরিয়ার হয়ে টি-টোয়েন্টি আন্তর্জাতিক ক্রিকেটে তার অভিষেক হয়। আঞ্চলিক ফাইনালে নাইজেরিয়ার হয়ে তিনি তিন ম্যাচে ৬৫ রান নিয়ে শীর্ষস্থানে অবস্থান করেন। ২০১৯-এর অক্টোবরে সংযুক্ত আরব আমিরাতে আইসিসি টি-টোয়েন্টি বিশ্বকাপ বাছাইপর্ব-২০১৯ টুর্নামেন্টের জন্য নাইজেরিয়ার স্কোয়াডের অধিনায়ক হিসাবে তাকে মনোনীত করা হয়েছিল। টুর্নামেন্টের আগে আন্তর্জাতিক ক্রিকেট কাউন্সিল (আইসিসি) অ্যাডেমোলা ওনিকোয়ীকে নাইজেরিয়া দলের কী-প্লেয়ার হিসাবে আখ্যায়িত করেন। == তথ্যসূত্র == == বহিঃ সংযোগ == স্থান অনুপস্থিত (জীবিত ব্যক্তি) ব্যক্তি জন্ম ক্রিকেটার টুয়েন্টি২০ আন্তর্জাতিক ক্রিকেটার
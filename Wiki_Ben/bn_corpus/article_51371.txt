'''হেনরি বাটলার হ্যারি কেভ''' (; জন্ম: ১০ অক্টোবর, ১৯২২ মৃত্যু: ১৫ সেপ্টেম্বর, ১৯৮৯) ওয়াঙ্গানুই এলাকায় জন্মগ্রহণকারী প্রথিতযশা নিউজিল্যান্ডীয় আন্তর্জাতিক ক্রিকেটার ছিলেন। ১৯৪৯ থেকে ১৯৫৮ সময়কালে নিউজিল্যান্ড ক্রিকেট দলের অন্যতম সদস্যসহ অধিনায়কের দায়িত্ব পালন করেছিলেন তিনি। ঘরোয়া প্রথম-শ্রেণীর ক্রিকেটে ওয়েলিংটন সেন্ট্রাল ডিস্ট্রিক্টসের প্রতিনিধিত্ব করেছেন। দলে তিনি মূলতঃ ডানহাতি মিডিয়াম বোলার হিসেবে খেলতেন। এছাড়াও নিচেরসারিতে ডানহাতে ব্যাটিংয়ে পারদর্শীতা দেখিয়েছেন '''হ্যারি কেভ'''। == খেলোয়াড়ী জীবন == ১৯৪৫-৪৬ মৌসুম থেকে ১৯৪৯-৫০ মৌসুম পর্যন্ত ওয়েলিংটনের পক্ষে প্রথম-শ্রেণীর ক্রিকেটে অংশ নিয়েছেন। এরপর ১৯৫০-৫১ মৌসুমে সেন্ট্রাল ডিস্ট্রিক্টস দল গঠন থেকে শুরু করে ১৯৫৮-৫৯ মৌসুম পর্যন্ত একাধারে অংশ নেন। তন্মধ্যে, ১৯৫৩-৫৪ মৌসুম থেকে অবসর গ্রহণের পূর্ব-পর্যন্ত দলের নেতৃত্বে ছিলেন হ্যারি কেভ। ১৯৫২-৫৩ মৌসুমে সেন্ট্রাল ডিস্ট্রিক্টসের খেলোয়াড় থাকা অবস্থায় ডুনেডিনে ওতাগোর বিপক্ষে নবম উইকেট জুটিতে ইয়ান লেগাটকে সাথে নিয়ে ২৩৯ রান তুলেছিলেন। তন্মধ্যে ১১৮ রানের ইনিংসটি পরবর্তীকালে তার প্রথম-শ্রেণীর ক্রিকেটে ব্যক্তিগত সর্বোচ্চ ইনিংসে পরিণত হয়। == টেস্ট ক্রিকেট == ১১ জুন, ১৯৪৯ তারিখে ইংল্যান্ডের বিপক্ষে টেস্ট অভিষেক ঘটে হ্যারি কেভের। সমগ্র খেলোয়াড়ী জীবনে ১৯ টেস্টে অংশগ্রহণ করেছেন তিনি। তন্মধ্যে, টেস্টে নিউজিল্যান্ড দলের অধিনায়কের দায়িত্বে ছিলেন। ১৯৪৯ ১৯৫৮ সালে ইংল্যান্ড সফরে যান। এরপর ১৯৫৫-৫৬ মৌসুমে পাকিস্তান ভারত সফর করেন। দলগুলোর বিপক্ষে আট টেস্টের সবকটিতেই তিনি অধিনায়কত্ব করেন। ১৯৫৫-৫৬ মৌসুমে ওয়েস্ট ইন্ডিজের বিপক্ষে অনুষ্ঠিত সিরিজের প্রথম টেস্টে দলের অধিনায়কের দায়িত্ব পালন করেন। দ্বিতীয় টেস্টে খেলার বাইরে অবস্থান করেন। কিন্তু, তৃতীয় চতুর্থ টেস্টে জন রিডের অধিনায়কত্বে অংশ নেন। তন্মধ্যে, অকল্যাণ্ডের চতুর্থ টেস্টে উভয় ইনিংসে চারটি করে মোট আট উইকেট নিয়ে নিউজিল্যান্ড দলকে তাদের ক্রিকেটের ইতিহাসের প্রথম বিজয়ে প্রভূতঃ ভূমিকা পালন করেন। খেলায় তার বোলিং পরিসংখ্যান ছিল ৪০.৪-২৬-৪৩-৮। ১৫ সেপ্টেম্বর, ১৯৮৯ তারিখে ৬৬ বছর বয়সে ওয়াঙ্গানুই এলাকায় হ্যারি কেভের দেহাবসান ঘটে। == তথ্যসূত্র == == আরও দেখুন == জন রিচার্ড রিড ওয়াল্টার হ্যাডলি জিওফ রাবোন নিউজিল্যান্ড জাতীয় ক্রিকেট দলের অধিনায়কদের তালিকা টেস্ট ক্রিকেট অভিষেকে উইকেট লাভকারী ইংরেজ ক্রিকেটারদের তালিকা == বহিঃসংযোগ == ডিএনজেডবিতে হ্যারি কেভ From Leonard to Harry: the Cave family legacy at জন্ম মৃত্যু ক্রিকেটার ক্রিকেটার টেস্ট ক্রিকেটার টেস্ট ক্রিকেট অধিনায়ক ডিস্ট্রিক্টসের ক্রিকেটার
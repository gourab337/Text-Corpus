'''নেট রান রেট (এনআরআর)''' () ক্রিকেট খেলায় দলগত অবস্থা বিশ্লেষণ পর্যবেক্ষণের লক্ষ্যে ব্যবহৃত পারিসাংখ্যিক পদ্ধতিবিশেষ। সীমিত ওভারের ক্রিকেটের লীগভিত্তিক প্রতিযোগিতায় দলীয় অবস্থান নির্ধারণকল্পে এর সর্বাধিক প্রয়োগ ঘটে থাকে যা অ্যাসোসিয়েশন ফুটবলে গোল পার্থক্যের সাথে তুলনা করা যায়। একটি খেলায় প্রথম দল কর্তৃক ওভারপ্রতি সংগৃহীত গড় রানের বিপরীতে দ্বিতীয় দলের ওভারপ্রতি সংগৃহীত গড় রানের বিয়োজন প্রক্রিয়ায় নেট রান রেট নির্ধারিত হয়। অন্যদিকে সামগ্রিকভাবে একটি প্রতিযোগিতায় একটি দলের সংগৃহীত ওভারপ্রতি গড় রানের বিপরীতে অন্যান্য দলগুলোর সংগৃহীত ওভারপ্রতি রান সংগ্রহকে বুঝানো হয়। লক্ষ্যণীয় যে, প্রতিযোগিতার কোন একটি খেলায় ব্যবহৃত নেট রান রেটের সাথে সামগ্রীক প্রতিযোগিতার নেট রান রেট ভিন্নতর হতে পারে। ধনাত্মক নেট রান রেটের মাধ্যমে সামগ্রিকভাবে প্রতিপক্ষের তুলনায় দ্রুতগতিতে রান সংগ্রহ করাকে বুঝায়। অন্যদিকে, ঋণাত্মক নেট রানের মাধ্যমে শীর্ষ দলের তুলনায় ধীরগতিতে রান সংগ্রকে চিত্রিত করা হয়ে থাকে। ফলে দলগুলো যথাসম্ভব উচ্চপর্যায়ের নেট রান রেটের দিকে ধাবিত হয়। একটি দলের রান রেট বা ওভার প্রতি রান সম্পূর্ণ ইনিংসে সংগৃহীত রানের ওভার প্রতি গড় সংখ্যা। কোন দল যদি নির্ধারিত ৫০ ওভারে ২৫০ রান সংগ্রহ করে তাহলে রান রেট হবে ৫। লক্ষ্যণীয় যে, একটি ওভার ছয় বল নিয়ে গঠিত হয়। প্রত্যেক বল, এক ওভারের ১/৬ যা ক্রিকেটের পরিসংখ্যানে .১ ওভার নামে পরিচিতি ঘটানো হয়। তাই, একই রান যদি ৪৭.৫ ওভারে সংগৃহীত হতো, তাহলে রান রেট হবে ৫.২২৬। == তথ্যসূত্র == == বহিঃসংযোগ == পরিভাষা
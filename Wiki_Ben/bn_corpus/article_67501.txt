একটি সাধারণ কার্যালয় একটি আধুনিক কার্যালয় আধুনিক ধারার সৃজনশীল কার্যালয়: একত্রিত কর্মস্থল বাংলাদেশের একটি জেলা প্রশাসকের কার্যালয় একটি কার্যালয় সাধারণত একটি কক্ষ বা যায়গা যেখানে সংস্থার পরিকল্পনা এবং লক্ষ্যগুলি বাস্তবায়ন করার জন্য প্রশাসনিক কাজ সম্পাদন করে। একটি কার্যালয় একটি স্থাপত্য এবং নকশার সমন্বয়: যা খুব ছোট্ট এমনকি ব্যবসাক্ষেত্রের কোণায় অবস্থিত একটি বেঞ্চ থেকে শুরু করে ভবনের একটি তলা, পুরো একটি ভবন, এমনকি একাধিক ভবনের সম্বয়েও গঠিত হতে পারে। কার্যালয় পরিমণ্ডলের মূল উদ্দেশ্য হ'ল এখানকার মানুষদের কাজ সম্পাদনে সহায়তা করা। কার্যালয়ে কাজের জায়গাগুলি সাধারণত পড়া, লেখার এবং কম্পিউটারের কাজের মতো প্রচলিত ক্রিয়াকলাপের জন্য ব্যবহৃত হয়। স্বতন্ত্র কাজ ছাড়াও, সভাকক্ষ, সময় কাটানোর জায়গা, ফটোকপি এবং ফাইল সংরক্ষণের জন্য জায়গা থাকতে পারে। কিছু কার্যালয়ের একটি রান্নাঘরও থাকতে পারে।
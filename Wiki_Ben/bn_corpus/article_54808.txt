'''১৯৭০ ফিফা বিশ্বকাপ ''' হচ্ছে বিশ্ব পুরুষ ফুটবল প্রতিযোগিতার নবম সংস্করণ। ৩১ মে থেকে ২১ জুন পর্যন্ত এটি মেক্সিকো-তে আয়োজিত হয় এবং এটি উত্তর আমেরিকা মহাদেশে অনুষ্ঠিত প্রথম বিশ্বকাপ এবং ইউরোপ দক্ষিণ আমেরিকার বাইরে অনুষ্ঠিত প্রথম বিশ্বকাপ। ১৯৬৮ সালের মে থেকে বাছাইপর্ব শুরু হয়েছিল। বাছাইপর্ব থেকে ১৪টি দল এবং আয়োজক মেক্সিকো তৎকালীন শিরোপা বিজয়ী ইংল্যান্ডকে নিয়ে মোট ১৬টি দল চূড়ান্ত আসরে প্রতিযোগিতা করে। এই আসরে এল সালভেদর, ইসরায়েল মরক্কো তাদের প্রথমবারের মত বিশ্বকাপে অংশগ্রহণ করে। ব্রাজিল এই আসরে শিরোপা অর্জন করে, তারা তৎকালীন দুইবারের শিরোপাধারী ইতালিকে মেক্সিকো সিটিতে অনুষ্ঠিত ফাইনাল খেলায় ৪-১ গোলে পরাজিত করে। ফলে তারা তৃতীয়বারের মতো বিশ্ব চ্যাম্পিয়ন হয় স্থায়ীভাবে জুলে রিমে ট্রফির মালিক হয় এবং ১৯৭৪ সালে নতুন ট্রফির উদ্বোধন করা হয়। বিজয়ী দলের অধিনায়ক কার্লোস আলবার্তো এবং অন্যান্য খেলোয়াড় তথা পেলে, গারসন, জর্জিনহো, রিভেলিনো, তোসতাওকে প্রায়ই বিশ্বকাপের সর্বকালের সেরা দল হিসেবে অভিহিত করা হয়। তারা চূড়ান্ত পর্বের ছয়টি খেলা এবং কোয়ালিফাইং পর্বের সবকয়টি খেলা জয়লাভ করে। ==তথ্যসূত্র== বিশ্বকাপ টুর্নামেন্ট ফিফা বিশ্বকাপ
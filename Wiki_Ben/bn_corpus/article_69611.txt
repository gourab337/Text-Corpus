'''শিআন''' (ম্যান্ডারিন চীনা ভাষায়: ফিনিন: Xi'an; )মধ্য চীনের অবস্থিত শাআনশি প্রদেশের রাজধানী। শহরটি শাআনশি প্রদেশের দক্ষিণ-মধ্য অংশে, লোয়েস মালভূমির দক্ষিণ সীমায়, ওয়েই নদীর দক্ষিণে অবস্থিত একটি নিম্ন উপত্যকা ভূমিতে অবস্থিত ঐতিহাসিক কৃষিতে সমৃদ্ধ কুয়ানচুং অঞ্চলের সংস্কৃতি শিল্পকারখানার কেন্দ্র। শহরের ঠিক দক্ষিণে ছিন পর্বতমালা সমভূমি থেকে হঠাৎ বিশাল উঁচু হয়ে উঠে গেছে। উপ-প্রাদেশিক শহরের মর্যাদাবিশিষ্ট শিআনের অধীনে ৯টি পৌর জেলা ৪টি কাউন্টি আছে। ২০১৮ সালের হিসাব অনুযায়ী শিআনের জনসংখ্যা কোটি ২০ লক্ষ। এটি উত্তর-পশ্চিম চীনের সবচেয়ে জনবহুল শহর। এছাড়া এটি পশ্চিম চীনের তিনটি সর্বাধিক জনবহুল শহরের একটি (অন্য দুইটি হল ছুংছিং এবং ছেংতু)। এখানে সুতিবস্ত্র, বৈদ্যুতিক যন্ত্রপাতি সরঞ্জাম, সাধারণ যন্ত্রপাতি সারের কারখানা আছে। এখানে ১৮৯৬ সালে প্রতিষ্ঠিত শিআন চিয়াওথুং অবস্থিত। এখানে ছোট বড় প্রায় ৩০টি আছে, যাদের মধ্যে অনেকগুলি প্রযুক্তি উচ্চবিদ্যালয় আছে। ১৯৯০-এর দশক থেকে এখানে গবেষণা প্রযুক্তি নির্মাণ, জাতীয় নিরাপত্তা, মহাকাশ অভিযান, ইত্যাদি বিষয়ক বিভিন্ন প্রতিষ্ঠান স্থাপিত হয়েছে। পর্যটকদের জন্য আগ্রহজনক স্থানগুলির মধ্যে সবচেয়ে জনপ্রিয় হল শহর থেকে প্রায় ৩২ কিলোমিটার উত্তর-পূর্বে অবস্থিত চীনের ছিন রাজবংশের (২২১-২০৭ প্রথম সম্রাট ছিন শিহুয়াংতি-র সমাধি, যিনি প্রথম চীনকে একত্রিত করেন। ছিনের সমাধি এলাকাটি ১৯৭৪ সাল থেকে খনন করা শুরু করেন। এখানে পোড়া মাটির মূর্তিতে তৈরি ৮০০০ সমরে যাবার জন্য প্রস্তুত যোদ্ধার বাহিনী পাওয়া গেছে। ১৯৮৭ সালে এটিকে ইউনেস্কো বিশ্ব ঐতিহ্যবাহী স্থানের মর্যাদা দেওয়া হয়। এছাড়া আছে শাআনশি প্রাদেশিক জাদুঘর, যেখানে অঞ্চলটির সবচেয়ে সমৃদ্ধ কিছু পুরাতাত্ত্বিক আবিষ্কার সংরক্ষিত আছে। ৭ম শতকে নির্মিত একদা বিখ্যাত একটি বৌদ্ধকেন্দ্রের অবশেষ, যা বড় ছোট রাজহাঁস প্যাগোডা নামে পরিচিত। ৮ম শতকে নির্মিত বড় মসজিদ, যা শহরের বৃহৎ মুসলমান সম্প্রদায়ের সেবায় নিয়োজিত। আরও দেখা যায় মিং রাজবংশের শাসনামলে নির্মিত (১৪শ থেকে ১৭শ শতক) তিনটি নগর দ্বার, ঘণ্টাঘর ঢোলঘর। শহরের কাছেই আরও কিছু দর্শনীয় স্থান আছে, যেমন থাং সম্রাটদের সমাধি, চৌ রাজাদের সমাধিস্তুপ, শিআন উষ্ণ প্রস্রবণ এবং পানফো নামের একটি নব্য প্রস্তরযুগীয় গ্রাম (আনুমানিক ৬০০০ প্রতিষ্ঠিত)। শিআন চীনের সবচেয়ে প্রাচীন শহরগুলির একটি। চীনের চারটি বৃহৎ প্রাচীন রাজধানীর মধ্যে এটি প্রাচীনতম। খ্রিস্টপূর্ব ১১শ শতক থেকে এটি চীনের অনেকগুলি রাজবংশের রাজধানীর দায়িত্ব পালন করে। এটি পশ্চিম চৌ রাজবংশ, ছিন রাজবংশ এবং পশ্চিমা হান রাজবংশের রাজধানী ছিল। এরপর আবার সুই সম্রাটদের আমলে এটিকে রাজধানী বানানো হয়। থাং সম্রাটদের আমলে শহরটি ছাংআন নামে পরিচিত ছিল। এটি থাং রাজবংশের রাজধানী ছিল এবং মধ্য এশীয় বাণিজ্যপথগুলির পূর্বতম প্রান্তে অবস্থিত একটি বাণিজ্যিক কেন্দ্র ছিল। অন্য কথায় শিআন থেকেই ঐতিহাসিক রেশম পথের এশীয় প্রান্ত শুরু হয়, যে রেশম পথ চীনকে ভূমধ্যসাগরীয় অঞ্চলের সাথে যুক্ত করেছিল। সেসময় পর্যটক মার্কো পোলো শহরটি ভ্রমণ করেন। থাং রাজবংশের পতনের পরে শিআনের রাজধানী মর্যাদা সরিয়ে নেওয়া হয়। এরপর দীর্ঘ সময় ধরে মিং রাজবংশের আগ পরররযন্ত শহরটির অবনমন ঘটে। ১৯২০-এর দশকে সোভিয়েত ইউনিয়ন থেকে এই শহরে সাম্যবাদী আদর্শের অনুপ্রবেশ ঘটে। ১৯৩৬ সালে চীনা জাতীয়তাবাদী নেতা ছিয়াং খাই-শেককে এই শহর থেকে অপহরণ করে বন্দী করে রাখা হয়। শেষ পর্যন্ত জাপানি হানাদার বাহিনীর বিরুদ্ধে যুদ্ধ করার জন্য তিনি সাম্যবাদীদের সাথে একত্রিত হয়ে কাজ করার পক্ষে মত দিলে তাকে ছেড়ে দেওয়া হয়। ১৯৫০-এর দশকে শহরটির দ্রুত শিল্পায়ন শুরু হয়। চীনের মধ্যভাগে অবস্থিত বলে শিআন চীনের মহাসড়ক ব্যবস্থা রেলব্যবস্থার একটি গুরুত্বপূর্ণ অক্ষকেন্দ্র। পূর্ব চীনের উপকূলীয় বন্দরগুলি থেকে পশ্চিমে শিনচিয়াং প্রদেশের কানসু শহর পর্যন্ত বিস্তৃত লুংহাই রেলপথটি শিআন শহরের মধ্য দিয়ে অতিক্রম করেছে। শহরের উত্তর-পশ্চিমে একটি আন্তর্জাতিক বিমানবন্দরও আছে। ==তথ্যসূত্র== শহর
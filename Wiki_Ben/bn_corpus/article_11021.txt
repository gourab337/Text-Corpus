(; মার্চ ২০, ১৪৯৭, কারানকুই, ইকুয়েডর জুলাই ২৬, ১৫৩৩, কাহামার্কা, পেরু) ইনকা সাম্রাজ্যের ১৩তম শেষ স্বাধীন সম্রাট ছিলেন। তখন ইনকা সাম্রাজ্যের আরেক নাম ছিল Tahuantinsuyo। তিনি তার ছোট ভাই হুয়াসকারকে এক গৃহযুদ্ধে পরাজিত করে সিংহাসন আরোহন করেছিলেন। মূলত আটাওয়ালপা এবং হুয়াসকার বাবা হুয়াইনা কাপাকের মৃত্যুর পরপরই এই গৃহযুদ্ধের সূত্রপাত ঘটেছিল। ধারণা করা হয় তাদের বাবা ম্যালেরিয়া বা গুটিবসন্তজাতীয় কোন রোগে আক্রান্ত হয়ে মৃত্যুবরণ করেন। এই গৃহযুদ্ধ চলাকালীন সময়েই স্পেনীয় সেনাপতি ফ্রান্সিসকো পিসার্‌রো ইনকাদের সাম্রাজ্যে প্রবেশ করেন এবং একপর্যায়ে আটাওয়ালপাকে বন্দী করেন। আটাওয়ালপার মাধ্যমেই পিসার্‌রো ইনকা সাম্রাজ্য নিয়ন্ত্রণ করছিলেন। ইনকারা আটাওয়ালপার মুক্তির জন্য পণ হিসেবে ৬০ ঘনমিটার সোনা দিতে রাজি হয়েছিল। সত্ত্বেও পিসার্‌রো তাকে মুক্তি দেয়নি। বরং মুক্তিপণের প্রত্যাশা না করেই আটাওয়ালপাকে হত্যা করে। এই হত্যার সংবাদ যখন ইনকাদের কাছে যায়, তখন তারা ১১০০ লামার পিঠে চাপিয়ে সোনাগুলো নিয়ে আসছিল। সংবাদ জানার পর তারা সোনাগুলো অ্যাজানগারের পর্বতে লুকিয়ে ফেলে। যাহোক, আটাওয়ালপার মৃত্যুর মধ্য দিয়েই স্বাধীন ইনকা সাম্রাজ্য স্পেনের অধিকারভুক্ত হয়। == বহিঃসংযোগ == একজন ইনকা রাজাকে আটক করার কাহিনী জন্ম মৃত্যু সম্রাট
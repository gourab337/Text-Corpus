'''হোর্হে আলেস্‌সান্দ্রি রোদ্রিগেস''' (স্পেনীয় ভাষায়: Jorge Alessandri Rodríguez) (১৯শে মে, ১৮৯৬ ৩১শে আগস্ট, ১৯৮৬) চিলির রাষ্ট্রপতি ছিলেন। রোদ্রিগেস ছিলেন চিলির আরেক রাষ্ট্রপতি আর্তুরো আলেস্‌সান্দ্রির সন্তান। হোর্হে সান্তিয়াগোর চিলি বিশ্ববিদ্যালয়ে পুরকৌশল বিষয়ে পড়াশোনা করেন এবং ১৯১৯ সালে স্নাতক হবার পর সেখানে একজন প্রভাষক হিসেবে যোগ দেন। মাঝে পরিবারের সাথে ইতালিতে চলে যান। পরে ফেরত এসে ১৯২৬ সালে তিনি সান্তিয়াগোর একটি আসন থেকে আইনসভার সদস্য নির্বাচিত হন। এরপর রাজনীতি থেকে নিজেকে সরিয়ে নেন ব্যবসায় মনোসোগ দেন। ১৯৪৮-১৯৫০ সালে তিনি চিলির তৎকালীন ডানপন্থী রাষ্ট্রপতি গাব্রিয়েল গনসালেসের মন্ত্রীসভায় অর্থমন্ত্রী ছিলেন। তিনি ১৯৫৮ সালে চিলির রাষ্ট্রপতি নির্বাচনে সালবাদোর আইয়েন্দে এদুয়ার্দো ফ্রেই মোন্তাল্‌বার বিরুদ্ধে স্বল্প ভোটের ব্যবধানে, মাত্র ৩২.২% ভোট পেয়ে, জয়লাভ করেন। ব্যক্তিগতভাবে জনপ্রিয় হলেও তিনি চিলির শ্রেণী বৈষম্য দূর করতে সক্ষম হন নি। তার অর্থনৈতিক নীতি চিলির মুদ্রাস্ফীতি ১৯৫৮ সালের ২৫% থেকে ১৯৬১ সালে ৮%-এ কমিয়ে আনে। কিন্তু বাণিজ্য ঘাটতি কমছিল না বলে বিদেশী বিনিয়োগকারীরা পুঁজি বিনিয়োগে নিরুৎসাহিত বোধ করে। একই সময় গ্রাম থেকে শহরগামী মানুষের চাপ শহরগুলিতে দারিদ্র্য বৃদ্ধি করে, যে সমস্যা তিনি ঠিকমত সমাধায় ব্যর্থ হন। ১৯৬৪ সালে তিনি পুনর্নির্বাচনে দাঁড়ান নি। তবে ১৯৭০ সালে ডান-মধ্যপন্থী একটি কোয়ালিশনের হয়ে আবার নির্বাচনে দাঁড়ান, এবং এবার আইয়েন্দের কাছে অল্প ব্যবধানে পরাজিত হন। এরপর তিনি রাজনীতি থেকে অবসর নেন, এবং ১৯৮৬ সালে মৃত্যুর আগ পর্যন্ত সান্তিয়াগোতে নিজের কাগজের কারখানা চালাতেন। জন্ম মৃত্যু রাষ্ট্রপতি রাজনীতিবিদ
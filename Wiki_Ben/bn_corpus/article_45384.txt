'''এমাজউদ্দিন প্রামাণিক''' (১৬ ফেব্রুয়ারি ১৯৪১) একজন বাংলাদেশী রাজনীতিবিদ। তিনি নওগাঁ-৪ (মান্দা) আসনের একজন নির্বাচিত সংসদ সদস্য। ২০১৪ সালের ১২ জানুয়ারি থেকে তিনি বস্ত্র পাট মন্ত্রনালয়ের মন্ত্রী হিসেবে দায়িত্ব পালন করছেন। ==জন্ম শিক্ষাজীবন== এমাজউদ্দিন প্রামাণিকের পৈতৃক বাড়ি নওগাঁও জেলার মান্দা উপজেলার কালিকাপুর গ্রামে। তার পিতার নাম হযরতুল্যা প্রামাণিক এবং মায়ের নাম তুলা বেগম। তিনি তার পিতা-মাতার কনিষ্ঠ সন্তান। ১৯৪৮ সালে মান্দা উপজেলার চক কালিকাপুর সরকারি প্রাথমিক বিদ্যালয়ে প্রাথমিক শিক্ষা শেষে শেষে তিনি স্থানীয় কালীগ্রাম দোডাঙ্গী উচ্চ বিদ্যালয়ে ভর্তি হন। বিদ্যালয়ে ৭ম, ৮ম, ৯ম শ্রেণীতে অধ্যয়ন শেষে ১৯৫৮ সালে ম্যাট্রিকুলেশন পাস করেন। ১৯৬১ সালে নওগাঁ বিএমসি কলেজ থেকে ইন্টারমিডিয়েট এবং ১৯৬৫ সালে নওগাঁ ডিগ্রী কলেজ থেকে স্নাতক ডিগ্রী লাভ করেন তিনি। ==কর্মজীবন== রাজশাহী জেলার বাগমারা থানাধীন গাঙ্গপাড়া জুনিয়র হাইস্কুলে শিক্ষকতার মাধ্যমে কর্মজীবন শুরু করেন এমাজউদ্দিন প্রামাণিক। এরপর তিনি নওগাঁ জেলার মহাদেবপুর থানাধীন বাগডোব জুনিয়র হাইস্কুলে এবং মান্দা থানাধীন কালীগ্রাম দোডাঙ্গী উচ্চ বিদ্যালয়ে শিক্ষকতা করেন। ==রাজনৈতিক জীবন== ১৯৫২ সালে পঞ্চম শ্রেণীতে অধ্যয়নরত অবস্থায় ভাষা আন্দোলনে যোগ দেন এমাজউদ্দিন প্রমাণিক। রাষ্ট্রভাষা বাংলার দাবিতে শিক্ষকদের সাথে ছাত্রদের মিছিলে নেতৃত্ব দিয়ে স্থানীয় জোত বাজার হাটে মিছিল করেন। পরবর্তীতে নওগাঁ ডিগ্রী কলেজে অধ্যয়নকালীন তিনি বাংলাদেশ ছাত্রলীগে সক্রিয়ভাবে অংশ গ্রহণ করেন এবং ১৯৬৩-৬৪ শিক্ষাবর্ষে কলেজ ছাত্র সংসদের ভিপি নির্বাচিত হন। তিনি ছিলেন নওগাঁ মহুকুমা ছাত্রলীগের প্রতিষ্ঠাতা সভাপতি এবং দেশের স্বাধীনতা আন্দোলনসহ বিভিন্ন আন্দোলনের অন্যতম সংগঠক ছিলেন। ১৯৭১ সালে মান্দা থানা মুক্তিযুদ্ধ সংগ্রাম পরিষদ গঠন করেন। ১৯৭১ সালের ১০ মার্চ হতে ১৬ ডিসেম্বর পর্যন্ত মান্দা থানা মুক্তিযুদ্ধ সংগ্রাম পরিষদের সভাপতি, নওগাঁ মহুকুমা সংগ্রাম পরিষদের উপদেষ্টা, মুক্তিযুদ্ধের শুরু থেকে দেশে ফেরা পর্যন্ত পশ্চিমবঙ্গের মালদহে ৭নং সেক্টর জোনাল কাউন্সিলরের সদস্য, ১৯৮৬ থেকে অদ্যাবধি নওগাঁ জেলা অফিসার্স ক্লাবের সহ-সভাপতি এবং ১৯৮৬ থেকে পার্লামেন্ট মেম্বারস ক্লাব, শেরে বাংলা নগরের সদস্য হিসেবে দায়িত্ব পালন করছেন।বাংলাদেশ সরকারের বস্ত্র পাট মন্ত্রণালয়ের দায়িত্ব পালন করেন তিনি। এছাড়াও এর আগে ১৯৭০, ১৯৭৩, ১৯৭৯, ১৯৮৬ ২০০৮ সালে একই আসন থেকে সাংসদ নির্বাচিত হন। সর্বশেষ দশম জাতীয় সংসদ নির্বাচনেও তিনি নওগাঁ-৪ (মান্দা) আসন থেকে নির্বাচিত হয়েছেন। ১৯৭০ সালে প্রাদেশিক পরিষদ নির্বাচনে অংশ নিয়ে বিপুল ভোটে জয়ী হন এমাজউদ্দিন প্রামাণিক। ১৯৭৩ সালে ১ম সংসদ, ১৯৭৯ সালে ২য় সংসদ, ১৯৮৬ সালে ৩য় সংসদ, ২০০৮ সালে ৯ম সংসদ এবং সর্বশেষ ২০১৪ সালে ১০ম জাতীয় সংসদের সদস্য নির্বাচিত হন। ছাড়া তিনি ১৯৮৯ সালে মান্দা উপজেলা পরিষদের চেয়ারম্যান নির্বাচিত হন। তিনি প্রথম সংসদে শিক্ষা মন্ত্রণালয় সম্পর্কিত স্থায়ী কমিটি, ২য় সংসদে বেসামরিক বিমান পর্যটন মন্ত্রণালয় সম্পর্কিত স্থায়ী কমিটি এবং ৯ম সংসদে সরকারি হিসাব পররাষ্ট্র মন্ত্রণালয় সম্পর্কিত স্থায়ী কমিটির সদস্য হিসেবে দায়িত্ব পালন করেন। ৯ম সংসদে তিনি খাদ্য মন্ত্রণালয় সম্পর্কিত স্থায়ী কমিটির সভাপতির দায়িত্বও পালন করেন। টিআইবি কর্তৃক পর্যবেক্ষণের ভিত্তিতে ৩য় সংসদে তিনি শ্রেষ্ঠ সংসদ সদস্য নির্বাচিত হন। ২০১৪ সালের ১২ জানুয়ারী বাংলাদেশ সরকারের মন্ত্রী হিসেবে শপথ গ্রহণ করেন এবং ১৩ জানুয়ারী, ২০১৪ তারিখে বস্ত্র পাট মন্ত্রণালয়ের দায়িত্বভার গ্রহণ করেন। ==পারিবারিক জীবন== পারিবারিক জীবনে তিনি বিবাহিত এবং দুই পুত্র দুই কন্যা সন্তানের জনক। তার প্রথম সন্তান মাহমুদা আকতার মুক্তি ২য় সন্তান শেফায়েত জামিল সৌরভ যুক্তরাষ্ট্রে বসবাস করছেন। ৩য় সন্তান মুহা: সুজাউদদৌলা বিপ্লব এবং ৪র্থ সন্তান নাছরিন সাবিহা আকতার বানু বর্তমানে দেশেই বসবাস করছেন। ==তথ্যসূত্র == ==বহি:সংযোগ== ১০ম জাতীয় সংসদের নির্বাচিত সংসদ সদস্যদের তালিকা জন্ম ব্যক্তি বিষয়শ্রেণী:দশম জাতীয় সংসদ সদস্য মন্ত্রী আওয়ামী লীগের রাজনীতিবিদ
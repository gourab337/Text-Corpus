২০১৬ সালে মুক্তিপ্রাপ্ত এবং কৌশিক গাঙ্গুলী পরিচালিত একটি চলচ্চিত্র। সিনেমার মূল চরিত্র "কমলিনী" নামের সিনেমাহল। ছবির কাহিনী পশ্চিম বাংলার ছোট এক শহরে বসবাসকারী প্রনবেন্দু দাস নামের একজন সিনেমা হল মালিককে নিয়ে। ==গল্প== ছোট্ট এক শহরের সিনেমা প্রদর্শক প্রণবেন্দু দাসকে ঘিরে ‘সিনেমাওয়ালা’র কাহিনি গড়ে উঠেছে। সিনেমার মূল চরিত্র হচ্ছে "কমলিনী" নামের সিনেমাহল যার কোন কদর নেই ডিজিটাল থিয়েটার বা প্রজেক্টরের কারনে। আগের দিন ফুরিয়ে গেছে। প্রজেক্টর দিয়ে মেলায় ডিভিডির মাধ্যমে ছবি দেখানো হয়। মাটিতে বসে পাঁচ টাকা আর পিছনে চেয়ারে বিশ টাকা। নতুন ডাইনামিক সিনেমাহল হাউজফুল। কমলিনী অচল। কমলিনীর প্রজেক্টর বিক্রি। পুরাতন বৃদ্ধ প্রজেকশনিস্ট হরির ভালবাসার আবেগ মিশ্রিত ডায়লগ প্রজেক্টরকে জড়িয়ে ধরে। ২৩ বছর বয়স থেকে কমলিনীর প্রজেক্টর চালান। মনে হচ্ছে এই প্রজেক্টর তার সন্তান। তার সন্তান তাকে ছেড়ে চলে যাচ্ছে। সন্তানকে জড়িয়ে ধরে আছেন তিনি। একটু পরই সন্তান চলে যাবে। সন্তানের শোকে হরির প্রজেকশন রুমে আত্মহত্যা। সিনেমাওয়ালার সব কিছু রিলে,ফিল্ম পুড়িয়ে ফেলা। মনে হচ্ছে একটি সিনেমাহলের কান্না। ==চরিত্র== হল মালিকের বা সিনেমাওয়ালার চরিত্রটি ফুটিয়ে তুলেছেন পরাণ বন্দ্যোপাধ্যায় যিনি ছবির প্রদর্শক। সাথে আছেন অনেক দিনের পুরাতন প্রজেকশনিস্ট হরি। হরি চরিত্রে অরুন গুহঠাকুরতা। সিনেমাওয়ালার ছেলের চরিত্রে পরমব্রত চট্টোপাধ্যায়। যে কিনা ডিভিডি বিক্রেতা। ==অর্জন== ৪৬ তম ইন্টারন্যাশনাল ফিল্ম ফেস্টিভ্যাল অফ ইন্ডিয়ার আয়োজনে ইউনেস্কো ফেলিনি অ্যাওয়ার্ড জয়ী চলচ্চিত্রটি নিউ ইর্য়ক চলচ্চিত্র উৎসব, ২০১৬ চেন্নাই আন্তর্জাতিক চলচ্চিত্র উৎসব, পুনে আন্তর্জাতিক চলচ্চিত্র উৎসব,আইএফএফ দিল্লি, আইএফএফ কেরালা, বেঙ্গালুরু আন্তর্জাতিক চলচ্চিত্র উৎসবে নির্বাচিত হয়েছে। ==বহিঃসূত্র== ==তথ্যসূত্র==
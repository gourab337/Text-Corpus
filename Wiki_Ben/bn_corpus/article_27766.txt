'''রবিন আর্নল্ড স্মিথ''' (; জন্ম: ১৩ সেপ্টেম্বর, ১৯৬৩) নাটাল প্রদেশের ডারবানে জন্মগ্রহণকারী দক্ষিণ আফ্রিকান বংশোদ্ভূত সাবেক বিখ্যাত ইংরেজ আন্তর্জাতিক ক্রিকেট তারকা। ইংল্যান্ড ক্রিকেট দলের অন্যতম ব্যাটসম্যান '''রবিন স্মিথ''' ১৯৮৮ থেকে ১৯৯৬ সময়কালে টেস্ট একদিনের আন্তর্জাতিকে অংশগ্রহণ করেছেন। প্রথম-শ্রেণীর ক্রিকেটে নাটাল, কাউন্টি ক্রিকেটে হ্যাম্পশায়ার মেরিলেবোন ক্রিকেট ক্লাবে খেলেছেন তিনি। == প্রারম্ভিক জীবন == ''জজ'' বা ''জাজি'' ডাকনামে পরিচিত ছিলেন স্মিথ। শৈশবেই বিচারক হবার আকাঙ্খা থেকে তার চুল লম্বা রাখতে শুরু করেন বলেই নামকরণ হয়। তার বড় ভাই ক্রিস স্মিথের ন্যায় তিনিও দক্ষিণ আফ্রিকার কারণে আন্তর্জাতিক ক্রিকেট অঙ্গনে নিজ দেশের হয়ে খেলা থেকে বঞ্চিত হয়েছেন। ফলশ্রুতিতে তার ইংরেজ পিতা-মাতার পরিচয়ে ইংল্যান্ডের পক্ষে খেলার সুযোগ পান। == কাউন্টি ক্রিকেট == ১৯৮৮ সালের শিরোপা জয়ের পর হ্যাম্পশায়ার দল ১৯৯২ সালে পুণরায় বেনসন এন্ড হেজেস কাপের শিরোপা পায়। লর্ডসের চূড়ান্ত খেলায় তারা কেন্টকে ৪১ রানে পরাজিত করে। দলের সাফল্যে রবিন স্মিথের দায়িত্বশীল ৯০ রান এবং ম্যালকম মার্শাল শন উদালের তিন উইকেটপ্রাপ্তি মূখ্য ভূমিকা পালন করেছিল। == আন্তর্জাতিক ক্রিকেট == ১৯৮৮ থেকে ১৯৯৬ সময়কালের মধ্যে ইংল্যান্ডের হয়ে এগারোটি টেস্ট সিরিজ বিদেশে ছয়টি সিরিজে অংশগ্রহণ করেছেন স্মিথ। ফাস্ট বোলিংয়ের বিপক্ষে দারুণ লড়াকু মনোভাবের জন্য তিনি তার বিশেষ যোগ্যতার পরিচয় দিয়েছেন। বিশেষ করে তিনি বলকে স্কয়ার-কাট করতেন সাবলীল ভঙ্গীমায়। ১৯৮৮ সালে হেডিংলিতে অনুষ্ঠিত টেস্টের মাধ্যমে তার অভিষেক ঘটে। দক্ষিণ আফ্রিকান বংশোদ্ভূত সহ-খেলোয়াড় অ্যালান ল্যাম্বকে সাথে নিয়ে শতরানের জুটি গড়েন। সময়ের টেস্ট পরাশক্তি হিসেবে বিবেচিত ওয়েস্ট ইন্ডিজের ফাস্ট বোলারদের দাপুটে প্রভাবে অল্প কয়েকটি সেঞ্চুরির একটি ছিল এটি। পরবর্তী গ্রীষ্মে ১৯৮৯ মৌসুমে অনুষ্ঠিত অ্যাশেজ সিরিজে অস্ট্রেলিয়ার বিপক্ষে তিনি দু’টি শতক করেন। ট্রেন্ট ব্রিজের দ্বিতীয় শতকটি তিন উইকেট পতনের পর হয়। তিনি বেশকিছু আক্রমণাত্মক শট খেলেন; বিশেষ করে মার্ভ হিউজের উপর ৪-০-৩৮-০ চড়াও হন। ব্রায়ান লারা’র রেকর্ড সৃষ্টিকারী ৩৭৫ রানের জবাবে অ্যান্টিগুয়ায় অনুষ্ঠিত ওয়েস্ট ইন্ডিজের বিপক্ষে তিনি তার সর্বোচ্চ টেস্ট রান ১৭৫ সংগ্রহ করেন। ফাস্ট বোলারদের উপর রাজত্ব, আক্রমণাত্মক বোলিংয়ে স্বাচ্ছন্দ্যে খেললেও তুলনামূলকভাবে ধীরগতির বোলিং বিশেষ করে শেন ওয়ার্নের বিপক্ষে তিনি মোটেও সুবিধা করতে পারেননি। ২০০৩ সালে রবিন স্মিথ দীর্ঘ ২৩ বছর ক্লাব থেকে সকল স্তরের ক্রিকেট খেলা থেকে নিজেকে বিরত রাখার কথা ঘোষণা করেন। == তথ্যসূত্র == == আরও দেখুন == ইয়ান বোথাম ইংল্যান্ড ক্রিকেট দল উইজডেন বর্ষসেরা ক্রিকেটার == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার থেকে ২০০০ সময়কালীন ইংরেজ ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার বর্ষসেরা ক্রিকেটার ক্রিকেটার ক্রিকেট ক্লাবের ক্রিকেটার ক্রিকেটার ক্রিকেট অধিনায়ক
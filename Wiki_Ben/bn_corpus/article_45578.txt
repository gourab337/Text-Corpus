'''আবু সাঈদ এম আহমেদ''' একজন বাংলাদেশী স্থপতি। তার উল্লেখযোগ্য স্থাপনা হল ঢাকার নগর ভবন এবং যশোরের বাংলাদেশ এয়ার ফোর্স একাডেমি। তিনি বাংলাদেশ স্থপতি ইনস্টিটিউট এর ২১তম কাউন্সিলের সভাপতি ছিলেন এবং বর্তমানে ইউনিভার্সিটি অফ এশিয়া প্যাসিফিক এর স্থাপত্য বিভাগের প্রধান। ==প্রাথমিক জীবন== আবু সাঈদ বাংলাদেশের কুমিল্লা জেলার আগ্রায় জন্মগ্রহণ করেন। তার পিতা আব্দুর রশীদ ছিলেন কুমিল্লা শহীদ শামসুল হক পলিটেকনিক্যাল কলেজের অধ্যক্ষ এবং মাতা হেলেনা বেগম একজন গৃহিনী। পাঁচ ভাইবোনের মধ্যে আবু সাঈদ চতুর্থ। স্কুলে পড়াকালীন তিনি টেকনিক্যাল ড্রইংয়ে বেশ আগ্রহী ছিলেন এবং বিভিন্ন মডেল ঈদ কার্ড বানাতেন। এছাড়া তিনি স্কাউটিং এর সাথেও জড়িত ছিলেন। আবু সাঈদ ১৯৭৪ সালে কুমিল্লা জেলা স্কুল থেকে এসএসসি এবং ১৯৭৬ সালে কুমিল্লা ভিক্টোরিয়া কলেজ থেকে এইচএসসি পাস করে। পরে বাংলাদেশ প্রকৌশল বিশ্ববিদ্যালয় স্থাপত্য বিভাগে ভর্তি হন। ১৯৮৩ সালে তিনি সেখান থেকে ব্যাচেলর অফ আর্কিটেকচার ডিগ্রি অর্জন করেন। চার বছর ইসিবিএল কনসালটেন্সি ফার্মে চাকরির পর তিনি মাস্টার্স করতে জার্মানি চলে যান। সেখানে তিনি কার্লসরুহেল ইউনিভার্সিটি অফ টেকনোলজি থেকে ১৯৯১ সালে অনার্স পাস করেন এবং একই বিশ্ববিদ্যালয় থেকে ১৯৯৭ সালে মাস্টার্স পাস করেন। ==কর্মজীবন== ১৯৯১ থেকে ১৯৯৩ সাল পর্যন্ত তিনি কার্লসরুহেল ইউনিভার্সিটির গবেষণা সহকারী হিসেবে কর্মরত ছিলেন। এই বিশ্ববিদ্যালয় থেকে মাস্টার্স সম্পন্ন করে ১৯৯৭ সালে দেশে ফিরে তিনি ইউনিভার্সিটি অফ এশিয়া প্যাসিফিক সহকারী অধ্যাপক হিসেবে যোগ দেন। বর্তমানে তিনি এই স্থাপত্য বিভাগের প্রধান। ===স্থাপনা=== জাতির জনক বঙ্গবন্ধু শেখ মুজিবুর রহমান হল, ঢাকা বিশ্ববিদ্যালয় নগর ভবন, ফুলবাড়িয়া, ঢাকা বাংলাদেশ এয়ার ফোর্স একাডেমি, যশোর ঢাকা ক্লাবের গেস্ট হাউস, ঢাকা ঢাকা ক্যান্টনমেন্টের সেন্ট্রাল লাইব্রেরী ঢাকা ক্যান্টনমেন্টের সেন্ট্রাল মসজিদ বিএএফ এর জিমনেশিয়ান, যশোর ইসিবিএল এর অফিস বিল্ডিং, বকশিবাজার, ঢাকা ফায়ার ব্রীজ স্টেশন, ফরচিয়েম, জার্মানি রেসিডেন্স বিল্ডিং, দুরলেচ, জার্মানি ==প্রকাশিত গ্রন্থ== ''The Choto Sona Mosque-an Example of Early Islamic Architecture in Bengal'' (ছোট সোনা মসজিদ বাংলায় ইসলামী স্থাপত্যের শুরুর দিকের উদাহরণ, ১৯৯৭; জার্মানি) ''Mosque Architecture in Bangladesh'' (বাংলাদেশে মসজিদের স্থাপত্য, ২০০৬; ঢাকা) ==তথ্যসূত্র== ==বহিঃসংযোগ== স্থপতি জেলার ব্যক্তি প্রকৌশল প্রাক্তন শিক্ষার্থী ইউনিভার্সিটি অফ টেকনোলজির প্রাক্তন শিক্ষার্থী
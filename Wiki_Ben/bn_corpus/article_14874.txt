'''বাংলা উইকিপিডিয়া''' হল উইকিমিডিয়া ফাউন্ডেশন পরিচালিত উইকিপিডিয়া নামক উন্মুক্ত অনলাইন বিশ্বকোষের বাংলা সংস্করণ। এই সংস্করণটি ২৭ জানুয়ারি ২০০৪ সালে প্রথম যাত্রা শুরু করে। পর্যন্ত বাংলা উইকিপিডিয়াতে টি নিবন্ধ সৃষ্টি করা হয়েছে। অনুযায়ী বাংলা উইকিপিডিয়ায় সর্বমোট বার সম্পাদনা হয়েছে। জন সক্রিয় স্বেচ্ছাসেবক বাংলা উইকিপিডিয়ায় কাজ করছেন। জন প্রশাসক বিশ্বকোষটির প্রশাসনিক ব্যাপারগুলো দেখেন। এই বিশ্বকোষটিতে মোট টি ফাইল বা চিত্র আছে। বাংলা উইকিপিডিয়াতে বাংলা লিপিতে লিখনের একটি সরঞ্জাম রয়েছে, যার মাধ্যমে কোন লাতিন বর্ণমালাভিত্তিক কি-বোর্ড ব্যবহার করে উচ্চারণভিত্তিক (ফোনেটিক) উপায়ে বাংলা টাইপ করা যায়। বহিঃস্থ কোন সফটওয়্যার ডাউনলোড করার প্রয়োজন পড়ে না। ২০১০ সালে মোবাইল ফোনের জন্য বাংলা উইকিপিডিয়ার মোবাইল সংস্করণ চালু হয়। ২০১৮ সালে সারা বিশ্ব থেকে প্রায় ১৯ কোটিবার এবং প্রতিদিন গড়ে লাখ ১৩ হাজার ৬৭৮ বার বাংলা উইকিপিডিয়া দেখা হয়েছে। ==পটভূমি== ২০০২ সালের ফেব্রুয়ারি মাসে ডেভেলপারগণ জন্য ভাষা কোড ভিত্তিক সাব-ডোমেইন তৈরি শুরু করেন এবং সে সময় অন্য ভাষাসমূহের সাথে বাংলা সাব-ডোমেইনটিও তৈরি করা হয়। ১লা জুন ২০০২ সালে সাবডোমেইনটিতে একটি প্লেসহোল্ডার পাতা তৈরি করা হয়। ২০০৩ সালের ৯ই ডিসেম্বর কানাডার ম্যাকগিল পিএইচডির তৎকালীন বাংলাদেশী শিক্ষার্থী শাহ আসাদুজ্জামান প্রথম বাংলা উইকিপিডিয়া তৈরির অনুরোধ করে উইকিপিডিয়ার প্রতিষ্ঠাতা জিমি ওয়েলসের কাছে একটি ইমেইল প্রেরণ করেন। যার পরিপ্রেক্ষিতে একই বছর ২৬শে ডিসেম্বর ডেভেলপারগণ পরীক্ষামূলকভাবে “হোমপেইজ” নামে একটি পাতা তৈরি করেন। ২৭ জানুয়ারি ২০০৪ সালে একটি আইপি ঠিকানা থেকে প্রধান পাতা তৈরির মাধ্যমে আনুষ্ঠানিকভাবে বাংলা উইকিপিডিয়ার যাত্রা শুরু হয়। বাংলা উইকিপিডিয়া চালু হওয়ার পর লিখিত প্রথম নিবন্ধ বাংলা ভাষা যা ২৪ মে ২০০৪ সালে তৈরি করা হয়েছিল। বাংলা ভাষায় ডোমেইন নাম .বাংলা চালু হওয়ার পর উইকিমিডিয়া বাংলাদেশ থেকে ডোমেইনের জন্য বিটিসিএলের কাছে আবেদন করা হয়। ১৩ সেপ্টেম্বর ২০১৮ সালে ডোমেইনটি সক্রিয় হয় যা বর্তমানে বাংলা উইকিপিডিয়ার মূল ডোমেইনে পুনর্নির্দেশ করা রয়েছে। == ইতিহাস == চিত্র:10th year anniversary of Bengali বাংলা উইকিপিডিয়ার দশম অনুষ্ঠানে বাংলা উইকিপিডিয়ানদের সাথে উইকিপিডিয়ার প্রতিষ্ঠাতা জিমি ওয়েলস। বাংলা উইকিপিডিয়া জানুয়ারি ২০০৪ সালে এর যাত্রা শুরু করে। সেই সময়ে উইকিপিডিয়ার প্রতি মানুষের আকর্ষণ কম ছিল। পাশাপাশি, বাংলায় অবদান রাখতে বিভিন্ন সীমাবদ্ধতা ছিল। ২০০৬ সাল থেকে সম্পূর্ণ দৃশ্যপট পরিবর্তন হয়ে যায়। সে সময় বাংলা ব্লগিং জগত ধীরে ধীরে বড় হচ্ছিল, এবং অনেক মানুষ বাংলা কম্পিউটিংয়ে অভ্যস্ত হয়ে ওঠছিল এতে বিনামূল্যের এবং মুক্ত উৎসের টাইপিং সরঞ্জাম অভ্রও গুরুত্বপূর্ণ ভূমিকা পালন করে। ২৫ মার্চ ২০০৬ সালে, দেশব্যাপী উইকিপিডিয়া জনপ্রিয় করতে বাংলাদেশ ওপেন সোর্স নেটওয়ার্ক (বিডিওএসএন) কর্তৃক একটি উইকি দল গঠন করা হয়। লক্ষ্য ছিল, উইকিপিডিয়ার মাধ্যমে বিশ্ব দরবারে বাংলাকে পরিচিত করা বাংলা ভাষায় একটি পূর্ণাঙ্গ বিশ্বকোষ তৈরি করা। সেই সময়, বাংলা উইকিপিডিয়ায় মাত্র ৫০০ টি নিবন্ধ ছিল। কিন্তু কিছুদিনের মধ্যেই ‘বিডিওএসএন উইকি দল’-এর সাথে আরও অনেকে যোগদান করেন। দলটি সেসময় কিছু সংবাদপত্রের মাধ্যমে উইকিপিডিয়ার কথা ছড়িয়ে দিতে শুরু করে এবং একটি বাংলা উইকি মেইলিং লিস্ট পরিচালনা করা শুরু করে। এতে শীঘ্রই, দেশ এবং বিদেশের অনেক বাংলাভাষী এই গতিশীল প্রকল্পে যোগদান করা শুরু করে। এর ফলাফল স্বরূপ, অক্টোবরের শেষে, বাংলা উইকিপিডিয়া ১০ হাজার নিবন্ধের মাইলফলক স্পর্শ করে। দক্ষিণ এশীয় ভাষার উইকিপিডিয়ার মধ্যে বাংলা উইকিপিডিয়া প্রথম এই মাইলফলকে পৌঁছায়। চিত্র:Wikipedia Android app screenshots for Bangla অ্যানড্রয়েড অ্যাপে বাংলা ভাষা নিবন্ধ। ২০০৯ ২০১০-এর মাঝামাঝি সময়ে পশ্চিমবঙ্গ, ভারতের বাংলাভাষীগণ বাংলা উইকিপিডিয়ায় অবদান রাখা শুরু করেন। একইসময়, উইকিমিডিয়া ফাউন্ডেশন তাদের যাত্রা শুরু করে এবং বাংলায় বাংলাদেশে শিক্ষামূলক বিষয়বস্তু প্রচার করতে ৩রা অক্টোবর ২০১১ সালে ফাউন্ডেশন, উইকিমিডিয়া বাংলাদেশ নামে একটি স্থানীয় অধ্যায় অনুমোদন করে। ২৬শে ফেব্রুয়ারি ২০১৫ সালে উইকিপিডিয়ার সহ-প্রতিষ্ঠাতা উইকিমিডিয়া বাংলাদেশ আয়োজিত বাংলা উইকিপিডিয়ার দশম অনুষ্ঠানে যোগদান করতে ঢাকায় আসেন। তিনি বলেন, নিবন্ধের গভীরতার দিক থেকে বাংলা উইকিপিডিয়ার অবস্থান অন্যান্য উইকিপিডিয়ার তুলনায় অনেক উপরে। জানুয়ারি ২০১৯ সালের পরিসংখ্যান অনুসারে, বাংলা উইকিপিডিয়াই বাংলা ভাষায় লিখিত একমাত্র অনলাইন মুক্ত বিশ্বকোষ। এছাড়া এটি বর্তমানে ইন্টারনেটের বাংলা বিষয়বস্তু সমৃদ্ধ অন্যতম বড় একটি ওয়েবসাইট। == পরিসংখ্যান == বাংলা উইকিপিডিয়ার নিবন্ধ সংখ্যা ২০০৬ সালে ১০ হাজার, ২০০৯ সালের ২৮ জুন ২০ হাজার, ২০১৫ সালে ৩০ হাজার, ২০১৬ সালে ৪০ হাজার, ২০১৭ সালে ৫০ হাজার, ২০১৮ সালে ৬০ হাজার ২০১৯ সালে ৭০ হাজার অতিক্রম করে। অনুসারে বাংলা উইকিপিডিয়ায় মোট নিবন্ধের সংখ্যা টি, পাতার সংখ্যা টি, নিবন্ধিত ব্যবহারকারীর সংখ্যা জন যার মধ্যে সক্রিয় ব্যবহারকারীর সংখ্যা প্রশাসকের সংখ্যা জন এবং "গভীরতা" প্রায় নিবন্ধের সংখ্যা অনুসারে ২৯৯টি উইকিপিডিয়ার মধ্যে বাংলা উইকিপিডিয়ার অবস্থান ৭৪ তম। শুরুর দিকে বাংলা উইকিপিডিয়ার নিবন্ধ, ব্যবহারকারী পাঠক কম থাকলেও সেটি ধীরে ধীরে বাড়তে থাকে। ২০১৪ সালের এক জরিপে দেয়া যায়, ২০১২ সালের ডিসেম্বর থেকে ২০১৩ সালের ডিসেম্বর পর্যন্ত বাংলা উইকিপিডিয়ার ব্যবহার বেড়েছে ৪৬ শতাংশ। ==সম্প্রদায় অনুষ্ঠান== বাংলা উইকিপিডিয়া তথা উইকিমিডিয়ার বিভিন্ন প্রকল্প স্থানীয়ভাবে সমৃদ্ধি প্রসারে বিভিন্ন দেশে উইকিমিডিয়া ফাউন্ডেশন, স্থানীয় শাখা (চ্যাপ্টার) বা ব্যবহারকারী সম্প্রদায় অনুমোদন দিয়ে থাকে। বাংলাদেশে উইকিমিডিয়া বাংলাদেশের মাধ্যমে এবং ভারতে ‘পশ্চিমবঙ্গ উইকিপিডিয়া সম্প্রদায়ের’ মাধ্যমে কার্যক্রম পরিচালিত হয়। ২০০৬ সাল থেকেই মূলত বাংলাদেশের বাংলা উইকিপিডিয়া অবদানকারীগণ বিভিন্ন কর্মসূচি পালন করে। কয়েক বছর পর থেকে পশ্চিমবঙ্গেও বাংলা উইকিপিডিয়া অবদানকারীগণ সংগঠিত হতে থাকেন এবং সচেতনতা কার্যক্রম গ্রহণ করেন। উইকিমিডিয়া বাংলাদেশ থেকে বাংলা উইকিপিডিয়ার সমৃদ্ধিতে সচেতনতা তৈরির জন্য বাৎসরিক নিবন্ধ প্রতিযোগিতা, বাংলা উইকিপিডিয়ার অনুষ্ঠান, বিভিন্ন সমমনা প্রতিষ্ঠানে কর্মশালা, ছবি প্রতিযোগিতাসহ বিভিন্ন কার্যক্রম পরিচালনা করে। ২০১২ সালে চট্টগ্রামে বাংলা উইকিপিডিয়ার প্রথম সম্মেলন অনুষ্ঠিত হয়। ২০১৪ সালে প্রথমবারেরমত বাংলা উইকিপিডিয়ার ছবি প্রতিযোগিতার আয়োজন করা হয়। এছাড়া আন্তর্জাতিক মাতৃভাষা দিবস উপলক্ষে প্রতি বছর অমর একুশে গ্রন্থমেলায় বাংলা উইকিপিডিয়া সমৃদ্ধির আহ্বান জানিয়ে কার্যক্রম পরিচালিত হয়। ২০১৪ সালে বাংলা উইকিপিডিয়া দশ বছরে পদার্পণ করে। উপলক্ষে বাংলাদেশে পশ্চিমবঙ্গে ২০১৪ ২০১৫ সালে বর্ষপূর্তি উদযাপন আয়োজন করা হয় যেখানে দুই দেশের বাংলা উইকিপিডিয়ানগণ অংশগ্রহণ করেন। বাংলাদেশে দশম বর্ষপূর্তি অনুষ্ঠানটি দুটি ধাপে করা হয় যার প্রথমটিতে উইকিপিডিয়ার প্রতিষ্ঠাতা জিমি ওয়েলস অংশ নিয়ে বাংলা উইকিপিডিয়া অবদানকারীদের প্রশংসা করেন। অন্যান্য কার্যক্রমের মধ্যে রয়েছে উইকিমিডিয়া প্রকল্পে নারীদের সম্পৃক্ততা বৃদ্ধির জন্য বিভিন্ন ধরনের সচেতনতা কর্মসূচি। ২০১৯ সালের ২৭ জানুয়ারি উইকিমিডিয়া বাংলাদেশ, ঢাকা, রাজশাহী সিলেটে বাংলা উইকিপিডিয়ার ১৫তম উদযাপন করে। ==বিভ্রান্তি== বিভিন্ন সময়ে বাংলা উইকিপিডিয়ার তথ্য নিয়ে বাংলাদেশের গণমাধ্যমে বিভ্রান্তি তৈরি হয়েছে। ২০১৮ সালের এপ্রিলে বাংলাদেশের খ্যাতনামা সঙ্গীতশিল্পী রুনা লায়লাকে “উইকিপিডিয়ার শীর্ষ ত্রিশ বাঙালির তালিকায়” স্থান দেওয়ার সংবাদ প্রকাশিত হয়। উইকিপিডিয়ার বাংলা ইংরেজি সংস্করণের বাঙালি জাতি নিবন্ধে ছবি ব্যবহারের সূত্র ধরে বিভ্রান্তিটি তৈরি হয়। একই বছর আগস্টে বাংলাদেশী লেখক শিক্ষাবিদ মুহম্মদ জাফর ইকবালের নিবন্ধে জনৈক ব্যবহারকারী ভুয়া মৃত্যুর খবর যুক্ত করার ফলে সেটি সংবাদমাধ্যমের শিরোনাম হয়। ==চিত্রশালা== ==আরও দেখুন== তালিকা উইকিমিডিয়া বাংলাদেশ == তথ্যসূত্র == == বহিঃসংযোগ == বাংলা উইকিপিডিয়া মোবাইল প্রতিষ্ঠিত ইন্টারনেট সম্পত্তি বাংলাদেশে প্রতিষ্ঠিত উইকিপিডিয়া ভাষার ওয়েবসাইট অনুযায়ী উইকিপিডিয়া
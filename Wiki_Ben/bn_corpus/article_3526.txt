'''পশ্‌তু''' ইন্দো-ইউরোপীয় ভাষা-পরিবারের ইরানীয় শাখার একটি ভাষা। আগফগানিস্তানে প্রায় ১০ লক্ষ লোক এই ভাষায় কথা বলে। এরা প্রায় সবাই পশতু জাতির লোক। পাকিস্তানে আরও প্রায় ৯৫ লক্ষ লোক পশতু ভাষায় কথা বলেন। ১৯৩৬ সালে রাজকীয় আদেশবলে পশতুকে আফগানিস্তানের জাতীয় ভাষার মর্যাদা দেয়া হয়। বর্তমানে এটি আফগানিস্তানের দুইটি সরকারী ভাষার একটি; অপরটি হল দারি ভাষা। এই দুই ভাষার মধ্যে দারি ভাষার মর্যাদা তুলনামূলকভাবে বেশি বলে পশতুন জাতির অনেকেই দারি ভাষায় কথা বলেন, কিন্তু দারি ভাষাভাষীরা কদাচিৎ পশতু ভাষায় কথা বলেন। তবে পশতু জাতির রাজনৈতিক প্রভাবের কারণে দারি-মাধ্যমের স্কুলগুলিতেও পশতু ভাষা একটি অবশ্যপাঠ্য বিষয়। আফগান সরকার প্রশাসনেও পশতু ভাষা ব্যাপকভাবে ব্যবহার করা হয়। তবে এই পৃষ্ঠপোষকতা সত্ত্বেও পশতু ভাষা ব্যবসা উচ্চশিক্ষার প্রধান ভাষা হিসেবে দারিকে প্রতিস্থাপন করতে পারেনি। আফগানিস্তানের বাইরে পাকিস্তানে অনেক পশতুভাষী লোক বসবাস করলেও সেখানে পশুতু ভাষার কোন সরকারি মর্যাদা নেই এবং স্কুলেও এটিকে শেখানো হয় না। পাকিস্তানের পশতু ছেলেমেয়েরা উর্দুতে পড়াশোনা করে। == আরও দেখুন == == তথ্যসূত্র == == বহিঃসংযোগ == H. G. Raverty. Dictionary of the Puk'hto, Pus'hto, or Language of the Afghans. Second edition, with considerable additions. London: Williams and Norgate, 1867. The Pashto software localization and development پښتو ليکلاﺭ ښود, by Prof Zyar (পশতু) D. N. MacKenzie, "A Standard Pashto", Khyber.org পশতুতে বানান এবং ভাষার উচ্চারণের ধ্বনিরীতিগুলো (আফগান) অনলাইন পশতু শব্দভাণ্ডার একটি পশতু শব্দ তালিকা
'''মেহেরুন নেসা''' (২০ আগস্ট, ১৯৪২ ২৭ মার্চ, ১৯৭১) একজন বাংলাদেশী কবি এবং শহীদ বুদ্ধিজীবী। ১৯৭১ সালে পাকিস্তান সেনাবাহিনী পরিকল্পিতভাবে বাংলাদেশের বুদ্ধিজীবীদের হত্যা করেছিলো। কবি মেহেরুন নেসা হলেন তাদের একজন। == প্রথম জীবন == কবি মেহেরুন নেসা ২০ আগস্ট, ১৯৪২ সালে খিদিরপুর, কলকাতা, পশ্চিমবঙ্গ, তৎকালীন ব্রিটিশ ভারতে জন্ম গ্রহণ করেন। তিনি কখনো বিদ্যালয়ে যান নি। কিন্তু তিনি ছিলেন স্বশিক্ষিত। ভারত বিভাগের পর তিনি পরিবারের সাথে পূর্বপাকিস্তানে চলে আসেন। == পেশা == মেহেরুন নেসা বাংলা একাডেমিতে কাজ করেছেন। এরপর ১৯৬১ সালে তিনি ফিলিপস রেডিও কোম্পানিতে কাজ শুরু করেন। তিনি ইউএসআইএস লাইব্রেরী ঢাকাতে, যা মার্কিন যুক্তরাষ্ট্রের তথ্য সংস্থা কর্তৃক পরিচালিত হতো, কাজ করতেন। ১৯৫৩ সালে তার প্রথম কবিতা চাষী প্রকাশিত হয় দৈনিক সংবাদ পত্রিকায়। তার কবিতায় রোমান্টিকতা এবং বাস্তবতার উপাদান বেশি থাকতো। তিনি কবিতার মধ্য দিয়ে তার রাজনৈতিক মতাদর্শ প্রকাশ করতেন। বাংলা ভাষাকে রাষ্ট্র ভাষা হিসেবে স্বীকৃতির জন্য তিনি আন্দোলনে যোগ দিয়েছিলেন। তার কবিতার মধ্যে দিয়ে এর সপক্ষে মতামত ব্যক্ত করতেন। তার কবিতা পাকিস্তানী খবর, দৈনিক পাকিস্তান, সংগ্রাম এবং ফিলিপস ম্যাগাজিন ইত্যাদিসহ কয়েকটি প্রকাশনা দ্বারা প্রকাশিত হয়েছিল। ১৯৬৯ সালের গণ অভ্যুত্থানের সাথে তিনি জড়িত হয়ে পড়েন। তিনি মিরপুরের অ্যাকশন কমিটির সদস্য ছিলেন। ২৩ মার্চ, ১৯৭১ সালে তিনি নিজ বাড়িতে স্বাধীন বাংলাদেশের পতাকা উত্তোলন করে সাহসের পরিচয় দিয়েছিলেন। == মৃত্যু == ২৭ মার্চ, ১৯৭১ সালে ঢাকার মিরপুরের তার বাড়িতে বিহারীদের সাথে পাকিস্তানি সেনাবাহিনীর স্থানীয় সহযোগীরা আক্রমণ করে। তিনি তাদের হাতে সপরিবারে নিহত হন। তার দুই ভাই মাকে তার সাথে হত্যা করা হয়। ১৯৯৫ সালের ১৪ ডিসেম্বর বাংলাদেশ ডাকঘর তার ছবি দিয়ে ডাক টিকিট প্রকাশ করে। == মেহেরুন নেসা হত্যার বিচার == বাংলাদেশের নেতা আব্দুল কাদের মোল্লাকে তার তার পরিবারের মৃত্যুর জন্য অভিযুক্ত করা হয়। এছাড়াও তার বিরুদ্ধে অনেক অভিযোগ ছিলো। ১২ ডিসেম্বর, ২০১৩ তারিখে কাদের মোল্লাকে ফাঁসি দেওয়া হয়। == তথ্যসূত্র == মৃত্যু জন্ম রোকেয়া পদক বিজয়ী
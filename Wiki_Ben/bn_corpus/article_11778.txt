'''স্পেশাল ফ্রণ্টিয়ার ফোর্স''', এসএফএফ বা বিশেষ সীমান্তরক্ষী বাহিনী ভারতের সেনাবাহিনীর একটি অংশ। তিব্বতের সৈন্যদের নিয়ে এই সেনাদল গঠিত। ১৯৬২ সালে ভারত চীনের মধ্যকার যুদ্ধের পর এই বাহিনী তৈরি করা হয়। ১৯৭১ সালে বাংলাদেশের মুক্তিযুদ্ধে দলটি ব্যাপক অবদান রাখে। == প্রতিষ্ঠা == ১৯৬২ সালে ভারতের সাথে চীনের যুদ্ধের পর তিব্বতের কিছু যুবককে ভারতীয় সেনাবাহিনীতে যুক্ত করা হয় যাতে পরবর্তীতে যুদ্ধ বাঁধলে তাদের ব্যবহার করা যায়। উত্তর প্রদেশের চক্রাতায় এক ভারতীয় জেনারেলের অধীনে তাদের প্রশিক্ষণ দেয়া হয়। == মুক্তিযুদ্ধে অংশগ্রহণ == ১৯৭১ সালের অক্টোবর মাসে স্পেশাল ফ্রণ্টিয়ার ফোর্সের তিন হাজার যুবককে সীমান্তবর্তী দেমাগিরিতে জড়ো করা হয় ভারতীয় বিমানবাহিনীর একটি এএন-১২ বিমানে করে। তাদেরকে সীমান্তের অপর প্বার্শে তৎকালীন পূর্ব পাকিস্তানের পার্বত্য চট্টগ্রাম অংশে গেরিলা অপারেশন চালানোর নির্দেশ দেয়া হয়। এস এফ এফ এর অবস্থানের বিপরীত দিকে পাকিস্তানের স্পেশাল সার্ভিসেস গ্রুপের একটি ব্যাটালিয়ান ছিল যাদেরকে ভারতীয় বাহিনী তাদের ঢাকায় পাঠানো ইউনিটের জন্য হুমকিস্বরূপ মনে করে। তাই তাদের বিরুদ্ধে নভেম্বরের দ্বিতীয় সপ্তাহে ''অপারেশন মাউণ্টেইন ঈগল'' সূচনা করা হয়। ছোট নৌকা নিয়ে এসএফএফ এর দলগুলো বাংলাদেশে প্রবেশ করে এবং বুলগেরিয়ার তৈরি রাইফেল হাতে অগ্রসর হয়। ক্রমশ তারা শত্রুপক্ষের সেনাচৌকিগুলো দখল করে নিতে থাকে এবং ১৬ ডিসেম্বর চট্টগ্রাম বন্দরের ৪০ কিলোমিটার দুরে অবস্থান গ্রহণ করে পাকিস্তানী ব্রিগেডের অগ্রসরতাকে প্রতিরোধ করে। যুদ্ধে এসএফএফের ৪৯ জন সৈন্য নিহত হন। == তথ্যসূত্র == স্বাধীনতা যুদ্ধ সেনাবাহিনী
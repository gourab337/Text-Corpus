'''মফিজুর রহমান''' (জন্ম: ১০ নভেম্বর, ১৯৭৮) মাদারীপুরে জন্মগ্রহণকারী সাবেক প্রথিতযশা বাংলাদেশী আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য ছিলেন তিনি। সংক্ষিপ্ত সময়ের জন্য ১৯৯৭ সালে বাংলাদেশ ক্রিকেট দলের পক্ষে খেলেছেন। ঘরোয়া ক্রিকেটে বরিশাল বিভাগের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে ফাস্ট-মিডিয়াম বোলিংয়ে পারদর্শীতা দেখিয়েছেন তিনি। সমগ্র খেলোয়াড়ী জীবনে চারটি একদিনের আন্তর্জাতিকে অংশগ্রহণের সুযোগ হয় ‘রশি’ ডাকনামে পরিচিত মফিজুর রহমানের। == খেলোয়াড়ী জীবন == অধিনায়ক আকরাম খানের নেতৃত্বে ১৯৯৭-৯৮ মৌসুমে বাংলাদেশ একাদশ নিউজিল্যান্ড সফরে চারটি প্রথম-শ্রেণীর ক্রিকেটে প্রথমবারের মতো অংশ নেয়। ১৯৮৬ সাল থেকে বাংলাদেশ দল লিস্ট ক্রিকেটে অংশ নিলেও এবারই প্রথম তারা প্রথম-শ্রেণীর ক্রিকেট খেলে। দলের সকলের সাথে তারও একযোগে অভিষেক হয়েছিল। ২২ জুলাই, ১৯৯৭ তারিখে স্বাগতিক শ্রীলঙ্কার বিপক্ষে ওডিআইয়ে অভিষেক ঘটে তার। কলম্বোয় পেপসি এশিয়া কাপের ৫ম খেলায় তিনি সনাথ জয়াসুরিয়ার ক্যাচ তালুবন্দী করেন। তবে বল হাতে বৃষ্টিবিঘ্নিত খেলায় ওভারে ৩৭ রান দিলেও কোন উইকেট পাননি। ব্যাট হাতে ১২ বল মোকাবেলায় রান তুলেন। খেলায় তার দল ১০৩ রানে পরাজিত হয়েছিল। == তথ্যসূত্র == == বহিঃসংযোগ == জন্ম ব্যক্তি ক্রিকেটার একদিনের আন্তর্জাতিক ক্রিকেটার বিভাগের ক্রিকেটার
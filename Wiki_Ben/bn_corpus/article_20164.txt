'''অজন্তা মেন্ডিস''' (, জন্ম: ১১ মার্চ, ১৯৮৫) শ্রীলঙ্কা জাতীয় ক্রিকেট দলের অন্যতম জনপ্রিয় ক্রিকেটার। মরতোয়ায় জন্মগ্রহণকারী অজন্তা ক্রিকেট খেলায় মূলতঃ একজন স্পিনার। তার পুরো নাম ''বালাপুয়াদুগে অজন্তা উইন্সলো মেন্ডিস''। স্লো-মিডিয়াম বোলার হিসেবে তার পরিচিতি রয়েছে। গুগলি, অফ-ব্রেক, টপ-স্পিন, ফ্লিপারসহ লেগ-ব্রেকের সংমিশ্রণে তিনি বোলিং করেন। শ্রীলঙ্কা আর্মি’র পক্ষ হয়ে ২০০৭-০৮ মৌসুমে ৬টি খেলায় ১০.৫৬ রান গড়ে ৪৬ উইকেট লাভ করেন, স্ট্রাইক রেট ছিল ৩১। অনন্য সাধারণ দক্ষতা প্রদর্শনের প্রেক্ষাপটে তিনি শ্রীলঙ্কা জাতীয় ক্রিকেট দলের সদস্য হিসেবে এপ্রিল, ২০০৮ সালে ক্যারিবিয় দ্বীপপুঞ্জ সফরে যান। == ব্যক্তিগত জীবন == শ্রীলঙ্কার মরতোয়ার কাদালানা গ্রামে জন্মগ্রহণকারী অজন্তা'র পরিবারে পাঁচ ভাই-বোনের মধ্যে তার অবস্থান তৃতীয়। তিনি ক্যাথলিক ধর্মাবলম্বী। সেন্ট এন্থনী'জ কলেজে মৌলিক শিক্ষালাভ করেন। ২০০০ সালে মরতোয়া মহাবিদ্যালয়ে ভর্তি হন। ১৩ বছর বয়সে ক্রিকেট কোচিং ক্লাসে লাকী রজার্স নামীয় এক কোচের নজর কাড়েন। ২০০০ সালে অনূর্ধ্ব-১৫ ক্রিকেট দলের প্রতিনিধিত্ব করেন। শ্রীলঙ্কা আর্মি ক্রিকেট কমিটি তার প্রতিভা সম্পর্কে অবগত হন যখন তিনি সেনাবাহিনীর অনূর্ধ্ব ২৩ ডিভিশন ১১ দলের বিরুদ্ধে ২০০৩-০৪ মৌসুমে খেলতে নামেন। এরপর তিনি শ্রীলঙ্কা সেনাবাহিনী'র নিয়মিত সৈনিক হিসেবে যোগদানের জন্যে আমন্ত্রিত হন। এর প্রধান কারণ ছিল সময়ে কলম্বোর বিদ্যালয়গুলো থেকে সীমিতসংখ্যক ক্রিকেটার সেনাবাহিনীতে যোগদান করতো। এছাড়াও আংশিকভাবে পরিবারে একমাত্র উপার্জনক্ষম পিতার মৃত্যুজনিত কারণও জড়িত ছিল। মৌলিক প্রশিক্ষণ শেষে তিনি সেনা দলের পক্ষ হয়ে খেলতে থাকেন। শ্রীলঙ্কা সেনাবাহিনীর গোলন্দাজ বিভাগে গানার হিসেবে সামরিক দায়িত্ব পালন করেন। জুলাই, ২০০৮ সালে এশিয়া কাপ চূড়ান্ত খেলার পর তিনি সার্জেন্ট পদে পদোন্নতি পান। এর পরদিনই তিনি সেকেন্ড লেফটেন্যান্ট পদে কমিশন্ড পান। == সাফল্য গাঁথা == একদিনের আন্তর্জাতিক ক্রিকেটে অজন্তা মেন্ডিসের সেরা সাফল্য আসে ২০০৮ সালের এশিয়া কাপ ক্রিকেটের ফাইনালে। তার নিজস্ব ৮ম খেলায় ১৩ রানের বিনিময়ে উইকেট লাভ করেন। প্রতিযোগিতায় তিনি সর্বমোট ১৭ উইকেট লাভ করে ম্যান অব দ্য সিরিজ পুরস্কার লাভ করেন। ১০ সেপ্টেম্বর, ২০০৮ সালে দুবাইয়ে অনুষ্ঠিত এলজি আইসিসি পুরস্কার প্রদান অনুষ্ঠানে বছরের সেরা উদীয়মান খেলোয়াড়ের পুরস্কারে ভূষিত হন। ২০০৭ সাল থেকে প্রবর্তিত পুরস্কার লাভের জন্য আগস্ট থেকে পরবর্তী বছরকালের মধ্যে ৫টি টেস্ট ম্যাচের বেশী নয় অথবা ১০টি ওডিআই খেলতে হবে ২৬ বছরের বয়সের কম বয়সী খেলোয়াড় হতে হবে। পুরস্কারটি ব্যক্তিগত ৮টি পুরস্কারের একটি। অজন্তা মেন্ডিস ২৫ সদস্যবিশিষ্ট বিচারকমণ্ডলীর প্রথম পছন্দ হিসেবে স্টুয়ার্ট ব্রড, মরনে মরকেল এবং ইশান্ত শর্মাকে পিছনে ফেলে পুরস্কার অর্জন করেন। == তথ্যসূত্র == == বহিঃসংযোগ == The Mystery Spinner, Ajantha Mendis' first Test wicket Comparison of three different deliveries by Ajantha Mendis (the carrom ball is referred to as doosra here) Ajantha Mendis in Sinhala ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেটার নাইট রাইডার্সের ক্রিকেটার ক্রিকেটার নাগাসের ক্রিকেটার
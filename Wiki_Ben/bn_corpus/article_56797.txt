'''মেঘালয় উপযুগ''' ভূবৈজ্ঞানিক সময় মাপনী অনুযায়ী পৃথিবীর ভূবৈজ্ঞানিক ইতিহাসের সাম্প্রতিকতম উপযুগ। এটি চতুর্থী মহাযুগের অন্তর্ভুক্ত সাম্প্রতিকতম যুগ তথা পূর্ণ নবযুগ গঠনকারী তিনটি উপযুগের মধ্যে সাম্প্রতিকতম উপযুগ। মেঘালয় উপযুগটির বৈশ্বিক প্রমিত সীমানানির্দেশক শিলাস্তর খণ্ড বিন্দুটি উত্তর-পূর্ব ভারতের মেঘালয় রাজ্যের খাসি পাহাড় অঞ্চলের মমলু গুহাতে অবস্থিত। মমলু গুহাটি ভারতের দীর্ঘতম গভীরতম গুহাগুলির একটি বিধায় উপযুগগুলির রূপান্তরের রাসায়নিক চিহ্নাদি এখানে সুন্দরভাবে সংরক্ষিত হয়েছে। কানাডার লোগান পর্বতের একটি বরফ মজ্জাকে এই উপযুগের বৈশ্বিক সহায়ক সীমানানির্দেশক শিলাস্তর হিসেবে নির্বাচন করা হয়েছে। মেঘালয় উপযুগটি বর্তমান সময়ের প্রায় ৪২৫০ বছর আগে, অর্থাৎ আনুমানিক ২২৫০ শুরু হয়। উপযুগটি প্রায় ২০০ বছর স্থায়ী একটি বিশ্বব্যাপী খরার মাধ্যমে শুরু হয়। এই খরাটি পূর্ণ নবযুগের সবচেয়ে গুরুতর জলবায়ুগত ঘটনাগুলির একটি ছিল। খরাটি প্রাচীন মিশর, প্রাচীন গ্রিস, প্রাচীন সিরিয়া, কানান, মেসোপটেমিয়া, সিন্ধু ইয়াংসে নদীর সভ্যতার উপর প্রভাব ফেলে এবং সম্ভবত মিশরের প্রাচীন রাজ্য, মেসোপটেমিয়ার আক্কাদীয় সাম্রাজ্য, লিয়াংচু সভ্যতা সিন্ধু নদ সভ্যতার পতন ঘটায়। সম্ভবত এই খরার কারণেই ইন্দো-ইউরোপীয় ভাষাভাষী জাতির লোকেরা ভারতীয় উপমহাদেশে প্রবেশ করে। আন্তর্জাতিক স্তরবিজ্ঞান কমিশন ২০১৮ সালের জুলাই মাসে মেঘালয় উপযুগটিকে আনুষ্ঠানিকভাবে স্বীকৃতি দেন। == আরও দেখুন == ভূবৈজ্ঞানিক সময় মাপনী ৪.২ হাজার বছর আগের ঘটনা ==তথ্যসূত্র== নবযুগ ভূকালপঞ্জি
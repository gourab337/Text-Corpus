'''কেভিন জোসেফ ওব্রায়েন''' (জন্ম: মার্চ, ১৯৮৪) আইরিশ ক্রিকেটার। আয়ারল্যান্ড ক্রিকেট দলের অন্যতম ক্রিকেটার '''কেভিন ওব্রায়েন''' মূলতঃ একজন অল-রাউন্ডার। মাঝারি থেকে নিম্নসারির যে-কোন অবস্থানে থেকে ডানহাতে আক্রমণাত্মক ব্যাটিং করে থাকেন। এছাড়াও তিনি কার্যকরী ডানহাতি মিডিয়াম-ফাস্ট বোলার। ঘরোয়া ক্রিকেটে রেলওয়ে ইউনিয়ন ক্রিকেট ক্লাবে খেলছেন। এছাড়াও ইংরেজ কাউন্টি ক্রিকেটে অনেকগুলো ক্লাবে খেলেছেন। ২০০৯ সালে নটিংহ্যামশায়ার দলে খেলেছিলেন। == প্রারম্ভিক জীবন == কেভিন ওব্রায়েন বলসব্রিজের মারিয়ান কলেজে অধ্যয়ন করেন। বাজারজাতকরণ বিজ্ঞাপন বিষয়ে তিনি স্নাতক ডিগ্রী লাভ করেন। তার ভাই নায়ল ওব্রায়েনও আয়ারল্যান্ড দলের অন্যতম সদস্য। তাদের বাবা ব্রেন্ডন আয়ারল্যান্ডের পক্ষে ৫২ খেলায় প্রতিনিধিত্ব করেন। সিয়ারা নাম্নী বোন আয়ারল্যান্ড মহিলা হক দলে খেলেছেন। এছাড়াও ডাবলিনভিত্তিক ক্রিকেট একাডেমি পরিচালনা করছেন। ২০০৪ সালের অনূর্ধ্ব-১৯ ক্রিকেট বিশ্বকাপে আয়ারল্যান্ড দলের প্রতিনিধিত্ব করেন। প্রতিযোগিতায় তিনি ২৪১ রান করেন দলকে প্লেন সেমি-ফাইনালে নিয়ে যান। এরপূর্বে আয়ারল্যান্ড দল অস্ট্রেলিয়ার কাছে পরাজিত হয়েছিল। এর পরের বছরই তিনি এমসিসি ইয়ং ক্রিকেটার্স দলে খেলেন। == খেলোয়াড়ী জীবন == ২০০৬ সালে আয়ারল্যান্ডের উদ্বোধনী একদিনের আন্তর্জাতিকের মাধ্যমে তার ওডিআই অভিষেক ঘটে। বেলফাস্টে ইংল্যান্ডের বিরুদ্ধে অনুষ্ঠিত খেলায় তিনি ১০ ওভারে ৪৭ রান দিয়ে অ্যান্ড্রু স্ট্রসের উইকেটটি পান নিজের প্রথম বলেই। নম্বরে ব্যাটিংয়ে নেমে তিনি ৪৮ বলে ৩৫ করেন। খেলায় আয়ারল্যান্ড দল ৩৮ রানে পরাজিত হয়। ২০১০ সালে ক্রিকেট আয়ারল্যান্ডের সাথে পূর্ণাঙ্গভাবে খেলার জন্য চুক্তিবদ্ধ ছয় খেলোয়াড়ের তিনিও অন্যতম। মার্চ, ২০১১ তারিখে বিশ্বকাপ ক্রিকেটে ইংল্যান্ডের বিপক্ষে দ্রুততম সেঞ্চুরি করার গৌরব অর্জন করেন। জানুয়ারি, ২০১২ থেকে ট্রেন্ট জনস্টনের কাছ থেকে আয়ারল্যান্ড ক্রিকেট দলের সহঃ অধিনায়কত্বের দায়িত্ব পালন করছেন তিনি। এর অল্প কিছুদিন পর ক্রিকেট আয়ারল্যান্ড চুক্তিবদ্ধ খেলোয়াড়ের সংখ্যা ১৫ থেকে ২৩-এ বৃদ্ধি করে। এ-শ্রেণীভূক্ত চুক্তিবদ্ধ চারজন খেলোয়াড়দের একজন মনোনীত হন ওব্রায়েন। ২০১৩ সালে আইসিসি’র সহযোগী অনুমোদনলাভকারী বর্ষসেরা ক্রিকেটারের পুরস্কার পান। পাকিস্তানের বিপক্ষে নিজের এবং দলের অভিষেক টেস্টের চতুর্থ দিনে দেশের হয়ে প্রথম শতক করার কৃতিত্ব অর্জন করেন। == ক্রিকেট বিশ্বকাপ == ক্রিকেট আয়ারল্যান্ড কর্তৃপক্ষ জানুয়ারি, ২০১৫ তারিখে ২০১৫ সালের ক্রিকেট বিশ্বকাপের জন্য কেভিন-সহ ১৫-সদস্যের চূড়ান্ত তালিকা প্রকাশ করে। ২৫ ফেব্রুয়ারি, ২০১৫ তারিখে আয়ারল্যান্ড দল গ্রুপ-পর্বে সংযুক্ত আরব আমিরাত দলের বিপক্ষে অংশগ্রহণ করে। খেলায় তিনি উইলসনের সাথে (৮০) জুটি গড়ে দলকে উইকেটের ব্যবধানে জয়লাভে সহায়তা করেন। == তথ্যসূত্র == == বহিঃসংযোগ == ক্রিকেটার জন্ম ব্যক্তি একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার ক্রিকেটার ক্রিকেটার ক্রিকেটার টোবাগো রেড স্টিলের ক্রিকেটার রাইডার্সের ক্রিকেটার কাপে সেঞ্চুরিকারী
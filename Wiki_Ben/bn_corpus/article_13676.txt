'''হাইদগাঁও''' বাংলাদেশের চট্টগ্রাম জেলার পটিয়া উপজেলার অন্তর্গত একটি ইউনিয়ন। == আয়তন == হাইদগাঁও ইউনিয়নের আয়তন ৯৯৫৭ একর (৪০.৩০ বর্গ কিলোমিটার)। == জনসংখ্যা == ২০১১ সালের পরিসংখ্যান অনুযায়ী হাইদগাঁও ইউনিয়নের লোকসংখ্যা ২০,৬৭৭ জন। এর মধ্যে পুরুষ ১০,৭৬৮ জন এবং মহিলা ৯,৯০৯ জন। == অবস্থান সীমানা == পটিয়া উপজেলার উত্তর-পূর্বাংশে হাইদগাঁও ইউনিয়নের অবস্থান। উপজেলা সদর থেকে ইউনিয়নের দূরত্ব প্রায় কিলোমিটার। ইউনিয়নের দক্ষিণে কচুয়াই ইউনিয়ন, পশ্চিমে পটিয়া পৌরসভা কেলিশহর ইউনিয়ন, উত্তরে কেলিশহর ইউনিয়ন বোয়ালখালী উপজেলার আহলা করলডেঙ্গা ইউনিয়ন এবং পূর্বে রাঙ্গুনিয়া উপজেলার পদুয়া ইউনিয়ন চন্দনাইশ উপজেলার ধোপাছড়ি ইউনিয়ন অবস্থিত। == নামকরণ == হাইদগাঁও ইউনিয়নের নামকরণ নিয়ে ৪টি জনশ্রুতি রয়েছে। ষোড়শ শতাব্দীর শেষ ভাগে মহামারীর আক্রমণে বাংলার রাজধানী গৌড় বসাবসের অনুপযোগী হয়ে পড়লে কাজী হামিদ উদ্দীন গৌড়ী থানাধীন (তৎকালীন চক্রশালা) যে গ্রামটিতে এসে প্রথম বসতি স্থাপন করেন, সে গ্রামটি তার নামানুসারে ''হামিদ গাঁও'', পরে তা পরিবর্তিত হয়ে ''হাইদগাঁও'' হয়। বৃহত্তর চট্টলা গ্রন্থে গবেষক এম নুরুল হক লিখেছেন, চক্রশালা ধর্মশালা স্থাপন শেষে বুদ্ধদেব গ্রাম থেকে হস্তীতে চড়ে কুশীনগর গিয়েছিলেন, এতে গ্রামটির নাম প্রথমে ''হস্তীগ্রাম'' এবং পরে ''হাইতগাঁও'' বা ''হাইদগাঁও'' হয়। ধর্মতিলক মহাস্থবির রচিত স্বদ্ধর্ম রত্নাকর সূত্রে জানা যায়, সেকালে অঞ্চলে হাইড মজা নামক স্বনামধন্য বৌদ্ধ ধর্মাবলাম্বী এক ধনাঢ্য ব্যক্তি বাস করতেন। তার নামানুসারে গ্রামটির নাম ''হাইডগাঁও'' বা ''হাইদগাঁও'' হয়। আবার কারো কারো মতে প্রথম থেকে মাত্র ৬০টি পরিবার নিয়ে এলাকায় জনবসতি শুরু করে বলে গ্রামের নাম ''ষাট গাঁও'', তা থেকে ''হাইট গাঁও'' বা ''হাইদগাঁও'' হয়। == প্রশাসনিক কাঠামো == হাইদগাঁও ইউনিয়ন পটিয়া উপজেলার আওতাধীন ১২নং ইউনিয়ন পরিষদ। ইউনিয়নের প্রশাসনিক কার্যক্রম পটিয়া থানার আওতাধীন। এটি জাতীয় সংসদের ২৮৯নং নির্বাচনী এলাকা চট্টগ্রাম-১২ এর অংশ। এটি ৪টি মৌজায় বিভক্ত। তবে একটি মাত্র গ্রাম ''হাইদগাঁও''। == শিক্ষা ব্যবস্থা == হাইদগাঁও ইউনিয়নের সাক্ষরতার হার ৫০.৯৬%। ইউনিয়নে ১টি আলিম মাদ্রাসা, ১টি মাধ্যমিক বিদ্যালয়, ২টি দাখিল মাদ্রাসা ৮টি প্রাথমিক বিদ্যালয় রয়েছে। == শিক্ষা প্রতিষ্ঠান == ;মাদ্রাসা হাইদগাঁও মোজাহেরুল ইসলাম আলিম মাদ্রাসা শাহ আকবরিয়া দাখিল মাদ্রাসা হাইদগাঁও গোবিন্দেরখীল গাউছিয়া ছোবহানিয়া আদর্শ দাখিল মাদ্রাসা ;মাধ্যমিক বিদ্যালয় হাইদগাঁও উচ্চ বিদ্যালয় ;প্রাথমিক বিদ্যালয় দক্ষিণ হাইদগাঁও সরকারি প্রাথমিক বিদ্যালয় পূর্ব হাইদগাঁও যুক্ত সরকারি প্রাথমিক বিদ্যালয় হাইদগাঁও জে ডেস সরকারি প্রাথমিক বিদ্যালয় হাইদগাঁও এম আই সরকারি প্রাথমিক বিদ্যালয় হাইদগাঁও কবিরাজ শ্যামাচরণ সরকারি প্রাথমিক বিদ্যালয় হাইদগাঁও কাজীপাড়া সরকারি প্রাথমিক বিদ্যালয় হাইদগাঁও চৌধুরীপাড়া সরকারি প্রাথমিক বিদ্যালয় হাইদগাঁও হেন্ডস সরকারি প্রাথমিক বিদ্যালয় ;কিন্ডারগার্টেন প্রভাতী বিদ্যাপীঠ কিন্ডারগার্টেন == যোগাযোগ ব্যবস্থা == হাইদগাঁও ইউনিয়নে যোগাযোগের প্রধান সড়ক পটিয়া-হাইদগাঁও সড়ক। প্রধান যোগাযোগ মাধ্যম সিএনজি চালিত অটোরিক্সা। == ধর্মীয় উপাসনালয় == হাইদগাঁও ইউনিয়নে ২৯টি মসজিদ, ৩টি ঈদগাহ ১৩টি মন্দির রয়েছে। == খাল নদী == হাইদগাঁও ইউনিয়নের উপর দিয়ে প্রবাহিত হচ্ছে শ্রীমতি খাল। == হাট-বাজার == হাইদগাঁও ইউনিয়নের প্রধান হাট/বাজার হল ত্রিপুরা দীঘির হাট। == দর্শনীয় স্থান == সাত গাছিয়া দরবার শরীফ শাহ আকবরিয়া দরবার শরীফ বুদবুদি ছড়া হাইদগাঁও শ্রীমতি বাড়ী মন্দির হাইদগাঁও ফোড়াতাড়া মন্দির == জনপ্রতিনিধি == বর্তমান চেয়ারম্যান: মোহাম্মদ ইউনুস মিয়া == আরও দেখুন == পটিয়া উপজেলা পটিয়া থানা চট্টগ্রাম জেলা == তথ্যসূত্র == == বহিঃসংযোগ == উপজেলার ইউনিয়ন
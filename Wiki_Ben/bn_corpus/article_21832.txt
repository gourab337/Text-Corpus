'''পণ্ডিত রামকানাই দাশ''' বাংলাদেশের একজন প্রখ্যাত লোকসংগীতশিল্পী সংগ্রাহক। তিনি ১৯৩৫ সালে সিলেটের সুনামগঞ্জ জেলার শাল্লা উপজেলায় জন্মগ্রহণ করেন। কাজের স্বীকৃতি হিসেবে ২০১৪ সালে তিনি একুশে পদক লাভ করেন। ১৯৬৭ সাল থেকে সিলেট বেতারে নিয়মিত সংগীত শিল্পী হিসেবে গান পরিবেশন করে থাকতেন। == অ্যালবাম সমূহ == বন্ধুর বাঁশি বাজে (২০০৪) সুরধ্বনির কিনারায় (২০০৫) রাগাঞ্জলি (২০০৬) অসময়ে ধরলাম পাড়ি (২০০৬) পাগলা মাঝি (২০১০) == পুরস্কার == ১৯৯৭ সালে ওস্তাদ মোজাম্মেল হোসেন পদক ২০০৭ সালে ওস্তাদ মোশাররফ হোসেন পদক ২০১১ সালে আই মিউজিক অ্যাওয়ার্ডস’ ২০১২ বাংলা একাডেমী ফেলোশিপ লাভ ২০০০ সালে দেশের শ্রেষ্ঠ সঙ্গীত গুণী হিসেবে বাংলাদেশ জাতীয় রবীন্দ্রসঙ্গীত সম্মিলন পরিষদ থেকে রবীন্দ্র পদক। ২০১৪ একুশে পদক == তথ্যচিত্র == ২০১১ সালে নির্মাতা ‘নিরঞ্জন দে’ ওস্তাদ রামকানাই দাশের জীবন কর্ম নিয়ে 'সুরের পথিক' নামে একটি তথ্যচিত্র নির্মাণ করেন এবং এটি লেজার ভিশন থেকে প্রকাশিত হয়। তথ্যচিত্রটিতে কবি, ঘাটু, উড়ি, গাজী, ত্রিনাথ, বাউল, টপ্পাসহ লোক আঙ্গিকের বিভিন্ন ধারার গান তার শিল্পী জীবনের নানা ঘটনা তুলে ধরা হয়। এতে সঙ্গীতজ্ঞ প্রয়াত ওয়াহিদুল হক, ড. সন্জীদা খাতুন, ড. করম্নণাময় গোস্বামী, সঙ্গীতশিল্পী সুবীর নন্দী, চন্দনা মজুমদারসহ অনেকের বক্তব্য এবং উচ্চাঙ্গ সঙ্গীতের কিছু কিছু অংশ স্থান পায়। == মৃত্যু == ২০১৪ সালের ২৬শে আগস্ট সিলেটের বাড়িতে অসুস্থ হয়ে পড়লে তাকে স্থানীয় একটি হাসপাতালে ভর্তি করা হয়। সেখানেই তার মস্তিষ্কে রক্তক্ষরণের বিষয়টি ধরা পড়ে। পরদিন তাকে ঢাকায় নিয়ে আসা হয়। মস্তিষ্কে রক্তক্ষরণ বেড়ে গেলে ৩০ আগস্ট মেট্রোপলিটন হাসপাতালে জরুরি ভিত্তিতে তার মস্তিষ্কে অস্ত্রোপচার করা হয়। মস্তিষ্কে অস্ত্রোপচারের পর নিউমোনিয়ায় আক্রান্ত হলে তার অবস্থার অবনতি হয়। সেপ্টেম্বর শুক্রবার রাত সোয়া ১১টায় নিউরো সার্জারি বিভাগের আইসিইউতে মারা যান তিনি। == তথ্যসূত্র == জন্ম মৃত্যু লোক সংগীতশিল্পী সুরকার পদক বিজয়ী জেলার ব্যক্তি
'''তুন ইউসুফ বিন ইসহাক''' (Jawi: يوسف بن اسحاق জন্ম: ১২ আগস্ট, ১৯১০ মৃত্যু: ২৩ নভেম্বর, ১৯৭০) পেরাক দারুল রিদজুয়ান প্রদেশের তাইপিংয়ের তেরং এলাকায় জন্মগ্রহণকারী সিঙ্গাপুরের বিশিষ্ট রাজনীতিবিদ ছিলেন। ১৯৬৫ থেকে ১৯৭০ মেয়াদের সিঙ্গাপুরের ইতিহাসে প্রথম রাষ্টপতির দায়িত্ব পালন করেন '''ইউসুফ ইসহাক'''। তার প্রতিকৃতি সংবলিত চিত্র কাগুজে মুদ্রায় মুদ্রিত করা হয়। == প্রারম্ভিক জীবন == বাবার দিক দিয়ে তিনি মিনাংকাবাউ বংশোদ্ভূত সন্তান তিনি। তার মা ইন্দোনেশিয়ার ল্যাংকাটে জন্মগ্রহণ করেছিলেন। তার ভাই আজিজ ইসহাক সাংবাদিক মুক্তিযোদ্ধা ছিলেন। ভিক্টোরিয়া ব্রিজ স্কুল (বর্তমানে ভিক্টোরিয়া স্কুল) থেকে প্রাথমিক শিক্ষা সমাপণ করেন। এরপর র‌্যাফলস ইনস্টিটিউশনে মাধ্যমিক শিক্ষা লাভ করেন। এখানে অধ্যয়নকালে সিঙ্গাপুর ন্যাশনাল ক্যাডেট কোরে যোগ দেন। কোরে সর্বপ্রথম ক্যাডেট অফিসার হিসেবে কমিশন্ড প্রাপ্ত হন। == রাজনৈতিক জীবন == মালয়েশিয়া ফেডারশনে থাকাকালে ১৯৫৯ থেকে ১৯৬৫ মেয়াদে ইয়াং ডি-পারতুয়ান নেগারা বা রাষ্ট্রপ্রধানের দায়িত্ব পান। ১৯৬৫ মালয়েশিয়া থেকে সিঙ্গাপুর স্বাধীনতা লাভ করে। এরফলে তিনি আমৃত্যু সিঙ্গাপুর প্রজাতন্ত্রের রাষ্টপতি পদে অধিষ্ঠিত হন। তার সম্মানার্থে ইউসুফ ইসহাক মাধ্যমিক বিদ্যালয়ের নামকরণ হয়। ২০১৪ সালে মাদাম তুসো সিঙ্গাপুরের মোমের জাদুঘরে তার প্রতিকৃতি উন্মোচন করা হয়। আগস্ট, ২০১৫ সালে সাউথইস্ট এশিয়ান স্টাডিজ ইনস্টিটিউটের নাম পরিবর্তন করে আনুষ্ঠানিকভাবে আইএসইএএস-ইউসুফ ইসহাক ইনস্টিটিউট নামে পরিবর্তন করা হয়। == ব্যক্তিগত জীবন == সাংবাদিক হিসেবেও তিনি সুনাম কুড়ান। সিঙ্গাপুরের রাষ্ট্রপ্রধানের দায়িত্ব লাভের পূর্বে মালয় ভাষার সংবাদপত্র উতাসান মেলাউ প্রতিষ্ঠা করেন। নূর আয়শা’র সাথে পরিণয়সূত্রে আবদ্ধ হন। ১৯৭০ সালে হৃদজনিত সমস্যায় তার দেহাবসান ঘটে। ক্রাঞ্জি রাষ্ট্রীয় সমাধিক্ষেত্রে তাকে সমাহিত করা হয়। == পুরস্কার == দারজাহ আতামা তেমাসেক, প্রথম-শ্রেণী সেরি মহারাজা মাংকু নেগারা (মালয়েশিয়া) দারজাহ কেরাবাত লায়লা আতামা ব্রুনেই, প্রথম-শ্রেণী == তথ্যসূত্র == == গ্রন্থপঞ্জী == জন্ম মৃত্যু রাষ্ট্রপতি বংশোদ্ভূত সিঙ্গাপুরী ব্যক্তি মালয়েশীয় অভিবাসী
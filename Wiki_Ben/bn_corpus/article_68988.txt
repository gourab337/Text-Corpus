'''‘অনন্ত প্রেম তুমি দাও আমাকে’''' ১৯৯৭ সালে প্রকাশিত বাংলা চলচ্চিত্র সঙ্গীত। প্রণয়ধর্মী এই সঙ্গীত বা গানটি ১৯৯৭ সালে মুক্তিপ্রাপ্ত কাজী হায়াৎ পরিচালিত চলচ্চিত্র ‘লুটতরাজ’-এ ব্যবহার করা হয়েছে। আহমেদ ইমতিয়াজ বুলবুলের গীতি সুরে এই গানে কন্ঠ দেন আইয়ুব বাচ্চু এবং কনক চাঁপা। চলচ্চিত্রে এই গানের চিত্রায়নে অভিনয় ঠোট মিলিয়েছেন মান্না মৌসুমী। '''এই গানের মাধ্যমে বাংলা চলচ্চিত্রে গায়ক হিসেবে আইয়ুব বাচ্চু’র অভিষেক হয়'''। == পটভূমি == লুটতরাজ চলচ্চিত্রটি মান্না’র প্রথম প্রযোজিত চলচ্চিত্র। তিনি এই ছায়াছবির দর্শকদের চমক দেয়ার জন্য আইয়ুব বাচ্চুকে দিয়ে এই চলচ্চিত্রে নেপথ্য গান গাওয়ানোর ধারণা কাজী হায়াতকে উপস্থাপন করেছিলেন। আহমেদ ইমতিয়াজ বুলবুলও এই বিষয়ে মান্নাকে সমর্থন করেছিলেন। তবে তিনি আশাবাদী ছিলেন না। মান্না’র অনুরোধে আইয়ুব বাচ্চু এই চলচ্চিত্রে নেপথ্য গান গাওয়ার সম্মতি দিয়েছিলেন। == সঙ্গীত প্রযোজনা == আইয়ুব বাচ্চু সম্মতি দেয়ার পর আহমেদ ইমতিয়াজ বুলবুল এই গানের গীতিরচনা সুরারোপ করেন। গীতিরচনার ক্ষেত্রে আইয়ুব বাচ্চু’র গায়কী গানের ধরনকে প্রাধান্য দেয়া হয়েছিল। এই গানটি মুলত উচ্চ স্কেলে গাওয়া। আইয়ুব বাচ্চু উচ্চ স্কেলের গানে অভ্যস্থ হলেও কনক চাঁপা অভ্যস্থ ছিলেন না। আইয়ুব বাচ্চুর সাথে কন্ঠদানের ক্ষেত্রে কনক চাঁপার স্বামী মইনুল ইসলাম খান বেশ চিন্তিত ছিলেন। পরবর্তীতে সফলভাবেই তাদের কন্ঠধারণ সম্পন্ন হয়। == মুক্তি জনসংস্কৃতিতে প্রভাব == চলচ্চিত্রটি মুক্তি পাওয়ার পর শ্রোতারা এই গান সাদরে গ্রহণ করে এবং তুমুল জনপ্রিয় হয়। আইয়ুব বাচ্চুর ব্যান্ড সঙ্গীতের ভক্ত অনেকেই শুধু এই গান শোনার জন্য চলচ্চিত্রটি প্রেক্ষাগৃহে গিয়ে দেখেছেন। বাংলাদেশ বেতারের চলচ্চিত্র সংগীতানুষ্ঠানে এই গান নিয়মিত প্রচার করা হয়। চলচ্চিত্রে গান গাওয়া ছেড়ে দেয়ার আগে, আইয়ুব বাচ্চু তাঁর কনসার্টে শ্রোতাদের অনুরোধে এই গান পরিবেশন করেছিলেন। এই গানের মাধ্যমে ব্যান্ড রক সঙ্গীতে বাইরে চলচ্চিত্রের সঙ্গীত জগতে আইয়ুব বাচ্চুর সফল পদচারণা শুরু হয়। চলচ্চিত্র মুক্তির একুশ বছর পর অনুপম রেকর্ডিং মিডিয়ার ব্যানারে গানটির ভিডিও ২৮ এপ্রিল, ২০১৮ তারিখে ইউটিউবে অবমুক্ত করা হয়। == তথ্যসুত্র == গান চলচ্চিত্রের গান গান
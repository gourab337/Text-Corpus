'''রেজিনাল্ড হিউ ডার্নিং সেলার্স''', ওএএম (; জন্ম: ২০ আগস্ট, ১৯৪০) তৎকালীন ব্রিটিশ ভারতের গুজরাতের বালসার এলাকায় জন্মগ্রহণকারী ভারতীয় বংশোদ্ভূত সাবেক প্রথিতযশা অস্ট্রেলীয় আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৬৪ সালে সংক্ষিপ্ত সময়কালের জন্যে অস্ট্রেলিয়ার পক্ষে আন্তর্জাতিক ক্রিকেটে অংশ নিয়েছেন। ঘরোয়া প্রথম-শ্রেণীর অস্ট্রেলীয় ক্রিকেটে সাউথ অস্ট্রেলিয়া দলের প্রতিনিধিত্ব করেছেন। দলে তিনি মূলতঃ লেগ স্পিনার হিসেবে খেলতেন। এছাড়াও নিচেরসারিতে কার্যকরী ব্যাটিংশৈলী উপহার দিতেন ‘রেক্স’ ডাকনামে পরিচিত '''রেক্স সেলার্স'''। == প্রথম-শ্রেণীর ক্রিকেট == ১৯৫৯-৬০ মৌসুম থেকে ১৯৬৬-৬৭ মৌসুম পর্যন্ত রেক্স সেলার্সের প্রথম-শ্রেণীর খেলোয়াড়ী জীবন চলমান ছিল। ১৯৬৩-৬৪ মৌসুমে সাউথ অস্ট্রেলিয়ার পক্ষে ৪৮ উইকেট দখল করেছিলেন। ফলশ্রুতিতে ইংল্যান্ড গমনে অস্ট্রেলিয়া দলের সদস্যরূপে মনোনীত হন। তবে, আঘাতের কারণে সেখানে তার খেলা সীমিত পর্যায়ের ছিল। সফরে কোন টেস্টে অংশগ্রহণ করতে পারেননি তিনি। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছিলেন রেক্স সেলার্স। ১৯৬৪ সালে অস্ট্রেলিয়া দলের সদস্যরূপে ভারত গমন করেন। ১৭ অক্টোবর, ১৯৬৪ তারিখে কলকাতায় ভারতের বিপক্ষে টেস্ট ক্রিকেটে অভিষেক ঘটে তার। অংশগ্রহণকৃত টেস্টে তিনি শূন্য রানে আউট হন। দ্বিতীয় ইনিংসে করেন ১৭ রান। এছাড়াও, একটি ক্যাচ তালুবন্দী করেন। পাঁচ ওভার বোলিং করে ১৭ রান খরচায় কোন উইকেট লাভ করতে পারেননি। এরপর আর তাকে টেস্ট আঙ্গিনায় খেলতে দেখা যায়নি। == অবসর == দীর্ঘ দেহের অধিকারী ছিলেন রেক্স সেলার্স। ভারতে জন্মগ্রহণকারী দ্বিতীয় অস্ট্রেলীয় টেস্ট ক্রিকেটার তিনি। আঙ্গুলে ক্ষত সৃষ্টি হবার ফলে তার খেলোয়াড়ী জীবনে বেশ প্রভাব বিস্তার করে। ফলশ্রুতিতে ১৯৬৬-৬৭ মৌসুমে খেলার জগৎ থেকে অবসর গ্রহণ করতে বাধ্য হন। সাউথ অস্ট্রেলিয়ান ক্রিকেট অ্যাসোসিয়েশনে (সাকা) দীর্ঘকাল দল নির্বাচক প্রশাসনিক দায়িত্ব পালন করে চলেছেন। সাকা’র আজীবন সদস্য তিনি। ক্রিকেট অঙ্গনে আদুরে নাম ‘সাহিব’ লাভ করেন। ২০১৩ সালে অস্ট্রেলীয় দিবসে ক্রিকেট খেলায় অসামান্য অবদান বিশেষতঃ প্রশাসক হিসেবে দায়িত্ব পালন করার স্বীকৃতিস্বরূপ মেডেল অব দি অর্ডার অব অস্ট্রেলিয়া উপাধিতে ভূষিত হন। == তথ্যসূত্র == == আরও দেখুন == বব হল্যান্ড অ্যালেন কনলি এক টেস্টের বিস্ময়কারী অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার ক্রিকেট প্রশাসক ক্রিকেটার অস্ট্রেলিয়ার ক্রিকেটার ভারতীয় অভিবাসনকারী মেডেল অব দি অর্ডার গ্রহীতা বংশোদ্ভূত অস্ট্রেলীয়
'''রামোন ডেল ফিরো ম্যাগসেসে''' (জন্ম: ৩১ আগস্ট, ১৯০৭ মৃত্যু: ১৭ মার্চ, ১৯৫৭) জাম্বালেসের ইবা এলাকায় জন্মগ্রহণকারী ফিলিপাইন প্রজাতন্ত্রের ৭ম রাষ্ট্রপতি ছিলেন। রাষ্ট্রপতি হিসেবে দায়িত্ব পালনরত অবস্থায় ১৯৫৭ সালে সেবুতে ডগলাস সি-৪৭ এর বিমান দূর্ঘটনায় মৃত্যুমুখে পতিত হন। মোটরগাড়ী শিল্পের প্রকৌশলী হিসেবে কাজ করেন। প্রশান্ত মহাসাগরীয় যুদ্ধে গেরিলা নেতা হিসেবে সাফল্য অর্জন করায় পরবর্তীকালে জাম্বালেস প্রদেশের সামরিক গভর্নর হিসেবে নিযুক্ত হন। এরপর লিবারেল পার্টির পক্ষ অবলম্বন করে দুই মেয়াদে জাম্বালেসের কংগ্রেসম্যানের দায়িত্ব পালন করেন। রাষ্ট্রপতি এলপিডো কুইরিনো তাকে হিসেবে নিযুক্ত করেন। ন্যাশিওনালিস্তা পার্টির পক্ষ হয়ে রাষ্ট্রপতি নির্বাচিত হন '''রামোন ম্যাগসেসে'''। তিনি ছিলেন বিংশ শতকে জন্মগ্রহণকারী প্রথম ফিলিপিনো রাষ্ট্রপতি। == প্রারম্ভিক জীবন == রামোন ডেল ফিরো ম্যাগসেসে ৩১ আগস্ট, ১৯০৭ সালে জাম্বালেস প্রদেশের রাজধানী আইবাতে জন্মগ্রহণ করেন। তার বাবা ''এক্সকুইল ম্যাগসেসে'' পেশায় ছিলেন কামার এবং মা ''পারফেক্টা ডেল ফিরো'' ছিলেন বিদ্যালয়ের শিক্ষিকা। স্যান নার্সিকোর জাম্বালেস একাডেমিতে উচ্চ বিদ্যালয়ের শিক্ষাক্রম সম্পন্ন করেন। পরবর্তীকালে ১৯২৭ সালে তিনি ফিলিপাইন প্রাক-প্রকৌশল পাঠ্যক্রমে ভর্তি হন। নিজ গাড়ীর ড্রাইভার হিসেবে কাজ করে প্রকৌশল শিক্ষা সম্পন্ন করেন। এরপর ১৯২৮-১৯৩২ সাল পর্যন্ত জোস রিজাল নিয়ন্ত্রণাধীন জোস রিজাল কলেজে বাণিজ্যে ডিগ্রী লাভ করেন। শিক্ষাজীবন সমাপণান্তে একটি বাস কোম্পানীতে প্রকৌশলী হিসেবে এবং একটি দোকানে সুপারিনটেনডেন্ট হিসেবে কাজ করেছেন। == দ্বিতীয় বিশ্বযুদ্ধ == দ্বিতীয় বিশ্বযুদ্ধ ছড়িয়ে পড়লে ম্যাগসেসে ফিলিপাইন সেনাবাহিনীর ৩১তম পদাতিক বাহিনীতে যোগদান করেন। ১৯৪২ সালে বাটান অঞ্চল জাপানী বাহিনী অধিগ্রহণ করে। সেখানে ম্যাগসেসে পলায়ন করে পাহাড়ে আশ্রয় নেন। জাপানী বাহিনীর হাত থেকে কমপক্ষে চারবার গ্রেফতার এড়ান তিনি। ওয়েস্টার্ন লুজান গেরিলা বাহিনী গঠন করে এপ্রিল ১৯৪২ সালে ক্যাপ্টেন হিসেবে কমিশন্ডপ্রাপ্ত হন। তিন বছর তিনি কর্নেল মেরিলের নিয়ন্ত্রণাধীন খ্যাতনামা গেরিলা দল জাম্বালেসের স্যান মার্সেলিনোর সয়াং এলাকায় যুদ্ধ পরিচালনা করেন। সেখানে তার কোডনেম ''চো'' হিসেবে প্রথমত সাপ্লাই অফিসার এবং পরবর্তীকালে কমান্ডাররূপে ১০,০০০ গেরিলার এক শক্তিশালী বাহিনীর দায়িত্ব পান। জাম্বালেস উপকূলকে নিয়ন্ত্রণে রাখতে সচেষ্ট হন এবং আমেরিকান বাহিনী আসার পর ফিলিপাইন কমনওয়েলথ ট্রুপসের সাথে ২৯ জানুয়ারি, ১৯৪৫ সালে একযোগে কাজ করেন। == পরিবার == ১৯৩২ সালে লুজ ম্যাগসেসেকে (বিবাহ-পূর্ব বেনজন) বিয়ে করেন। তাদের তিন সন্তান রয়েছে টেরেসিতা বেনজন-ম্যাগসেসে (জন্ম: ২৯৩৪), মিলাগ্রোস মিলা বেনজন-ম্যাগসেসে (জন্ম: ১৯৩৬) এবং রামোন জান জুনিয়র (জন্ম: ১৯৩৮)। ম্যাগসেসের বংশধরদের বেশ কয়েকজন আত্মীয়-পরিজন পরবর্তীকালে নিজ গুণে গুরুত্বপূর্ণ ব্যক্তিত্বে পরিণত হয়েছিলেন রামোন ম্যাগসেসে, জুনিয়র, পুত্র; সাবেক কংগ্রেস সদস্য এবং সিনেটর জিনারো ম্যাগসেসে, ভাই; সাবেক সিনেটর ভিসেন্টে ম্যাগসেসে, চাচা; কংগ্রেস সদস্য এবং জাম্বালেস রাজ্যের সাবেক গভর্নর জেবি ম্যাগসেসে, ভাইয়ের নাতি; রাজনীতিবিদ। == তথ্যসূত্র == == বহিঃসংযোগ == Ramon Magsaysay on the Presidential Museum and Library Ramon Magsaysay on the Official Gazette Stanley J. Rainka Papers Finding Aid, 1945–1946, AIS.2009.04, Archives Service Center, University of Pittsburgh. (Correspondence with Ramon Magsaysay) রাষ্ট্রপতি জন্ম মৃত্যু নেতা রোমান ক্যাথলিক পরিবার পার্টির রাজনীতিবিদ বিরোধী ফিলিপিনো প্রকৌশলী সার্ভিস ক্রস বিজয়ী
'''রবার্ট ওয়ালেস ফরস্টার জুনিয়র''' (; ১৩ জুলাই ১৯৪১ ১১ অক্টোবর ২০১৯) ছিলেন একজন মার্কিন অভিনেতা। তিনি হাস্কেল ওয়েক্সলারের ''মিডিয়াম কুল'' (১৯৬৯) চলচ্চিত্রে জন ক্যাসেলিস, ''দ্য ডেল্টা ফোর্স'' (১৯৮৬) চলচ্চিত্রে লেবানীয় সন্ত্রাসী আবদুল রাফাই এবং কোয়েন্টিন টারান্টিনোর ''জ্যাকি ব্রাউন'' (১৯৯৭) চলচ্চিত্র ম্যাক্স চেরি চরিত্রে অভিনয়ের জন্য প্রসিদ্ধ। শেষোক্ত চলচ্চিত্রে অভিনয়ের জন্য তিনি শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। ফরস্টারের বৈচিত্রময় চলচ্চিত্রের তালিকায় আরও রয়েছে ''রিফ্লেকশন্স ইন গোল্ডেন আই'' (১৯৬৭), ''দ্য ব্ল্যাক হোল'' (১৯৭৯), ''অ্যালিগেটর'' (১৯৮০), ''মি, মাইসেলফ অ্যান্ড আইরিন'' (২০০০), ''মুলহল্যান্ড ড্রাইভ'' (২০০১), ''দ্য ডিসেন্ডন্টস'' (২০১১), ''অলিম্পাস হ্যাজ ফলেন'' (২০১৩) এর অনুবর্তী পর্ব ''লন্ডন হ্যাজ ফলেন'' (২০১৬), এবং ''হোয়াট দে হ্যাড'' (২০১৮)। চলচ্চিত্রের পাশাপাশি তিনি টেলিভিশনেও নিয়মিত কাজ করেছেন, তার উল্লেখযোগ্য টেলিভিশন কর্মসমূহ হল ''ব্যানিয়ন'' (১৯৭১-১৯৭৩), ''হিরোজ'' (২০০৭-২০০৮), এবং ''টুইন পিকস'' (২০১৭)। তিনি ''ব্রেকিং ব্যাড'' টিভি ধারাবাহিকের "গ্র্যানাইট স্টেট" (২০১৩) পর্বে কাজের জন্য শ্রেষ্ঠ অতিথি অভিনেতা বিভাগে স্যাটার্ন পুরস্কার অর্জন করেন। ==প্রারম্ভিক জীবন== ফরস্টার ১৯৪১ সালের ১৩ই জুলাই নিউ ইয়র্কের রোচেস্টারে জন্মগ্রহণ করেন। পিতা রবার্ট ওয়ালেস ফরস্টার সিনিয়র রিংলিং ব্রস. বার্নাম অ্যান্ড বেইলি সার্কাসের হস্তী প্রশিক্ষক হিসেবে পরে একটি ব্যাংকিং সাপ্লাই কোম্পানিতে নির্বাহী হিসেবে কাজ করতেন এবং তার মাতা গ্রেস ডরোথি (জন্মনাম: মন্টানারেলা)। তার পিতা ইংরেজ আইরিশ বংশোদ্ভূত, অন্যদিকে তার মাতা ছিলেন ইতালীয় মার্কিনী। ১৯৪৯ সালে এই দম্পতির বিবাহবিচ্ছেদ ঘটে। ==কর্মজীবন== ফরস্টার জন হিউস্টনের ''রিফ্লেকশন্স ইন গোল্ডেন আই'' (১৯৬৭) চলচ্চিত্রে প্রাইভেট উইলিয়ামস এবং রবার্ট মুলিগানের ''দ্য স্টকিং মুন'' (১৯৬৮) চলচ্চিত্রে ভারতীয় সেনাবাহিনীর স্কাউট নিক ট্যানা চরিত্রে পার্শ্ব ভূমিকায় অভিনয় করে সমাদৃত হন। পরের বছর তিনি হাস্কেল ওয়েক্সলারের ''মিডিয়াম কুল'' (১৯৬৯) চলচ্চিত্রে জন ক্যাসেলিস চরিত্রে প্রধান ভূমিকায় অভিনয় করে পুনরায় সমাদৃত হন। ''ব্যানিয়ন'' (১৯৭১-১৯৭৩) ''নাকিয়া'' (১৯৭৪) টিভি ধারাবাহিকে শ্রেষ্ঠাংশে অভিনয়ের পর তিনি ডিজনির ''দ্য ব্ল্যাক হোল'' (১৯৭৯) চলচ্চিত্রে অভিনয় করেন। ১৯৮০-এর দশকে তিনি ''অ্যালিগেটর'' (১৯৮০), ''দ্য ডেল্টা ফোর্স'' (১৯৮৬) চলচ্চিত্রে লেবানীয় সন্ত্রাসী আবদুল রাফাই এবং ''দ্য ব্যাংকার'' (১৯৮৯) চলচ্চিত্রে অভিনয় করেন। ফরস্টার কোয়েন্টিন টারান্টিনোর ''জ্যাকি ব্রাউন'' (১৯৯৭) চলচ্চিত্র ম্যাক্স চেরি চরিত্রে অভিনয়ের জন্য তিনি শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। এই কাজটি তার কর্মজীবনকে পুনরুজ্জীবিত করেছিল বলে গণ্য করা হয়। ২০০০-এর দশকে তিনি ''মি, মাইসেলফ অ্যান্ড আইরিন'' (২০০০), ''মুলহল্যান্ড ড্রাইভ'' (২০০১), ''লাইক মাইক'' (২০০২), ''লাকি নাম্বার স্লেভিন'' (২০০৬) ''ফায়ারওয়াল'' (২০০৬) চলচ্চিত্রে অভিনয় করেন। এছাড়া তিনি ফক্স টেলিভিশনের ''ফাস্টলেন'' (২০০২-২০০৩) ধারাবাহিকে এবং গোয়েন্দা চরিত্রে ''দ্য হান্ট ফর দ্য বিটিকে কিলার'' (২০০৫) টিভি চলচ্চিত্রে অভিনয় করেন। তিনি এনবিসির ধারাবাহিক ''হিরোজ'' (২০০৭-২০০৮)-এ আর্থার পেট্রেলি চরিত্রে এবং ২০১২ সালে ফক্স টেলিভিশনের সিটকম ''লাস্ট ম্যান স্ট্যান্ডিং''-এ টিম অ্যালেনের চরিত্রের পিতা বাড ব্যাক্সটার ভূমিকায় অভিনয় করেন। ২০১০-এর দশকে তিনি ''দ্য ডিসেন্ডন্টস'' (২০১১), ''অলিম্পাস হ্যাজ ফলেন'' (২০১৩) এর অনুবর্তী পর্ব ''লন্ডন হ্যাজ ফলেন'' (২০১৬) চলচ্চিত্রে অভিনয় করেন। তিনি এএমসির ''ব্রেকিং ব্যাড'' টিভি ধারাবাহিকের ৫ম মৌসুমের "গ্র্যানাইট স্টেট" (২০১৩) পর্বে ওয়াল্টার হোয়াইটের নতুন আইডেন্টিটি স্পেশালিস্ট চরিত্রে অতিথি ভূমিকায় অভিনয় করেন। এই কাজের জন্য তিনি শ্রেষ্ঠ অতিথি অভিনেতা বিভাগে স্যাটার্ন পুরস্কার অর্জন করেন। তিনি একই চরিত্রে ''এল ক্যামিনো: ব্রেকিং ব্যাড মুভি'' (২০১৯)-তে অভিনয় করেন। এছাড়া ২০১৭ সালে ''টুইন পিকস'' টিভি ধারাবাহিকের একাধিক পর্বে তাকে শেরিফ ফ্র্যাংক ট্রুম্যান চরিত্রে দেখা যায়। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি চলচ্চিত্র অভিনেতা টেলিভিশন অভিনেতা টিউমারে মৃত্যু ক্যান্সারে মৃত্যু পুরস্কার বিজয়ী
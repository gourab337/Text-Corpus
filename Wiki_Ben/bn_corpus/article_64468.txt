'''সিকান্দার বখ্ত''' (; জন্ম: ২৫ আগস্ট, ১৯৫৭) সিন্ধু প্রদেশের করাচীতে জন্মগ্রহণকারী প্রথিতযশা সাবেক পাকিস্তানী আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৭৬ থেকে ১৯৮৯ সময়কালে পাকিস্তানের পক্ষে আন্তর্জাতিক ক্রিকেটে অংশ নিয়েছেন। ঘরোয়া প্রথম-শ্রেণীর পাকিস্তানী ক্রিকেটে করাচী, পাকিস্তান ইন্টারন্যাশনাল এয়ারলাইন্স, পাবলিক ওয়ার্কস ডিপার্টমেন্ট, সিন্ধু ইউনাইটেড ব্যাংক লিমিটেড দলের প্রতিনিধিত্ব করেছেন। দলে তিনি মূলতঃ ডানহাতি মিডিয়াম-ফাস্ট বোলার হিসেবে খেলতেন। এছাড়াও, নিচেরসারিতে ডানহাতে কার্যকরী ব্যাটিং করতেন তিনি। == আন্তর্জাতিক ক্রিকেট == ১৯৭৪-৭৫ মৌসুম থেকে ১৯৮৯-৯০ মৌসুম পর্যন্ত সিকান্দার বখতের প্রথম-শ্রেণীর খেলোয়াড়ী জীবন চলমান ছিল। সমগ্র খেলোয়াড়ী জীবনে ২৬ টেস্টে ২৭টি একদিনের আন্তর্জাতিকে অংশগ্রহণ করেছিলেন সিকান্দার বখ্ত। ৩০ অক্টোবর, ১৯৭৬ তারিখে করাচীতে সফরকারী নিউজিল্যান্ডের বিপক্ষে টেস্ট ক্রিকেটে অভিষেক ঘটে তার। জানুয়ারি, ১৯৮৩ তারিখে ফয়সলাবাদে সফরকারী ভারতের বিপক্ষে সর্বশেষ টেস্টে অংশ নেন তিনি। ১৯৭৯-৮০ মৌসুমে ভারত গমন করেন। সিরিজের দ্বিতীয় টেস্টে দূর্দান্ত ক্রীড়াশৈলী প্রদর্শন করেছিলেন তিনি। এহতেশামুদ্দিনের পরিবর্তে খেলতে নেমে ৮/১২৬ বোলিং পরিসংখ্যান গড়েন। টেস্টে তিনি এগারো উইকেট দখল করেন। == খেলার ধরন == দীর্ঘদেহী ফাস্ট মিডিয়াম বোলার হিসেবে প্রাণবন্ত পেস বোলিং করতেন। সহজাত আউট সুইঙ্গারে অধিকাংশ ব্যাটসম্যানই বিভ্রান্তির কবলে নিপতিত হতেন। তবে, সময়ের সেরা বোলারদের তুলনায় সচরাচর পিছিয়ে ছিলেন। করাচীতে সফররত ইংল্যান্ড দলের বিপক্ষে একদিনের আন্তর্জাতিকে অধিনায়ক মাইক ব্রিয়ারলি’র হাত ভেঙ্গে সংবাদ শিরোনামে চলে আসেন। == অবসর == ক্রিকেট খেলা থেকে অবসর গ্রহণের পর ২০০৩ সালের ক্রিকেট বিশ্বকাপে পাকিস্তান দলের সহায়ক কর্মকর্তার দায়িত্ব পালন করেছিলেন। বর্তমানে তিনি জিও নিউজে ক্রীড়া বিশ্লেষকের দায়িত্বে রয়েছেন। এছাড়াও, এক্সপ্রেস নিউজ, ইন্দাস সামা টেলিভিশনের ক্রীড়া বিশ্লেষক তিনি। == তথ্যসূত্র == == আরও দেখুন == মজিদ খান সরফরাজ নওয়াজ ১৯৭৯ ক্রিকেট বিশ্বকাপ দলসমূহ পাকিস্তানী টেস্ট ক্রিকেটারদের তালিকা পাকিস্তানী একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ব্যাংক লিমিটেডের ক্রিকেটার ব্লুজের ক্রিকেটার থেকে আগত ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ইন্টারন্যাশনাল এয়ারলাইন্সের ক্রিকেটার ওয়ার্কস ডিপার্টমেন্টের ক্রিকেটার (পাকিস্তান) ক্রিকেটার এ-এর ক্রিকেটার ক্রিকেটার
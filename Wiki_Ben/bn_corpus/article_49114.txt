'''ইভেতা মুকুচিয়ান''' (, জন্ম: ১৪ অক্টোবর ১৯৮৬) হচ্ছেন একজন আর্মেনিয়ান গায়িকা, গীতিকার, মডেল, অভিনেত্রী এবং সঙ্গীত পরিচালক। তিনি ইয়েরেভানে জন্মগ্রহণ করলেও ১৯৯২ সালে তিনি জার্মানির হামবুর্গে চলে যান। অতঃপর ২০০৯ সালে, ইভেতা মুকুচিয়ান পুনরায় আর্মেনিয়ায় ফিরে আসেন এবং হ্যা সুপারস্টার নামক সঙ্গীত অনুষ্ঠানের চতুর্থ আসরে তিনি প্রতিযোগিতা করার জন্য অডিশন দেন এবং তিনি সেখানে প্রতিযোগিতা করার জন্য উত্তীর্ণ হন। উক্ত অনুষ্ঠানে তিনি ৫ম স্থান অধিকার করতে সক্ষম হয়েছিলেন। ২০১২ সালে, দ্য ভয়েস (টিভি সিরিজ)-এর জার্মানি সংস্করণের ২য় আসরের জন্য অডিশন দেন। একই বছরে তিনি জনপ্রিয় ম্যাগাজিন ''এস স্টাইল'' দ্বারা "সেক্সিয়েস্ট আর্মেনিয়ান" উপাধি লাভ করেন। ২০১৬ সালের মে মাসে, ইভেতা মুকুচিয়ান ইউরোভিশন সঙ্গীত প্রতিযোগিতায় আর্মেনিয়াকে প্রতিনিধিত্ব করেন, সেখানে তিনি তার নিজের গাওয়া "লাভওয়েভ" গানটি পরিবেশন করেন। উক্ত প্রতিযোগিতার ফাইনালে তিনি ৭ম স্থান অধিকার করেন। ২০১৬ সালে, ইভেতা মুকুচিয়ান "রান ওয়ে অর গেট মেরিড" নামক চলচ্চিত্রের মাধ্যমে অভিনয় জগতে পদার্পণ করেন। ==প্রথম জীবন== ইভেতা মুকুচিয়ান আর্মেনিয়ার ইয়েরেভানে জন্মগ্রহণ করেছেন (তখন উক্ত অংশটি সোভিয়েত ইউনিয়নের অধীনে ছিল)। তিনি ১৯৮৬ সালের ১৪ অক্টোবর জন্মগ্রহণ করেন। তিনি শিশুকালে ইয়েরেভানের একটি কিন্ডারগার্ডেনে পড়াশুনা সম্পন্ন করেন। তার যখন মাত্র বছর বয়স অর্থাৎ ১৯৯২ সালে তার পুরো পরিবার জার্মানিতে চলে আসে। তিনি ১৯৯৮ সাল থেকে ২০০৬ সাল পর্যন্ত জার্মানির একটি স্কুলে শিক্ষা লাভ করেন। তার স্কুলটি হামবুর্গে অবস্থিত ক্যাথলিক ছিল। তার শিক্ষা লাভ শেষে তিনি ২০০৯ সালে আর্মেনিয়াতে ফিরে আসেন। তিনি ফিরে এসে জানান যে তিনি বাবা মায়ের পরামর্শের ফলেই তিনি আবার এখানে ফিরে এসেছেন, এবং অতঃপর তিনি তার মাতৃভূমিতে থাকেন যদিও তিনি পুর্বে এই স্থান থেকে নানা প্রতিকূলতার সম্মুখীন হয়েছিলেন। অতঃপর ইভেতা মুকুচিয়ান ইয়েরেভান কমিটাস স্টেট সঙ্গীতবিদ্যালয় থেকে জাজ-ভোকাল শিক্ষা লাভ করা শুরু করেন। তার এক বোন রয়েছে, যার নাম হচ্ছে মারিয়ানা, যিনি হচ্ছেন একজন স্টাইলিস্ট। ==ক্যারিয়ার== === ২০১৬ বর্তমান: ''ইভাভার্স'' এবং "দাশতেরভ"=== ২০১৬ সালে এক অনুষ্ঠানে "লাভওয়েভ" গান পরিবেশন করছেন ইভেতা মুকুচিয়ান ইউরোভিশনের পর, তিনি আমেরিকার বেশ কয়েকটি টেলিভিশন অনুষ্ঠানে প্রধান অতিথি হিসেবে উপস্থিত হয়েছেন। তিনি ২০১৭ সালে ইউরোভিশনের জন্য আর্মেনিয়ার জাতীয় সিলেকশনে একজন জুরি সদস্য হিসেবে উপস্থিত হয়েছেন। ২০১৬ সালের ২৫ ডিসেম্বরে, তিনি তার প্রথম ইপি প্রকাশ করেন, যার নাম ''ইভাভার্স''। তার এই ইপিতে সঙ্গীতের বিভিন্ন ধরন প্রকাশ পেয়েছে যার মধ্যে উল্লেখযোগ্য হলো: পপ সঙ্গীত এবং আরএন্ডবি। ==আরো দেখুন== ইউরোভিশন সঙ্গীত প্রতিযোগিতা ==তথ্যসূত্র== ==বহিঃসংযোগ== অফিসিয়াল ওয়েবসাইট ব্যক্তি জন্ম
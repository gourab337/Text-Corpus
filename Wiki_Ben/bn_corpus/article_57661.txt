'''গোপাল কৃষ্ণ বসু''' (; জন্ম: ২০ মে, ১৯৪৭ মৃত্যু: ২৬ আগস্ট, ২০১৮) পশ্চিমবঙ্গের কলকাতায় জন্মগ্রহণকারী প্রথিতযশা ভারতীয় আন্তর্জাতিক ক্রিকেটার ছিলেন। ভারত ক্রিকেট দলের অন্যতম সদস্য ছিলেন। ১৯৭৪ সালে সংক্ষিপ্ত সময়ের জন্য ভারত দলের পক্ষে আন্তর্জাতিক ক্রিকেটে অংশগ্রহণ করেছেন তিনি। ঘরোয়া প্রথম-শ্রেণীর ক্রিকেটে বাংলার প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও ডানহাতে অফ ব্রেক বোলিংয়ে পারদর্শিতা দেখিয়েছেন '''গোপাল বসু'''। == প্রথম-শ্রেণীর ক্রিকেট == সমগ্র প্রথম-শ্রেণীর খেলোয়াড়ি জীবনে বাংলা দলের পক্ষেই কাটিয়ে দেন প্রভূত সফলতা পান। একপর্যায়ে দলের অধিনায়কের দায়িত্ব পালন করেন তিনি। ৭৮টি প্রথম-শ্রেণীর খেলায় অংশ নিয়ে আট শতক ১৭টি অর্ধ-শতক সহযোগে ৩৭৫৭ রান তুলেছেন। এছাড়াও বল হাতে নিয়ে ৭২ উইকেট দখল করেছিলেন গোপাল বসু। আন্তর্জাতিক ক্রিকেটের তুলনায় ঘরোয়া প্রথম-শ্রেণীর ক্রিকেটে বেশ সফলতার স্বাক্ষর রেখেছেন তিনি। প্রথম-শ্রেণীর ক্রিকেটে দীর্ঘ ইনিংস খেলার সক্ষমতা দেখিয়েছেন। ফলশ্রুতিতে, জাতীয় দলে অন্তর্ভূক্ত হন সিলন গমন করেন। সেখানে ক্রিকেট কিংবদন্তী সুনীল গাভাস্কারের সাথে ১৯৪ রানের জুটি গড়েন। == আন্তর্জাতিক ক্রিকেট == সমগ্র খেলোয়াড়ি জীবনে একটিমাত্র একদিনের আন্তর্জাতিকে অংশগ্রহণ করার সুযোগ পেয়েছেন গোপাল বসু। ভারত দলের পক্ষে কোন টেস্ট খেলার জন্য অন্তর্ভূক্ত হননি তিনি। ১৯৭৪ সালে ইংল্যান্ডের বিপক্ষে ওডিআইয়ে অংশ নেন। ১৫ জুলাই, ১৯৭৪ তারিখে বার্মিংহামে অনুষ্ঠিত খেলায় তিনি ১৩ রান একটিমাত্র উইকেটের সন্ধান পেয়েছিলেন। এরপর ১৯৭৪-৭৫ মৌসুমে ওয়েস্ট ইন্ডিজ গমনের উদ্দেশ্যে ১৪ সদস্যের তালিকায় তাকে রাখা হয়। কিন্তু মূল একাদশে খেলার সুযোগ পাননি এরপর আর তাকে দলে রাখা হয়নি। == ব্যক্তিগত জীবন == ক্রিকেট খেলা থেকে অবসরগ্রহণের পর কলকাতাভিত্তিক ঢাকুরিয়া ক্রিকেট ক্লাবের প্রধান কোচের দায়িত্বে ছিলেন। ২৬ আগস্ট, ২০১৮ তারিখে হৃদরোগে আক্রান্ত হয়ে ৭১ বছর বয়সে বার্মিংহামে দেহাবসান ঘটে গোপাল বসু’র। == তথ্যসূত্র == == আরও দেখুন == বয়েড র‌্যাঙ্কিন এক টেস্টের বিস্ময়কারী ভারতীয় একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম মৃত্যু থেকে আগত ক্রিকেটার অঞ্চলের ক্রিকেটার ক্রিকেটার ক্রিকেটার একদিনের আন্তর্জাতিক ক্রিকেটার ক্রিকেট কোচ ব্যাংক অব ইন্ডিয়ার ক্রিকেটার
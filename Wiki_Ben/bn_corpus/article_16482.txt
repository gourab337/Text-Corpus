'''ঘানা জাতীয় ফুটবল দল''' হচ্ছে আন্তর্জাতিক ফুটবলে ঘানার প্রতিনিধি। দলটি ডাকনাম ''ব্ল্যাক স্টারস'' বা ‘কালো তারা’ নামেও পরিচিত। দলটির নিয়ন্ত্রক সংস্থা ঘানা ফুটবল অ্যাসোসিয়েশন। ১৯৫৭ সালে গ্রেট ব্রিটেনের কাছ থেকে স্বাধীনতা লাভের পূর্বে দেশটি গোল্ড কোস্ট নামে খেলায় অংশ নিতো। ২০০৬ সালের ফিফা বিশ্বকাপের আগে দলটি কোনো বিশ্বকাপে খেলার যোগ্যতা অর্জন করেনি, কিন্তু দলটি পাঁচবার গ্রীষ্মকালীন অলিম্পিকের মূল পর্বে অংশ নিয়েছে। সেখানেও জাতীয় দলগুলোর মাঝে প্রতিযোগিতা করেই দলটি অংশগ্রহণের যোগ্যতা লাভ করেছে। দলটি চারবার আফ্রিকান নেশন্স কাপ জয় করেছে। (১৯৬৩, ১৯৬৫, ১৯৭৮, ১৯৮২)। এই প্রতিযোগীতার আসরে ঘানাই দ্বিতীয় সফলতম দল। আফ্রিকান নেশন্স কাপের সর্বাধিক শিরোপাধারী দলটি হচ্ছে মিশর। ঘানা জাতীয় দলের অলিম্পিক দল ১৯৯২ সালের গ্রীষ্মকালীন অলিম্পিকে পদক ব্রোঞ্জ পদক জয় করে। এটি কোনো আফ্রিকান দলের সর্বপ্রথম অলিম্পিকে কোনো পদক জয়ের ঘটনা। ২০০৫ সালে কোনো ম্যাচে না হারায়, ঘানা ফিফা কর্তৃক বছরের সবচেয়ে উন্নতি করা ফুটবল দলের স্বীকৃতি পায়। দলটি ২০০৬ সালের বিশ্বকাপের অংশ নেয়, এবং ২০১০ সালে দক্ষিণ আফ্রিকায় অনুষ্ঠিত ফিফা বিশ্বকাপেও তারা খেলার যোগ্যতা অর্জন করেছে। == তথ্যসূত্র == == বহিঃসংযোগ == Ghana Football Association Official website 2008 African Cup of Nations website- Official Tournament Home Ghana Premier League website Ghana's 2006 FIFA World Cup Profile Ghanaweb Sports Page RSSSF Archive of all Ghana Matches History of Ghana at the African Cup of Nations Latest Ghana Soccer News Ghana CAN 2008 African Cup of Nations NewsGhana national football team জাতীয় ফুটবল দল
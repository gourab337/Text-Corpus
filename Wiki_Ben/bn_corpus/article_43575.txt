'''এন্নোর বন্দর''' হল তামিলনাড়ু রাজ্যের দ্বিতীয় বৃহত্তম বন্দর। বর্তমানে এই বন্দরটি দপ্তরিক ভাবে নাম রাখা হয়েছে কামারাজার পোর্ট লিমিটেড। বন্দর টি চেন্নাই বন্দর থেকে উত্তর দিকে করমন্ডোল উপকূলে অবস্থিত। এই বন্দরটি ভারতের প্রথম বেসরকারি প্রধান বন্দর। বন্দরটি ২০০১ সালে প্রথম চালু হয়। ২০১১-২০১২ সালে বন্দরটির পণ্য পরিবহন ক্ষমতা ছিল ৩০ মিলিয়ন টন। এই বন্দরে ৩২ শতাংশ অংশিদারিত্ব রয়েছে চেন্নাই বন্দর-এর। বাকি ৬৮ শতাংশ অংশিদারিত্ব কামরাজার পোর্ট লিমিটেডের। ২০১৪-২০১৫ সালে এই বন্দরটি ৩০.২৫ মিলিয়ন টন পণ্য পরিবহন করেছে এবং ২০১২-২০১৩ সালে বন্দরে ৪৭৫ টি জাহাজ নোঙর করেছ এবং পণ্য খালাস পরিবহন করেছে। এটি বর্তমানে দেশের (২০১৪-২০১৫ সালের হিসাবে) ১০ তম বৃহত্তম বন্দর। বন্দরের প্রোতাশ্রয়টি গভীর। বন্দরটিতে মোট ৮৬ জন কর্মচারী নিযুক্ত রয়েছে। ==ইতিহাস== এন্নোর বন্দরটি গড়া হয় চেন্নাই বন্দরের উপর চাপ কমাতে। এটি চেন্নাই বন্দরের উপকন্ঠিয় বন্দর হিসাবে নির্মাণ করা হয়েছে। তামিলনাড়ু বিদ্যুৎ পর্ষদ তামিল নাড়ুর বিদ্যুৎ কেন্দ্রে কয়লা যোগানের লক্ষ্যে এন্নোর বন্দর গঠনের কথা বলে। এই বন্দরটি চেন্নাইবন্দরের কয়লা পরিবহনকে কমিয়ে আনে। এছাড়া লক্ষ্য ছিল এই বন্দরের দ্বারা এলএনজি আমদানির। এই সমস্ত লক্ষ্যে ২০০১ সালে এন্নোর বন্দরের কার্যকম শুরু হয়। ২০১৪ সালে এন্নোর বন্দরের নাম পরিবর্তন করে কামরাজার বন্দর রাখা হয়েছে। ==যোগাযোগ== ==প্রধান পণ্য-দ্রব্য== বন্দরটির প্রধান পণ্য হল কয়লা। এই কয়লা তাপবিদ্যুৎ কেন্দ্রের জন্য আমদানি করা হয়। এছাড়া এই বন্দর দ্বারা এলএনজি আমদানি করা হয়। বন্দরটি দ্বারা গাড়ি রপ্তানি করা হয়। বন্দরটির অন্যান্য পণ্য দ্রব্য হল লৌহ আকরি, রাসায়নিক দ্রব্য, খনিজ তেল প্রভৃতি। ==তথ্যসূত্র== ==বহিঃসংযোগ== বন্দর
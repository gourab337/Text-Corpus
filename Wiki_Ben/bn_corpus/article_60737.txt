(অর্থ: দেয়াল) হচ্ছে ১৯৭৫ সালে মুক্তিপ্রাপ্ত একটি হিন্দি চলচ্চিত্র। যশ চোপড়ার পরিচালনা করা এই চলচ্চিত্রটির কাহিনীকার ছিলেন সেলিম খান এবং জাভেদ আখতার, যারা সেলিম-জাভেদ জুটি নামে পরিচিত ছিলেন। চলচ্চিত্রটিতে মুখ্য ভূমিকায় অভিনয় করেছিলেন অমিতাভ বচ্চন, শশী কাপুর এবং নীতু সিং, এছাড়াও পারভীন ববি ছিলেন। এই দিওয়ার চলচ্চিত্রটি ১৯৭০ এর দশকের অন্যতম সেরা হিন্দি চলচ্চিত্র ছিলো। অমিতাভ বচ্চনের অভিনয় দর্শকদের হৃদয় ছুঁয়ে গিয়েছিলো, অমিতাভ বচ্চন বলিউডের 'এ্যাংরি ইয়াং ম্যান' নামে খ্যাতি লাভ করেছিলেন এই চলচ্চিত্রের মাধ্যমেই। চলচ্চিত্রটি পারভীন ববির জন্যও ছিলো একটি মাইলফলক। চলচ্চিত্রটি ১৯৭৫ সালের ফিল্মফেয়ার পুরস্কার সেরা চলচ্চিত্র জিতেছিলো, সেই আরো ছয়টি ফিল্মফেয়ার পুরস্কার পায়। ১৯৭৫ সালের চতুর্থ সর্বোচ্চ আয়কারী চলচ্চিত্র ছিলো এই দিওয়ার। ইন্ডিয়া টাইমস পত্রিকা এই চলচ্চিত্রটিকে 'সেরা ২৫ অবশ্য দর্শনীয় বলিউড চলচ্চিত্র' এর তালিকায় রেখেছিলো। ==তথ্যসূত্র== ==বহিঃসংযোগ== ভাষার চলচ্চিত্র চলচ্চিত্র দশকের হিন্দি ভাষার চলচ্চিত্র সংগঠিত অপরাধ সম্পর্কে চলচ্চিত্র
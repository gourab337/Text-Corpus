'''সিন্ধু চড়ুই''' (ইংরেজি সিন্দ স্প্যারো), দ্বিপদ নাম প্যাসার পাইরোনোটাস, একটি প্যাসারিন পাখি, চড়ুই পরিবার প্যাসারিডির সদস্য। এদেরকে দক্ষিণ এশিয়ার সিন্ধু উপত্যকা সংলগ্ন অঞ্চলে দেখতে পাওয়া যায়। এরা জংগল, সিন্ধু জংগল নামেও পরিচিত। এরা ক্ষুদ্রাকৃতির চড়ুই। এদের গণ নাম pyrrhonotus এসেছে গ্রীক purrhos (অগ্নি শিখার রঙ) এবং nōtos (পেছনে) থেকে। স্টুয়ার্ট বেকার এদের ইংরেজি নাম প্রস্তাব করেন রুফস ব্যাকড স্প্যারো, কিন্তু অন্যান্য চড়ুই প্রজাতির সংগে বিভ্রাট ঘটতে পারে বিধায় টিচেহার্স্ট সিন্দ জংল স্প্যারো নাম প্রস্তাব করলে সেটা গৃহীত হয়। সিন্দ শব্দটি এসেছে সিন্ধু থেকে, বর্তমানে পাকিস্তানের প্রদেশ। ==বর্ণনা== সিন্ধু চড়ুইয়ের সাথে হাউজ স্প্যারোর খুবই মিল আছে। কিন্তু এরা আকারে কিছুটা ছোট। সিন্ধু চড়াই ১৩ সেমি লম্বা। এদের ডানার বিস্তৃতি ৬.২-৭.০ সেমি এবং লেজের দৈর্ঘ্য ৪.৭-৫.৭ সেমি। ==আবাস্থল== সিন্ধু চড়াই একটি নির্দিষ্ট সীমানার মধ্যেই বাস করে। প্রাথমিক ভাবে এরা পাকিস্তানের সিন্ধু উপত্যকায় এবং পাঞ্জাব অঞ্চলের সিন্ধু নদের অববাহিকার নিম্নাঞ্চলে এরা বাস করে। এদের বিস্তৃতি সিন্ধু ডেল্টা উত্তর থেকে নওশেরার নিকটবর্তী কাবুল নদী এবং নুরপুর নুনের নিকটবর্তী ঝিলম পর্যন্ত। পূর্ব দিকে এদের বিস্তৃতি ভারতের দিল্লী পর্যন্ত। পাকিস্তানের পশ্চিমের প্রদেশ বেলুচিস্তানেও এদের দেখতে পাওয়া যায়। ==তথ্যসূত্র== ==বহি:সংযোগ == Sind sparrow at the Internet Bird Collection Bird Specialties of Pakistan: Sind sparrow at the Birdwatchers Club of Pakistan Sind sparrow at delhibird.net
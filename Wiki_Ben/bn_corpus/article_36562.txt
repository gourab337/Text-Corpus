'''ভেস্টবাই স্টেশন''' হলো নরওয়ের ভেস্টবাই গ্রামে অবস্থিত হস্টফোল্ড লাইনের একটা রেলওয়ে স্টেশন। নরওয়েজিয়ান স্টেট রেলওয়ের স্পিক্কেস্টাড থেকে অসলো হয়ে মস গামী ট্রেনগুলো এখানে থামে। ১৮৭৯ সালে স্টেশনটা নির্মিত আর ১৯৯০ সালে এটার আধুনিকায়ন করা হয়। এটার দুটো প্লাটফর্মের মধ্যবর্তী হাটার জায়গাটা গ্লুএলাম (এক ধরনের কাঠ) নির্মিত। ১২০ টা গাড়ি রাখার উপযুক্ত একটা পার্কিং লটও আছে পাশে। প্রতিদিন প্রায় ১৬০ জন যাত্রী এই স্টেশন থেকে অসলো যায়। == ইতিহাস == ভেস্টবাইএর কাছেই অবস্থিত হস্টফোল্ড লাইনের ডাবল-ট্রাক অংশের উপর একটি ক্লাস- ৭৩বি ট্রেন। স্মালেন্স লাইনের একটা ছোট স্টেশন হিসেবে ১৮৭৯ সালে স্টেশনটা চালু করা হয়। ওটা এখন হস্টফোল্ড লাইনের পশ্চিম শাখা। স্টেশন ভবনের নকশা করেন নরওয়েজিয়ান স্থপতি পিটার আন্দ্রেস ব্লিক্স। ধস বা সানের স্টেশনের মতো এটার নকশাও সুইস কটেজ স্টাইলের। ১৯৫০ এর দিকে সাপ্তাহিক ছুটির দিনে প্রচুর মানুষ এই স্টেশন দিয়েই অসলো থেকে গোসল করতে হভিস্টেন যাওয়া আসা করতো। এর কয়েক বছর পরেই হস্টফোল্ড লাইনের স্কি আর মস স্টেশনের মধ্যবর্তী অংশটা ডাবল ট্রাক উন্নীত করা হয়। তখন ভেস্টবাই স্টেশনেরও ব্যাপক সংস্কার করা হয়। ২০১০ সালের মে মাসে স্টেশনটা উন্নতকরণের জন্যে আরও কিছু পরিকল্পনা প্রণীত হয়। এর মধ্যে একটা ছিলো গাড়ি পার্ক করার জায়গার পরিমাণ বাড়ানো। ২০০৫ সালে স্টেশনটায় একবার সন্ত্রাসী হামলা হয়। একজন অ-নরওয়েজিয়ান লোক সকাল ৭.৪৯ মিনিটে নরওয়েজিয়ান পুলিশকে ফোন করে বলে সে স্টেশনে একটা বোমা পেতে রেখেছে। মাত্র এগারো মিনিট পরেই মানে ঠিক টায় বোমাটা ফাটবে। সাথে সাথে হস্টফোল্ড লাইনের সমস্ত গাড়ি থামিয়ে দেয়া হয়। তবে এরপর বহু খোঁজাখুঁজি করেও বোমাটা পাওয়া যায়নি। ভেস্টবাই স্টেশন বেশ কয়েকটা দুর্ঘটনারও সাক্ষী। ২০০৪ সালের জানুয়ারিতে গোটেনবার্গ থেকে আসা একটা লিনক্স ট্রেন প্রায় ১৩০ কিমি/ঘণ্টা (৮১ মাইল/ঘন্টা) বেগে একটা ট্রাক্টর গাড়িকে আঘাত করে দুমড়ে মুচড়ে দেয়। ট্রাক্টরটা রেল লাইনের উপর সামান্য উঠে ছিলো। তবে কোন যাত্রী হতাহত হয়নি। ২০০৪ সালের মার্চ মাসে স্থানীয় কিছু ছেলে লাইনের উপর ইস্পাতের পাইপ পেতে রেখেছিলো। ২০০৬ সালে একটা দু’বছর বয়সী বাচ্চা প্লাটফর্ম থেকে পড়ে গিয়ে চলন্ত ট্রেনের নিচে কাটা পড়ে। ২০১০ সালের জুন মাসে স্টেশনটায় আগুন লাগে। তবে কারো কোনো ক্ষতি হয়নি। == সুযোগ সুবিধা == স্টেশনে দাঁড়ানো এনএসবি ক্লাস ৭২ ট্রেন আর রুটার বাস ১৯৯০ সালে যখন হস্টফোল্ড লাইনকে ডাবল ট্রাকে উন্নীত করা হয় তখনই স্টেশনটার ব্যাপক উন্নতি সাধন করা হয়। এটার আগের স্টেশন ধস এর অনুকরণে এটার ভবনের নকশাতেও পরিবর্তন করা হয়। এর আধুনিক হাটার রাস্তাটাও তখনি নির্মাণ করা হয়েছে। রাস্তাটা গ্লুএলাম কাঠের তৈরি। প্লাটফর্মের সিঁড়িগুলোর সাথে মিল রেখেই ওগুলো বানানো হয়েছে। স্টেশনটার পূর্ব দিকেই একটা বাস স্টপ আর পশ্চিম দিকে ১২০ টা গাড়ি ধারণক্ষমতা সম্পন্ন একটা পার্কিং লট আছে। একটা ট্যাক্সি স্ট্যাণ্ডও আর একটা ছোট রকমারি দোকান আছে। প্লাটফর্মের উপরটা ঢাকা। স্টেশনটা সন্সভেইনের উত্তরে আর ধস স্টেশনের দক্ষিণে অবস্থিত। আর অসলো সেন্ট্রাল স্টেশন থেকে ৩৮.৬৫ কিমি (২৪.০২ মাইল) দূরে। == সেবা == ভেস্টবাই স্টেশনের সামনে দিয়ে নরওয়েজিয়ান স্টেট রেলওয়ে নিয়ন্ত্রিত অসলো কমিউটার রেল এর লাইন ৫৫০ চলে গেছে। লাইনটা ভায়া অসলো হয়ে স্পিক্কেস্টাড লাইন দিয়ে স্পিক্কেস্টাড থেকে মস যায় আবার ফোলো লাইন দিয়ে মস থেকে স্পিক্কেস্টাড ফিরে আসে। এখান থেকে মস এর মাঝে দুটো স্টেশন পড়েঃ সন্সভেইন আর কাম্বো। অসলো যেতে লাগে ৩৩ মিনিট আর মস যেতে ১৬ মিনিট। ভেস্টবাই আর এর আশেপাশের শহরগুলো থেকে স্টেশনে আসার ডাইরেক্ট বাস আছে। ==তথ্য সূত্র== ==বহিঃ সংযোগ==
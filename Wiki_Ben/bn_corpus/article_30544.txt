'''ম্যাক্স ক্রিস্টিয়ান সোরেনসেন''' (জন্ম: ১৮ নভেম্বর, ১৯৮৫) ট্রান্সভাল প্রদেশের জোহানেসবার্গে জন্মগ্রহণকারী দক্ষিণ আফ্রিকান বংশোদ্ভূত আইরিশ ক্রিকেটার। আয়ারল্যান্ড ক্রিকেট দলের অন্যতম সদস্য তিনি। '''ম্যাক্স সোরেনসেন''' ডানহাতি ব্যাটসম্যান হিসেবে দলে ভূমিকা রাখছেন। এছাড়াও ডানহাতে ফাস্ট-মিডিয়াম বোলিংয়ে পারদর্শী তিনি। বর্তমানে তিনি ডাবলিনভিত্তিক দ্য হিলস ক্রিকেট ক্লাবের পক্ষে খেলছেন। == প্রারম্ভিক জীবন == ফেব্রুয়ারি, ২০১২ সালে কেনিয়া সফরে আয়ারল্যান্ড দলের সদস্যরূপে দলে অন্তর্ভুক্ত হন। এরপর ২০১২ সালের আইসিসি বিশ্ব টুয়েন্টি২০ বাছাইপর্বে অংশগ্রহণ করেন। কেনিয়ায় অনুষ্ঠিত আন্তঃমহাদেশীয় কাপে কেনিয়ার বিপক্ষে তার প্রথম-শ্রেণীর ক্রিকেটে অভিষেক ঘটে তার। স্পিন বোলারদের খেলায় উভয় ইনিংসে যথাক্রমে হিরেন বরাইয়া নেহেমিয়া ওদিয়াম্বো'র শিকারে পরিণত হন তিন। দু'বারই শূন্য রানে প্যাভিলিয়নে রওয়ানা দেন তিনি। চার-দিনের খেলাটি দু'দিনে শেষ হয় যাতে আয়ারল্যান্ড নাটকীয়ভাবে ১০ রানে জয়লাভ করে। == আন্তর্জাতিক ক্রিকেট == ২০১১-১২ মৌসুমে কেনিয়ার বিপক্ষে একদিনের আন্তর্জাতিক সিরিজে তেমন উল্লেখযোগ্য ভূমিকা না রাখা স্বত্ত্বেও টুয়েন্টি২০ আন্তর্জাতিকে অভিষিক্ত হন। রাকেপ প্যাটেল অ্যালেক্স ওবান্দা'র উইকেট লাভ করেন ২/১৭ নিয়ে আয়ারল্যান্ডকে জয়ে সহায়তা করেন। দ্বিতীয় টুয়েন্টি২০ আন্তর্জাতিকে রাগিব আগা'র উইকেট পান। খেলায়ও তার দল জয়লাভ করে। ১৮ জানুয়ারি, ২০১৫ তারিখে ক্রিকেট আয়ারল্যান্ড কর্তৃক তাকে আসন্ন বিশ্বকাপে দলের সদস্য করা হয়। আহত টিম মারতাগের স্থলে তিনি ২০১৫ সালের ক্রিকেট বিশ্বকাপে খেলার সুযোগ লাভ করেন। == তথ্যসূত্র == == বহিঃসংযোগ == ক্রিকেটার জন্ম ব্যক্তি একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার ক্রিকেট বিশ্বকাপের ক্রিকেটার
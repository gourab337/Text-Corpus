'''ফজলুল কাদের চৌধুরী''' ছিল পূর্ব পাকিস্তান থেকে পাকিস্তানের জাতীয় পরিষদের ৫ম স্পিকার এবং একজন রাজনীতিবিদ। == জন্ম শিক্ষাজীবন == তিনি ১৯১৯ সালের ২৬ শে মার্চ চট্টগ্রাম জেলার রাউজান উপজেলার গহিরা গ্রামের বক্সে আলী চৌধুরী বাড়িতে জন্মগ্রহণ করেন। তার পিতার নাম আব্দুল জব্বার চৌধুরী মাতার নাম বেগম ফাতেমা খাতুন। ফজলুল কাদের চৌধুরী কলকাতা প্রেসিডেন্সী কলেজ থেকে স্নাতক এবং কলকাতা ল’ কলেজ থেকে বিএল ডিগ্রী লাভ করেন। == কর্মজীবন == তিনি ১৯৪১ সালে অল ইন্ডিয়া মুসলিম ষ্টুডেন্ট ফেডারেশনের জেনারেল সেক্রেটারি নির্বাচিত হন এবং পাকিস্তান আন্দোলনে সক্রিয় ভূমিকা পালন করেন। ১৯৫৪ সালে পূর্ব পাকিস্তান প্রাদেশিক পরিষদের সদস্য নির্বাচিত হন। ফজলুল কাদের চৌধুরী ১৯৬৩ সালে তদানীন্তন পাকিস্তান জাতীয় পরিষদের স্পিকার পদে অধিষ্ঠিত হন। তিনি নিজ জেলায় বহু শিক্ষা প্রতিষ্টান, সমাজ কল্যাণ এবং উন্নয়নমূলক কর্মকান্ড পরিচালনা করেন। এর মধ্যে উল্লেখযোগ্য হলো চট্টগ্রাম বিশ্ববিদ্যালয়, চট্টগ্রাম মেডিকেল কলেজ,বাংলাদেশ মেরিন একাডেমী, চট্টগ্রাম প্রকৌশল প্রযুক্তি বিশ্ববিদ্যালয়। == বাংলাদেশের স্বাধীনতা যুদ্ধ কালে ভূমিকা == ফজলুল কাদের চৌধুরী বঙ্গবন্ধু শেখ মুজিবুর রহমান এবং আওয়ামী লীগ উত্থাপিত ছয় দফার বিরোধী ছিলেন। বাংলাদেশের স্বাধীনতা যুদ্ধ কালে তিনি স্বাধীন বাংলাদেশের বিপক্ষে এবং ঐক্যবদ্ধ পাকিস্তানের পক্ষে অবস্থান নিয়েছিলেন। বাংলাদেশ স্বাধীন হবার পর নৌকা যোগে বার্মা পালিয়ে যাবার সময় গ্রেফতার হন। == মৃত্যু == ১৯৭৩ এর ১৮ জুলাই তিনি ঢাকার কেন্দ্রীয় কারাগারে মৃত্যুবরণ করেন। == তথ্যসূত্র == == বহি:সংযোগ == বাংলাপিডিয়া জন্ম মৃত্যু জেলার রাজনীতিবিদ রাজনীতিবিদ রাজনীতিবিদ রাজনীতিবিদ জাতীয় পরিষদের স্পিকার মুসলমান
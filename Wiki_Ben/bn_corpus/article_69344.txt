'''আকাশ''' (আইএএসটি: Ākāśa) একটি মাঝারি পরিসরের মোবাইল ভূমি পৃষ্ঠ থেকে বায়ুতে নিক্ষেপণ যোগ্য ক্ষেপণাস্ত্র প্রতিরক্ষা ব্যবস্থা, যা প্রতিরক্ষা গবেষণা উন্নয়ন সংস্থা (ডিআরডিও) দ্বারা নির্মিত এবং ক্ষেপণাস্ত্র ব্যবস্থার জন্য ভারত ডায়নামিক্স লিমিটেড (বিডিএল) এবং ভারতে অন্যান্য রাডারগুলির জন্য, নিয়ন্ত্রণ কেন্দ্রগুলির জন্য ভারত ইলেকট্রনিক্স বিএল) দ্বারা উৎপাদিত। ক্ষেপণাস্ত্র ব্যবস্থাটি ৩০,০০০ মিটার দূরে ১৮,০০০ মিটার উচ্চতা পর্যন্ত বিমানকে লক্ষ্য করতে পারে। এটি যুদ্ধবিমান, ক্রুজ ক্ষেপণাস্ত্র এবং বায়ু থেকে পৃষ্ঠতলে আঘাতকারী ক্ষেপণাস্ত্রের পাশাপাশি ব্যালিস্টিক ক্ষেপণাস্ত্রের মতো বায়ু বা আকাশ থেকে আক্রমণকে প্রতিরোধ করার ক্ষমতা রাখে। এটি ভারতীয় সেনাবাহিনী এবং ভারতীয় বিমানবাহিনীর সাথে পরিষেবাতে রয়েছে। একটি আকাশের ব্যাটারিতে একটি একক রাজেন্দ্র ৩ডি প্যাসিভ ইলেক্ট্রনিক্যাল স্ক্যান অ্যারে রাডার এবং তিনটি ক্ষেপণাস্ত্রের সাথে চারটি লঞ্চার রয়েছে, সবগুলিই একে অপরের সাথে সংযুক্ত। প্রতিটি ব্যাটারি ৬৪ টি পর্যন্ত লক্ষ্য বস্তু সনাক্ত করতে পারে এবং এর মধ্যে ১২ টি পর্যন্ত আক্রমণ করতে পারে। ক্ষেপণাস্ত্রটির একটি ৬০ কেজির (১৩০ পাউন্ড) উচ্চ বিস্ফোরক এবং প্রাক-খণ্ডিত ওয়ারহেড রয়েছে প্রক্সিমিটি ফিউজ'সহ। আকাশ ব্যবস্থাটি পুরোপুরি স্থানান্তর যোগ্য এবং যানবাহনের চলন্ত কনভয় রক্ষায় সক্ষম। লঞ্চ প্ল্যাটফর্মটি চাকাযুক্ত এবং ট্র্যাক উভয় যানবাহনের সাথে সংহত করা হয়েছে। আকাশ সিস্টেমটি প্রাথমিকভাবে এয়ার ডিফেন্স এসএএম হিসাবে তৈরি করা হয়েছে, তবে এটি একটি ক্ষেপণাস্ত্র প্রতিরক্ষা ভূমিকাতেও পরীক্ষা করা হয়েছে। ব্যবস্থাটি ২,০০০ বর্গ কিলোমিটার এলাকার মধ্যে বিমান প্রতিরক্ষা ক্ষেপণাস্ত্রের কভারেজ সরবরাহ করে। রাডার ব্যবস্থা'সহ (ডাব্লুএলআর এবং নজরদারি) আকাশ ক্ষেপণাস্ত্র ক্রয়ের জন্য ভারতীয় সামরিক বাহিনীর আবেদনের সম্মিলিত মোট মূল্য ২৩,৩০০ কোটি (মার্কিন ডলার বিলিয়ন)। ==অবস্থা == ===ভারতীয় সেনা=== ২০১৭ সালের প্রজাতন্ত্র দিবসের প্যারেড চলাকালীন আকাশ ক্ষেপণাস্ত্র ২০১০ সালের জুনে, প্রতিরক্ষা অধিগ্রহণ কাউন্সিল (ডিএসি) একটি আকাশ ক্ষেপণাস্ত্র ব্যবস্থা ক্রয়ের আদেশ দেয়, যার মূল্য ১২,৫০০ কোটি (২.৮ বিলিয়ন ডলার) টাকা। ভারত ডায়নামিক্সকে (বিডিএল) আকাশ আর্মি সংস্করণের ব্যাবস্থা সংযোগকারক এবং নোডাল প্রযোজনা সংস্থা হিসাবে নিযুক্ত করার কথা বলা হয়। সেনাবাহিনী ক্ষেপণাস্ত্রের দুটি রেজিমেন্ট যুক্ত করার পরিকল্পনা করে। ==বিস্তৃতি== ভারতীয় বিমানবাহিনী আকাশকে গওয়ালিয়ের (মহারাজপুর এএফএস), জলপাইগুড়ি (হাসিমারা এএফএস), তেজপুর, জোড়হাট এবং পুনের (লোহেগাঁও এএফএস) ঘাঁটিতে স্থাপন করেছে। ভারতীয় সেনাবাহিনী ২০১৫ সালের জুন থেকে জুলাই মাসের মধ্যে একটি আকাশ রেজিমেন্ট মোতায়েন করেছে, দ্বিতীয়টি ২০১৬ সালের শেষদিকে প্রস্তুত হবে। ==ব্যবহারকারী == ভারতীয় বিমানবাহিনী আটটি স্কোয়াডন পরিষেবাতে, আরও সাতটি ক্রয়ের জন্য আবেদন করা হয়েছে। প্রতিটি স্কোয়াড্রনে ১২৫ টি ক্ষেপণাস্ত্র রয়েছে। ভারতীয় সেনাবাহিনী ২০১৫ সালে হস্তান্তর শুরু হওয়ার সাথে সাথে দুটি রেজিমেন্ট ক্রয়ের জন্য আবেদন করা হয়েছে। আরও দুটি ক্রয়ের জন্য আবেদন করার পরিকল্পনা করা হয়েছে। প্রতিটি রেজিমেন্টে ২৪০-২৮৮ টি লঞ্চার এবং ৬২৫-৭৫০ টি ক্ষেপণাস্ত্র রয়েছে। ==তথ্যসূত্র== ভূমি থেকে আকাশে নিক্ষেপণ যোগ্য ক্ষেপণাস্ত্র
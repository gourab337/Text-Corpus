'''''আমাদের প্ল্যানেট''''' Netflix এর জন্য তৈরি একটি ব্রিটিশ প্রকৃতি ডকুমেন্টারি সিরিজ। সিরিজটির ধারা বর্ণনা করেছেন ডেভিড এটেনবরো এবং প্রযোজনা নেতৃত্বে ছিলেন সিলভারব্যাক ফিল্মসের অ্যালাস্টের ফদার্গিল এবং কেইথ স্কোলি। তারা ওয়ার্ল্ড ওয়াইল্ডলাইফ ফান্ড এর সহযোগিতায় বিবিসির অন্যান্য ডকুমেন্টারি সিরিজ কুমেন্টারি সিরিজ ''প্ল্যানেট আর্থ'', ''ফ্রোজেন প্ল্যানেট'' এবং ''দ্য ব্লু প্ল্যানেটও'' তৈরি করেছিলেন। এই সিরিজগুলোয় পৃথিবীর বিভিন্ন অঞ্চলে থাকা বাসস্থানের তুলনায় ভিন্ন ধরনের প্রাণীদের সমস্যা তুলে ধরা হয়েছে। এটি প্রথাগত প্রকৃতিভিত্তিক ডকুমেন্টারির চেয়ে পরিবেশে মানুষের প্রভাবের উপর বৃহত্তর ফোকাসের উপর অধিক গুরুত্ব দেয়া হয়েছে। এটি নেটফ্লিক্সের করা প্রথম প্রকৃতি বিষয়ক ডকুমেন্টারি। এর সবগুলি পর্ব এপ্রিল ২০১৯-এ মুক্তি পায়। নেটফ্লিক্সের প্রতিবেদন অনুযায়ী, মুক্তির প্রথম মাসে সিরিজটি উপভোগের জন্য ২৫ মিলিয়ন পরিবার ট্র্যাকে ছিল। == প্রযোজনা == ১৫ এপ্রিল ২০১৫ তে বিবিসির নেচার সিরিজ প্ল্যানেট আর্থে কাজ করা দল ঘোষণা দেয় তারা আট খণ্ডের একটি তথ্যচিত্র সিরিজ তৈরি করবে নেটফ্লিক্সের জন্য যেটি ২০১৯ মুক্তি পাবে। এটি তৈরিতে সময় লেগেছে চার বছর আর চিত্রিত হয়েছে ৫০টি দেশে। এর পেছনে কাজ করেছে ৬০০র বেশি কর্মী। পৃথিবীব্যাপী যে বৈচিত্র্যময় বাসস্থানের বিস্তৃতি রয়েছে তাই এই সিরিজটির আলোকপাতের কেন্দ্রবিন্দু। এর মধ্যে রয়েছে সুমেরুর বিজনভূমি, গভীর সমুদ্র, আফ্রিকার বিস্তৃত ভূচিত্র এবং দক্ষিণ আমেরিকার বৈচিত্র্যময় জঙ্গল। ২০১৮ সালের নভেম্বরে ডেভিড এটেনবরোকে নেপথ্য বর্ণনাকারী হিসাবে ঘোষণা করা হয়। আরো জানানো হয় প্রকাশের তারিখ ৫এপ্রিল ২০১৯। == প্রচারণা == লন্ডনের ন্যাচারাল হিস্টোরি মিউজিয়ামে এপ্রিল ২০১৯ এই সিরিজের প্রিমিয়ার শো অনুষ্ঠিত হয়। শো'তে অতিথি হিসেবে উপস্থিত ছিলেন প্রিন্স চার্লস তার দুই ছেলে প্রিন্স উইলিয়াম এবং প্রিন্স হ্যারি, চার্লি ব্রুকার, ডেভিড বেকহাম তার পুত্র ব্রুকলিন বেকহ্যাম, এলি গোল্ডিং এবং সিরিজের অনবদ্য নেপথ্য কণ্ঠদাতা ডেভিড অ্যাটেনবরো। তাদের উপস্থিতি জলবায়ু পরিবর্তনের বিরুদ্ধে আন্দোলনেরপ্রতি সমর্থনের প্রত্যয় ব্যক্ত করে। ভাষণ দেওয়ার সময়, প্রিন্স চার্লস বলেন, তিনি আশা করেছিলেন "আমাদের প্ল্যানেট" হয়ত "কোন পদক্ষেপের প্রয়োজন ছিল সে সম্পর্কে কোটি কোটি মানুষকে জাগ্রত করবে"। ডেভিড আশা করেন যে মানুষই পারে এই গ্রহের দায়িত্ববান নাগরিক হয়ে উঠতে, যা আমাদের একমাত্র আবাস। মানুষই পারে এই গ্রহের সৃষ্টিদের এখানে বসবাসের সুযোগ দিতে।" "আওয়ার প্ল্যানেট" এর প্রথম টিজার ট্রেলারটি নভেম্বর ২০১৮ তে মুক্তি পেয়েছিল। তিন মাস পরে ফেব্রুয়ারি ২০১৯ এ, দ্বিতীয় টিজার ট্রেলার মুক্তি পায়। ১৯৯৯ সালের ১৯ মার্চ ডকুমেন্টারিটির জন্য আনুষ্ঠানিক ট্রেলার প্রকাশ করা হয়। == পর্বসমূহ == এই সিরিজটি পৃথিবীর সবচেয়ে গুরুত্বপূর্ণ আবাসস্থলগুলির অন্বেষণ করবে এবং তারা যে জীবন সমর্থন করে তা উদযাপন করবে। আমরা উন্মোচন করব কী অবশ্যই সংরক্ষণ করতে হবে যদি মানুষ এবং প্রকৃতির জন্য ভবিষ্যত নিশ্চিত করতে হয় যা উন্নতি লাভ করবে। ডেভিড অ্যাটেনবরো, "ওয়ান প্ল্যানেট" ঘন্টা দীর্ঘ বোনাস পর্ব রয়েছে "আমাদের প্ল্যানেট বিহাইন্ড দ্য সিন" নামে। এটি কেবল ৮ম পর্বের শেষে অ্যাক্সেসযোগ্য। == বিতর্ক == এটি মুক্তির পর, বিভিন্ন ক্লিপ YouTube আপলোড করা হয়। সিরিজের দ্বিতীয় পর্ব, ''ফ্রজেন ওয়ার্ল্ডসে'', একটি ক্লিপে দেখা যায় একটি সিন্ধুঘোটক শুকনো পাহাড়ের উপর থেকে পড়ে যেতে। বরফ গলে যাওয়ার কারণে তাকে পড়তে গিয়ে আঘাত পেতে হয় এবং মৃত্যু হয় এই পতনে সিন্ধুঘোটকটির। এই দৃশ্য মানসিকভাবে আঘাত করার জন্য যথেষ্ট এবং একই সাথে হৃদয়বিদারক। == সাউন্ডট্র্যাক == সাউন্ডট্র্যাকটি বিশেষভাবে ''আমাদের প্ল্যানেটের'' জন্য সংকলিত করে মুক্তি দেয়া হয়েছিল। আবহ সংগীত "ইন দিস টুগেদার" গানটি ইংরেজ গায়িকা এবং গীতিকার এলি গোল্ডিংয়ের সহযোগিতায় অন্তর্ভুক্ত। == তথ্যসূত্র == ভাষার টেলিভিশন অনুষ্ঠান
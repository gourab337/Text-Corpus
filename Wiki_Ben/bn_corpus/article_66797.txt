সাধারণ একটি গোপনীয় নথির নমুনা। নিয়ে ইউএস ন্যাশনাল সিকিউরিটি এজেন্সি কর্তৃক প্রস্তুতকৃত প্রতিবেদনের ১৩ তম পৃষ্ঠা আংশিকভাবে প্রকাশ করে জুলাই, ২০০৪ জনসাধারণের জন্য অবমুক্ত করা হয়েছে। প্রতিবেদনটির আদি গোপনীয়তার মাত্রা "টপ সিক্রেট" এবং বিশেষ গোয়েন্দা সাংকেতিক শব্দ "আমব্রা" পৃষ্ঠাটির উপরে এবং নীচে দৃশ্যমান। অনুচ্ছেদ এবং রেফারেন্স শিরোনামগুলি পৃথকভাবে বন্ধনীতে দেখানো হয়েছে; কেবলমাত্র এই একটি পৃষ্ঠায় ছয়টি ভিন্ন ভিন্ন গোপনীয়তার স্তর উল্লেখ রয়েছে। সরকারের সংশ্লিষ্ট কর্তৃপক্ষকে প্রতিবেদনের কোন কোন নির্দিষ্ট অংশ কখনো জনসম্মুখে প্রকাশ না করার জন্য পৃষ্ঠার উপরে এবং নীচে সাংকেতিক সূত্র উল্লেখ করা হয়েছে। একটি সরকারী সংস্থা যে সকল নথি/তথ্য/বস্তু ইত্যাদি কে সংবেদনশীল তথ্য বা গোপনীয় হিসেবে বিবেচনা করে অন্যদের কাছ থেকে সুরক্ষিত রাখতে চায় সে সকল কে '''গোপনীয় তথ্য (Classified Information)''' বলা হয়। প্রয়োজনীয় নিরাপত্তা ছাড়পত্র (Security Clearance) আছে এবং তথ্যটি জানার দরকার বা তথ্য অধিগত করার অধিকার আছে এমন লোকদের কে গোপনীয় তথ্য দেখা ব্যবহার করার বিষয়ে আইন বা নিয়ন্ত্রণবিধি রয়েছে এবং এই তথ্য/নথির অপব্যবহার শাস্তিযোগ্য অপরাধ। গোপনীয় নথিগুলি দেখতে বা পরিচালনা করতে বা গোপনীয় নথি/তথ্য অধিগত করার জন্য (Data Access) করার জন্য একটি আনুষ্ঠানিক নিরাপত্তা ছাড়পত্র প্রয়োজন। ছাড়পত্র প্রদানের প্রক্রিয়ার মধ্যে সন্তোষজনকভাবে আবেদনকারীর পশ্চাতপট যাচাই করা প্রয়োজন হয়। নথি এবং অন্যান্য তথ্য, সংবেদনশীলতার একাধিক স্তরের (উচ্চ থেকে নিম্ন) সাথে সামঞ্জস্য রেখে নথিতে "লেখক কর্তৃক" যথাযথভাবে চিহ্নিত করতে হবে যেমন সীমিত, গোপনীয়, গোপন এবং সর্বোচ্চ গোপনীয়। তথ্যের প্রভাবের উপর নির্ভর করে গোপনীয়তার স্তর নির্ধারণ করা হয়। বিষয়ে সরকারগুলির নিজস্ব মানদণ্ডও রয়েছে যার মধ্যে তথ্য সম্পদের গোপনীয়তার স্তর কীভাবে নির্ধারণ করা যায় এবং প্রতিটি স্তরের গোপনীয়তা কীভাবে সুরক্ষা করা যায় তার বিধি রয়েছে। অধিকাংশ ক্ষেত্রে তথ্য সংশ্লিষ্টদের নিরাপত্তা ছাড়পত্র গ্রহণের বিষয়টি এর মধ্যে অন্তর্ভুক্ত থাকে। যদিও "গোপনীয় তথ্য" সংবেদনশীলতার গভীরতার উপর ভিত্তি করে তথ্যউপাত্ত কে আনুষ্ঠানিক শ্রেণিবিভাগ এবং চিহ্নিতকরণকে বোঝায়, তবে এটি মার্কিন ইংরেজিতে "সেন্সরড এর সমার্থক বোধও তৈরি করেছে। আনুষ্ঠানিক সুরক্ষা শ্রেণিবিভাগ এবং ব্যাক্তিগতভাবে ব্যবহৃত গোপনীয়তার সংকেতগুলি্র যেমনঃ "বাণিজ্যিক গোপনীয় (commercial in confidence)" মাঝে প্রায়শই পার্থক্য লক্ষ করা যায়। গোপনীয়তার শ্রেণিবদ্ধ সংকেতের সাথে অতিরিক্ত কীওয়ার্ড ব্যবহার করে কীভাবে তথ্যটি ব্যবহার বা সুরক্ষিত করা উচিত সে সম্পর্কে আরও বিশদ নির্দেশাবলী দেয়া যায়। কিছু কর্পোরেশন এবং বেসরকারী সংস্থা তাদের বানিজ্যিক গোপনীয়তা সুরক্ষার জন্য অথবা আইন বিধি দ্বারা নিয়ন্ত্রিত বিভিন্ন বিষয়াদি যেমন সিলমোহরকৃত আইনি কার্যধারা, আর্থিক বিবরণী প্রকাশের সময়কাল, ব্যাক্তিগত গোপনীয়তা সুরক্ষা ইত্যাদি পরিপালনের জন্য নিজস্ব গোপনীয়তার সংকেত ব্যবহার করে থাকে। সময়ের সাথে সাথে অনেক গোপনীয় তথ্য কিছুটা কম সংবেদনশীল হয়ে উঠতে পারে, বা খুব কম সংবেদনশীল হয়ে উঠতে পারে, তখন একে সর্বসাধারণের জন্য উম্মুক্ত করে দেয়া যেতে পারে। বিংশ শতাব্দীর শেষের দিক থেকে কিছু দেশে তথ্য স্বাধীনতা আইন বিদ্যমান রয়েছে, যার মাধ্যমে জনগণকে এমন সমস্ত তথ্য পাওয়ার অধিকারী বলে মনে করা হয় যা প্রকাশিত হলে ক্ষতিকারক বলে মনে করা হয় না। কখনও কখনও নথিগুলির মধ্যে এখনো গোপনীয় মনে হয় এমন তথ্যগুলিকে অস্পষ্ট (সম্পাদনা) করে অবমুক্ত করা হয়, যেমন ডানদিকে একটি নমুনা দেখানো হয়েছে। == সরকারী গোপনীয়তার শ্রেণিবিন্যাস == গোপনীয়তার শ্রেণিবিভাগ করার উদ্দেশ্য তথ্যকে সুরক্ষা করা। শ্রেণিবিন্যাসের উচ্চস্তর জাতীয় সুরক্ষা বিপন্ন করতে পারে এমন তথ্য রক্ষা করে। শ্রেণিবিন্যাস আনুষ্ঠানিকভাবে "রাষ্ট্রীয় সিক্রেট" গঠন করে এবং তথ্যটি ভুল হাতে চলে গেলে হতে পারে এমন প্রত্যাশিত ক্ষতির উপর ভিত্তি করে বিভিন্ন স্তরের সুরক্ষার পরামর্শ দেয়। তবে রাজনৈতিক উদ্দেশ্যে সরকারী গোপন নথি সংশ্লিষ্ট কর্মকর্তাদের দ্বারা সাংবাদিকদের কাছে প্রায়শই "ফাঁস" হয়ে থাকে। বেশ কয়েকজন মার্কিন রাষ্ট্রপতি জনগণের কাছে নিজেকে আরো গ্রহণযোগ্য করার মাধ্যমে ক্ষমতায় আরোহন করার জন্য রাষ্ট্রীয় সংবেদনশীল তথ্য ফাঁস করেছেন। == গোপনীয়তার সাধারণ শ্রেণিবিন্যাস == যদিও শ্রেণিবিভাজন পদ্ধতি একেক দেশে একেক রকম হয়, তবে অধিকাংশ দেশের নির্ধারিত স্তরসমূহ নিম্নলিখিত ব্রিটিশ সংজ্ঞাগুলির সাথে সামঞ্জস্যপূর্ণ (উচ্চ স্তর থেকে নিম্নে উল্লেখ করা হলো)। === টপ সিক্রেট (টিএস) বা সর্বোচ্চ গোপনীয় === ভিলনিয়াসে অবস্থিত মিউজিয়াম অব জেনোসাইড ভিকটিমস কেজিবি বিশ্বাসঘাতকদের তালিকা দেখা যাচ্ছে: মূল কপি তে ''টপ'' ''সিক্রেট'' চিহ্নিত করা ছিল ''টপ সিক্রেট'' হচ্ছে তথ্যের গোপনীয়তার সর্বোচ্চ ধাপ। তথ্যকে আরও ভাগ করা হয় যাতে ''টপ সিক্রেট'' এর পরে শব্দ কোড ব্যবহার করে নির্দিষ্ট গ্রাহককে প্রদানের মাধ্যমে যৌথ এবং গুরুত্বপূর্ণ তথ্যগুলি আইনী উপায়ে আড়াল করা যায় জনসম্মুখে প্রকাশ করা হলে এই ধরণের নথিপত্র জাতীয় নিরাপত্তাকে চরম হুমকির মুখে ফেলে দিতে পারে। ১৯৪২ সালের আগে, যুক্তরাজ্য এবং ব্রিটিশ সাম্রাজ্যের অন্যান্য সদস্যরা ''মোস্ট সিক্রেট'' ব্যবহার করত, কিন্তু পরে যুক্তরাষ্ট্রের সাথে মিত্র পক্ষের আন্তঃযোগাযোগ সহজতর করার জন্য মার্কিন যুক্তরাষ্ট্রের ''টপ সিক্রেট'' এর সাথে মিল রেখে পরিবর্তন করা হয়। ''টপ সিক্রেট আমেরিকা'' শিরোনামে একটি তদন্তে ''ওয়াশিংটন পোস্ট'' জানিয়েছে যে ২০১০ সালের হিসাবে, মার্কিন যুক্তরাষ্ট্রে "আনুমানিক ৮৫৪,০০০ মানুষের ... টপ সিক্রেট নিরাপত্তা ছাড়পত্র রয়েছে"। === "সিক্রেট" বা গোপন === ''"সিক্রেট" বা গোপন'' চিহ্নিত উপাদান/নথিপত্র গুলি যদি প্রকাশ্যে পাওয়া যায় তবে জাতীয় নিরাপত্তায় "গুরুতর ক্ষতির" কারন হতে পারে। যুক্তরাষ্ট্রে, "সিক্রেট" চিহ্নিত তথ্য/নথি সমূহের বিতরণ সীমিত করার জন্য একটি অতিরিক্ত "LIMDIS" চিহ্ন ব্যবহার করা হয়। === বা গোপনীয় === বা গোপনীয়'' চিহ্নিত যদি প্রকাশ্যে পাওয়া যায় তবে তা জাতীয় নিরাপত্তার জন্য "ক্ষতিকর" বা অনিষ্টকর হতে পারে। === "রেসট্রিকটেড" বা সীমিত === ''"রেসট্রিকটেড" বা সীমিত'' চিহ্নিত সর্ব সাধারণের কাছে প্রকাশিত হলে "অনাকাঙ্ক্ষিত প্রভাব" তৈরি করবে। কিছু কিছু দেশের এই নামে কোন শ্রেণিবিন্যাস নেই; বিশেষত সরকারি খাতে যেমন বানিজ্যিক শিল্পে। এই জাতীয় স্তরটি "''ব্যক্তিগত'' তথ্য" নামেও পরিচিত। === "অফিসিয়াল" বা দাপ্তরিক === ''"অফিসিয়াল" বা দাপ্তরিক'' (মার্কিন প্রতিরক্ষা মন্ত্রণালয়ের গোপনীয়তার স্তর FOUO-For Official Use Only এর সমতুল্য অর্থাৎ কেবলমাত্র দাপ্তরিক ব্যবহারের জন্য) চিহ্নিত তথ্য/নথিসমূহ সরকারের জনসেবা এবং বাণিজ্যিক কার্যক্রমে ব্যবহৃত হয়। বিভিন্ন ধরণের সংবেদনশীল তথ্য যা হারিয়ে গেলে ক্ষতির সম্মুখীন হতে পারে সেসবের ক্ষেত্রে এই শব্দ কোড ব্যবহৃত হয়। বৃহৎ বেসরকারী কোম্পানীসমূহ যে ধরনের সমস্যার মুখোমুখি হয় সে আলোকে অফিসিয়াল তথ্য অবশ্যই কোনও ঝুঁকি (Threat) মডেলের দ্বারা সুরক্ষিত রাখতে হবে। ২০১৪ সালের এপ্রিলে ইংল্যান্ডে পূর্বে ব্যবহৃত ''গোপনীয় সীমিত'' (Confidential and Restricted) এর স্থলে ''"অফিসিয়াল"'' বিভাজনটি প্রতিস্থাপিত হয়। === Unclassified বা অগোপনীয় === ''অগোপনীয়'' আসলে শ্রেণীকরণের কোন স্তর নয়। এটা আসলে যে সকল সরকারী নথিপত্রাদি গোপনীয়তার কোন নির্দিষ্ট স্তরে পড়ে না বা যেগুলোকে ইতিমধ্যে প্রকাশ করা হয়েছে সেই সব তথ্য উপাত্ত কে বুঝায়। যেহেতু এই সব তথ্য প্রকাশিত হলে তেমন কোন বিরূপ প্রভাব তৈরী হয়না সেহেতু একে সুরক্ষার জন্য কোন বিশেষ ব্যবস্থার প্রয়োজন হয় না (যেমন সংশ্লিষ্ট কর্মীদের যাচাই করা)। এই শ্রেণীতে বিভিন্ন ছদ্ম নামে অনেক ধাপ বিদ্যমান। === অনাপত্তি === ''অনাপত্তিপত্র বা ছাড়পত্র'' (clearance) হল একটি সাধারণ ধাপ, গোপন নথিপত্র দেখার জন্য অনুমতি দেয়ার সময় অনুমতির মাত্রা নির্ধারনে যা কিছু নিয়মনীতি অনুসরণ করে দেয়া হয়। কি ধরনের গোপন নথি দেখতে পারবে, কিভাবে সংরক্ষন, হস্তান্তর এবং ব্যবহার অন্তে ধ্বংশ করবে তা এখানে বিবেচিত হয়। এছাড়াও, "জানা দরকার" হলেই শুধু তথ্য অধিগত করার অনুমতি দেয়া হয়। কেবল ছাড়পত্র থাকলেই কেউ সেই গোপনীয়তার নির্দিষ্ট ধাপের সকল তথ্য বা সেই ধাপের নিম্ন স্তরের সকল গোপনীয় তথ্য অধিগত করার অধিকারী হয়না। সংশ্লিষ্ট ব্যক্তিকে অবশ্যই ছাড়পত্রের সাথে "জানা দরকার" এর সপক্ষে গ্রহণযোগ্য প্রমাণ উপস্থাপন করতে হবে। === বিভাগ ভিত্তিক তথ্য === সাধারণ ঝুঁকিভিত্তিক শ্রেণিবিন্যাসের স্তরের পাশাপাশি তথ্য অধিগত করার ক্ষেত্রে অতিরিক্ত বিভাগীয় বাধাও রয়েছে, যেমন: (মার্কিন যুক্তরাষ্ট্রে স্পেশাল ইন্টেলিজেন্স (এসআই), যা গোয়েন্দা তথ্যের উৎস এবং পদ্ধতিকে সুরক্ষা দেয়; বিদেশে প্রচারযোগ্য নয় বা No Foreign dissemination (NOFORN), যা মার্কিন যুক্তরাষ্ট্রের নাগরিক মাঝেই শুধু প্রচারকে সীমিত রাখে; এবং লেখক/প্রবর্তক নিয়ন্ত্রিত প্রচার বা Originator Controlled dissemination (ORCON), যা নিশ্চিত করে যে লেখক/ প্রবর্তক তথ্যের ব্যবহারকারীদের চিহ্নিত (ট্র্যাক) করতে পারবে। এই নথিসমূহে সাধারণত গোপনীয়তার ধাপ চিহ্নের সাথে নির্দিষ্ট কীওয়ার্ড দ্বারা চিহ্নিত করা হয়। পারমাণবিক অস্ত্র সম্পর্কিত সরকারী নথিগুলিতে জাতীয় তথ্য রয়েছে তা বোঝানোর জন্য প্রায়শই একটি অতিরিক্ত (CNWDI বা সিএনডব্লিউডিআই) চিহ্ন ব্যবহার করা হয়। == আন্তর্জাতিক ব্যবহার == যখন কোনও একটি দেশের সরকারী সংস্থা বা গোষ্ঠী অন্য একটি দেশের সরকারী সংস্থা বা গোষ্ঠীর মধ্যে তথ্য আদান প্রদান করে তখন তারা সাধারণত ইতিপূর্বে উভয় পক্ষের সম্মতিতে গৃহীত গোপনীয়তার একটি বিশেষ শ্রেণিবদ্ধ স্কিম প্রয়োগ করে। উদাহরণস্বরূপ, ATOMAL চিহ্নিত নথি U.S. RESTRICTED DATA বা FORMERLY RESTRICTED DATA এর ক্ষেত্রে এবং ন্যাটোকে দাখিলকৃত যুক্তরাজ্যের এটমিক তথ্যের জন্য প্রয়োগ করা হয়। ATOMAL নথিসমূহকে ন্যাটো COSMIC TOP SECRET ATOMAL (CTSA), NATO SECRET ATOMAL (NSAT), বা NATO CONFIDENTIAL ATOMAL (NCA) নামে চিহ্নিত করে। === ন্যাটোর গোপনীয়তার শ্রেণিবিভাজন === উদাহরণস্বরূপ, ন্যাটো তার জোটের সদস্যদের মাঝে সংবেদনশীল তথ্য আদান প্রদানের সময় নিরাপত্তার জন্য চারটি গোপনীয়তার স্তর অনুসরণ করে থাকে; সর্বোচ্চ থেকে সর্বনিম্ন শ্রেণি নিম্নে উল্লেখ করা হলো: COSMIC TOP SECRET (CTS) NATO SECRET (NS) NATO CONFIDENTIAL (NC) NATO RESTRICTED (NR) NATO UNCLASSIFIED (NU) নামে একটি বিশেষ চিহ্ন ব্যবহার করা হয়। এই শব্দ দ্বারা চিহ্নিত নথি সমূহ ন্যাটোর সম্পত্তি (কপিরাইট এবং ন্যাটোর অনুমতি ব্যতীত জনসম্মুখে প্রকাশ নিষিদ্ধ। === আন্তর্জাতিক সংস্থাসমূহে ব্যবহার === ইউরোপীয় গোপনীয়তার চারটি স্তর রয়েছে: EU TOP SECRET, EU SECRET, EU CONFIDENTIAL, EU RESTRICTED। বিস্তারিত নিম্নরূপঃ (লক্ষ করুন যে সাধারণত ফরাসী শব্দটি ব্যবহৃত হয় ** '''TRÈS SECRET UE/EU TOP SECRET''' এই ধরণের তথ্য এবং উপাত্তের অননুমোদিত প্রকাশের ফলে ইউরোপীয় ইউনিয়নের বা এর এক বা একাধিক সদস্য রাষ্ট্রের স্বার্থের চরম ক্ষতি হতে পারে; ** '''SECRET UE/EU SECRET''' এই ধরণের তথ্য এবং উপাত্তের অননুমোদিত প্রকাশের ফলে ইউরোপীয় ইউনিয়নের বা এর এক বা একাধিক সদস্য রাষ্ট্রের স্বার্থের বড় ধরনের ক্ষতি হতে পারে; ** '''CONFIDENTIEL UE/EU CONFIDENTIAL''' এই ধরণের তথ্য এবং উপাত্তের অননুমোদিত প্রকাশের ফলে ইউরোপীয় ইউনিয়নের বা এর এক বা একাধিক সদস্য রাষ্ট্রের স্বার্থের ক্ষতি হতে পারে; ** '''RESTREINT UE/EU RESTRICTED''' এই ধরণের তথ্য এবং উপাত্তের অননুমোদিত প্রকাশের ফলে ইউরোপীয় ইউনিয়নের বা এর এক বা একাধিক সদস্য রাষ্ট্রের স্বার্থহানী হতে পারে; ইউরোপীয় প্রতিরক্ষা সংস্থা, অর্গানাইজেশন আর্মেন্টস কোঅপারেশন অর্গানাইজেশনের তিন স্তরের শ্রেণিবিন্যাস রয়েছে: OCCAR SECRET, OCCAR CONFIDENTIAL এবং OCCAR RESTRICTED। তথ্য নীতি সুরক্ষার জন্য ইউরোপীয় কেন্দ্র ECIPS- এর সুরক্ষা তথ্যের টি স্তর, COSMIC (TOP SECRET), EC-SECRET, EC-CONFIDENTIAL এবং EC-COMMITTEES রয়েছে। == বিভিন্ন রাষ্ট্রে ব্যবহার == পূর্ব জার্মান কর্তৃক ব্যবহৃত M-125 মডেলের ফিয়ালকা সাইফার মেশিনের ব্যবহার নির্দেশিকার অনুলিপির একটি প্রচ্ছদ। আন্ডারলাইন করা গোপনীয় তথ্যের ইঙ্গিতপূর্ণ লেখাটিকে "ক্রিপ্টোলজিক উপাত্ত! গোপন সংরক্ষিত তথ্য" হিসাবে অনুবাদ করা যেতে পারে বেশিরভাগ দেশ বিশেষ সরকারী তথ্যের জন্য এক ধরণের গোপনীয়তার শ্রেণিবিভাজন ব্যবস্থা প্রয়োগ করে। উদাহরণস্বরূপ, মার্কিন যুক্তরাষ্ট্রে যেসব তথ্যকে SBU (Sensitive but Unclassified অর্থাৎ সংবেদনশীল তবে অগোপনীয়) স্তরে শ্রেণিবিভাজন করা হয় এমন তথ্যগুলিকে কানাডায় "Protected" বা সুরক্ষিত বলা হয় এবং আরো অতিরিক্ত এ, বি এবং সি ইত্যাদি উপশ্রেণীতে শ্রেণিবিভাজন করা হয়। === অস্ট্রেলিয়া === ১৯ জুলাই ২০১১-এ, অস্ট্রেলিয়ায় ন্যাশনাল সিকিউরিটি (এনএস) এর গোপনীয়তার চিহ্নিতকরণ স্কিম এবং নন-ন্যাশনাল সিকিউরিটি (এনএনএস) এর গোপনীয়তার চিহ্নিতকরণ স্কিম কে একটি একক কাঠামোর মধ্যে একীভূত করা হয়েছিল। অস্ট্রেলিয়ান সরকারী তথ্য সুরক্ষা ব্যবস্থায় এখন ০৪ (চার) টি স্তর রয়েছেঃ TOP SECRET, SECRET, CONFIDENTIAL এবং PROTECTED যেসব তথ্য আইনত প্রকাশ নিষিদ্ধ বা সীমাবদ্ধ, অথবা যেখানে বিশেষ ব্যবস্থা গ্রহণের প্রয়োজন হতে পারে এমন তথ্যের জন্য একটি নতুন প্রচার সীমিত চিহ্ন (dissemination limiting markers বা DLM) স্কিমও চালু করা হয়েছে। DLM চিহ্নিত স্কিম গুলো হলোঃ Official Use Only (FOUO) বা "শুধুমাত্র দাপ্তরিক ব্যবহারের জন্য", Sensitive বা "সংবেদনশীল", Sensitive: Personal বা "সংবেদনশীল: ব্যক্তিগত", Sensitive: Legal বা "সংবেদনশীল: আইনী" এবং Sensitive: Cabinet বা "সংবেদনশীল: মন্ত্রিসভা"। সংবেদনশীল: মন্ত্রিসভা চিহ্নিত নথিগুলি, ফেডারেল মন্ত্রিসভায় আলাপ আলোচনার সাথে সম্পর্কিত নথি, যা কারণে কমপক্ষে PROTECTED স্তরের উপাত্ত হিসাবে বিবেচিত হবে। === ব্রাজিল === ব্রাজিলের তথ্য অধিকার আইন অনুযায়ী সেখানে তথ্য/উপাত্তের গোপনীয়তার তিনটি স্তর রয়েছে: (সর্বোচ্চ গোপনীয়), ''secreto'' (গোপনীয়) এবং ''reservado'' (সীমিত)। সর্বোচ্চ গোপনীয় চিহ্নিত সরকারি নথিপত্রাদি ২৫ বছরের জন্য গোপনীয় হিসেবে সংরক্ষন করা যেতে পারে, যার মেয়াদ আরো ২৫ বছর পর্যন্ত বৃদ্ধি করা যেতে পারে। সুতরাং, কোনও নথি ৫০ বছরের বেশি সময় ধরে গোপন রাখা হয় না। ২০১১ সালের তথ্য অধিকার আইনে (''Lei de Acesso Informação'') এই পরিবর্তন আনা হয়েছে। পূর্বে সরকারি গোপনীয় নথি পত্রাদিকে তাদের গোপনীয়তার সময়সীমা বার বার বৃদ্ধি করে অনির্দিষ্ট কাল পর্যন্ত জনগণের কাছ থেকে গোপন রাখার সুযোগ ছিল। ২০১১ সালের আইনটি বিদ্যমান এবং পূর্বের সকল প্রকার নথির জন্য প্রযোজ্য। === কানাডা === ==== পটভূমি এবং শ্রেণিবিন্যাস ==== কানাডা সরকার প্রধানত সংবেদনশীল তথ্যের জন্য দুটি চিহ্ন ব্যবহার করে: গোপনীয় এবং সংরক্ষিত উভয় ধরণের তথ্যের অ্যাক্সেস এবং সুরক্ষা পূর্বের ''অফিশিয়াল সিক্রেটস অ্যাক্ট ১৯৮১ এর'' পরিবর্তে ডিসেম্বর ২৪, ২০০১ তারিখে কার্যকর হওয়া ''তথ্য সুরক্ষা আইন'' দ্বারা পরিচালিত হয়। গোপনীয় তথ্য অধিগত করতে একজন ব্যক্তিকে অবশ্যই তার জানার প্রয়োজনীয়তা প্রমাণ করতে হবে এবং যথাযথ নিরাপত্তা ছাড়পত্র গ্রহণ করতে হবে। এছাড়াও, "Canadian Eyes Only" বা "কেবল কানাডার নাগরিকদের জন্য" চিহ্নিত গোপনীয় বা সুরক্ষিত তথ্যউপাত্ত সমূহ শুধুমাত্র কানাডার নাগরিকদের যাদের জানার প্রয়োজনীয়তা আছে এবং যথাযথ নিরাপত্তা ছাড়পত্র আছে তাদেরকে তথ্য গ্রহণের আধিকার প্রদান করে। ==== বিশেষ ব্যবহারিক তথ্য বা Special operational information (SOI) ==== SOI গোপনীয়তার শ্রেনীবিভাজনের কোন স্তর নয়। ''তথ্য সুরক্ষা আইনে'' এটার ব্যাখ্যা দেয়া হয়েছে এবং এই ধরণের তথ্য অনুমোদন ছাড়া প্রকাশ করলে বিশাস ভঙ্গের অভিযোগে কারাদন্ডের বিধান রয়েছে। নিম্ন উল্লেখিত তথ্যসমূহ SOI -তে অন্তর্ভুক্ত রয়েছে: সম্ভাব্য, আসন্ন বা বর্তমানে চলমান সশস্ত্র সংঘাতে সামরিক অভিযান কানাডা সরকারকে গোপনীয় তথ্য, বুদ্ধি, পরামর্শ দিয়ে সহায়তাকারীর উৎস পরিচয় গোয়েন্দা তথ্য সংগ্রহের জন্য ব্যবহৃত মাধ্যম কোনও গোপন তদন্তের বিষয়বস্তু বা সংগৃহীত তথ্য বা সংবাদ গোপন নজরদারির অধীনে থাকা যে কোনও ব্যক্তির পরিচয় এনক্রিপশন এবং ক্রিপ্টোগ্রাফিক সিস্টেম কোনও বিদেশী সত্তা বা সন্ত্রাসী গোষ্ঠীকে প্রদত্ত বা তাদেরকে কাছ থেকে প্রাপ্ত গোয়েন্দা তথ্য বা সংবাদ ==== গোপনীয় তথ্য ==== গোপন তথ্যউপাত্তকে ০৩ (তিন) টি স্তরে বিভক্ত করা হয়েছে। এগুলো হলোঃ ''Top Secret (সর্বোচ্চ গোপনীয়),'' ''Secret (গোপন)'' বা ''Confidential (গোপনীয়)''। এই কেবলমাত্র জাতীয় স্বার্থ সংশ্লিষ্ট বিষয়ে ব্যবহারের জন্য। ''Top Secret'' যেসব তথ্য সমূহ হলে দেশের জাতীয় স্বার্থে খুবই গুরুতর আঘাত আসতে পারে সেই সব তথ্যের ক্ষেত্রে প্রযোজ্য। তথ্য হাতছাড়া হওয়ার ফলাফল অবশ্যই অনেক বেশী, তাৎক্ষনিক এবং অপূরণীয় হবে। ''Secret'': যেসব তথ্য সমূহ হলে দেশের জাতীয় স্বার্থে গুরুতর আঘাত আসতে পারে সেই সব তথ্যের ক্ষেত্রে প্রযোজ্য। প্রকাশের কারণে জাতীয় স্বার্থ ক্ষুণ্ণ হতে পারে। ==== সুরক্ষিত তথ্য (Protected information) ==== সুরক্ষিত তথ্য গোপনীয়তার স্তরের আওতা বহির্ভুত। জাতীয় নিরাপত্তার সাথে সম্পর্কিত নয় এমন সংবেদনশীল তথ্যসমূহ এর অন্তর্ভুক্ত। এই ধরণের তথ্যউপাত্ত সমূহ নির্দিষ্ট সরকারি বা বেসরকারি স্বার্থের ক্ষতি করতে পারে বিবেচনায় আইন অনুযায়ি অননুমোদিত প্রকাশ নিষিদ্ধ। Protected (অত্যন্ত সংবেদনশীল সুরক্ষিত তথ্য): যেসব সংবেদনশীল তথ্য সমূহ হলে দেশের জাতীয় স্বার্থ ব্যতীত নির্দিষ্ট ব্যক্তি বা প্রতিষ্ঠানে স্বার্থে খুবই গুরুতর আঘাত আসতে পারে সেই সব তথ্যের ক্ষেত্রে প্রযোজ্য। যেমনঃ দেউলিয়া, অপরাধমূলক তদন্তে তথ্যদাতার পরিচয় ইত্যাদি। Protected (বিশেষ সংবেদনশীল সুরক্ষিত তথ্য): যেসব সংবেদনশীল তথ্য সমূহ হলে নির্দিষ্ট ব্যক্তি বা প্রতিষ্ঠানের গুরুতর ক্ষতি হতে পারে সেই সব তথ্যের ক্ষেত্রে প্রযোজ্য। যেমনঃ চিকিৎসার ইতিহাস, কর্মীদের বার্ষিক মূল্যায়ন প্রতিবেদন, আয়কর রিটার্ন ইত্যাদি। Protected (স্বল্প সংবেদনশীল সুরক্ষিত তথ্য): যেসব কম সংবেদনশীল তথ্য সমূহ অনূমোদন ছাড়া সর্বসাধারণের নিকট প্রকাশ করা উচিত নয় এবং হলে নির্দিষ্ট ব্যক্তি বা প্রতিষ্ঠানের ক্ষতি করতে পারে বা বিব্রতকর অবস্থায় ফেলতে পারে সেই সব তথ্যের ক্ষেত্রে প্রযোজ্য। যেমনঃ কর্মী পরিচয় নাম্বার, ব্যাংকে বেতন জমার তথ্য ইত্যাদি। ফেডারেল মন্ত্রীসভা (Queen's Privy Council for Canada) এর কাগজপত্রগুলি হয় (যেমন, মন্ত্রিসভায় উপস্থাপনা করার জন্য তৈরি স্লাইডসমূহ) বা (যেমন, খসড়া আইন, নির্দিষ্ট স্মারক)। === গণপ্রজাতন্ত্রী চীন === বিদেশী রাষ্ট্রসমূহের সাথে তথ্য আদান প্রদানের জন্য নিয়োজিত উহান প্রদেশের একটি সরকারি অফিস। লাল স্লোগানটিতে লেখা "জাতীয় তথ্যের গোপনীয়তা রক্ষা প্রত্যেক নাগরিকের দায়িত্ব"। গণপ্রজাতন্ত্রী চীনের ফৌজদারি আইনে (যা হংকং এবং ম্যাকাওয়ের বিশেষ প্রশাসনিক অঞ্চলগুলিতে কার্যকর নয়) রাষ্ট্রের গোপনীয় তথ্য প্রকাশ করাকে অপরাধ হিসাবে বিবেচনা করা হয়েছে। National Administration for the Protection of State Secrets এটি নিয়ন্ত্রণ এবং বাস্তবায়ন নিশ্চিত করে। ১৯৮৯ সালের "রাষ্ট্রীয় গোপনীয়তা রক্ষা আইন" এর আওতায়, রাষ্ট্রের গোপনীয় তথ্যউপাত্ত বলতে নিম্নে উল্লেখিত বিষয়াবলিকে নির্দেশ করা হয়েছে: রাষ্ট্র পরিচালনা সম্পর্কে গুরুত্বপূর্ণ নীতিনির্ধারণী সিদ্ধান্তসমূহ জাতীয় প্রতিরক্ষা ভবন এবং সশস্ত্র বাহিনীর কার্যক্রম কূটনৈতিক কার্যক্রম এবং বিদেশী রাষ্ট্র সম্পর্কিত কার্যক্রম এবং বিদেশী রাষ্ট্রসমূহকে দেয়া কোন প্রতিশ্রুতি রক্ষা জাতীয় অর্থনৈতিক সামাজিক বিকাশ বিজ্ঞান প্রযুক্তি রাষ্ট্রীয় নিরাপত্তা বজায় এবং ফৌজদারি অপরাধের তদন্তের জন্য কার্যক্রম ন্যাশনাল স্টেট সিক্রেটস ব্যুরো কর্তৃক "জাতীয় গোপনীয়" হিসাবে শ্রেণিবদ্ধ অন্য যে কোনও বিষয় গোপন তথ্যসমূহকে তিনটি স্তরে শ্রেণিবদ্ধ করা যেতে পারে: সর্বোচ্চ গোপনীয় (绝密): "খুবই গুরুত্বপূর্ণ রাষ্ট্রীয় গোপনীয় তথ্য যা প্রকাশের ফলে রাষ্ট্রের নিরাপত্তা এবং জাতীয় স্বার্থের অত্যন্ত গুরুতর ক্ষতি হবে" হিসাবে সংজ্ঞায়িত করা হয়েছে অত্যন্ত গোপনীয় (机密): "গুরুত্বপূর্ণ রাষ্ট্রীয় গোপনীয় তথ্য যা প্রকাশের ফলে রাষ্ট্রের নিরাপত্তা এবং জাতীয় স্বার্থের মারাত্মক ক্ষতি হবে" হিসাবে সংজ্ঞায়িত করা হয়েছে গোপনীয় (秘密): "সাধারণ রাষ্ট্রীয় গোপনীয় তথ্য যা প্রকাশের ফলে রাষ্ট্রের নিরাপত্তা এবং জাতীয় স্বার্থের ক্ষতি হবে" হিসাবে সংজ্ঞায়িত করা হয়েছে। === ফ্রান্স === ফ্রান্সে গোপনীয় তথ্যকে দণ্ডবিধির ৪১৩-৯ অনুচ্ছেদে সংজ্ঞায়িত করা হয়। সামরিক গোপনীয়তার শ্রেণিবিন্যাসের তিনটি স্তর হলোঃ ''Très Secret Défense'' (প্রতিরক্ষার জন্য অত্যন্ত গোপনীয়): এই ধরণের তথ্য প্রকাশকে জাতীয় প্রতিরক্ষার জন্য অত্যন্ত ক্ষতিকারক বলে মনে করা হয়, এবং জাতীয় প্রতিরক্ষার ক্ষেত্রে ধরণের তথ্য সরকারের অগ্রাধিকার তালিকায় থাকে। কোনও সংগঠন বা সংস্থা প্রধানমন্ত্রী বা জাতীয় প্রতিরক্ষা বিষয়ক প্রধান সচিবের অনুমোদন ছাড়া এই স্তরের তথ্য সংরক্ষণ, বিশ্লেষণ, হস্তান্তর, প্রদর্শন বা ধ্বংস করতে পারবেনা। আংশিক বা সম্পূর্ণ প্রতিলিপি তৈরি কঠোরভাবে নিষিদ্ধ। ''Secret Défense'' (প্রতিরক্ষার জন্য খুবই গোপনীয়): এই ধরণের তথ্য প্রকাশকে জাতীয় প্রতিরক্ষার জন্য খুবই ক্ষতিকারক বলে মনে করা হয়। বিশেষ জরুরী অবস্থা ছাড়া কর্তৃপক্ষের অনুমোদন ব্যতীত জাতীয় তথ্যের প্রতিলিপি তৈরি করা নিষেধ। ''Confidentiel Défense'' (প্রতিরক্ষার জন্য গোপনীয়): এই ধরণের তথ্য প্রকাশে জাতীয় প্রতিরক্ষায় সম্ভাব্য ক্ষতি করতে পারে। অথবা এটি প্রকাশিত হলে এর উচ্চস্তরের গোপনীয় কোন তথ্য উদঘাটনের হুমকি সৃষ্টি হতে পারে। কম সংবেদনশীল তথ্য সমূহকে "protected" বা "সুরক্ষিত" হিসেবে চিহ্নিত করা হয়। "সুরক্ষিত" তথ্যের ধাপগুলি নিম্নরূপঃ ''Confidentiel personnels Officiers'' (গোপনীয় কর্মকর্তা) ''Confidentiel personnels (গোপনীয় নন-কমিশনড কর্মকর্তা) ''Diffusion তথ্য) ''Diffusion restreinte (প্রশাসনিক সীমাবদ্ধ তথ্য) ''Non Protégé'' (সুরক্ষিত নয়) আরও একটি শব্দ "''spécial France''" (কেবল ফ্রান্স) শুধুমাত্র ফরাসি নাগরিকদের জন্য নথি/তথ্য অধিগত করার সুযোগকে সীমিত করে। এটি গোপনীয়তার কোন স্তর নয়। একটি স্বাধীন কর্তৃপক্ষ ''Commission consultative du secret de la défense nationale'' (CCSDN) শুধুমাত্র একটি গোপনীয় নথি কে এর গোপনীয়তার স্তর থেকে বাতিল করে প্রকাশ্য করতে পারে। শ্রেণিবদ্ধ নথি স্থানান্তরের সময় দুইটি খাম ব্যবহার করা হয়, বাহির দিকে নাম্বারযুক্ত একটি প্লাস্টিকের খাম থাকে এবং ভিতরে একটি শক্ত কাগজের খাম থাকে। নথি হস্তান্তরের আগে ধারকটিকে ভালোভাবে যাচাই করা হয় এবং নথির নিবন্ধণ করা হয়। বিদেশে প্রেরণের সময়, নথিটি বিশেষ সামরিক ডাক মারফত অথবা কূটনৈতিক ব্যাগের মাধ্যমে স্থানান্তর করতে হবে। নথির ধারকের ওজন ২০ কিলোগ্রামের কম হলে একজন ক্ষমতাপ্রাপ্ত পরিবাহক অথবা এই কাজে সার্টিফিকেটধারী একজন ব্যাক্তি দ্বারা প্রেরণ করতে হবে। চিঠিতে অবশ্যই ''PAR VALISE উল্লেখ করে একটি সিল মোহর করতে হবে। বছরে একবার, মন্ত্রীদেরকে যথাযথ কর্তৃপক্ষ কর্তৃক প্রস্তুতকৃত গোপন শ্রেণিবদ্ধ নথিগুলির একটি তালিকা উপস্থাপন করা হয়। ব্যবহারের সময়সীমা শেষ হয়ে গেলে নথিগুলি দস্তাবেজগুলি সংরক্ষণাগারে পাঠিয়ে দেয়া হয়, যেখানে সেগুলি হয় (জ্বলন, ক্রাশিং, বা ওভারভোল্টেজ দ্বারা) ধ্বংস করা হয় অথবা সংরক্ষণ করা হয়। গোপন শ্রেণিবদ্ধ তথ্যের অননুমোদিত প্রকাশের ক্ষেত্রে ব্যবস্থা নেয়ার জন্য উপযুক্ত কর্তৃপক্ষ হলো স্বরাষ্ট্র মন্ত্রনালয়, ''Haut fonctionnaire de défense et de sécurité'' ("প্রতিরক্ষা নিরাপত্তার জন্য উচ্চ সরকারি কর্মকর্তা") এবং জাতীয় প্রতিরক্ষা বিষয়ক সাধারণ সম্পাদক। এই ধরনের গোপনীয়তা লঙ্ঘন ০৭ বছরের কারাদণ্ড এবং ১০০,০০০ ইউরো জরিমানাযোগ্য অপরাধ; এবং অপরাধটি যদি বিচ্ছিন্নভাবে বা অবহেলার দ্বারা সংঘটিত হয় তবে শাস্তি হলো ০৩ বছরের কারাদণ্ড এবং ৪৫,০০০ ইউরো জরিমানা। === হংকং === দেশের নিরাপত্তা বিভাগ (Security Bureau) সরকারি গোপন নথিপত্রাদির সুরক্ষা এবং পরিচালনার বিষয়ে নীতিমালা তৈরির জন্য সাধারণভাবে, হংকংয়ে ব্যবহৃত সিস্টেমটি যুক্তরাজ্যের সিস্টেমের কাছাকাছি, যা হংকংয়ের ঔপনিবেশিক যুগ থেকে বিকশিত হয়েছিল। হংকংয়ে গোপনীয়তার চারটি শ্রেণিবিভাজন বিদ্যমান, সংবেদনশীলতায় সর্বোচ্চ থেকে সর্বনিম্ন হিসেবে উল্লেখ করা হলো: সর্বোচ্চ গোপনীয় (絕對 機密) গোপন (高度 機密) গোপনীয় (機密) ** সাময়িকভাবে গোপনীয় (臨時 保密) সীমাবদ্ধ (限 文件 內部 文件) ** সীমাবদ্ধ (কর্মী) (限 文件 (人事)) ** সীমাবদ্ধ (দরপত্র) (限 文件 (投標)) ** সীমাবদ্ধ (প্রশাসন) (限 文件 (行政)) সীমাবদ্ধ (Restricted) নথিপত্রগুলি ঠিক অপরিহার্যভাবে গোপনীয় নয়, ''ব্যক্তিগত তথ্য (গোপনীয়তা) অধ্যাদেশ'' অনুসারে কেবল তথ্যটি যাদের জানা দরকার তারা এই জাতীয় তথ্য ব্যবহারের সুযোগ পাবেন। === নিউজিল্যান্ড === নিউজিল্যান্ড সরকার (Restricted) শব্দ ব্যবহার করে যা ''গোপনীয়'' (Confidential) শ্রেণী থেকে নিম্ন স্তরের। গোপনীয় (Confidential), গোপন (Secret) এবং সর্বোচ্চ গোপন (Top Secret) নথিসমূহ অধিগত করার ছাড়পত্র প্রদানের আগে সংশ্লিষ্ট ব্যক্তির ব্যাকগ্রাউন্ড পরীক্ষা করা হয়; কিন্তু (Restricted) নথিসমূহ ব্যবহার করার জন্য তাদের দপ্তরের বিভাগীয় প্রধানের লিখিত অনুমতিই যথেষ্ট। নিউজিল্যান্ড এবং মার্কিন যুক্তরাষ্ট্রের গোপনীয়তার নিরাপত্তা শ্রেণীবিন্যাস এবং তাদের ব্যবহার প্রায় একই রকম। নিউজিল্যান্ডে জাতীয় নিরাপত্তা শ্রেণীবিভাজন ছাড়াও দুটি অতিরিক্ত নিরাপত্তা স্তর রয়েছে, ''একান্তে'' (In Confidence) এবং ''সংবেদনশীল'' (Sensitive), যা গোপনীয় মনে করা হয় এমন নীতিনির্ধারনী পলিসির তথ্য সুরক্ষার জন্য ব্যবহৃত হয়। এছাড়াও, সরকারের মন্ত্রণালয় এবং বিভাগসমূহে বেশ কিছু তথ্য চিহ্ন ব্যবহার করা হয়, উদাহরণস্বরূপ, 'তথ্যটি উদ্ভুত মন্ত্রণালয়ের বাইরে প্রকাশ করা উচিত নয়'। ব্যক্তিগত তথ্যের কঠোর গোপনীয়তা রক্ষার নিমিত্তে সরকারী এবং বেসরকারী খাতের সমস্ত কর্মীদের ব্যক্তিগত নথিসমূহ (Personnel Files) কেন্দ্রীয়ভাবে নিয়ন্ত্রণ করা হয়। ব্যক্তিগত তথ্যসমূহ নিরাপত্তার জন্য সাধারণত এই নথি সমূহকে ''একান্তে'' (In Confidence) স্তরে শ্রেণিবদ্ধ করা হয়। === রোমানিয়া === রোমানিয়ায় গোপণীয়তার ভিত্তিতে শ্রেণিবদ্ধ তথ্যগুলিকে "রাষ্ট্রীয় গোপনীয়" ("state de stat'') হিসাবে উল্লেখ করা হয় এবং state secrets কে দণ্ডবিধি দ্বারা সংজ্ঞায়িত করা হয়ঃ "যে সকল তথ্য নথিপত্রে এই গোপনীয়তার চিহ্নটি প্রকাশ্যে দৃশ্যমান, অথবা এই স্তরের গোপণীয় বলে ঘোষিত বা এই স্তরের মর্যাদা প্রাপ্ত বলে সরকারী সিদ্ধান্ত রয়েছে"। রোমানিয়াতে গোপনীয়তার তিনটি ধাপ রয়েছে গোপনীয় (Secret), সর্বোচ্চ গোপনীয় (Top Secret) এবংবিশেষ গুরুত্বেপূর্ণ সর্বোচ্চ গোপনীয় (Top Secret of Particular Importance)। এই স্তরগুলি রোমানিয়ান গোয়েন্দা সার্ভিস দ্বারা নির্ধারণ করা হয়েছে। তবে তথ্যউপাত্ত চিহ্নিত করার সময় এটিকে ন্যাটোর বিধি বিধানের সাথে সঙ্গতিপূর্ণ হতে হবে এবং ন্যাটোর বিধি বিধানের সাথে কোন কারনে দ্বন্দ্ব তৈরি হলে ন্যাটোর আইনকে অগ্রাধিকার দেয়া হবে। রোমানিয়ার জাতীয় স্বার্থ হুমকির মুখে পরবে এমন কোন গোপনীয় তথ্য বিদেশী গোয়েন্দা বা ক্ষমতার কাছে হস্তান্তর করা হলে যাবজ্জীবন কারাদন্ডে দণ্ডনীয় অপরাধ। ভিলনিয়াসে অবস্থিত মিউজিয়াম অব জেনোসাইড ভিকটিমস রক্ষিত কেজিবির নিয়মকানুন নির্দেশিকা === রাশিয়া === রাশিয়ান ফেডারেশনে একটি রাষ্ট্রীয় গোপনীয়তা চিহ্ন тайна) দ্বারা রাষ্ট্র তার সামরিক, বৈদেশিক নীতি, অর্থনৈতিক, মেধা, গোয়েন্দা, পরিচালনা তদন্তমূলক এবং অন্যান্য ক্রিয়াকলাপকে সুরক্ষিত করে, যা প্রচারের ফলে রাষ্ট্রের নিরাপত্তায় হুমকি তৈরী হতে পারে। === সুইডেন === গোপন রাখা উচিত এমন নথিপত্রের সাথে সংযুক্ত চিহ্নের কয়েকটি সুইডিশ উদাহরণ ''Hemlig'' লেখার চারপাশে একটি একক ফ্রেম গোপন (Secret) গোপনীয় (Confidential) বা সীমিত (Restricted) তথ্যকে নির্দেশ করে। দুইটি (Double) ফ্রেম মানে ''Kvalificerat hemlig'' বা Top Secret বা সর্বোচ্চ গোপনীয়। ন্যাটো পিএফপির সাথে সহযোগিতা বৃদ্ধির কারণে সুইডিশ শ্রেণিবিন্যাসকে আধুনিকায়ন করা হয়েছে। সমস্ত গোপন প্রতিরক্ষা দলিলগুলিতে এখন একটি সুইডিশ গোপনীয়তার চিহ্ন (''Kvalificerat hemlig'' বা ''Hemlig'' এবং একটি ইংরেজি গোপনীয়তার চিহ্ন (Top Secret, Secret, Confidential, বা Restricted) থাকে। ''skyddad identitet'' (protected identity) বা "পরিচয় সুরক্ষিত" শব্দটি বিপদগ্রস্ত কোন ব্যক্তিকে নিরাপত্তা দেয়ার ক্ষেত্রে ব্যবহৃত হয়, যা মূলত "পরিচয় গোপন" বোঝায় এবং এটি কেবল পুলিশ বাহিনীর নির্দিষ্ট সদস্য এবং ক্ষমতাপ্রাপ্ত কর্মকর্তাগণ ব্যবহার করতে পারেন। === যুক্তরাজ্য === যুক্তরাজ্যে নিরাপত্তায় গোপনীয়তার শ্রেণিবিন্যাস ২০১৩ অবধি ইউনাইটেড কিংডম গোপনীয়তার ০৫ (পাঁচটি) স্তর ব্যবহার করেছে; সেগুলি হলো: সুরক্ষিত (PROTECT), সীমাবদ্ধ (RESTRICTED), গোপনীয় (CONFIDENTIAL), গোপন (SECRET) এবং সর্বোচ্চ গোপনীয় (TOP SECRET- পূর্বের MOST SECRET)। মন্ত্রিপরিষদ অফিস কর্মীদের প্রয়োজনীয় নিরাপত্তা ছাড়পত্র প্রদান সহ কীভাবে সরকারী তথ্যকে সুরক্ষা দেয়া যায় সে সম্পর্কে দিকনির্দেশনা দিয়ে থাকে। কর্মীদেরকে চাকুরীতে যোগদানের সময় অফিসিয়াল সিক্রেটস অ্যাক্ট ১৯১১ থেকে ১৯৮৯ বোঝা এবং পরিপালন নিশ্চিত করার অঙ্গিকার করতে হয়, যদিও এই আইনটি লিখিত অঙ্গিকার থাকুক বা না থাকুক সকলের জন্যই প্রযোজ্য। PROTECT শব্দচিহ্নটি নিজে কোন সুরক্ষা প্রতিরক্ষামূলক চিহ্নস্তর নয় (যেমন RESTRICTED বা আরও উপরের মতো), তবে এটি এমন তথ্যসমূহকে নির্দেশ করতে ব্যবহৃত হয় যা প্রকাশ করা উচিত নয়, উদাহরণস্বরূপঃ আয়কর রিটার্ন, জাতীয় বীমা বা অন্যান্য ব্যক্তিগত তথ্য সমূহ। শ্রেণিবদ্ধ ব্যতীত সরকারী দলিলগুলিকে UNCLASSIFIED (গোপনীয় নয়) বা NOT PROTECTIVELY MARKED (সুরক্ষা চিহ্নিত নয়) মর্মে চিহ্নিত করা যেত। এই পদ্ধতিটি এপ্রিল, ২০১৪ থেকে Government Security Classifications Policy দ্বারা প্রতিস্থাপিত হয়েছিল. নতুন পদ্ধতিটি তুলনামূলকভাবে সরল: TOP SECRET, SECRET, এবং OFFICIAL। OFFICIAL SENSITIVE (দাপ্তরিক সংবেদনশীল) চিহ্নটি অন্য তিনটি শব্দের (COMMERCIAL বা বানিজ্যিক, LOCSEN (location sensitive) বা স্থান সংবেদনশীল এবং PERSONAL বা (ব্যক্তিগত) যে কোন একটির পরপর ব্যবহৃত হয়। SECRET এবং TOP SECRET চিহ্ন বিশিষ্ট নথি সমূহে সাবধানতামূলক সংকেত যেমন 'শুধুমাত্র যুক্তরাজ্যের নাগরিকদের জন্য' উল্লেখ থাকতে পারে। === যুক্তরাষ্ট্র === মার্কিন যুক্তরাষ্ট্রে গোপনীয় তথ্যের শ্রেণীবদ্ধকরণ পদ্ধতিটি বর্তমানে নির্বাহী আদেশ ১৩৫২৬ এর অধীনে প্রতিষ্ঠিত এবং এর তিনটি স্তর রয়েছে গোপনীয় (Confidential), গোপন (Secret) এবং সর্বোচ্চ গোপনীয় (Top Secret)। দ্বিতীয় বিশ্বযুদ্ধের সময় আমেরিকায় একটি 'সীমাবদ্ধ (Restricted)' স্তর ছিল তবে এখন আর তা ব্যবহৃত হয় না। যুক্তরাষ্ট্রের আইন অনুযায়ী অন্যান্য দেশ থেকে প্রাপ্ত 'সীমাবদ্ধ (Restricted)' স্তরের নথিসমূহ যুক্তরাষ্ট্রে গোপনীয় (Confidential) হিসেবে বিবেচিত হয়। এছাড়াও, যে সকল নথি সমূহ গোপনীয় নয় কিন্তু প্রশাসনিক কারনে বা আইন দ্বারা এর বিতরণ সীমিত রাখা প্রয়োজন সেসব নথি সমূহে বিভিন্ন সংকেত ব্যবহার করা হয়; যেমনঃ 'শুধুমাত্র দাপ্তরিক ব্যবহারের জন্য- For Official Use Only (FOUO)' অথবা 'সংবেদনশীল কিন্ত গোপনীয় নয়- Sensitive but Unclassified (SBU)'. ১৯৫৪ সালের The Atomic Energy Act (আণবিক শক্তি আইন) পারমাণবিক অস্ত্রের নকশা সম্পর্কিত তথ্যের সুরক্ষার জন্য নির্দেশনা প্রদান করে। "Restricted Data" শব্দটি কোন নির্দিষ্ট পারমাণবিক প্রযুক্তি বোঝাতে ব্যবহৃত হয়। পারমাণবিক উপাদান বা অস্ত্রের ব্যবহার, মজুদ বা পরিচালনা সম্পর্কিত তথ্যগুলিকে "Formerly Restricted Data" চিহ্নিত করা হয়ে থাকে। এই চিহ্ন গুলো গোপনীয়তার শ্রেনিবিভাজনের সংকেত সমূহের (Confidential, Secret এবং Top Secret) সাথে অতিরিক্ত হিসেবে উল্লেখ করা হয়। আণবিক শক্তি আইন দ্বারা সুরক্ষিত তথ্য সমূহ আইন দ্বারা সুরক্ষিত এবং কার্যনির্বাহী আদেশের অধীনে শ্রেণিবদ্ধ তথ্যসমূহ কার্যনির্বাহী বিশেষাধিকার দ্বারা সুরক্ষিত থাকে। মার্কিন সরকার জোর দিয়ে বলেছে যে কোনও দলিল আইনত শ্রেনীবদ্ধ (গোপন) করা হয়েছে কিনা তা আদালতের পক্ষে প্রশ্ন করা "যথাযথ নয়"। ১৯৭৩ সালে পেন্টাগন পেপারস প্রকাশের জন্য ড্যানিয়েল এলসবার্গের বিচার কার্য চলাকালে সম্মানিত বিচারক জনাব এলসবার্গের সাক্ষ্য গ্রহণের অনুমতি দেননি (কারণ এলসবার্গ বলেছিলেন যে আমেরিকান সরকার ওই তথ্য জনগণের কাছ থেকে গোপন করার জন্য অন্যায় ভাবে গোপনীয় হিসেবে শ্রেনীবদ্ধ করেছিল), তিনি এটাকে "অপ্রাসঙ্গিক" বলে দাবি করেছিলেন, কারণ আরোপিত গোপনীয়তাকে চ্যালেঞ্জ করা যায় না। তবে, ইলসবার্গের বিরুদ্ধে অভিযোগগুলি চূড়ান্তভাবে খারিজ হয়ে গেল যখন প্রকাশিত হলো যে সরকার এলসবার্গের মনোরোগ বিশেষজ্ঞের অফিসে গোপনে প্রবেশ করে এবং কোনও ওয়্যারেন্ট ছাড়াই তার টেলিফোনে আইন বহির্ভুতভাবে আড়ি পাতে। এলসবার্গ জোর দিয়ে বলেছেন যে বর্তমানে মার্কিন যুক্তরাষ্ট্রের আইনী পরিস্থিতি ১৯৭৩ সালের চেয়ে চেয়ে খারাপ, এবং এডওয়ার্ড স্নোডেন সুষ্ঠু বিচার পাননি। ২০০৮ সালের রাষ্ট্রীয় গোপনীয়তা সুরক্ষা আইনটি (State Secrets Protection Act বিচারকদেরকে এই জাতীয় প্রশ্নগুলি খাস আদালতে (জনগণ এবং প্রেস এর জন্য উম্মুক্ত নয় এমন আদালত) পর্যালোচনা করার ক্ষমতা দিতে পারতো তবে বিলটি পাস হয়নি। যখন কোনও সরকারী সংস্থা গোপনীয় উপায়ে শ্রেণিবদ্ধ (Classified) তথ্য অর্জন করে, বা কোনও প্রোগ্রামকে শ্রেণিবদ্ধ হিসাবে আখ্যা দেয়, সেই সংস্থা তখন উক্ত তথ্যের "মালিকানা" দাবি করে এবং এর কোনও অংশ জনসাধারণের নিকট প্রকাশকে তাদের মালিকানার লঙ্ঘন হিসাবে বিবেচনা করে এমনকি যদি একই তথ্য প্রেস বা অন্য কারো দ্বারা স্বাধীনভাবে সংগ্রহ করা হয়, তারপরও। উদাহরণস্বরূপ, যদিও সিআইএ ড্রোন প্রোগ্রামটি ২০০০ এর দশকের গোড়ার দিকে সর্বসাধারণের মাঝে ব্যাপকভাবে আলোচিত হয়েছে এবং সাংবাদিকরা ব্যক্তিগতভাবে ড্রোন ক্ষেপণাস্ত্র হামলার বিষয়ে পর্যবেক্ষণ রিপোর্ট করেছেন, তবু সিআইএ এখনও প্রোগ্রামটির অস্তিত্বটিকে সম্পূর্ণরূপে শ্রেণিবদ্ধ (Classified) হিসেবে বিবেচনা করে এবং বিষয়ে কোন ধরণের উম্মুক্ত আলোচনা পদ্ধতিগতভাবে শ্রেণিবদ্ধ তথ্য প্রকাশের ঝুঁকি তৈরি করে। হিলারি ক্লিনটনের ইমেল বিতর্কের সময় "শ্রেণিবদ্ধ" তথ্য কিভাবে নির্ধারণ করা হয় বিষয়ে আলোচনার সময় "সমান্তরাল প্রতিবেদন" নিয়ে বিতর্ক হয়। তখন যুক্তরাষ্ট্রের আইন বিষয়ক সহকারী সচিব জুলিয়া ফ্রিফিল্ড উল্লেখ করেছিলেন যে, "যখন নীতিনির্ধারণী মহলের ব্যক্তিগণ বিভিন্ন মুক্ত উৎস, 'থিংক ট্যাঙ্কস', বিশেষজ্ঞ, বিদেশী সরকারী কর্মকর্তা বা অন্যান্য মাধ্যম হতে তথ্য পেয়ে থাকেন, সেই একই তথ্যের কিছু যদি গোয়েন্দা চ্যানেলগুলির মাধ্যমেও পেয়ে থাকেন, তার অর্থ এই নয় যে এটি একটি গোপনীয় (Classified) তথ্য। === বিভিন্ন দেশে ব্যবহৃত শ্রেণিবদ্ধ বা গোপনীয় তথ্যের সমমানের চিহ্নের সারণী === (State) Top Secret Secret Confidential Restricted আলবেনিয়া Teper Sekret Sekret Konfidencial Kufizuar আর্জেন্টিনা Estrictamente Secreto Confidencial Secreto Confidencial Reservado অস্ট্রেলিয়া Top Secret Secret Confidential Protected অস্ট্রিয়া Streng Geheim Geheim Vertraulich Eingeschränkt বেলজিয়াম Zeer Geheim Très Secret Geheim Secret Vertrouwelijk Confidentiel Beperkte Verspreiding Diffusion restreinte বলিভিয়া Supersecretoor Muy Secreto Secreto Confidencial Reservado বসনিয়া হার্জেগোভিনা Strogo povjerljivo Tajno Konfidencialno Restriktivno ব্রাজিল Ultrassecreto Secreto Reservado বুলগেরিয়া Строго секретно Секретно Поверително За служебно ползване কম্বোডিয়া Sam Ngat Bamphot Sam Ngat Roeung Art Kambang Ham Kom Psay কানাডা Top Secret/Très secret Secret/Secret Protected A, or Protégé A, ou চিলি Secreto Secreto Reservado Reservado চীন, গণপ্রজাতন্ত্রী Juémì (绝密) Jīmì (机密) Mìmì (秘密) Nèibù (内部) কলম্বিয়া Ultrasecreto Secreto Confidencial Reserva del sumario কোস্টা রিকা Alto Secreto Secreto Confidencial ক্রোয়েশিয়া Vrlo tajno Tajno Povjerljivo Ograničeno চেক প্রজাতন্ত্র Přísně tajné Tajné Důvěrné Vyhrazené ডেনমার্ক Yderst Hemmeligt Hemmeligt Fortroligt Til Tjenestebrug Foreign Service: Fortroligt (thin Black border) ইকুয়েডর Secretisimo Secreto Confidencial Reservado মিশর এল সালভাদোর Ultra Secreto Secreto Confidencial Reservado এস্তোনিয়া Täiesti salajane Salajane Piiratud ইথিওপিয়া ብርቱ ምስጢር ምስጢር ጥብቅ ክልክል ইউরোপীয় ইউনিয়ন (ইইউ) TRES SECRET UE EU TOP SECRET SECRET UE EU SECRET CONFIDENTIEL UE EU CONFIDENTIAL RESTREINT UE EU RESTRICTED ইউরোপীয় ইউনিয়ন (ওয়েস্টার্ন) (WEU) FOCAL TOP SECRET WEU SECRET WEU CONFIDENTIAL WEU RESTRICTED ইউরেটম EURA TOP SECRET EURA SECRET EURA CONFIDENTIAL EURA RESTRICTED ফিনল্যান্ড Erittäin salainen (ST I) Salainen (ST II) (ST III) Käyttö rajoitettu (ST IV) ফ্রান্স Très secret défense Secret défense Confidentiel défense Diffusion restreinte জার্মানি STRENG GEHEIM GEHEIM VS-VERTRAULICH VS-NUR FÜR DEN DIENSTGEBRAUCH গ্রিস Άκρως Απόρρητον Απόρρητον Εμπιστευτικόν গুয়াতেমালা Alto Secreto Secreto Confidencial Reservado হাইতি Top Secret Secret Confidential Reserve হন্ডুরাস Super Secreto Secreto Confidencial Reservado হংকং Top Secret, 高度機密 Secret, 機密 Confidential, 保密 Restricted, 內部文件/限閱文件 হাঙ্গেরি Szigorúan Titkos Titkos Bizalmas Korlátozott Terjesztésű ভারত (হিন্দি) परम गुप्त (Param Gupt) गुप्त (Gupt) गोपनीय (Gopniya) ভারত (ইংরেজি) Top Secret Secret Confidential Restricted ইন্দোনেশিয়া Sangat Rahasia Rahasia Rahasia Dinas Terbatas ইরান Bekoli-Serri بکلی سری Serri سری خیلی محرمانه Mahramaneh محرمانه ইরাক আইসল্যান্ড Algert Leyndarmál Leyndarmál Trúnaðarmál Þjónustuskjal আয়ারল্যান্ড (আইরিশ ভাষা) An-sicreideach Sicreideach Runda Srianta ইস্রায়েল Sodi Beyoterסודי ביותר Sodiסודי Shamurשמור Mugbalמוגבל ইতালি Segretissimo Segreto Riservatissimo Riservato জাপান Kimitsu, Gokuhi, 極秘 Hi, 取り扱い注意 জর্দান দক্ষিণ কোরিয়া I(Il)-geup Bimil, II(I)-geup Bimil, III(Sam)-geup Bimil, Daeoebi, লাওস Lup Sood Gnod Kuam Lup Kuam Lap Chum Kut Kon Arn লাতভিয়া Sevišķi slepeni Slepeni Konfidenciāli Dienesta vajadzībām লেবানন Tres Secret Secret Confidentiel লিথুয়ানিয়া Visiškai Slaptai Slaptai Konfidencialiai Riboto Naudojimo মালয়েশিয়া Rahsia Besar Rahsia Sulit Terhad মেক্সিকো Ultra Secreto Secreto Confidencial Restringido মন্টিনিগ্রো Strogo Tajno Tajno Povjerljivo Interno নেদারল্যান্ডস STG. Zeer Geheim STG. Geheim STG. Confidentieel Departementaal Vertrouwelijk নিউজিল্যান্ড Top Secret Secret Confidential Restricted নিকারাগুয়া Alto Secreto Secreto Confidencial Reservado নরওয়ে STRENGT HEMMELIG HEMMELIG KONFIDENSIELT BEGRENSET পাকিস্তান (উর্দু) Intahai Khufia Khufia Sigh-e-Raz Barai Mahdud Taqsim পাকিস্তান (ইংরেজি) Top Secret Secret Confidential Restricted প্যারাগুয়ে Secreto Secreto Confidencial Reservado পেরু Estrictamente Secreto Secreto Confidencial Reservado ফিলিপাইন (English) ফিলিপাইন (তাগালোগ) Top Secret Matinding Lihim Secret Mahigpit na Lihim Confidential Lihim Restricted Ipinagbabawal পোল্যান্ড Ściśle tajne Tajne Poufne Zastrzeżone পর্তুগাল Muito Secreto Secreto Confidencial Reservado রোমানিয়া Strict Secret de Importanță Deosebită Strict Secret Secret Secret de serviciu রাশিয়া Особой важности (вариант: Совершенно Секретно (''Sovershenno Sekretno'')) Совершенно секретно (вариант: Секретно (''Sekretno'')) Секретно (вариант: Не подлежит оглашению (''Ne podlezhit oglasheniyu Для Служебного Пользования (ДСП)(''Dlya Sluzhebnogo Pol'zovaniya'') সৌদি আরব Saudi Top Secret Saudi Very Secret Saudi Secret Saudi Restricted সার্বিয়া Latin: Državna tajna Cyrillic: Државна тајна Latin: Strogo poverljivo Cyrillic: Строго поверљиво Latin: Poverljivo Cyrillic: Поверљиво Latin: Interno Cyrillic: Интерно সিঙ্গাপুর Top Secret Secret Confidential Restricted সোমালিয়া Sir Muhiim ah Sir Gooniya Xog Qarsoon Qarsoon স্লোভাকিয়া Prísne tajné Tajné Dôverné Vyhradené স্লোভেনিয়া Strogo tajno Tajno Zaupno Interno স্পেন Secreto Reservado Confidencial Difusión Limitada শ্রীলঙ্কা අති රහස්‍ය රහස්‍ය රහසිගත සීමාන්විත সুইডেন Kvalificerat Hemlig (KH); Hemlig/Top Secret (H/TS) Hemlig (H); Hemlig/Secret H/S) (H/C) (H/R) সুইজারল্যান্ড GEHEIM SECRET VERTRAULICH CONFIDENTIEL INTERN INTERNE তাইওয়ান (Republic of China) Top Secret (絕對機密) Secret (極機密) Confidential (機密) তানজানিয়া (Swahili) SIRI KUU SIRI STIRI IMEZUILIWA থাইল্যান্ড Lap thi sut (ลับที่สุด) Lap mak (ลับมาก) Lap (ลับ) Pok pit (ปกปิด) তুরস্ক Çok Gizli Gizli Özel Hizmete Özel দক্ষিন আফ্রিকা (English) Top Secret Secret Confidential Restricted দক্ষিন আফ্রিকা (Afrikaans) Uiters Geheim Geheim Vertroulik Beperk ইউক্রেন Цілком таємно Таємно Конфіденційно Для службового користування যুক্তরাজ্য TOP SECRET SECRET (formerly CONFIDENTIAL) OFFICIAL (formerly RESTRICTED) মার্কিন যুক্তরাষ্ট্র Top Secret Secret Confidential উরুগুয়ে Ultra Secreto Secreto Confidencial Reservado ভিয়েত্নাম Tuyệt Mật Tối Mật Mật Phổ Biến Hạn Chế '''Table notes:''' '''Table source:''' == গোপনীয়তার কর্পোরেট শ্রেণিবদ্ধকরণ == বেসরকারী কর্পোরেশনগুলি প্রায়শই সংবেদনশীল পদসমূহে যোগদানে ইচ্ছুক প্রার্থীদের পূর্ব ইতিহাস যাচাই করে এবং যোগদানের সময় গোপনীয়তার চুক্তি সম্পাদন করে। মার্কিন যুক্তরাষ্ট্রে কর্মচারী পলিগ্রাফ সুরক্ষা আইন বেসরকারী নিয়োগকারী কর্তৃপক্ষসমূহকে লাই ডিটেক্টর পরীক্ষার ব্যবহার বন্ধে বিধি নিষেধ আরোপ করেছে, তবে কয়েকটি ব্যতিক্রম রয়েছে। বেসরকারী কোম্পানীর সংবেদনশীল তথ্য চিহ্নিতকরণ এবং তা সুরক্ষার জন্য পদ্ধতি নির্দেশাবলী সম্বলিত নিজস্ব নিয়ম নীতির ব্যবহার খুব সাধারণভাবে প্রচলিত (যেমনঃ "IBM গোপনীয়") এবং কিছু কিছু কোম্পানীতে গোপনীয়তার জন্য একাধিক স্তর বিদ্যমান। এই জাতীয় তথ্য বাণিজ্য গোপন (Trade Secret) আইন দ্বারা সুরক্ষিত। নতুন পণ্য উদ্ভাবনকারী দলগুলি প্রায়শই অন্যদের থেকে বিচ্ছিন্ন হয়ে কাজ করে এবং সুনির্দিষ্ট সহকর্মী ছাড়া অন্যান্য কর্মীদের সাথে তাদের প্রচেষ্টার তথ্য শেয়ার করতে নিষেধ করা হয়, মূল অ্যাপল ম্যাকিনটোস প্রকল্পটি একটি বিখ্যাত উদাহরণ। অন্যান্য কার্যাবলী, যেমন কোম্পানি অধিগ্রহণ একত্রীকরণ এবং আর্থিক প্রতিবেদন তৈরির সময় সাধারণত একইরকম বিধিনিষেধ আরোপ করা হয়। তবে কর্পোরেট নিরাপত্তা ব্যবস্থার মধ্যে সাধারণত পদানুযায়ী বিশদ ছাড়পত্র প্রদান পদ্ধতি এবং সংবেদনশীলতার কাঠামো এবং অপরাধের বিপরীতে কঠোর ব্যবস্থা গ্রহণের সুযোগ ইত্যাদির অভাব থাকে যা সরকারী শ্রেণিবদ্ধকরণ সিস্টেম ভোগ করে থাকে। == ট্র্যাফিক লাইট প্রোটোকল == সরকারী সংস্থাসমূহ এবং কর্পোরেশনগুলির মধ্যে সংবেদনশীল তথ্য আদান প্রদানের জন্য গ্রুপ এইট (জি৮) অন্তর্ভুক্ত দেশসমূহ কর্তৃক ট্র্যাফিক লাইট প্রোটোকল ব্যবস্থা প্রবর্তন করা হয়। এই প্রোটোকলটি এখন ৩০ টিরও বেশি দেশে গোপনীয় তথ্য বিনিময়ের জন্য মডেল হিসাবে গ্রহণ করা হয়েছে। এই প্রোটোকলটি সংবেদনশীল তথ্যকে সুরক্ষার জন্য তথ্য উপাত্তকে চারটি "তথ্য আদান প্রদানের স্তর" এবং চারটি রঙে (লাল, পীতাভ, সবুজ শাদা) প্রকাশ করে। == আরো দেখুন == অর্থনৈতিক গুপ্তচরবৃত্তি আইন, ২০০৬ (যুক্তরাষ্ট্র) গুপ্তচরবৃত্তি গুপ্তচরবৃত্তি আইন, ১৯১৭ (যুক্তরাষ্ট্র) Eyes only- কেবল নির্দিষ্ট শ্রেনীর লোকের জন্য সরকারি নিরাপত্তা গোপনীয়তা বিধি (যুক্তরাজ্য) বেআইনি সংখ্যা তথ্য নিরাপত্তা দাপ্তরিক নিরাপত্তা আইন (যুক্তরাজ্য, ভারত, আয়ারল্যান্ড, মালয়েশিয়া, নিউজিল্যান্ড) তথ্য নিরাপত্তা আইন (কানাডা) স্টেট সিক্রেটস প্রিভিলেজ (যুক্তরাষ্ট্র) ওয়াসেনার ব্যবস্থা উইকিলিক্স চুক্তি পঞ্চ চক্ষু সোনালি নিরাপত্তা প্রকল্প == তথ্যসূত্র == == বাহ্যিক লিঙ্কগুলি == মার্কিন প্রতিরক্ষা বিভাগ ''জাতীয় শিল্প সুরক্ষা কর্মসূচী -'' ''অপারেটিং ম্যানুয়াল (ডিওডি 5220.22-এম))'' গোপনীয় তথ্য পরিচালনার নিয়ম নীতি ব্যাখ্যা করে। জাতীয় নিরাপত্তা বিষয়ক গোপনীয় তথ্য চিহ্নিতকরন আইএসও পুস্তিকা প্রতিরক্ষা জালিয়াতি সংস্থা যুক্তরাজ্যে জাতীয় নিরাপত্তা ব্যবস্থাপনা তদারকিতে নিয়োজিত। লস আলামোসের মার্কিন যুক্তরাষ্ট্র এবং যুক্তরাজ্যের সমতুল্য শ্রেণিবিন্যাসের সারণী দ্য ব্ল্যাক ভল্ট -FOIA এর মাধ্যমে অর্জিত বিভিন্ন বিষয়ে অর্ধ মিলিয়নেরও বেশি ডিক্লাসিফাইড পৃষ্ঠা সম্বলিত একটি ডেটাবেস। জাতীয় নিরাপত্তা আর্কাইভ FOIA এর মাধ্যমে অর্জিত বিভিন্ন বিষয়ে ডিক্লাসিফাইড দলিলের একটি সংগ্রহশালা। লার্নার, ব্রেন্ডা উইলমথ এবং কে। লি লারনার, এডিএস। ''সন্ত্রাসবাদ: প্রয়োজনীয় প্রাথমিক উত্স।'' থমসন গেল, ২০০৬ লাইব্রেরি অব কংগ্রেস। জেফারসন বা অ্যাডামস বিএলডিজি জেনারেল বা এরিয়া স্টাডিজ রিডিং আরএমএস এলসি নিয়ন্ত্রণ নম্বর: 2005024002। পিটার গ্যালিসন, ''সমালোচনামূলক তদন্তে'' জ্ঞান অপসারণ n°৩১ (শরত্কাল ২০০৪)। সার্বিয়ার সংসদ, তথ্য গোপনীয়তা সম্পর্কিত আইন। মন্টিনিগ্রো সংসদ, তথ্য গোপনীয়তা সম্পর্কিত আইন। সংবেদনশীলতা আর্কাইভ টেমপ্লেটে ওয়েব্যাক সংযোগ
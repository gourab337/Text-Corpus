'''আল জোহরা বিনতে ইব্রাহিম আল ইব্রাহিম''' হলেন বাদশাহ ফাহাদ বিন আব্দুল আজিজের স্ত্রী এবং প্রিন্স আব্দুল আজিজের মা। == পটভূমি == আল জোহরা আল ইব্রাহিম সৌদি আরবের অন্যতম ধনী ব্যবসায়ী আল ইব্রাহীম পরিবারের সদস্য। তার ভাইয়েরা, ওয়ালেদ বিন ইব্রাহিমসহ, সবাই ব্যবসায়ী। তার বোনদের মধ্যে একজন, মাহা আল ইব্রাহিম, সাবেক প্রতিরক্ষা বিমান প্রতিমন্ত্রী প্রিন্স আব্দুল রহমানকে বিয়ে করেন। আরেক বোন, মোহদি আল ইব্রাহিম, উচ্চ শিক্ষামন্ত্রী খালেদ আল আঙ্গারিকে বিয়ে করেন। == ব্যক্তিগত জীবন == আল জোহরা আল ইব্রাহিম তার প্রথম স্বামীকে তালাক্ব দিয়ে বাদশাহ ফাহাদকে বিয়ে করেন। তিনি ছিলেন বাদশাহ ফাহাদের চতুর্থ এবং সবচেয়ে প্রিয় পত্নী। তাদের একমাত্র ছেলে, প্রিন্স আব্দুল আজিজ, যিনি বাদশাহ ফাহাদের কনিষ্ঠতম সন্তান। ১৯৯৫ সালে বাদশাহ ফাহাদের স্ট্রোকের পর, তার ক্ষমতা সীমিত হয়ে আসে। তিনি ক্রমশ আল জোহরা আল ইব্রাহিমের ওপর নির্ভরশীল হয়ে পড়েন। আল জোহরা তাকে সব কাজে সহায়তা করতো, এমনকি জনসাধারণের বিষয়সমূহ নিয়েও তিনি কাজ করতেন। == পরবর্তী জীবন == ২০০৫ সালের আগস্ট মাসে বাদশাহ ফাহাদের মৃত্যুর পর আল জোহরা আল ইব্রাহিম পরিবারের অন্যতম প্রভাবশালী সম্মানিত সদস্যে পরিণত হন। তার সাথে রাজবংশের প্রভাশালী সদস্যদের সাথে সুসম্পর্ক বজায় থাকে। ২০০৭ সালের জানুয়ারী মাসে আমির জাবির আল আহমাদ আল সাবাহের মৃত্যুর পর তার পরিবারকে সম্মান দেওয়ার জন্য তিনি বাদশাহ আব্দুল্লাহর সাথে কুয়েত ভ্রমণ করেছিলেন, যা তার চলমান প্রভাবের একটি নিদর্শন বলে মনে করা হয়। == তথ্যসূত্র == বছর অনুপস্থিত (জীবিত ব্যক্তি) বিষয়শ্রেণী:আল সৌদ ব্যক্তি
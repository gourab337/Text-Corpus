'''''রক্ত সমীক্ষা''''' ('''আ স্টাডি ইন স্কারলেট''') স্যার আর্থার কোনান ডয়েল রচিত একটি গোয়েন্দা কল্প কাহিনী। এই উপন্যাসের মাধ্যমে তিনি ''শার্লক হোমস'' নামের গোয়েন্দা চরিত্র নির্মাণ করেন। ১৮৮৭ সালে প্রকাশিত এই গ্রন্থ শার্লক হোমসের সৃষ্টিগ্রন্থ হিসেবে ধরা হয়। প্রথমে এর নাম দেয়া হয়েছিল "আ ট্যাঙ্গেলড স্কিন" কিন্তু পরে তা বদলে "আ স্টাডি ইন স্কারলেট" নাম রাখা হয়। যা বাংলায় "রক্ত সমীক্ষা" নামে প্রকাশিত হয়। এর গল্প এবং প্রধান চরিত্র প্রথম দিকে খুব কম মানুষকেই আকৃষ্ট করতে সমর্থ হয়। ১৮৮৭ সালে প্রকাশিত বীটন'স ক্রিসমাস বার্ষিকীর মাত্র ১১টি সম্পূর্ণ কপি এখন পাওয়া যায় এবং সেগুলো যে যথেষ্ট মূল্যবান সে বিষয়ে কোন সন্দেহ নেই। আর্থার কোনান ডয়েল কর্তৃক শার্লক হোমসকে নিয়ে রচিত ৫৬টি গল্প ৪টি উপন্যাসের মধ্যে এটি অন্যতম। এর পরই ১৮৯০ সালে প্রকাশিত হয় শার্লক হোমস সিরিজের পরবর্তী উপন্যাস চিহ্ন চতুষ্টয়। বিবর্ধক কাচ যে তদন্ত কাজে ব্যবহার্য একটি উপাদান হতে পারে তা এই উপন্যাসেই প্রথম দেখানো হয়। ==বাংলা অনুবাদ == বাংলা ভাষায় ১৯৩২-৩৩ সালে "রক্ত সমীক্ষা নামে বইটি প্রথম অনুবাদ করেন কুলদারঞ্জন রায়। == আরও দেখুন == আর্থার কোনান ডয়েল শার্লক হোমস ==তথ্যসূত্র== কোনান ডয়েল রচিত শার্লক হোমস উপন্যাস
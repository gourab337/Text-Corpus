'''ওডার নদী''' () উত্তর মধ্য ইউরোপের একটি নদী এবং একটি গুরুত্বপূর্ণ পরিবহন পথ। এটি চেক প্রজাতন্ত্রের ওলোমুকের কাছে উৎপত্তি লাভ করে উত্তর-পূর্বে প্রবাহিত হয়ে পোল্যান্ডে প্রবেশ করেছে এবং দেশটির দ্বিতীয় দীর্ঘতম নদী হিসেবে রাসিবর্জ, ওপোলে, রোকলভ এবং কোস্ত্রজিনের পাশ দিয়ে প্রবাহিত হয়ে সজেসিনের কাছে বাল্টিক সাগরে পতিত হয়েছে। নদীটি ৯১২ কিলোমিটার দীর্ঘ এবং রাসিবর্জ পর্যন্ত নাব্য। ওডার নদী খালের মাধ্যমে পূর্ব জার্মানির ষ্প্রে, হাভেল এবং এলবে নদীর সাথে সংযুক্ত। দ্বিতীয় বিশ্বযুদ্ধের আগে ওডার নদী জার্মানির সীমানার মধ্য দিয়ে প্রবাহিত হত। ১৯৪৫ সালে জার্মানির পরাজয়ের পর ওডার নাইসে নদী ধরে জার্মানি পোল্যান্ডের একটি সাময়িক সীমান্ত নির্ধারণ করা হয়। পশ্চিম জার্মানি সরকার সীমান্তটি স্বীকৃতি দিতে ১৯৭০ সাল পর্যন্ত দেরি করে। ১৯৯০ সালে পশ্চিম পূর্ব জার্মানি একত্র হলে ১৯৪৫ সালের সীমান্তটি কার্যকর করা হয়। বিষয়শ্রেণী:চেক প্রজাতন্ত্রের নদী নদী নদী
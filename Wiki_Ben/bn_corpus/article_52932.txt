'''ফারজা জেলা''' আফগানিস্তানের কাবুল প্রদেশের একটি নতুন জেলা। এখানে প্রায় ১৮,০০০ এর মত লোকের জনসংখ্যার বসতি রয়েছে। ফারজা হচ্ছে আফগানিস্তানের কাবুল এর সবচেয়ে সবুজতম জেলা। ফারজা শব্দের অর্থ হল দ্রুত চলা। প্রায় ১০০ বছর পূর্বে ফারজা এলাকার অধিবাসীদের রাজত্বের অধিনে জীবনধারা পরিচালিত হত। ফারজার কেন্দ্রীয় অঞ্চলের নাম কালা মেরা। কালা মিরা সাঈদ বাবসা এর হাত ধরেই তৈরি করা হয়েছিল, যিনি ছিলেন অত্যন্ত বিচক্ষন ব্যক্তিত্ব এবং শান্তিপূর্ণ লোকও ছিলেন। ২০০২ সালের জাতিসংঘ শরণার্থীবিষয়ক হাইকমিশনার এর আধিকারিক হিসাব অনুযায়ী, পশতুন তাজিকদের সমন্বয়ে জেলাটি গঠন করা হয়েছে। ১৯৯১ সালে জানুয়ারীতে, ফারজা একটি স্বাধীন জেলা হিসেবে মির বাচা কট জেলা থেকে পৃথক হয়ে যায় কিন্তু এই অবস্থানটা তালেবান সরকার কর্তৃক স্বীকৃত ছিল না। জেলাটির সদর দপ্তর হচ্ছে দহনওয়া ফারজা। এটি শোমালি প্লেইনের এর পর্বতমালার পাহাড়ী অঞ্চল কাবুলের একটি ছোট জেলা হিসেবে পরিচিত। ফারজা জেলায় প্রায় ১৮টির মত গ্রাম রয়েছে। আয়ের মূল উৎস বলতে এখানকার অধিবাসীদের কৃষি শিল্পকেই বোঝান হয়ে থাকে। ==তথ্যসূত্র== প্রদেশের জেলা
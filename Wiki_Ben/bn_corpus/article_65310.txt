সিগফ্রিড সেলবারহের একজন অস্ট্রিয়ান বিজ্ঞানী এবং বিশেষজ্ঞ। তিনি ভিয়েনা শহরের টেকনিকাল ইউনিভার্সিটির ইনস্টিটিউটের একজন অধ্যাপক। তার প্রাথমিক গবেষণার আগ্রহ হল ক্ষেত্রে বিভিন্ন ঘটনাবলীর মডেলিং এবং সিমুলেশন। '''জীবনী:''' ১৯৮৮ সাল থেকে সিগফ্রিড সেলবারহের টেকনিকাল ইউনিভার্সিটির ইনস্টিটিউটের সফটওয়্যার প্রযুক্তির চেয়ার প্রফেসর। তিনি টেকনিকাল ইউনিভার্সিটির তড়িৎ প্রকৌশল বা ইলেক্ট্রিক্যাল ইঞ্জিনিয়ারিং বিষয়ে অধ্যয়ন করে ১৯৭৮ সালে ডিগ্রী লাভ করেন। তিনি যথাক্রমে ১৯৮১ এবং ১৯৮৪ সালে প্রযুক্তিগত বিজ্ঞানে ডক্টরেট ডিগ্রী এবং হ্যাবিলিটেশন অর্জন করেন। পরে তিনি কিছু সময়ের জন্য বেল-ল্যাব এর সহ পরিদর্শনকারী গবেষক ছিলেন। ১৯৯৬ সাল থেকে প্রফেসর সেলবারহের একজন আইইইই ইলেক্ট্রন ডিভাইস সোসাইটির (IEEE-EDS) বিশিষ্ট শিক্ষক। ১৯৯৮-২০০৫ সালে তিনি ইলেকট্রিক্যাল ইঞ্জিনিয়ারিং ইনফরমেশন টেকনোলজি অনুষদের ডিন ছিলেন। তাছাড়া, ২০০১ সাল থেকে তিনি এএমএস-এজি (ams AG) এর সুপারভাইজার বোর্ডের সদস্য হয়ে রয়েছেন। এরসাথে, ২00৪ সাল থেকে তিনি কৃষি জৈবপ্রযুক্তির (IFA-Tulln) বিভাগের উপদেষ্টা বোর্ডের সদস্য। '''কৃতিত্ব:''' বৈজ্ঞানিক কর্মজীবনে অধ্যাপক সেলবারহের তার দলের সঙ্গে আজ পর্যন্ত ৩৫০ টির বেশি জার্নাল এবং ১০০০ টিরও বেশি কনফারেন্সে নিবন্ধ প্রকাশ করেছেন, এবং এর মধ্যে ১৫০ টিরও বেশি ক্ষেত্রে তিনি আমন্ত্রিত ছিলেন। উপরন্তু, তিনি টি বই প্রকাশ করেছেন, ৩০ টির বেশি ভলিউম সহ-সম্পাদনা করেছেন, এবং ১০০ টিরও বেশি থিসিস গবেষণায় তিনি তত্ত্বাবধান করেছেন। গবেষণার সময় অধ্যাপক ডিভাইসগুলির জন্য একটি সিমুলেটর তৈরি করেছেন (MINIMOS), যার মধ্যে চার্জ ক্যারিয়ারগুলির জন্য তার নামানূসারে একটি মোবিলিটি মডেল ব্যবহৃত হয়। তাছাড়া তিনি সুপরিচিত সেমিকন্ডাক্টর কোম্পানি এবং তহবিল সংস্থাগুলির সাথে অনেক গবেষণা প্রকল্প তত্ত্বাবধান করেন, যেমন অস্ট্রিয়ান বিজ্ঞান তহবিল (FWF), কৃষটিয়ান ডপলার গবেষণা সমিতি (CDG), এবং ইউরোপীয় গবেষণা পরিষদ (ERC)। '''সম্মাননা:''' ২০১৮- আইইইই (IEEE) ক্লেডো ব্রূনেটি পুরস্কার ২০১৫- ফ্রানয্ ডিনহফার পদক ২০১৪- বুলগেরিয়ান বিজ্ঞান শিক্ষায়তন থেকে বিশেষ মারিন ড্রিনভ সম্মান ২০১৩- একাডেমিয়া ইউরোপিয়া এর সম্পূর্ণ সদস্যপদ ২০১১- নিম্ন অস্ট্রিয়ার যুক্তরাষ্ট্রীয় প্রদেশে বিশিষ্ট সেবা করার জন্য বিশেষ সম্মান ২০০৯- ইআরসি'র অনুদান 'অ্যাডভান্সড গ্রান্ট' ২০০৬- নিশ (সার্বিয়া) সম্মানসূচক ডক্টরেট উপাধী ২০০৫- অস্ট্রিয়ার প্রজাতন্ত্রের সেবার জন্য বিশেষ সম্মান ২০০৪- বিজ্ঞান এবং কলা পরিষতের পূর্ণ সদস্য নির্বাচিত ২০০১- অস্ট্রিয়ান বিজ্ঞান পরিষৎ (ÖAW) থেকে এর্ভিন শ্র্যোডিঙার পুরস্কার ১৯৯৪- ছোট মাঝারি আকারের এন্টারপ্রাইজের অস্ট্রিয়ান সমিতির উইলহেম এক্সনার পদক ১৯৯৩- আইইইই (IEEE) ফেলো পুরস্কার ১৯৮৬- অস্ট্রিয়ান কম্পিউটার সঙ্ঘ (ÖCG) থেকে হাইনয্ যেমানেক পুরস্কার ১৯৮৩- টেকনিকাল ইউনিভার্সিটি থেকে ডঃ আর্নস্ট ফেহ্রার পুরস্কার
'''ডেনিস অ্যান্ড্রু রবার্ট সনি মলোনি''' (; জন্ম: ১১ আগস্ট, ১৯১০ মৃত্যু: ১৫ জুলাই, ১৯৪২) ওতাগোর ডুনেডিনে জন্মগ্রহণকারী প্রথিতযশা নিউজিল্যান্ডীয় আন্তর্জাতিক ক্রিকেটার ছিলেন। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৩৭ সময়কালে সংক্ষিপ্ত সময়ের জন্যে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর নিউজিল্যান্ডীয় ক্রিকেটে ওতাগো, ক্যান্টারবারি ওয়েলিংটন দলের প্রতিনিধিত্ব করেছেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, লেগ ব্রেক বোলিংয়ে পারদর্শী ছিলেন '''সনি মলোনি'''। == প্রথম-শ্রেণীর ক্রিকেট == ১৯২৭-২৮ মৌসুম থেকে ১৯৪০-৪১ মৌসুম পর্যন্ত প্রথম-শ্রেণীর ক্রিকেট জীবন চলমান ছিল সনি মলোনি’র। ১৯৩৫ থেকে ১৯৩৯ সাল পর্যন্ত নিউজিল্যান্ডের পক্ষে খেলায় অংশগ্রহণ করেছেন। মাঝারিসারিতে কিংবা ব্যাটিং উদ্বোধনে নামতেন তিনি। এছাড়াও, লেগ স্পিন বোলিংয়ে দক্ষ ছিলেন। ঘরোয়া ক্রিকেটে ওয়েলিংটনের নির্ভরযোগ্য ব্যাটসম্যান হিসেবে সবিশেষ পরিচিতি লাভ করেন। ১৯৩৮-৩৯ মৌসুমে স্যার জুলিয়েন কান ক্রিকেট দল নিউজিল্যান্ড গমন করে। তিনি নিউজিল্যান্ড একাদশ দলের নেতৃত্বে ছিলেন। == আন্তর্জাতিক ক্রিকেট == সমগ্র খেলোয়াড়ী জীবনে তিনটিমাত্র টেস্টে অংশগ্রহণ করার সুযোগ পেয়েছিলেন সনি মলোনি। ১৯৩৭ সালে ইংল্যান্ড গমনকালে তিনটি টেস্ট খেলেছিলেন। ২৬ জুন, ১৯৩৭ তারিখে লর্ডসে স্বাগতিক ইংরেজ দলের বিপক্ষে টেস্ট ক্রিকেটে অভিষেক ঘটে তার। ১৯৩৭ সালে ইংল্যান্ডে চলে আসেন প্রভূতঃ সফলতার স্বাক্ষর রাখেন। সর্বমোট তিন টেস্ট খেলার সুযোগ পেয়ে ২৬ গড়ে রান তুলেছিলেন সনি মলোনি। সকল প্রথম-শ্রেণীর খেলায় অংশ নিয়ে ৩৪.৮৩ গড়ে ১,৪৬৩ রান তুলেন। ফোকস্টোনে ইংরেজ একাদশের বিপক্ষে ব্যক্তিগত সর্বোচ্চ ১৪০ রানের ইনিংস খেলেছিলেন। ১৯৩৭ সালের মার্চ মাসে জি. ও. অ্যালেনের নেতৃত্বাধীন দলের বিপক্ষে ৬০ রান করেছিলেন। বোলার হিসেবে সবিশেষ সফলতা পেয়েছেন। ২৬.৬৮ গড়ে ৫৭ উইকেট পেয়েছেন। == বিশ্বযুদ্ধে অংশগ্রহণ == জন মলোনি মেরি অ্যান মলোনি দম্পতির সন্তান ছিলেন তিনি। ২০শ ব্যাটলিয়ন নিউজিল্যান্ড পদাতিক বিভাগে নিয়োজিত ছিলেন। দ্বিতীয় বিশ্বযুদ্ধে সক্রিয় অংশগ্রহণ করেন। যুদ্ধের এক পর্যায়ে আহত হলে যুদ্ধবন্দী হন। মিশরের এল আলামিন এলাকায় যুদ্ধবন্দী থাকাবস্থায় ১৫ জুলাই, ১৯৪২ তারিখে ৩২ বছর বয়সে সনি মলোনি’র জীবনাবসান ঘটে। == তথ্যসূত্র == == আরও দেখুন == জর্জ ম্যাকাউলি নিউজিল্যান্ডীয় টেস্ট ক্রিকেটারদের তালিকা সামরিকবাহিনীতে অবস্থানকালীন নিহত ক্রিকেটারদের তালিকা == বহিঃসংযোগ == Cenotaph Record: Denis Andrew Robert Moloney জন্ম মৃত্যু ক্রিকেটার ক্রিকেটার ক্রিকেটার থেকে আগত ক্রিকেটার বিশ্বযুদ্ধে নিহত নিউজিল্যান্ডীয় সামরিক কর্মকর্তা ক্রিকেটার টেস্ট ক্রিকেটার
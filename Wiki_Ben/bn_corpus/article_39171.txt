'''হাজী আবদুল আলী সিটি কর্পোরেশন উচ্চ বিদ্যালয়''' বাংলাদেশের, চট্টগ্রামের পাহাড়তলী থানাধীন ৯নং উত্তর পাহাড়তলী ওয়ার্ডের একটি উচ্চ বিদ্যালয়। == প্রতিষ্ঠিত নামকরণ == পাহাড়তলীর মিয়া পরিবারের উত্তসূরি জনাব আলহাজ্ব মুহাম্মদ নুরুল বশর মিয়ার তত্ত্বাবধানে এবং তাদের দানকৃত জমির উপর বিদ্যালয়টি প্রতিষ্ঠিত হয়েছিল ১৯৯৮ সালে, মিয়া পরিবারের পূর্বপুরুষ হাজী আবদুল আলীর নামানুসারে নামকরণ করা হয়। == স্বীকৃতি লাভ == বিদ্যালয়টি চট্টগ্রাম মাধ্যমিক উচ্চ মাধ্যমিক শিক্ষাবোর্ড কর্তৃক ১লা জানুয়ারি, ২০০৫ সালে নিম্ন মাধ্যমিক এবং ১লা জানুয়ারি, ২০০৯ সালে মাধ্যমিক বিদ্যালয় হিসেবে প্রথম একাডেমিক স্বীকৃতি লাভ করে। ১লা জানুয়ারি, ২০০৬ সালে বিজ্ঞান, ব্যবসায় শিক্ষা মানবিক শাখার অনুমতি লাভ করে। বিদ্যালয়ের প্রথম ব্যাচ ২০০৮ সালে হালিশহর মহব্বত আলী সিটি কর্পোরেশন উচ্চ বিদ্যালয় থেকে এসএসসি পরীক্ষায় অংশগ্রহণ করে। শিক্ষার্থীরা ২০০৯ সাল থেকে নিজ প্রতিষ্ঠানের নামে জুনিয়র স্কুল সার্টিফিকেট (জেএসসি) এবং মাধ্যমিক স্কুল সার্টিফিকেট (এসএসসি) পরীক্ষায় অংশ নিয়ে আসছে। == তথ্যসূত্র == == বহিঃসংযোগ == হাজী আবদুল আলী সিটি কর্পোরেশন উচ্চ বিদ্যালয়ের অফিসিয়াল ওয়েবসাইট প্রতিষ্ঠিত জেলার বিদ্যালয় মহানগরীর শিক্ষা প্রতিষ্ঠান
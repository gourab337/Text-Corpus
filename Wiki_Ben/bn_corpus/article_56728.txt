বা () হল ক্যালসিয়াম এর অভাব জনিত একটা রোগ।অস্থির বৃদ্ধির জন্য চাই ভিটামিন ক্যালসিয়াম সমৃদ্ধ খাবার। বয়স্ক পুরুষ মহিলাদের সাধারণত রোগটা হয়ে থাকে। যেসব বয়স্ক পুরুষ বহুদিন যাবত স্টেরয়েড ঔষুধ সেবন করেন তাদের এবং মহিলাদের মেনোপস হবার পর এই রোগ হবার সম্ভাবনা বেশি। তাছাড়া যারা অলস জীবন যাপন করে, পরিশ্রম কম করে তাদের এই রোগ হবার সম্ভাবনা থাকে। আর যারা অনেক দিন ধরে আর্থ্রাইটিসে ভুগে তাদের এই রোগ হবার সম্ভাবনা বেশি থাকে। এমন একটি রোগ যেখানে হাড় দুর্বল হয়ে যায় এবং হাড় ভাঙা ঝুঁকি বেড়ে যায়। বয়ষ্ক মানুষদের মধ্যে হাড় ভাঙার সবচেয়ে সাধারণ কারণ এটি। যে হাড় সাধারণত বেশি ভাঙ্গে, তা হল মেরুদণ্ড এর মধ্যে কশেরুকার হাড়, হাতের হাড়, এবং কোমরের হাড়। হাড় না ভাঙা পর্যন্ত সাধারণত কোন উপসর্গ দেখা দেয় না। হাড় এতোটাই দুর্বল হয়ে যেতে পারে যে, সামান্য জোর দিলে বা এমনিই ভেঙ্গে যায়। হাড় ভাঙলে দীর্ঘস্থায়ী ব্যথা হতে পারে এবং স্বাভাবিক কাজকর্ম করার ক্ষমতা কমে যেতে পারে। স্বাভাবিক সর্বোচ্চ হাড়ের ভর এর তুলনায় কম ভর, এবং স্বাভাবিকের তুলনায় বেশী হাড়ের ক্ষয়ের কারণে অস্টিওপরোসিস হতে পারে। রজঃনিবৃত্তির পর ইস্ট্রোজেনের মাত্রা কমে যাবার জন্য হাড়ের ক্ষয় বৃদ্ধি পায়। নানা রকম অসুখ চিকিৎসা, যথা মদাসক্তি, ক্ষুধাহীনতা, থাইরয়েড গ্রন্থির অতি সক্রিয়তা, কিডনি রোগ, এবং অস্ত্রোপচার করে ডিম্বাশয় অপসারণ এর কারণেও অস্টিওপরোসিস হতে পারে। কিছু কিছু ওষুধ, যেমন, কিছু খিঁচুনি নিবারক ওষুধ, কর্কট রোগের চিকিৎসায় ব্যবহৃত কিছু মিশ্র রাসায়নিক ওষুধ পাকস্থলীর অম্ল নিবারক মিশ্র, অতিরিক্ত বিষন্নতা কাটানোর ওষুধ এবং নিজ শরীরের সুরক্ষা ব্যবস্থাকে আক্রমনকারী অস্বাভাবিক কিছু অসুখের ওষুধ হাড়ের ক্ষয়ের হার বৃদ্ধি করে। ধূমপান এবং খুব কম শারীরিক পরিশ্রমও ক্ষতির কারণ।তরুণ প্রাপ্তবয়স্কের হাড়ের ঘনত্ব ২.৫ মান বিচ্যুতি নিচে হলে অস্টিওপরোসিস রোগ হিসাবে সংজ্ঞায়িত করা হয়। এটি সাধারণত মাপা হয় দ্বারা দ্বি-শক্তি রঞ্জন রশ্মি শোষণমিতি দ্বারা। শৈশবে সঠিক খাদ্য গ্রহণ এবং যে ওষুধগুলি হাড়ের ক্ষয় বৃদ্ধি করে সেগুলি এড়িয়ে চলার চেষ্টাই অস্টিওপরোসিস প্রতিরোধের উপায়।যাদের অস্টিওপরোসিস আছে, তাদের হাড় ভাঙ্গা প্রতিরোধ করার জন্য যা চাই তা হল ভাল খাদ্য, ব্যায়াম, এবং পতন প্রতিরোধ। জীবনধারায় পরিবর্তন, যেমন ধূমপান বন্ধ করা এবং মদ্যপান না করা, সাহায্য করতে পারে.যাদের অস্টিওপরোসিসের কারণে আগে হাড় ভাঙেছে হাড়ের ক্ষয় রোধক ওষুধ তাদের জন্য উপকারী। যাদের অস্টিওপরোসিস আছে কিন্তু আগে হাড় ভাঙেনি, তাদের জন্য এগুলি কম কার্যকরী। অন্যান্য অনেক ওষুধ কার্যকরী হতে পারে. বয়স বাড়ার সঙ্গে সঙ্গে অস্টিওপরোসিস আরো সার্বজনীন হয়ে দাঁড়ায়।৫০ বছর বয়সে প্রায় ১৫% শ্বেতাঙ্গ এবং ৮০ বছরের ওপরে ৭০% এই রোগে আক্রান্ত। পুরুষদের তুলনায় নারীদের মধ্যে এটা আরো সাধারণ। উন্নত বিশ্বে রোগ নির্ণয়ের পদ্ধতি উপর নির্ভর ক'রে, ২% থেকে ৮% পুরুষ এবং ৯%, ৩৮% নারী আক্রান্ত। উন্নয়নশীল বিশ্বে রোগের হার স্পষ্ট নয়। ২০১০ সালে ইউরোপিয়ান ইউনিয়ন এর প্রায় ২২ মিলিয়ন নারী এবং ৫.৫ মিলিয়ন পুরুষের মধ্যে অস্টিওপরোসিস ছিল। মার্কিন যুক্তরাষ্ট্র ২০১০ সালে প্রায় আট মিলিয়ন নারী এবং এক থেকে দুই মিলিয়ন পুরুষের অস্টিওপরোসিস ছিল। সাদা এবং এশিয়ান মানুষেরা অধিক ঝুঁকিতে শব্দটি এসেছে "ঝাঁঝরা হাড়" এর গ্রিক শব্দ থেকে। ==কারণ== দেহে খনিজ লবণ বিশেষ করে ক্যালসিয়াম এর ঘাটতির কারনে রোগটি হয়।মহিলাদের মেনোপস হওয়ার পর অস্থির ঘনত্ব পুরুত্ব কমতে থাকে। == লক্ষণ উপসর্গ == #অস্থি ভংগুর হয়ে যায়,পুরুত্ব কমতে থাকে। #পেশির শক্তি কমতে থাকে। #পিঠের পিছনে ব্যথা অনুভব হয়। #অস্থি তে ব্যাথা অনুভব হয়। স্বাভাবিক দাঁড়ানোর ভঙ্গি এবং অস্টিওপরোসিস দেখানো হয়েছে অস্টিওপরোসিসের নিজের কোন উপসর্গ নেই; এর প্রধান ক্ষতিকর দিক হল হাড় হাড় ভেঙ্গে যাবার ঝুঁকি বৃদ্ধি। যে পরিস্থিতিতে স্বাস্থ্যবান মানুষের হাড় সাধারণত ভাঙবেনা সেখানে ভঙ্গুর হাড় ভেঙ্গে যেতে পারে, অতএব সেগুলি ভঙ্গুরতার জন্য অস্থিভঙ্গ হিসাবে গণ্য করা হয়।সাধারণত মেরুদন্ড, পাঁজর, নিতম্ব এবং কব্জি তে ভঙ্গুরতার অস্থিভঙ্গ ঘটে। === অস্থি ভঙ্গ === অস্টিওপরোসিসের সবচেয়ে বিপজ্জনক দিক হল অস্থি ভঙ্গ। বয়স্কদের মধ্যে দুর্বল করে দেওয়া তীব্র এবং দীর্ঘস্থায়ী ব্যথা প্রায়ই অস্থি ভঙ্গের জন্য হতে পারে, এর থেকে আরও অক্ষমতা এবং তাড়াতাড়ি মৃত্যু হতে পারে। হাড় ভাঙ্গা কোন লক্ষণহীনও হতে পারে। সবচেয়ে সাধারণ ভঙ্গুর অস্থি ভঙ্গ হয়, কব্জি, মেরুদণ্ড, কাঁধ নিতম্বে। আকস্মিক মেরুদণ্ডীয় পতন ("সংকোচন অস্থিভঙ্গ") এর উপসর্গ হল হঠাৎ পিছনে ব্যথা, প্রায়ই তীব্র ব্যথা নিয়ে (নার্ভ মূলের সংকোচনের কারণে প্রচন্ড ব্যথা), যা খুব কমই সুষুম্না কান্ডের সংকোচন বা সুষুম্না কান্ডের নীচে নার্ভ গুচ্ছের ক্ষতি কারণে হয়।মেরুদন্ডের একাধিক হাড় ভেঙ্গে গিয়ে ঝুঁকে পড়া ভঙ্গি হয়, উচ্চতা কমে যায়, এবং দীর্ঘস্থায়ী ব্যথার সঙ্গে গতিশীলতা হ্রাস পায়। বড় হাড় ভাঙ্গা গতিশীলতার দ্রুত ক্ষতি করে এবং শল্যচিকিৎসার প্রয়োজন হতে পারে। বিশেষ করে নিতম্বে অস্থি ভঙ্গ হলে সাধারণভাবে শল্যচিকিৎসার প্রয়োজন, না হলে গভীর শিরায় রক্ত জমাট বাঁধা এবং ফুসফুসে রক্ত জমাট বাঁধার মত গুরুতর ঝুঁকি থেকে যায় এবং মৃত্যুর সম্ভাবনা বৃদ্ধি পায়। অস্থি ভঙ্গ হলে কতটা ঝুঁকি আছে তা বিভিন্ন মানদন্ডের ওপর নির্ভর করে, যার মধ্যে আছে হাড়ের মজ্জার ঘনত্ব, বয়স, ধূমপানের অভ্যাস, মদ্যপানের অভ্যাস, ওজন, এবং লিঙ্গ। স্বীকৃত গণক হিসাবে ধরা হয় এফআরএক্স বা হাড় ভাঙার ঝুঁকি এবং ডাব্বোকে। যখন অস্টিওপরোসিসের কারণে অস্থি ভঙ্গ হয় তখন অস্টিওপরোসিস প্রতিষ্ঠিত বলা হয়। অস্টিওপরোসিসকে দুর্বলতার লক্ষণ বলেই ধরা হয়। === পড়ে যাওয়ার ঝুঁকি === বয়স বৃদ্ধির সঙ্গে পড়ে গেলে কব্জি, মেরুদন্ড, এবং নিতম্বের অস্থি ভঙ্গের ঝুঁকি বেড়ে যায়।যে কোন কারণেই, যেমন দুর্বল দৃষ্টিশক্তি (যেমন গ্লকোমা, বয়সজনিত কারণে দৃষ্টির স্বল্পতা), ভারসাম্যে অসুবিধা, চলাফেরায় অসুবিধা (যেমন পার্কিনসন্স বা হাত পা কাঁপা), ডিমেনশিয়া বা স্মৃতিভ্রংশ, এবং সার্কোপেনিয়া (কাঠামোর পেশীর বয়সজনিত ক্ষয়), পড়ে যাওয়ার ঝুঁকি বেড়ে যায়।. হঠাৎ পায়ে জোর কমে যাওয়া (অস্থায়ী ভাবে হৃত দেহভঙ্গিমা, সজ্ঞান অথবা অজ্ঞানে) বিশেষভাবে পড়ে যাবার ঝুঁকি বাড়িয়ে দেয়; রক্তচাপের নিম্নতাহেতু সাময়িক সংজ্ঞাহীনতা অনেক কারণে হয় কিন্তু বিশেষভাবে ধরা যায় কার্ডিয়াক অ্যারিথমিয়াস বা অনিয়মিত হৃদস্পন্দন, ভ্যাসোভেগাল সিংকোপ বা স্নায়ু দৌর্বল্যে অজ্ঞান হয়ে যাওয়া অর্থোস্ট্যাটিক হাইপোটেনশন (দাঁড়ালে অস্বাভাবিক ভাবে রক্তচাপ কমে যাওয়া) এবং সীজার বা মস্তিষ্কে স্নায়ুর অস্বাভাবিক জায়গা বাধাহীন করে এবং আলগা মাদুর জাতীয় জিনিস সরিয়ে রাখলে পড়ে যাবার সম্ভাবনা অনেকটা কমে যায়।যারা আগে পড়ে গেছে এবং যাদের চলেনে ভারসাম্যের অভাব আছে তাদের ঝুঁকি সবচেয়ে বেশী। == ঝুঁকির কারণগুলি == ভঙ্গুর হাড়ের কারণে অস্থি ভঙ্গের ঝুঁকির কারণগুলি অসংশোধনযোগ্য এবং সংশোধনযোগ্য এই দুই ভাগে ভেঙে ফেলা যায়।এ ছাড়াও, অস্টিওপরোসিস কিছু বিশেষ অসুখের একটি স্বীকৃত জটিলতা এবং অসুস্থতা। তাত্ত্বিকভাবে সংশোধনযোগ্য অসুখে ওষুধ ব্যবহার করা হয়, যদিওঅনেক সময়, ওষুধ ব্যবহারে অস্টিওপরোসিস বৃদ্ধির সম্ভাবনা আটকানো যায়না। ক্যাফিন এর মত উত্তেজক পানীয় অস্টিওপরোসিসের ঝুঁকি বাড়ায় না। এই অসুখ পুরুষদের চেয়ে মহিলাদের মধ্যে বেশী দেখা যায়। === অসংশোধনযোগ্য === ৩০ বছর বয়সে হাড়ের ঘনত্ব চূড়ান্ত হয়। মহিলাদের পুরুষদের থেকে তাড়াতাড়ি হাড়ের ভরের ক্ষয় হয়। অস্টিওপরোসিসের সবচেয়ে গুরুত্বপূর্ণ ঝুঁকির কারণ বয়সের বৃদ্ধি (পুরুষ এবং মহিলা উভয়ের মধ্যে) এবং মহিলাদের মেনোপজ বা অস্ত্রোপচার করে ডিম্বাশয় অপসারণের ফলে যৌন হরমোন ইস্ট্রোজেন এর অভাব দেখা দেয় যার ফলে হাড়ের খনিজ ঘনত্ব দ্রুত হ্রাস পায়, আবার পুরুষদের মধ্যে, টেসটোটেরন হরমোনের মাত্রা কমে গেলেও, কিছু প্রভাব পড়ে (কিন্তু তুলনায় কম)। জাতি: মানুষের সব জাতিগোষ্ঠীর মধ্যে অস্টিওপরোসিস দেখা যায়, তবে ইউরোপীয় বা এশিয়ান দের অস্টিওপরোসিসের প্রবণতা আছে। বংশগতি: যাদের অস্থি ভঙ্গ বা অস্টিওপরোসিসের পারিবারিক ইতিহাস আছে তাদের ঝুঁকি অনেক বেশী; উত্তরাধিকার পাওয়া থেকে অস্থি ভঙ্গ বা কম হাড়ের খনিজ ঘনত্ব অপেক্ষাকৃত বেশী দেখা যায়, যা ২৫% থেকে ৮০% হতে পারে। অন্তত ৩০ টি বংশগতির জিন অস্টিওপরোসিস হবার জন্য দায়ী। যাদের ইতিমধ্যে একবার অস্থি ভঙ্গ হয়েছে তাদের আবার অস্থি ভঙ্গ হবার সম্ভাবনা, সমবয়সী এবং সমলিঙ্গের অন্য একজনের তুলনায় অন্তত দ্বিগুণ। তাড়াতাড়ি বাদ যাওয়া আরেকটি পূর্ব নির্ধারিত কারণ। কাঠামো: ছোট খাট গড়ন অস্টিওপরোসিস তৈরী হবার একটি অসংশোধনযোগ্য ঝুঁকিপূর্ণ কারণ অতিরিক্ত মদ্যপান: যদিও স্বল্প পরিমানে মদ্যপান সম্ভবত উপকারী (হাড়ের ঘনত্ব মদ্যপানের সাথে বেড়ে যায়), দীর্ঘদিন ধরে অতিরিক্ত মদ্যপান (প্রতিদিন তিন এককের বেশী মদ্যপান) হাড়ের ঘনত্ব বৃদ্ধিতে উপকারী হলেও সম্ভবত হাড় ভাঙ্গার ঝুঁকি বাড়িয়ে দেয়। ভিটামিন ডি এর অভাব: সারা পৃথিবীতে বয়ষ্কদের মধ্যে ভিটামিন ডি এর ঘাটতি খুব সাধারণ ব্যাপার। প্যারাথাইরয়েড হরমোন (পিটিএইচ) এর অধিক উৎপাদনে অল্প ভিটামিন ডি এর ঘাটতি হয়। পিটিএইচ হাড়ের রিসরপশন বাড়িয়ে দেয়, এতে হাড়ের ক্ষয় হয়। সিরাম এর মাত্রা এবং হাড়ের খনিজ ঘনত্বের মধ্যে সরাসরি একটি সম্পর্ক আছে, যেখানে পিটিএইচ ঋণাত্মকভাবে হাড়ের খনিজ ঘনত্বের সঙ্গে সংযুক্ত। ধূমপান: অনেক গবেষণাতে দেখা গেছে ধূমপানের সঙ্গে হাড়ের স্বাস্থ্যক্ষয় সংযুক্ত, কিন্তু তা কিভাবে হয় সেটি পরিষ্কার নয়। মনে করা হয় ধূমপান করলে অস্টিওব্লাস্ট এর কার্যক্ষমতা কমে যায়, এবং সেটি অস্টিওপোরোসিসের জন্য একটি ঝুঁকির কারণ। ধূমপান করলে এক্সোজেনাস ইস্ট্রোজেন হরমোনের ভেঙ্গে যাওয়া বৃদ্ধি পায়,ওজন কমে যায় এবং সময়ের পুর্বে রজোনিবৃত্তি হয়ে যায়, এই সব গুলি হাড়ের খনিজ ঘনত্ব কমার কারণ। অপুষ্টি: হাড়ের স্বাস্থ্য ভাল রাখার জন্য পুষ্টির গুরুত্বপুর্ণ এবং জটিল ভূমিকা আছে। পরিচিত ঝুঁকির কারণগুলিতে আছে খাদ্যে ক্যালসিয়াম এবং/অথবা ফসফরাস, ম্যাগনেসিয়াম, জিংক, বোরন, আয়রন, ফ্লোরাইড, কপার, ভিটামিন এ, কে, এবং সি (এবং ডি যেখানে সূর্যালোকের ঘাটতি ত্বকে যথেষ্ট ভিটামিন দিতে পারেনা) এর ঘাটতি। অতিরিক্ত সোডিয়াম একটি ঝুঁকির কারণ। রক্তে অম্লের বৃদ্ধি খাদ্য সম্পর্কিত হতে পারে, এবং এটি হাড়ের একটি জানা অ্যান্টাগনিস্ট কেউ কেউ দেখেছেন প্রোটিন কম খাওয়া কৈশোরে চূড়ান্ত হাড়ের ভর কম হবার সঙ্গে এবং বয়ষ্ক মানুষদের হাড়ের খনিজ ঘনত্ব কম হবার সঙ্গে সংযুক্ত। বিপরীতক্রমে, কেউ দেখেছেন কম প্রোটিন খাওয়া স্বাস্থ্যের জন্য ভাল, খাদ্যে অম্লতার কারণগুলির একটি হল প্রোটিন। ওমেগা-৬ থেকে ওমেগা-৩ ফ্যাট ভারসাম্যহীনতা একটি পরিচিত ঝুঁকির কারণ। বেশি পরিমানে খাদ্যে প্রোটিন যা পশু থেকে প্রাপ্ত বা আমিষ: গবেষণা করে খাদ্যে বেশী পরিমানে আমিষ প্রোটিন এবং মূত্রে ক্যালসিয়ামের পরিমান বৃদ্ধির একটি সম্পর্ক পাওয়া গেছে, এবং অস্থিভঙ্গ বৃদ্ধির সঙ্গে সংযুক্ত করা গেছে। যাহোক,হাড়ের ঘনত্বের সঙ্গে এই পর্যবেক্ষণের প্রাসঙ্গিকতা খুব একটা পরিষ্কার নয়, যেহেতু খাদ্যে বেশী পরিমানে প্রোটিন খাদ্য থেকে ক্যালসিয়াম শোষণ বাড়াতে সাহায্য করে এবং সেটি হাড়ের ঘনত্ব বাড়ানোর সঙ্গে সংযুক্ত। প্রকৃতপক্ষে, সম্প্রতি এই নিয়ে বিতর্ক হয়েছে যে খাদ্যে প্রোটিনের পরিমান কম হলে হাড়ের স্বাস্থ্যও খারাপ হয়। অস্টিওপোরোসিসের প্রতিরোধ এবং চিকিৎসায় খাদ্যে প্রোটিনের কি ভূমিকা তা বিচার করা হয়নি। কম ওজন/নিষ্ক্রিয়: শারীরিক পরিশ্রম হলে হাড়ের পুনর্গঠন হয়, তাই শারীরিকভাবে নিষ্ক্রিয় থাকলে উল্লেখযোগ্যভাবে হাড়ের ক্ষয় হতে পারে। কৈশোরে ভারত্তোলন ব্যায়াম করলে চূড়ান্ত হাড়ের ভর অর্জন করা যায়, এবং হাড়ের ক্ষমতা পেশীর ক্ষমতার মধ্যে উল্লেখযোগ্য সম্পর্ক নির্ধারণ করা গেছে। যাদের ত্তজন বেশী তাদের মধ্যে অস্টিওপোরোসিস হবার ঘটনা খুব কম। সহনশীলতা প্রশিক্ষণ: মহিলা সহনশীল ক্রীড়াবিদদের মধ্যে, প্রচুর প্রশিক্ষণ করান হলে হাড়ের ঘনত্ব কমে যেতে পারে এবং অস্টিওপোরোসিসের ঝুঁকি বেড়ে যায়। রজঃস্রাব চেপে রেখে তীব্র প্রশিক্ষণের প্রভাবে ঘটতে পারে ঋতুবন্ধ রোগ, এবং এটি মহিলা ক্রীড়াবিদ ট্রায়াডএর অন্তর্গত। যাহোক, পুরুষ ক্রীড়াবিদদের মধ্যে, অবস্থাটা একটু অস্বচ্ছ, যদিও কিছু গবেষণাতে অভিজাত পুরুষ সহনশীল ক্রীড়াবিদদের মধ্যে হাড়ের ঘনত্ব কম পাওয়া গেছে অন্যদের তার পরিবর্তে পায়ের হাড়ের ঘনত্ব বাড়তে দেখা গেছে। ভারি ধাতু সমূহ: ক্যাডমিয়াম এবং সীসার সাথে হাড়ের অসুখের গভীর সম্পর্ক প্রতিষ্ঠিত হয়েছে। অল্প পরিমান ক্যাডমিয়ামের মুখোমুখি হলে উভয় লিঙ্গের মধ্যেই হাড়ের খনিজ ঘনত্বের ক্ষয়বৃদ্ধি হতে দেখা যায়, যা থেকে বিশেষত বয়ষ্ক মহিলাদের মধ্যে ব্যথা এবং অস্থিভঙ্গের ঝুঁকি বেড়ে যায়। অধিক পরিমান ক্যাডমিয়ামের সম্মুখীন হলে (হাড় নরম হয়ে যাওয়া) রোগ হয়। নরম পানীয়: কিছু গবেষণা ইঙ্গিত করেছে কোমল পানীয়গুলি (যাদের অনেকগুলিতে ফসফরিক অ্যাসিড আছে) অস্টিওপোরোসিসের ঝুঁকি বাড়াতে পারে, বিশেষত নারীদের। অন্য অনেকে বলেছেন নরম পানীয় সরাসরি অস্টিওপোরোসিস ঘটানোর বদলে খাদ্য থেকে পানীয় অংশ সরিয়ে দেয়। প্রোটন পাম্প ইনহিবিটির (যেমন ল্যানসোপ্রাজল, ইসোমিপ্রাজল, অথবা ওমিপ্রাজল) যেগুলি পাকস্থলীর অ্যাসিড কমায়, যদি দুই বা তার বেশী বছর ধরে নেওয়া হয়, পাকস্থলীতে ক্যালসিয়াম শোষণ কমে যাবার ফলে সেগুলিতে অস্থিভঙ্গের ঝুঁকি থাকে। ===চিকিৎসা সংযুক্ত ব্যাধি=== শরীর ক্যালসিয়াম হেমাটোসিস নিয়ন্ত্রণ করে দুটি পথে; একটি চালু হবার জন্য সংকেত পায় যখন রক্তে ক্যালসিয়ামের মাত্রা স্বাভাবিকের থেকে নিচে নেমে যায় এবং অন্য রাস্তাটি চালু হবার জন্য সংকেত পায় যখন রক্তে ক্যালসিয়ামের মাত্রা স্বাভাবিকের থেকে বেশী হয়ে যায়। অনেক অসুখ এবং ব্যাধি অস্টিওপোরোসিসের সঙ্গে সংযুক্ত। অনেকের জন্য, হাড়ের বিপাকের ওপর তাদের অন্তর্নিহিত প্রক্রিয়ার প্রভাব সোজাসুজি, আবার অন্যদের জন্য কারণ একাধিক বা অজানা। সাধারণভাবে, পক্ষাঘাত হলে হাড়ের ক্ষয় হয় (অব্যবহারে ক্ষয় এই নীতি অনুসরণ করে)। উদাহরণস্বরূপ, প্রত্যঙ্গ প্লাস্টার হয়ে থাকায় বহুদিন ধরে অচল হয়ে থাকলে স্থানীয়ভাবে অস্টিওপোরোসিস হতে পারে। এটি, অতি সক্রিয় মানুষ যাদের হাড়ের ব্যবহার বেশী (উদাহরণস্বরূপ, ক্রীড়াবিদ) তাদের ক্ষেত্রে খুব সাধারণ। অন্য উদাহরণের মধ্যে পড়তে পারে মহাকাশ উড্ডয়ন এর সময় অথবা শয্যাশায়ী মানুষদের অথবা বিভিন্ন কারণে যাঁরা হুইলচেয়ার ব্যবহার করেন তাদের হাড়ের ক্ষয়। হাইপোগোনাডাল অবস্থায় গৌণ অস্টিওপোরোসিস হতে পারে। এর মধ্যে আছে টার্নার সিনড্রোম, ক্লিনেফেল্টার সিনড্রোম, কলমান সিনড্রোম, অ্যানোরেক্সিয়া নার্ভোসা, অ্যান্ড্রোপজ, হাইপোথ্যালামিক অ্যামেনোরিয়া অথবা মহিলাদের মধ্যে, হাইপোগোনাডিজমের প্রভাব দেখা যায় ইস্ট্রোজেনের অভাবে। এটি দেখা দিতে পারে পারে সময়ের আগে রজোনিবৃত্তি (১ বছর) হিসাবে। দ্বিপার্শ্বীয় উফোরেকটমি (শল্যচিকিৎসা দ্বারা ডিম্বাশয় দূরীকরণ) এবং প্রিম্যাচিওর ওভারিয়ান ফেলিওর ইস্ট্রোজেনের উৎপাদন কমিয়ে দেয়। পুরুষদের মধ্যে, টেস্টোস্টেরনের অভাব এর কারণ (উদাহরণস্বরূপ, অ্যান্ড্রোপজ অথবা শল্যচিকিৎসা দ্বারা শুক্রাশয় দূরীকরণ এর পর)। অন্তঃক্ষরা তন্ত্রের অসুখ যেগুলি হাড়ের ক্ষয় ঘটায় তার মধ্যে আছে কুশিং সিনড্রোম, বহুমূত্র রোগ টাইপ এবং ২, অ্যাক্রোমেগালি, এবং অ্যাড্রিনাল অপুষ্টি, প্যারেন্টাল নিউট্রিশন এবং এর কারণে অস্টিওপোরোসিস হতে পারে। পুষ্টিগত এবং অসুখ সমূহ যথা অ-নির্ণীত এবং অ-চিকিৎসিত কোলিক ডিজিজ (লক্ষণ সহ এবং লক্ষণ ছাড়া উভয়শ্রেণীর মানুষই), ক্রোন্স ডিজিজ, আলসারেটিভ কোলাইটিস, সিস্টিক ফাইব্রোসিস, শল্যচিকিৎসা গ্যাসট্রেকটমি পর, আন্ত্রিক বাইপাস সার্জারি অথবা বাওয়েল রিসেকশন) এবং তীব্র লিভার ডিজিজ (বিশেষত প্রাথমিক বাইলারি সিরোসিস) হল অস্টিওপোরোসিসের প্রাথমিক ধাপ। যে সব মানুষের ল্যাকটোজ অসহিষ্ণুতা অথবা দুধে এলার্জি আছে তাদের ক্যালসিয়াম সমৃদ্ধ খাবারে সীমাবদ্ধতার কারণে অস্টিওপোরোসিস হতে পারে। বুলিমিয়া আক্রান্ত ব্যক্তিরও অস্টিওপোরোসিস হতে পারে। অনেকেরই আবার পর্যাপ্ত পরিমানে ক্যালসিয়াম গ্রহণ করলেও ক্যালসিয়াম ও/অথবা ভিটামিন ডি শোষণে অসমর্থ হওয়ায় অস্টিওপোরোসিস হতে পারে। অন্য যেমন ভিটামিন কে বা ভিটামিন বি১২ অভাব হলেও হতে পারে। রিউমেটোলজিক অসুখ যথা রিউমাটোয়েড আরথ্রাইটিস, এঙ্কাইলোজিং স্পন্ডাইলাইটিস, সিস্টেমিক লুপাস এরিথেম্যাটোসাস এবং পলিআর্টিকুলার জুভেনাইল ইডিওপ্যাথিক আরথ্রাইটিস আক্রান্ত ব্যক্তিরা অস্টিওপোরোসিসের ঝুঁকিতে থাকেন, হয় তাদের রোগের অংশ হিসাবে অথবা অন্যান্য ঝুঁকির কারণে (বিশেষত চিকিৎসায়)। শারীরিক অসুখ যথা এবং সার্কোইডোসিস থেকেও অস্টিওপোরোসিস হয়। রেনাল ইনসাফিসিয়েন্সি থেকে রেনাল অস্টিওডিস্ট্রফি হয়। হেমাটোলজিক ব্যাধি যা অস্টিওপোরোসিসের সঙ্গে সংযুক্ত তা হল মজ্জাকোষার্বুদ এবং অন্যগুলি মোনোক্লোনাল গ্যামোপ্যাথি সমূহ, লিমফোমা, লিউকিমিয়া, হিমোফিলিয়া, কাস্তে-কোষ ব্যাধি এবং থ্যালাসেমিয়া। অনেক বংশগতির রোগ অস্টিওপরোসিসের সাথে সংযুক্ত। এর মধ্যে আছে অস্টিওজেনেসিস ইমপারফেক্টা, মার্ফান সিনড্রোম, লৌহ সঞ্চয় ব্যাধি, (এটি প্রায়ই ভুল নির্ণীত হয়), গ্লাইকোজেন সঞ্চয় ব্যাধি সমূহ, এহলারস–ডানলস সিনড্রোম, পরফাইরিয়া, মেনকেস' সিনড্রোম, এপিডার্মোলাইসিস বুলোসা এবং গশারের ব্যাধি যে সব মানুষের অজানা কারণে স্কোলিওসিস আছে তাদের অস্টিওপরোসিসের ঝুঁকি থাকে। কমপ্লেক্স রিজিওনাল পেন সিনড্রোম এর একটি বৈশিষ্ট্য হতে পারে হাড়ের ক্ষতি। পার্কিনসন রোগ এবং ক্রনিক অবস্ট্রাকটিভ পালমোনারি ডিজিজ যুক্ত লোকেদের মধ্যে এটি আরও বেশী দেখা যায়। পার্কিনসন রোগ যুক্ত মানুষের হাড় ভাঙার ঝুঁকি অনেক বেশী। এটি ত্রুটিপূর্ণ ভারসাম্য এবং ঘাটতিপূর্ণ হাড়ের ঘনত্বের সাথে সম্পর্কিত। পার্কিনসন রোগে ডোপামিনার্জিক নিউরন সমূহের ক্ষয় এবং পরিবর্তিত ক্যালসিয়াম বিপাক (এবং আয়রন বিপাক) এর মধ্যে একটি সম্পর্ক থাকতেও পারে, যার জন্য কঙ্কাল কাঠামো নাড়াতে কষ্ট হয় এবং কাইফোসিস ব্যাধি হয়। ==চিকিৎসা== ===রোগ নির্ণয়=== ঘনত্বমাপক যন্ত্রের সাহায্যে অস্থির খনিজ পদার্থের এই রোগটি নির্ণয় করা হয়।রোগের প্রাথমিক অবস্থায় তেমন কোনো উপসর্গ দেখা যায় না।হঠাত করেই সামান্য আঘাতে কোমরের বা অন্য কোনো হার ভেংগে যায়। ===প্রতিকার=== #পঞ্চাশোর্ধ পুরুষ মহিলাদের দৈনিক ১২০০ মিলিগ্রাম ক্যালসিয়াম গ্রহণ করা উচিত। #ননী তোলা দুধ দুগ্ধযাত দ্রব্য গ্রহণ করা। #কমলার রস, সবুজ শাকসবজি, সয়া দ্রব্য ক্যালসিয়াম সমৃদ্ধ খাবার খাওয়া ===প্রতিরোধ=== #ক্যালসিয়াম ভিটামিন ডি সমৃদ্ধ খাবার খাওয়া। নিয়মিত ব্যায়াম করা। #সুষম আশ যুক্ত খাবার গ্রহণ করা। আর এভাবেই এই খনিজ লবনের অভাব জনিত রোগটি প্রতিরোধ করা সম্ভব। ==বহিঃসংযোগ== Handout on Health: Osteoporosis US National Institute of Arthritis and Musculoskeletal and Skin Diseases Osteoporosis NIH Osteoporosis and Related Bone Diseases National Resource Center == তথ্যসূত্র == গ্রন্থির রোগ
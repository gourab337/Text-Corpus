'''জাতীয় ঐক্যফ্রন্ট''' বাংলাদেশের একটি জাতীয় রাজনৈতিক ফোরাম। ১৩ অক্টোবর ২০১৮ সালে এক অনুষ্ঠানের মাধ্যমে বাংলাদেশের সমমনা রাজনৈতিক দলের সমন্বয়ে জাতীয় ঐক্যফ্রন্ট গঠন করার আনুষ্ঠানিক ঘোষণা দেয়া হয়। ==ইতিহাস== ২২ জানুয়ারি ২০০৭ সালের নির্বাচনকে কেন্দ্র করে ওই বছরের আগস্টে ''জাতীয় ঐক্যফ্রন্ট'' নামে নতুন একটি জোট গঠিত হয়েছিলো বিকল্প ধারা বাংলাদেশের প্রধান একিউএম বদরুদ্দোজা চৌধুরী নেতৃত্বে। ওই সময়ে তার সাথে জোটে যুক্ত হয়েছিলেন ড. কামাল হোসেনের নেতৃত্বাধীন জাতীয় ঐক্যমঞ্চ, নজিবুল বশর মাইজভান্ডারী’র তরিকত ফেডারেশন এবং একিউএম বদরুদ্দোজা চৌধুরীর বিকল্পধারা। আগস্টে ফ্রন্ট করলেও ডিসেম্বরে ফ্রন্ট থেকে বেরিয়ে যায় তরিকত ফেডারেশন। এর কিছুদিন পর বেরিয়ে যান ড. কামাল হোসেন। ২০০৮ সালের নির্বাচনের আগে বি চৌধুরী আওয়ামী লীগের সঙ্গে এক মঞ্চে উঠলেও জোটে স্থান হয়নি তার। আওয়ামী লীগ ক্ষমতায় আসার পরও দীর্ঘ দিন পর্দার অন্তরালেই ছিলেন তিনি। ২০১৮ সালে এসে জাতীয় ঐক্য প্রক্রিয়া নামে বছরখানেক চেষ্টা চালানোর পরে ১৩ অক্টোবর জাতীয় প্রেসক্লাবে সংবাদ সম্মেলনের মাধ্যমে গণফোরামের সভাপতি সংবিধান বিশেষজ্ঞ ড. কামাল হোসেনকে আহ্বায়ক করে জাতীয় ঐক্যফ্রন্ট নামে নতুন জোটের ঘোষণা করা হয়। এর সাথে সাথে জাতীয় ঐক্যফ্রন্ট এর নেতারা দফা দাবী এবং ১১ দফা লক্ষ্য তুলে ধরেন। তবে মতপার্থক্য থাকায় বাদ পড়ে যান জাতীয় ঐক্যফ্রন্ট এর অন্যতম উদ্যক্তা একিউএম বদরুদ্দোজা চৌধুরী তার দল বিকল্পধারা বাংলাদেশ। ==সদস্য দলসমূহ== বাংলাদেশ জাতীয়তাবাদী দল গণফোরাম নাগরিক ঐক্য জাতীয় সমাজতান্ত্রিক দল (জেএসডি) বাংলাদেশ কৃষক শ্রমিক জনতা লীগ জমিয়তে উলামায়ে ইসলাম বাংলাদেশ ==আরও দেখুন== মহাজোট ১৮ দলীয় ঐক্যজোট বাংলাদেশের সাধারণ নির্বাচন, ২০১৮ ==তথ্যসূত্র== রাজনীতি রাজনৈতিক দল
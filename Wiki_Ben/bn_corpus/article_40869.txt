'''জঙ্গলবাড়ি দুর্গ''' বাংলাদেশের কিশোরগঞ্জ জেলায় অবস্থিত ঈশা খাঁর স্মৃতিবাহী একটি স্থাপনা। মসনদে-আলা-বীর ঈশা খাঁ ছিলেন বাংলার বার ভূঁইয়াদের প্রধান। ঈশা খাঁর জঙ্গলবাড়ি প্রকৃতপক্ষে ঈশা খাঁর দ্বিতীয় রাজধানী ছিল। বর্তমানে এটি বাংলাদেশের প্রত্নতাত্ত্বিক অধিদপ্তর কর্তৃক তালিকাভুক্ত একটি প্রত্নতাত্ত্বিক স্থাপনা। কিশোরগঞ্জ জেলার করিমগঞ্জ উপজেলাধীন কাদিরজঙ্গল ইউনিয়নের জঙ্গলবাড়ি গ্রামে নরসুন্দা নদীর তীরে দুর্গটির অবস্থান। == ইতিহাস == ঈশা খাঁর আদি নিবাস আফগানিস্তান। মুঘল ইংরেজদের অত্যাচারে অতিষ্ঠ বাংলার জমিদারগণ তাকে গোয়েন্দা মারফতে বাংলায় আসার সংবাদ পাঠালে তিনি ১৪০০ ঘোড়সওয়ার, ২১টি নৌবিহার গোলাবারুদ নিয়ে ত্রিপুরা রাজ্যে পৌঁছান। ১৫৮৫ সালে তৎকালীন কোচ রাজা লক্ষ্মণ হাজরা রাম হাজরাকে পরাজিত করে জঙ্গলবাড়ি দুর্গ দখল করেন। কোচ রাজা লক্ষ্মণ হাজরা বা ঈশা খাঁর কেউ এই দুর্গের স্থপতি নয়। এটি প্রাক-মুসলিম যুগে নির্মিত বলে ধারনা করা হয়। তবে ঈশা খাঁ দুর্গ দখল করার পর এর ভিতরে কিছু স্থাপনা নির্মাণ করেন। এই দুর্গ থেকে পরে তিনি একে একে তিনি সোনারগাঁওসহ মোট ২২টি পরগণা দখল করেন। ১৫৯৭ সালে তিনি পাকুন্দিয়ার এগারসিন্দুরে মুঘল সম্রাট আকবরের সেনাপতি মানসিংকে পরাজিত করেন। == বিবরণ == দুর্গটিতে বর্তমানে উত্তর-দক্ষিণে লম্বা ইটের পাঁচিল দিয়ে ভাগ করা দুটি চত্বর রয়েছে। স্থানীয়রা পাঁচিলটি পরিচিত 'প্রাসাদ প্রাচীর' নামে। দক্ষিণ দিকে একটি তোরণ আছে। তোরণটির সামনের দিকে 'করাচি' নামে একটি পূর্বমূখী একতলা ভবন রয়েছে। তোরণের পিছনে 'অন্দর মহল' নামে এক তলা দক্ষিণ মুখী একটি ভবন রয়েছে। পুরো ইটের দেওয়াল চুনকামসহ লেপন দিয়ে ঢাকা। দক্ষিণ, পশ্চিম উত্তর দিকে গভীর পরিখা খনন করা আছে। পরিখাটিকে পূর্বদিকে নরসুন্দা নদীর সাথে সংযুক্ত করা হয়। বাড়ির সামনে ঈশা খাঁর সময়ের খনন করা একটি দীঘি আছে। তার পাশেই আছে একটি তিনগম্বুজ বিশিষ্ট মসজিদ। ধারণা করা হয়, ঈশা খাঁই মসজিদটি নির্মাণ করেছেন। মসজিদটিতে রয়েছে মুঘল স্থাপত্যশৈলীর ছাপ। মসজিদের পাশেই ঈশা খাঁর বংশধরদের বাঁধানো কবর রয়েছে। ২০০৫ সালের ১২ জুন দুর্গের ভিতরের দরবারগৃহটি সংস্কার করে স্থানীয় প্রশাসন 'ঈশা খাঁ স্মৃতি জাদুঘর পাঠাগার' স্থাপন করে। সেখানে ঈশা খাঁর বিভিন্ন ছবি, তার বংশধরদের তালিকা এবং বিভিন্ন নিদর্শন রয়েছে। == চিত্রশালা == File:Ishakha fort house of ishakha front দুর্গের সম্মুখভাগ File:Ishakha fort inside view from west দুর্গের পশ্চিম দিক File:Ishakha fort interior দুর্গের অভ্যন্তরভাগ File:Ishakha fort interior wall দুর্গের ভিতরের দেয়ালের কারুকার্য File:Ishakha fort main দুর্গের প্রধান প্রবেশদ্বার File:Ishakha fort back side দুর্গের পিছনের দরজা File:Ishakha fort back দুর্গের পিছনের দেয়াল File:Ishakha fort corner দুর্গের এক কোণ File:Ishakha fort front দুর্গের সম্মুখভাগের প্রবেশদ্বার File:Ishakha fort west side দুর্গের পশ্চিম দিকের প্রবেশদ্বার File:Ishakha fort দুর্গের জাদুঘর File:Ishakha fort musuem দুর্গের জাদুঘরের প্রধান প্রবেশদ্বার File:Ishakha fort public library interior দুর্গের পাঠাগার File:Ishakha fort দুর্গের মসজিদ File:Ishakha fort Mosque Close দুর্গের মসজিদ File:Ishakha fort Mosque front দুর্গের সম্মুখভাগ File:Ishakha fort Mosque east side দুর্গের পূর্বদিক File:Ishakha fort front দুর্গের সামনের দিঘী File:Ishakha fort দুর্গের দিঘী File:Ishakha fort Tomb of খাঁর উত্তরসূরিদের কবর File:Ishakha fort Tomb of successors corner খাঁর উত্তরসূরিদের কবর একাংশ ==তথ্যসূত্র== ==বহিঃসংযোগ== কিশোরগঞ্জ জেলার ঐতিহাসিক দর্শণীয় স্থান জেলার প্রত্নতাত্ত্বিক স্থাপনা জেলার দর্শনীয় স্থান
জিব্রাল্টার প্রণালীর উপগ্রহ চিত্র; বামে আইবেরীয় উপদ্বীপ ডানে উত্তর আফ্রিকা '''জিব্রাল্টার প্রণালী''' () পূর্বে ভূমধ্যসাগরকে পশ্চিমে আটলান্টিক মহাসাগরের সাথে সংযোগকারী সমুদ্র প্রণালী। এটি উত্তর আফ্রিকাকে দক্ষিণ-পশ্চিম ইউরোপের আইবেরীয় উপদ্বীপ থেকে পৃথক করেছে। প্রণালীটি ৬০ কিলোমিটার দীর্ঘ এবং এর প্রস্থ অবস্থানভেদে ১৩ থেকে ৩৯ কিলোমিটার হতে পারে। প্রণালীর মধ্য দিয়ে একটি কিলোমিটার প্রশস্ত ৩০০ মিটার গভীর চ্যানেল চলে গেছে। জিব্রাল্টার প্রণালী দিয়ে অনবরত আটলান্টিক মহাসাগর থেকে পানি ভূমধ্যসাগরে প্রবেশ করছে এবং পশ্চিমমুখী একটি অন্তঃপ্রবাহ ভূমধ্যসাগরের লবনাক্ত পানি আটলান্টিক মহাসাগরে বয়ে নিয়ে যাচ্ছে। জিব্রাল্টার প্রণালীর পূর্ব প্রান্তে "হার্কিউলিসের স্তম্ভসমূহ" নামের একজোড়া শৈলান্তরীপ রয়েছে। উত্তরেরটি জিব্রাল্টারের শিলা এবং দক্ষিণেরটি জাবাল মুসা নামে পরিচিত। ==তথ্যসূত্র== সমুদ্রপ্রণালী সমুদ্রপ্রণালী
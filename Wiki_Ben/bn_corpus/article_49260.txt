'''উজবেক রন্ধনশৈলী''' তুর্কি জনগণের সাথে মধ্য এশিয়ার রন্ধনশৈলী ভাগাভাগি করে নেয়। উজবেকিস্তানে প্রচুর পরিমাণে শস্যের চাষ হয়। তাই রুটি এবং নুডলস গুরুত্বপূর্ণ এবং উজবেক রন্ধনশৈলীকে "নুডলসে সমৃদ্ধ" হিসাবে উল্লেখ করা হয। দেশে প্রচুর পরিমাণে ভেড়া থাকায় মাটন খুব জনপ্রিয় মাংস এবং এটি বিভিন্ন উজবেক খাবারের একটি অংশ। উজবেকিস্তান এর বৈশিষ্ট্যপূর্ণ পদ হল পালোভ (প্লোভ বা ওশ বা "পিলাফ"), একটি প্রধান খাবার যা চাল, টুকরা মাংস, কোঁচানো গাজর এবং পেঁয়াজ দিয়ে তৈরি করা হয়। এটি সাধারণত একটি কাজান (বা দেঘি) তে খোলা আগুনে তৈরি করা হয়। বৈচিত্র্যের জন্য বিভিন্ন ফল যোগ করা হয়। অতিথি পরিবারের জন্য ঘরে এটা প্রায়ই প্রস্তুত করা হয়। তবে পালভ বিশেষ অনুষ্ঠানগুলিতে ওশফাজ বা ওশ মাস্টার শেফ দ্বারা তৈরি করা হয়। ওশ পাচক খোলা আগুনে এই জাতীয় খাবারটি রান্না করেন। ছুটির দিনে কিংবা অনুষ্ঠান যেমন বিবাহ অনুষ্ঠানে এক পাত্র বা হাঁড়িতে প্রায় ১০০০ জনের জন্য একত্রে রান্না করা হয়। ওশি নাহর বা সকালের প্লভ খুব সকালে (৬ টা থেকে টার মধ্যে) পরিবেশন করা হয় যা একটি চলমান বিবাহের অংশ। অন্যান্য উল্লেখযোগ্য জাতীয় খাবারের মধ্যে রয়েছে: শরপা (শুরভা বা শোরভা), চর্বিযুক্ত মাংস (সাধারণত মাটন দিয়ে তৈরী) এবং তাজা শাকসব্জি দিয়ে তৈরী স্যুপ, নরেন এবং ল্যাগম্যান, নুডল-ভিত্তিক খাবার যা একটি স্যুপ বা একটি প্রধান কোর্স হিসাবে পরিবেশিত হয়; ম্যান্টি (কাস্কোনি নামেও পরিচিত), চুচভাড়া এবং সোমসা, হজমীকারক হিসেবে মূল খাবারের সঙ্গে পরিবেশিত; ডিমলামা (একটি মাংস এবং উদ্ভিজ্জ স্ট্যু) এবং বিভিন্ন কাবাব, সাধারণত যা প্রধান কোর্স হিসেবে পরিবেশিত হয়। ==খাদ্যাভ্যাস== ===রুটি=== সমরখন্দে রুটি প্রস্তুত করা হচ্ছে প্যাটির প্রথাগত উজবেক রুটি, যা জেনারিকে ননি বা প্যাটির নামে পরিচিত, একটি বৃত্তাকার রুটি তৈরীর চুলায় তৈরী করা হয়। রুশ ভাষায় একে লেপিওশকা বলে। ননিকে সাজানো অংশে উপরে দিয়ে পরিবেশন করা হয়। এরপর ছিড়ে ছোটছোট টুকরো করা হয়। প্রতিটি অঞ্চলে ভিন্ন ধরনের ননি তৈরী করা হয়। সবচেয়ে উল্লেখযোগ্যগুলো হল: ওবি নন- ওবি নন হচ্ছে উজবেক রন্ধনশৈলীর প্রধান রুটি। প্রাচীনতম লিখিত কর্মের একটি ''এপিক অভ গিলগামেশে'' ওবি নানের উল্লেখ আছে। কাদামাটি দিয়ে নির্মিত তান্দির নামক চুল্লির মধ্যে ওবি না্ন প্রস্তুত করা হয়। ইবনে সিনার উদ্ধৃতি অনুসারে, "যে ব্যক্তি সকালে খাওয়া-দাওয়া সারেন একটু টুকরো ওবি নন দিয়ে যার সাথে থাকবে রেজিন, ভাজা মটর বা সার্ক্যাসিয়ান আখরোট দিয়ে তিনি দীর্ঘক্ষণ খাওয়ার কথা চিন্তা করবেন না।'' সমরখন্দ নন উজবেকিস্তানের বিভিন্ন অঞ্চলে বিভিন্ন ভাবে ওবি নন তৈরী করা হয়। সমরখন্দেক ছোট পুরু ওবি নান প্রস্তুত হয়। শিরমা নন সর্বাধিক জনপ্রিয়। বুখারা ওবি নন বুখারা ওবি নানের উপর তিল তেল অথবা নাইজেলা ছিটিয়ে দিয়ে সুবাসিত করা হয়। বিবাহ প্যাটির আনদিজোন কাস্কদার্য্য অঞ্চলে তৈরী হয়। প্রাচীন ঐতিহ্য মতে বিবাহের কথাবার্তার আলোচনার দিনে ক্রিম মাখন দিয়ে তৈরি এই সুগন্ধী রুটি সরবরাহ করা হতো। তাশখন্দ লোচারি- থালাকৃতির ওবি নন, ছোট পেস্ট্রি (দুধ, মাখন এবং চিনি) আকারে ভাজা হয়। জিরিশ নন হচ্ছে গম মেশানো ময়দা থেকে বিশেষভাবে প্রস্তুত রুটি। নোমাডিক উপজাতি তাদের জীবনধারার কারণে তান্দির নির্মাণ করতে পারতো না কিন্তু কাজানে ঘি দিয়ে রুটি তৈরী করতো। ==তথ্যসূত্র== বিষয়শ্রেণী:
'''''মহুয়া সুন্দরী''''' রওশন আরা নীপা পরিচালিত ২০১৫ সালের বাংলাদেশী চলচ্চিত্র। দ্বিজ কানাই রচিত ''মহুয়া'' পালার আধুনিক চিত্রনাট্যরূপ রচনা করেন নিপা। ছবিটি সহ-প্রযোজনার পাশাপাশি এতে নাম ভূমিকায় অভিনয় করেছেন পরীমনি। এছাড়া অন্যান্য গুরুত্বপূর্ণ চরিত্রে অভিনয় করেছেন সুমিত সেনগুপ্ত, মামুনুর রশীদ, সাদেক বাচ্চু, সুচরিতা জয়রাজ। চলচ্চিত্রটি ২০১৫ সালের ২০ নভেম্বর বাংলাদেশে মুক্তি পায়। এই ছবিতে "তোমারে ছাড়িতে বন্ধু" গানে কণ্ঠ দিয়ে সুবীর নন্দী ৪০তম জাতীয় চলচ্চিত্র পুরস্কারে শ্রেষ্ঠ পুরুষ কণ্ঠশিল্পী বিভাগে পুরস্কার লাভ করেন। ==কুশীলব== পরীমনি ছবি মহুয়া সুমিত সেনগুপ্ত জীবন মামুনুর রশীদ হারেস মিয়া সাদেক বাচ্চু সুচরিতা জোছনা মাসি জয়রাজ মিলন মিয়া জারা সাজু হাফিজ আমিনুল ইসলাম বাচ্চু ==নির্মাণ== মৈমনসিংহ গীতিকায় দ্বিজ কানাই রচিত ''মহুয়া'' পালা অবলম্বনে রওশন আরা নীপা ছবিটির চিত্রনাট্য লিখেছেন বর্তমানের সাথে মিল রেখে। প্রসঙ্গে নীপা বলেন, "গল্পটিকে আমি বর্তমান প্রেক্ষাপটে উপস্থাপন করছি। আমার ছবির গল্প যাত্রাপালার নায়িকা ছবি রানী আর গ্রামের প্রভাবশালী ধনাঢ্য পরিবারের সন্তান জীবনকে ঘিরে। ঘটনাক্রমে ছবি আর জীবনের প্রেম হয়। একসময় ছবির মনে হয় সে যেন মহুয়ার পালার মহুয়া।" নীপা ২০০৭ সাল থেকে এই ছবির চিত্রনাট্য নিয়ে কাজ করেছেন। ২০০৬ সালে নেত্রকোনা জেলায় এনটিভির একটি কাজ করতে গিয়ে ''মহুয়া সুন্দরী'' যাত্রাপালা দেখে একটি চলচ্চিত্র নির্মাণের সিদ্বান্ত নেন। ===চিত্রায়ণ=== ২০১৪ সালে ২০ অক্টোবর থেকে শুরু হয় ছবিটির চিত্রগ্রহণের কাজ। ১০ নভেম্বর পর্যন্ত টানা ৩০ দিন গাজীপুরের কাপাসিয়া, হোতাপাড়া এবং টাঙ্গাইলে ছবিটির শুটিং হয়। হোতাপাড়ায় শুটিংয়ের শুরু দিনই দৃশ্যায়নে অংশগ্রহণ করেন পরীমনি, সুমিত, মামুনুর রশীদ, বড়দা মিঠু। চিত্রগ্রহণ শেষে সম্পাদনার পর বাংলাদেশ চলচ্চিত্র সেন্সর বোর্ডে ছবিটি জমা দিলে ছবিটি ২০১৫ সালে ২৩ জুলাই বিনা কর্তনে সেন্সর ছাড়পত্র লাভ করে। ==সঙ্গীত== চলচ্চিত্রের সঙ্গীত পরিচালনা করেছেন ইমন সাহা অমিত চট্টোপাধ্যায়। গানের কথা লিখেছেন জুয়েল মাহমুদ তাপস চৌধুরী। এছাড়া দ্বিজ কানাই লালন রচিত দুটি গান ব্যবহৃত হয়েছে। ছবিতে ছয়টি গান রয়েছে। ===গানের তালিকা=== ==পুরস্কার== ;জাতীয় চলচ্চিত্র পুরস্কার '''বিজয়ী:''' শ্রেষ্ঠ পুরুষ কণ্ঠশিল্পী সুবীর নন্দী (গানঃ "তোমারে ছাড়িতে বন্ধু") ;বাবিসাস পুরস্কার '''বিজয়ী:''' আলোচিত চলচ্চিত্র অভিনেত্রী পরীমনি ==তথ্যসূত্র== ==বহিঃসংযোগ== ভাষার চলচ্চিত্র চলচ্চিত্র দশকের প্রণয়ধর্মী চলচ্চিত্র চলচ্চিত্র প্রণয়ধর্মী চলচ্চিত্র অভিষেক চলচ্চিত্র
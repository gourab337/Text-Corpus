'''কর্ণ লিম্বু''' () নেপাল এর একজন ফুটবল খেলোয়াড়। তিনি মুলত একজন আক্রমণভাগের খেলোয়াড়। তিনি বর্তমানে ঝাপা একাদশ এর হয়ে ক্লাব ফুটবলে খেলেন এবং নেপাল জাতীয় ফুটবল দল এর হয়ে আন্তর্জাতিক ফুটবলে নেপালের হয়ে খেলেন। তিনি নেপালের লীগে নিয়মিত খেলেন এবং একজন ধারাবাহিক গোলদাতা। তবুও তিনি নেপালের জাতীয় দলে খেলার সুযোগ কম পেয়েছেন। ক্যারিয়ারে তিনি ঝাপা একাদশের পাশাপাশি মাছিন্দ্রা ফুটবল ক্লাব এর হয়ে ফুটবল খেলেছেন। ==ক্লাব ক্যারিয়ার== ===মাছিন্দ্রা ফুটবল ক্লাব=== তিনি ২০১২ সালে মাছিন্দ্রা ফুটবল ক্লাবে যোগ দেন। দলটির হয়ে তিনি, তিন বছর নেপালের স্থানীয় লীগে খেলেন।সংকতা বয়েজ স্পোর্টস ক্লাব এর বিপক্ষে ২০১৩-১৪ মারটায়ারস মেমোরিয়াল এ-ডিভিশন লীগের সুপার লীগ অংশের শেষ ম্যাচে গোল করে তিনি লীগের সর্বোচ্চ গোলদাতা হন। তিনি লীগে ১১ গোল করেন এবং তার দল মাছিন্দ্রা ফুটবল ক্লাব লীগে দ্বিতীয় স্থান অর্জন করে। ===ঝাপা একাদশ=== মাছিন্দ্রা ফুটবল ক্লাবের হয়ে বছর খেলার পর, ২০১৫ সালের জানুয়ারি মাসে আরও কয়েকজন মাছিন্দ্রা ক্লাবের সতীর্থের সাথে কর্ণ লিম্বু ঝাপা একাদশ দলে যোগ দেন। দলটি ২০১৫ নেপাল জাতীয় লীগ-এ অংশগ্রহণ করে। ==আন্তর্জাতিক ক্যারিয়ার== ২০১৪ সালের ২৫ মার্চ, নেপালের হয়ে লিম্বুর আন্তর্জাতিক ফুটবলে অভিষেক হয়। ইয়েমেন এর বিপক্ষে আন্তর্জাতিক প্রীতি ম্যাচটিতে লিম্বু বদলি হিসেবে খেলেন। ম্যাচের ৭৫ মিনিটে অনিল গুরুং এর বদলি হিসেবে লিম্বু মাঠে নামেন। নেপাল ম্যাচটিতে ২-০ ব্যবধানে পরাজিত হয়। কিন্তু ফিলিপাইনের বিপক্ষে পরের প্রীতি ম্যাচের দলে লিম্বুকে রাখা হয় নি। এছাড়াও আরও বিতর্কিতভাবে, ২০১৫ সালের মার্চে ভারতের বিপক্ষে ২০১৮ ফিফা বিশ্বকাপ বাছাইপর্ব এর দুটি ম্যাচের জন্য নেপাল দলে লিম্বুকে অন্তর্ভুক্ত করা হয় নি। যার কারণ হিসেবে কৌশলগত ত্রুটির কথা উল্লেখ করা হয়। যদিও সেই সময়ে লিম্বু, নেপালের ঘরোয়া লীগের সেরা স্ট্রাইকার ছিলেন। ২০১৫ সালের ডিসেম্বর মাসে নেপাল জাতীয় দলের তৎকালীন কোচ প্যাট্রিক অসেমস ঘোষণা করেন যে লিম্বু সহ আরও তিনজন খেলোয়াড়কে ২০১৫ সাফ চ্যাম্পিয়নশিপ এর দল থেকে বাদ দেয়া হয়। ==ব্যাক্তিগত জীবন== লিম্বুর জন্ম নেপাল এর ঝাপা জেলার ভদ্রপুর অঞ্চলে। তিনি তার পরিবারে চার ভাইয়ের মাঝে সর্বকনিষ্ঠ। তার স্ত্রী এর নাম বাল কুমার। কর্ণ লিম্বুর সাথে তার স্ত্রী এর পরিচয় হয় স্থানীয় একটি টুর্নামেন্টের পর। কর্ণ লিম্বুর দুটি কন্যাসন্তান রয়েছে। ==তথ্যসূত্র== ব্যক্তি ফুটবল খেলোয়াড় ফুটবল খেলোয়াড় আক্রমণভাগের খেলোয়াড়
'''ফুনকে ওপেকে''' হলেন একজন নাইজেরীয় তড়িৎ প্রকৌশলী, যিনি প্রযুক্তি প্রতিষ্ঠান মেইন স্ট্রিট টেকনোলজিসের প্রতিষ্ঠাতা এবং ইন্টারনেট সেবাদানকারী প্রতিষ্ঠান মেইন ওয়ান কেবল কোম্পানির সিইও। ==জীবনী== ফুনকে ওপেকে নাইজেরিয়ার ওবাফেমি বিশ্ববিদ্যালয় থেকে তড়িৎ প্রকৌশলে স্নাতক হবার পর যুক্তরাষ্ট্রের কলম্বিয়া বিশ্ববিদ্যালয় থেকে তড়িৎ প্রকৌশলের উপরে স্নাতকোত্তর ডিগ্রি লাভ করেন। যুক্তরাষ্ট্রে স্নাতকোত্তর শেষ করার পর তিনি নিউইয়র্কের ভেরিজন কমিউনিকেশনসে এক্সিকিউটিভ ডিরেক্টর হিসেবে কর্মজীবন শুরু করেন। ২০০৫ সালে তিনি মোবাইল অপারেটর এমটিএন নাইজেরিয়ায় প্রধান প্রযুক্তি কর্মকর্তা হিসেবে যোগদান করেন। এছাড়াও, তিনি ট্রান্সকর্প নিটেলের সাথে যুক্ত ছিলেন। যুক্তরাষ্ট্র থেকে নাইজেরিয়ায় ফিরে আসলে সেখানকার ধীরগতির ইন্টারনেট সেবা দেখে তিনি ২০০৮ সালে মেইন ওয়ান কেবল কোম্পানি প্রতিষ্ঠা করেন, যা মেইনস্ট্রিট টেকনোলজিসের মালিকানাধীন। মেইন ওয়ান পশ্চিম আফ্রিকার প্রধান ইন্টারনেট সেবাদানকারী প্রতিষ্ঠান। তিনি বর্তমানে প্রতিষ্ঠানটির সিইও হিসেবে কর্মরত আছেন। ==তথ্যসূত্র== ব্যক্তি
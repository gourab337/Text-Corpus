'''কমলেশ নাগরকোটি''' (জন্ম: ২৮ ডিসেম্বর ১৯৯৯) হচ্ছেন একজন ভারতীয় ক্রিকেটার। তিনি ২৬ শে ফেব্রুয়ারী ২০১৭ ২০১৬–১৭ বিজয় হাজারে ট্রফিতে রাজস্থান ক্রিকেট দলের হয়ে খেলার মাধ্যমে লিস্ট ক্রিকেটে অভিষেক করেন। দুই দিন পর, তিনি লিস্ট ক্রিকেটে রাজস্থান ক্রিকেট দলের হয়ে প্রথমবারের মতো হ্যাট্রিক করেন, উক্ত খেলাটি গুজরাত ক্রিকেট দলের বিরুদ্ধে সংঘটিত হয়েছিল। নাগরকোটির বাবা ভারতীয় সেনাবাহিনীর একজন সুবেদার ছিলেন। তিনি তার অবসরকালীন সম্পদ ব্যবহার করে জয়পুরে একটি এক শয্যার বাড়ির অ্যাপার্টমেন্ট ক্রয় করেন যেন তার ছেলে ক্রিকেট খেলা শিখতে পারে। নাগরকোটির শৈশব কোচ ছিলেন সুরেন্দ্র সিং রাথোড়। ২০১৭ সালের ডিসেম্বরে, তিনি ২০১৮ আইসিসি অনূর্ধ্ব-১৯ ক্রিকেট বিশ্বকাপের জন্য ভারতীয় দলে স্থান পান। ২০১৮ সালে জানুয়ারিতে, তাকে কলকাতা নাইট রাইডার্স ₹৩.২ কোটি রুপিতে ক্রয় করে। ==তথ্যসূত্র== ==বহিঃসংযোগ== ব্যক্তি জন্ম ক্রিকেটার ক্রিকেটার নাইট রাইডার্সের ক্রিকেটার
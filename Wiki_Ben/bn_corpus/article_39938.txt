'''নরসিং পঞ্চম যাদব''' (জন্ম ৬ই আগস্ট ১৯৮৯) হলেন একজন ভারতীয় কুস্তিগীর যিনি ২০১০ কমনওয়েলথ গেমসে পুরুষদের ফ্রিস্টাইল ৭৪ কেজি বিভাগে স্বর্ণ পদক জিতেছেন। == ব্যক্তিগত জীবন পরিবার == নরসিং যাদবের পিতা পঞ্চম যাদব এবং মাতা ভুলনা দেবী। এনাদের আদি বাসস্থান ছিল পূর্ব উত্তরপ্রদেশ। নরসিং এবং তার ভাই বিনোদ উভয়েই পিতা পঞ্চম যাদবের সঙ্গে মুম্বাইতে বসবাস করতেন। তাদের মা বারাণসী জেলার নীমা গ্রামে তাদের দু বিঘা জমির চাষবাস এবং দেখাশোনার কাজে লিপ্ত থাকতেন। পঞ্চম যাদবের পেশা ছিল দুগ্ধ পরিবেশক হিসাবে। এখানেই দুই ভাই কুস্তিগীর হয়ে ওঠেন। নরসিং যাদবের কুস্তির প্রশিক্ষণ শুরু হয় ১৩ বছর বয়স থেকে। বর্তমানে নরসিং মুম্বাইয়ের যোগেশ্বরী অঞ্চলের বাসিন্দা এবং মহারাষ্ট্র সরকারের অধীনে মুম্বাই পুলিশের ডেপুটি হিসাবে কর্মরত। == কর্মজীবন == ২০১০ সালে এশিয়ান ফ্রিস্টাইল ৭৪ কেজি বিভাগে তিনি একটি স্বর্ণ পদক জয় করেছেন। === ২০১০ কমনওয়েলথ গেমস === পুরুষদের ফ্রিস্টাইল ৭৪ কেজি বিভাগে নরসিং যাদব শেষ মুহূর্তে বদলি খেলোয়াড় হিসাবে অংশগ্রহণ করেন। তিনি সবাইকে অবাক করে দক্ষিণ আফ্রিকার রিচার্ড ব্রায়ান অ্যাডিনালকে শেষ রাউন্ডে পরাস্ত করে স্বর্ণ পদক জেতেন === ২০১১ কমনওয়েলথ চ্যাম্পিয়ানশিপ === অস্ট্রেলিয়ার মেলবোর্নে কমনওয়েলথ চ্যাম্পিয়নশিপে নরসিং কানাডার ক্লিয়পা নকুবের কাছে শেষ রাউন্ডে পরাস্ত হয়ে দ্বিতীয় স্থান অধিকার করে রৌপ্য পদক জয় করেন। === ২০১২ গ্রীষ্মকালীন অলিম্পিক === লন্ডনে ২০১২ সালের গ্রীষ্মকালীন অলিম্পিকে নরসিং যাদব প্রথম রাউন্ডে কানাডার ম্যাট জেনট্রির কাছে পরাস্ত হয়ে টুর্নামেন্ট থেকে বিদায় নেন। === ২০১৪ এশিয়ান গেমস === দক্ষিণ কোরিয়ার ইঞ্ছনে উজবেকিস্তানের রশিদ কুরবানভের কাছে ষোড়শ রাউন্ড নরসিং ১ঃ৩ পরাস্ত হন। রামাজান কাম্বারভ, যার সঙ্গে নরসিং প্রথম করেছিলেন, তাকে ৪ঃ১-এ পরাস্ত করে তিনি নিজের ব্রোঞ্জ পদকটি নিশ্চিত করেন। অবশেষে জাপানের দাইসুকে শিমাদাকে ৩ঃ১ পরাস্ত করে ব্রোঞ্জ পদক জয় করেন। এই ব্রোঞ্জ পদক প্রাপ্তির সন্মানে নরসিং এবংসীমা পুনিয়াকে উত্তর প্রদেশের সরকার ৫০ লাখ টাকা নগদ পুরস্কার প্রদান করে। === ২০১৫ এশিয়ান কুস্তি চ্যাম্পিয়নশিপে === ৭৪ কেজি বিভাগে দুবার অলিম্পিক পদকধারী সুশীল কুমারের অনুপস্থিতিতে নরসিং অন্তর্ভুক্ত হন। কিন্ত জাপানের দাইসুকে শিমাদার কাছে ৯ঃ১২ তে পরাস্ত হন। নরসিং দক্ষিণ কোরিয়ার বুংমিন কং-কে ১৫ঃ৪ পরাস্ত করে ব্রোঞ্জ-পদক প্লে-অফে প্রবেশ করেন। তারপর কাজাখস্তানের জীগের যাকিরভকে পরাজিত করে ব্রোঞ্জ পদক জয় করেন। === ২০১৫ বিশ্ব কুস্তি চ্যাম্পিয়নশিপে === মার্কিন যুক্তরাষ্ট্রের লাস ভেগাসে প্রথম রাউন্ডে নরসিং ৩ঃ১ ইস্রায়েলের হনোক রাচামিন কে পরাস্ত করেন। তার পরের প্রতিপক্ষের ছিলেন তুরস্কের শ্যেনের দিমিত্রাস, যাকে তিনি ৩ঃ১ পরাজিত করে তৃতীয় রাউন্ডে ওঠেন। এই রাউন্ডে কিউবার লিভান লোপেজকে ৪ঃ১ পরাস্ত করে চতুর্থ রাউন্ডে ওঠেন দুর্ভাগ্যবশত মঙ্গোলিয়ার প্রতিযোগীর কাছে এই রাউন্ডে তিনি ৩ঃ১ পরাস্ত হন। অবশেষে ফ্রান্সের প্রতিযোগীকে ৫ঃ১ পরাস্ত করে ব্রোঞ্জ পদক অর্জন করেন। === ২০১৬ অলিম্পিক === ২০১৫ এর বিশ্ব কুস্তি চ্যাম্পিয়নশিপে বিজয়ী হওয়ার পর ব্রাজিলের রিও দে জেনেইরোতে অনুষ্ঠিতব্য ২০১৬ অলিম্পিকে ভারতের একমাত্র পদকধারী নরসিং পঞ্চম যাদবের অন্তর্ভুক্তি নিয়ে কোন সমস্যাই ছিল না। কিন্তু ২৫শে জুন এবং ৫ই জুলাই পর পর দুবার ডোপিং পরীক্ষায় ব্যর্থ হলে ভারতের কুস্তি ফেডারেশন ৭৪ কেজি বিভাগে নরসিং-এর বদলি হিসাবে পারভিন রানার নাম প্রস্তাব করে। যদিও ১লা আগস্ট যাদবকে ন্যাশনাল অ্যান্টি ডোপিং এজেন্সি (NADA) প্যানেল দ্বারা ক্লিন চিট দেওয়া হয় এবং তিনি ভারতীয় অলিম্পিক দলে অন্তর্ভুক্ত হন। === প্রো কুস্তি লিগ === নতুন দিল্লিতে অনুষ্ঠিত প্রো কুস্তি লিগের উদ্বোধনী সংস্করণের নিলামে নরসিংকে বেঙ্গালুরুর JSW স্পোর্টের মালিকানাধীন একটি সংস্থা ৩৪.৫ লাখ টাকার বিনিময়ে ক্রয় করে। এই প্রো কুস্তি লিগ চলবে ১০ ডিসেম্বর থেকে ২৭ ডিসেম্বর পর্যন্ত == সংবর্ধনা এবং পুরস্কার == সুব্রত কাপের ফাইনালের সময় কিংবদন্তি পেলে ভারত সফরে এলে কাপের আয়োজকদের দ্বারা নরসিংকে আমন্ত্রণ জানানো হয় একটি বিশেষ ডিনারে, যেখানে ভারতীয় কুস্তিতে অবদানের জন্য তাকে বিশেষভাবে সংবর্ধনা দেওয়া হয়। == অন্যান্য শিরোনাম == ডেভ স্কালজ্‌ মেমোরিয়াল টুর্নামেন্ট ২০১২ চতুর্থ স্থান == বিতর্ক == নাসিকে মহারাষ্ট্রের রাজ্য পুলিশ একাডেমিতে একটি অভ্যন্তরীণ পরীক্ষায় নরসিং যাদবের বিরুদ্ধে নকল করাকালীন ধরা পড়ে যাওয়ার ঘটনার তদন্ত চলছে। এই তদন্তের সিদ্ধান্ত স্বরূপ তার প্রশিক্ষণ প্রসারণ হতে পারে অথবা তাকে বরখাস্ত করা সম্ভাবনা রয়েছে। যদিও ৬ই জুন, ২০১৬ দিল্লি হাইকোর্ট কর্তৃক রিও অলিম্পিক গেমস জন্য কুস্তিগির সুশীল কুমারের বিচারের অনুরোধ প্রত্যাখ্যাত হওয়ায় নরসিং যাদবের অন্তর্ভুক্তি হয়। ২৫ শে জুন নরসিং প্রাথমিকভাবে ডোপ টেস্টে ব্যর্থ হন, যা রিও অলিম্পিকে তার অংশগ্রহণের সম্ভাবনা অনেক হ্রাস পায়। ৫ই জুলাই দ্বিতীয় ডোপ টেস্টেও তিনি ব্যর্থ হন। == তথ্যসূত্র == জন্ম ব্যক্তি গ্রীষ্মকালীন অলিম্পিকের কুস্তিগীর গেমসে ব্রোঞ্জপদক বিজয়ী এশিয়ান গেমসের কুস্তিগীর কমনওয়েলথ গেমসের কুস্তিগীর
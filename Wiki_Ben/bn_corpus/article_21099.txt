'''মমতাজ''' (পুরো নাম: ''মমতাজ বেগম'') একজন জনপ্রিয় বাংলা লোকগানের সংগীত শিল্পী এবং জাতীয় সংসদের দুইবারের সাবেক সদস্য। বাংলাদেশের ''সুর সম্রাজ্ঞী'' বলে খ্যাত মমতাজ তার চার দশকের ক্যারিয়ারে ৭০০-এর অধিক গান রেকর্ড করেছেন। ==প্রাথমিক জীবন== মমতাজের মা উজালা বেগম, বাবা মধু বয়াতি ছিলেন বাউল শিল্পী। মমতাজ বেগমের দুই ভাই রয়েছে। মমতাজ প্রথম জীবনে বাবা মধু বয়াতি, পরে মাতাল রাজ্জাক দেওয়ান এবং শেষে লোক গানের শিক্ষক আবদুর রশীদ সরকারের কাছে গান শেখেন। == কর্মজীবন == দুই দশকের বেশি তার পেশাদারী সংগীত জীবনে ৭০০টির বেশি একক অ্যালবাম প্রকাশ পায়। লোক গানের শিক্ষক আব্দুর রশীদ সরকারের সাথে তার বিবাহ হয়। প্রথম জীবনে বাবা মধু বয়াতি, পরে মাতাল রাজ্জাক দেওয়ান এবং শেষে আব্দুর রশীদ সরকারের কাছে গান শেখেন। মমতাজ সারাদেশে বিভিন্ন সংগীতানুষ্ঠানে নিয়মিত অংশগ্রহণ করেন। তাছাড়া তিনি যুক্তরাজ্য, মার্কিন যুক্তরাষ্ট্র সহ বিশ্বের অনেক দেশেই সংগীত অনুষ্ঠানে গান গেয়েছেন এবং তার গান ব্যাপকভাবে সমাদৃত। বাংলা সংস্কৃতির বিভিন্ন অনুষ্ঠানে বিশেষত বাংলা নববর্ষের বৈশাখি মেলায় তার গান জনপ্রিয়। ২০০৯ সালে নবম জাতীয় সংসদের সংরক্ষিত মহিলা আসনে বাংলাদেশ আওয়ামী লীগ কর্তৃক সংসদ সদস্য মনোনীত হোন। ২০১৪ সালে দশম জাতীয় সংসদ নির্বাচনে তিনি মানিকগঞ্জ-২ আসন থেকে নির্বাচিত হন। ==ব্যক্তিগত জীবন== মমতাজ বেগমের প্রথম স্বামী আবদুর রশীদ সরকার যিনি মৃত্যুবরণ করেন। পরে মমতাজ বেগম মোহাম্মদ রমজান আলীকে বিয়ে করেন, যার সাথে তার বিবাহবিচ্ছেদ হয়। পরে মমতাজ বেগম মইনউদ্দিন হাসান চঞ্চলকে বিয়ে করেন। মমতাজ বেগমের ছেলের নাম মেহেদী খান পুত্রবধূর নাম চৈতি দেওয়ান। তার এক নাতনি। == তথ্যসূত্র == == বহিঃসংযোগ == Cover Story Momtaz The Music Queen দ্য ডেইলি স্টার ভয়েস অব আমেরিকায় মমতাজের সাক্ষাতকার (২৬ মে ২০০৬) ওয়াশিংটন ব্যক্তি বাংলাদেশী নারী কণ্ঠশিল্পী সঙ্গীত ব্যক্তিত্ব গায়িকা ব্যক্তিত্ব বিষয়শ্রেণী:নবম জাতীয় সংসদ সদস্য বিষয়শ্রেণী:দশম জাতীয় সংসদ সদস্য সংসদের সংরক্ষিত মহিলা আসনের সদস্য জাতীয় সংসদ সদস্য রোকেয়া পদক বিজয়ী
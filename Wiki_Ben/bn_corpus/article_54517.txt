'''সট্‌সি''' ২০০৫ সালের দক্ষিণ আফ্রিকান নাট্য চলচ্চিত্র। দক্ষিণ এবং পিটার ফুদাকোভস্কির সহ-প্রযোজনায় আথোল ফুগার্ডের একই নামের উপন্যাসের উপর ভিত্তি করে চলচ্চিত্রটির চিত্রনাট্য রচনা এবং পরিচালনা করেছেন গেভিন হুড। প্রেসলে চুয়েনেয়াগে সট্‌সি চরিত্রে এবং মথুসি ম্যাগানো, কেনেথ নক্সসি, টেরি ফেটো অন্যান্য চরিত্রে অভিনয় করেন। চলচ্চিত্রটি ২০০৬ সালের সেরা বিদেশী ভাষার চলচ্চিত্রের জন্য একাডেমি পুরস্কার লাভ করে, এবং সেরা বিদেশী ভাষার চলচ্চিত্রের জন্য গোল্ডেন গ্লোব পুরস্কারে মনোনীত হয়েছিল। সট্‌সি, তরুণ গ্যাঙলিডার, একজনকে খুন করে তার সব টাকা অঅত্মসাৎ করে। পরবর্তীতে পুমলা ডুবের গাড়ি ছিনতাই করে সট্‌সি। পুমলা তাকে বাঁধা দিলে সে তার পায়ে গুলি করে এবং গাড়ি নিয়ে পালিয়ে যায়। যেতে-যেতে একসময় গাড়ির ভেতর হঠাৎ একটি শিশুর কান্না শুনতে পায় সট্‌সি। অন্যদিকে গুলিতে আহত পুমলা কোমা অবস্থায় হাসপাতালে, হয়তো সে কখনো আর হাঁটতে পারবে না। পুমলার স্বামী সট্‌সিকে খুঁজতে পুলিশ লাগিয়ে দেয়। এদিকে গাড়িতে পাওয়া শিশুটিকে নিজের বাড়িতে রাখে সট্‌সি; এমনকি এ-বিষয়ে সে কাউকে কিছু জানায়ও না। সট্‌সি শিশুটিকে দুধ খাওয়ানোর চেষ্টা করে এবং ব্যর্থ হয়। বিরক্ত হয়ে সে একটি বারে যায়। সেখানে বন্ধুদের সঙ্গে তর্ক হয় তার। সে ঘরে ফিরে আসে, এবং দেখতে পায়, শিশুটিকে পিঁপড়ে ঘিরে রেখেছে- গড়িয়ে পড়া দুধের কারণে এমন ঘটেছে। সট্‌সি বুঝতে পারে, এ-শিশুর দেখাশোনা করা তার কাজ নয়। এরপর শিশুটিকে সে মিরিয়ামের কাছে নিয়ে যায় এবং শিশুটিকে স্তন পান করাতে মিরিয়ামকে বাধ্য করে। দ্বিতীয়বার মিরিয়ামের কাছে দুধ খাওয়াতে আনলে মিরিয়াম শিশুটিকে তার কাছে রেখে যেতে বলে। সট্‌সি তার দলবল নিয়ে শিশুটির বাড়িতে হাজির হয়। শিশুর বাবা জনকে বেঁধে ফেলে। সেখানে ভুল বোঝাবুঝির কারণে সট্‌সি তার দলের একজনকেই মেরে ফেলে। তবে ফেরার সময়ে শিশুর ঘর থেকে সট্‌সি কিছু খেলনা নিয়ে আসে। মিরিয়াম সট্‌সিকে বোঝায়, যেহেতু সে শিশুটির বাড়ি চেনে সেহেতু শিশুটিকে সেখানেই রেখে আসা উচিৎ। অবশেষে সট্‌সি শিশুটিকে রেখে আসতে সম্মত হয়। সট্‌সি শিশুটির বাড়িতে উপস্থিত হয় এবং ইন্টারকমে কথা বলে জনের সঙ্গে। এর মধ্যে পুলিশ এসে হাজির হয়। সট্‌সি জনের হাতে শিশুটিকে তুলে দেয়। পুলিশ সট্‌সিকে হাত তুলে দাঁড়াতে বলে। ==অভিনয়ে== প্রেসলে চুয়েনেয়াগে ডেভিড/সট্‌সি মথুসি ম্যাগানো বস্টন কেনেথ নক্সসি টেরি ফেটো মিরিয়াম জেরি মফোকেন মরিস জেঞ্জো গোবে কসাই নাম্বিথা মপুুমওয়ানা পামলা দুউব রেপুলানা সিয়েফহোমো জন ডুব ইয়ান রবার্টস ক্যাপ্টেন স্মিথ থমবি নন্দিনী সোইককিয়ে ইস্রায়েল মাকোয় তুৎসির বাবা ==আরো দেখুন== ==তথ্যসূত্র== ==বহিঃসংযোগ== Channel interview with actor/kwaito star, Zola Interview with Tsotsi composers Paul Hepker and Mark Kilian চলচ্চিত্র দশকের অপরাধ নাট্য চলচ্চিত্র ভাষার চলচ্চিত্র ভাষার চলচ্চিত্র ভাষার চলচ্চিত্র ভাষার চলচ্চিত্র ভাষার চলচ্চিত্র আফ্রিকান চলচ্চিত্র আফ্রিকান অপরাধ চলচ্চিত্র সম্পর্কিত চলচ্চিত্র বিষয়শ্রেণী:হুড চলচ্চিত্র আফ্রিকার পটভূমিতে চলচ্চিত্র হুড পরিচালিত চলচ্চিত্র বিদেশী ভাষার চলচ্চিত্র আকাদেমি পুরস্কার বিজয়ী
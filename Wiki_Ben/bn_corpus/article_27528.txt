চিত্র:Maiden Worship (কূমারী পূজা পূজা, বাংলাদেশ। '''কুমারী পূজা''' হলো অনধিক ষোলো বছরের অরজঃস্বলা কুমারী মেয়ের পূজা। বিশেষত দুর্গাপূজার অঙ্গরূপে এই পূজা অনুষ্ঠিত হয়। এছাড়াও কালীপূজা, জগদ্ধাত্রীপূজা এবং অন্নপূর্ণা পূজা উপলক্ষে এবং কামাখ্যাদি শক্তিক্ষেত্রেও কুমারী পূজার প্রচলন রয়েছে। বর্তমানে কুমারী পূজার প্রচলন কমে গেছে। বাংলাদেশে সূদূর অতীত থেকেই কুমারী পূজার প্রচলন ছিলো এবং তার প্রমাণ পাওয়া যায় গ্রন্থের পুথি থেকে। বর্তমানে বাংলাদেশে ঢাকা, নারায়ণগঞ্জ, বরিশাল, সিলেট, হবিগঞ্জ দিনাজপুর জেলা শহরে প্রতিষ্ঠিত রামকৃ্ষ্ণ মিশনে কুমারী পূজার প্রচলন রয়েছে। প্রতিবছর দুর্গাপূজার মহাষ্টমী পূজার শেষে কুমারী পূজা অনুষ্ঠিত হয় তবে মতান্তরে নবমী পূজার দিনও পূজা অনুষ্ঠিত হতে পারে। == পৌরাণিক উপাখ্যান == শাস্ত্রমতে কুমারী পূজার উদ্ভব হয় কোলাসুরকে বধ করার মধ্য দিয়ে থেকে। গল্পে বর্ণিত রয়েছে, কোলাসুর এক সময় স্বর্গ-মর্ত্য অধিকার করায় বাকি বিপন্ন দেবগণ মহাকালীর শরণাপন্ন হন। সে সকল দেবগণের আবেদনে সাড়া দিযে় দেবী পুনর্জন্মে কুমারীরূপে কোলাসুরকে বধ করেন। এরপর থেকেই মর্ত্যে কুমারী পূজার প্রচলন শুরু হয়। == বর্ণনা == ''যোগিনীতন্য'', ''দেবীপুরাণ'', ''স্তোত্র'', ''কবচ'', ''সহস্রনাম'', ''তন্যসার'', প্রভৃতি ধর্মীয় গ্রন্থে কুমারী পূজার পদ্ধতি এবং মাহাত্ম্য বিশদভাবে বর্ণিত হযে়ছে। বর্ণনানুসারে কুমারী পূজায় কোন জাতি, ধর্ম বা বর্ণভেদ নেই। দেবীজ্ঞানে যে-কোন কুমারীই পূজনীয়, এমনকি বেশ্যাকুলজাত কুমারীও। তবে সাধারণত ব্রাহ্মণ কুমারী কন্যার পূজাই সর্বত্র প্রচলিত। এক্ষেত্রে এক থেকে ষোলো বছর বয়সী যে কোনো কুমারী মেযে়র পূজা করা যায়। বয়সের ক্রমানুসারে পূজাকালে এই সকল কুমারীদের বিভিন্ন নামে অভিহিত করা হয়। এক বছরের কন্যা সন্ধ্যা দুই বছরের কন্যা সরস্বতী তিন বছরের কন্যা ত্রিধামূর্তি চার বছরের কন্যা কালিকা পাঁচ বছরের কন্যা সুভগা ছয় বছরের কন্যা উমা সাত বছরের কন্যা মালিনী আট বছরের কন্যা কুষ্ঠিকা নয় বছরের কন্যা কালসন্দর্ভা দশ বছরের কন্যা অপরাজিতা এগারো বছরের কন্যা রূদ্রাণী বারো বছরের কন্যা ভৈরবী তেরো বছরের কন্যা মহালপ্তী চৌদ্দ বছরের কন্যা পীঠনাযি়কা পনেরো বছরের কন্যা ক্ষেত্রজ্ঞা ষোলো বছরের কন্যা অন্নদা বা অম্বিকা == দার্শনিক তত্ত্ব == কুমারী পূজার দার্শনিক তত্ত্ব হলো নারীতে পরমার্থ দর্শন পরমার্থ অর্জন। বিশব ব্রহ্মাণ্ডে যে ত্রিশক্তির বলে প্রতিনিয়ত সৃষ্টি, স্থিতি লয় ক্রিয়া সাধিত হচ্ছে, সেই ত্রিবিধ শক্তিই বীজাকারে কুমারীতে নিহিত। কুমারী প্রকৃতি বা নারী জাতির প্রতীক বীজাবস্থা। তাই কুমারী বা নারীতে দেবীভাব আরোপ করে তার সাধনা করা হয়। সাধনপদ্ধতিতে সাধকের নিকট বিশ্বজননী কুমারী নারীমূর্তির রূপ ধারণ করে; তাই তার নিকট নারী ভোগ্যা নয়, পূজ্যা। পৌরাণিক কল্পকাহিনিতে বর্ণিত আছে, ভাবনায় ভাবিত হওয়ার মাধ্যমে রামকৃষ্ণ পরমহংসদেব নিজের স্ত্রীকে ষোড়শীজ্ঞানে পূজা করেছিলেন। == তথ্যসূত্র == == বহিঃসংযোগ == ঢাকার গোপীবাগের রামকৃষ্ণ মিশন মন্দির মঠের কুমারী পূজা ২০১৩ দৈনিক প্রথম আলো ঢাকার গোপীবাগের রামকৃষ্ণ মিশন মন্দির মঠের কুমারী পূজা ২০১৩ দৈনিক যুগান্তর কুমারী পূজা চিত্র ধর্ম উৎসব উৎসব উৎসব উৎসব
'''ডাবর''' (ডাবর ইন্ডিয়া লিমিটেড) হল ভারতের আয়ুর্বেদিক প্রাকৃতিক ভোগ্যপণ্য উৎপাদনকারী একটি প্রতিষ্ঠান। ডাবর শব্দটি এসেছে ডাক্তার ('''ডা''') বর্মণ ('''বর''') শব্দটি থেকে থেকে যিনি এর প্রতিষ্ঠাতা। ডাবর ২০০৩ সালে এর ওষুধ ব্যবসার ইতি টানে। ডাবর ফার্মা লিমিটেড নামে নতুন ব্যবসা প্রতিষ্ঠান খোলে তাদের ওষুধ ব্যবসা পরিচালনার জন্য। জার্মান কোম্পানি ফ্রেসেনিয়াস এসই ২০০৮ সালের জুন মাসে ৭৬.৫০ কোটি রুপির বিনিময়ে এর ৭৩.২৭% শেয়ার কিনে নেয়। ২০১৫ সালে ভারতের বিশ্বস্ত ব্র‍্যান্ডের তালিকায় ১৯ নম্বরে ছিল ডাবর। ==ইতিহাস== ১৮৮০ সালের দিকে ডা. এস. কে. বর্মণ নামের এক আয়ুর্বেদিক চিকিৎসক কলকাতায় কলেরা ম্যালেরিয়া প্রতিরোধী ওষুধ উদ্ভাবন করেন। তিনি বৃহৎ উৎপাদনের জন্য ১৮৮৪ সালে ডাবর ইন্ডিয়া লিমিটেড প্রতিষ্ঠা করেন। প্রতিষ্ঠানটির বর্তমান চেয়ারম্যান ড. আনন্দ বর্মণ ভাইস চেয়ারম্যান অমিত বর্মণ হলেন বর্মণ পরিবারের পঞ্চম প্রজন্ম। বর্মণ পরিবার হল প্রথম পরিবার যারা প্রতিষ্ঠান ব্যবস্থাপনার দায়িত্ব বাইরের লোকের কাছে স্থানান্তর করেছিল। তারা এটি করেছিল ১৯৯৮ সালে। ==দাতব্য কার্যক্রম== ডাবর সন্দেশ নামের একটি প্রতিষ্ঠান খুলে স্বাস্থ্য, শিক্ষা অন্যান্য আর্থ সামাজিক ক্ষেত্রে দাতব্য কার্যক্রম চালিয়ে যাচ্ছে। ==পুরস্কার সম্মাননা== আয়ুর্বেদে অবদান রাখার জন্য ২০১৭ সালে ন্যাশনাল একাডেমিয়া ভেটেরিনারি সাইন্স ফেলোশিপ লাভ করে। ==সমালোচনা== ক্রিকেট বিশ্বকাপ ২০১৯ চলাকালীন সময়ে বাংলাদেশ-ভারত ম্যাচের আগে ডাবর টুথপেস্ট "চিবিয়ে খাবো" শিরোনামের একটি বিজ্ঞাপন প্রচার করে। এই বিজ্ঞাপনে বাঙালি জাতিসত্তা এবং ভারত বাংলাদেশের জাতীয় সংগীত রচয়িতা রবীন্দ্রনাথ ঠাকুরকে হেয় করার অভিযোগ ওঠে। পরে ডাবর ক্ষমাপ্রার্থনা করে বিজ্ঞাপনটি প্রত্যাহার করে নেয়। ==তথ্যসূত্র== ==বহিঃসংযোগ== প্রতিষ্ঠিত
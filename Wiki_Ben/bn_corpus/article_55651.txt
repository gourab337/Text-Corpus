২০১৮ সালে সান দিয়েগো কমিক কনে ফারমিগা '''ভেরা অ্যান ফারমিগা''' (; জন্ম: আগস্ট ১৯৭৩) হলেন একজন মার্কিন অভিনেত্রী, চলচ্চিত্র পরিচালক, প্রযোজক। তিনি ব্রডওয়ে মঞ্চে ''টকিং সাইডস'' (১৯৯৬) নাটকে অভিনয়ের মাধ্যমে তার অভিনয় জীবন শুরু করেন। তার টেলিভিশন নাটকে অভিষেক হয় ফক্স চ্যানেলের অলীক কল্পকাহিনীমূলক ''রোর'' (১৯৯৭) দিয়ে এবং চলচ্চিত্রে অভিষেক হয় ''রিটার্ন টু প্যারাডাইজ'' (১৯৯৮) দিয়ে। ফারমিগা নাট্যধর্মী ''ডাউন টু দ্য বোন'' (২০০৪) চলচ্চিত্রে অভিনয় করে তার প্রথম আলোচিত সাফল্য লাভ করেন। তিনি ২০০৮ সালের নাট্যধর্মী ''নাথিং বাট দ্য ট্রুথ'' চলচ্চিত্রে সহ-শিল্পী হিসেবে অভিনয় ক্রএন এবং ২০০৯ সালের ''আপ ইন দি এয়ার'' চলচ্চিত্রে আলেক্স গোরান চরিত্রে অভিনয় করে সমাদৃত হন এবং শ্রেষ্ঠ পার্শ্ব অভিনেতা বিভাগে একাডেমি পুরস্কার, গোল্ডেন গ্লোব পুরস্কার, বাফটা পুরস্কার, স্ক্রিন অ্যাক্টরস গিল্ড পুরস্কারের মনোনয়ন লাভ করেন। তার অন্যান্য উল্লেখযোগ্য চলচ্চিত্র হল প্রণয়ধর্মী ''নেভার ফরেভার'' (২০০৭), প্রণয়ধর্মী হাস্যরসাত্মক ''হেনরিস ক্রাইম'' (২০১০) বিজ্ঞান কল্পকাহিনী থ্রিলার ''সোর্স কোড'' (২০১১)। এছাড়া তিনি ''দ্য মাঞ্চুরিয়ান পুনর্নির্মাণ (২০০৪), মার্টিন স্কোরসেজির অস্কার বিজয়ী চলচ্চিত্র ''দ্য ডিপার্টেড'' (২০০৬) এবং ঐতিহাসিক নাট্যধর্মী ''দ্য বয় ইন দ্য স্ট্রিপড পাজামাস'' (২০০৮) চলচ্চিত্রে অভিনয় করেন। ২০১১ সালে নাট্যধর্মী ''হাইয়ার গ্রাউন্ড'' চলচ্চিত্র দিয়ে তার পরিচালনায় অভিষেক হয় এবং তিনি এতে শ্রেষ্ঠাংশে অভিনয় করেন। তিনি ভীতিপ্রদ ''দ্য কনজ্যুরিং'' (২০১৩) এবং এর অনুবর্তী পর্ব ''দ্য কনজ্যুরিং টু'' (২০১৭) চলচ্চিত্রে অতিপ্রাকৃতিক বিষয়াবলী তদন্তকারী লরেন ওয়ারেন চরিত্রে অভিনয় করেন। ==প্রারম্ভিক জীবন== ফারমিগা ১৯৭৩ সালের ৬ই আগস্ট নিউ জার্সির ক্লিফটনে জন্মগ্রহণ করেন। তার পিতা মাইকেল ফারমিগা একজন সিস্টেম অ্যানালিস্ট হতে পরবর্তীকালে হন এবং মাতা লুবোমিরা "লুবা" স্পাস একজন স্কুল শিক্ষিকা। তারা দুজনেই ইউক্রেনীয়। তার এক বড় ভাই ভিক্টর এবং পাঁচ ছোট ভাইবোন স্টিভান, নাদিয়া, আলেকজান্ডার, লারিসা তাইসা। তার নানী নাদিয়া প্লেতেনসিউ (১৯২৫-২০১৪) এবং নানা থিওদোর স্পাস (১৯২১-১৯৯০) দ্বিতীয় বিশ্বযুদ্ধের সময় কার্লসফেল্ডের এক ক্যাম্পে পরিচিত হন। শৈশবে ফারমিগা তার পরিবারের সাথে ইউক্রেনীয় গ্রিক ক্যাথলিক চার্চ ধর্মাবলম্বী থেকে পেন্তেকস্টালিজম ধর্মে ধর্মান্তরিত হন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী বংশোদ্ভূত মার্কিন ব্যক্তি বিষয়শ্রেণী:নিউ জার্সির অভিনেত্রী বিষয়শ্রেণী:নিউ জার্সির চলচ্চিত্র পরিচালক বিষয়শ্রেণী:নিউ জার্সির নৃত্যশিল্পী চলচ্চিত্র অভিনেত্রী চলচ্চিত্র পরিচালক চলচ্চিত্র প্রযোজক টেলিভিশন অভিনেত্রী টেলিভিশন প্রযোজক নৃত্যশিল্পী মঞ্চ অভিনেত্রী শেকসপিয়ারীয় অভিনেত্রী
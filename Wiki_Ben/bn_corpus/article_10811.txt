'''''আজকাল''''' বাংলা ভাষায় প্রকাশিত একটি ভারতীয় সংবাদপত্র। বামপন্থী ভাবনার শরিক। ভারতের কলকাতা, শিলিগুড়ি এবং আগরতলা থেকে নিয়মিত প্রকাশিত হয়। ১৯৮১ খ্রিষ্টাব্দে অভিক কুমার ঘোষ প্রত্রিকাটির প্রকাশনা শুরু করেন। আজকাল দৈনিক সংবাদপত্রের প্রতিষ্ঠাতা সম্পাদক ছিলেন প্রয়াত গৌরকিশোর ঘোষ। 'আনন্দবাজার পত্রিকা' থেকে চাকরি ছেড়ে তিনি আজকাল সংবাদপত্র সম্পাদনা শুরু করেন। 'রূপদর্শী' এবং 'গৌড়ানন্দ কবি ভনে' ইত্যাদি ছদ্মনামে আগেকার মতো নতুন আজকাল পত্রিকাতেও নানা প্রবন্ধ লেখা শুরু করেন। পরবর্তীতে অবশ্য তিনি আবার 'আনন্দবাজার পত্রিকা'য় ফিরে যান। আজকাল পত্রিকার পরবর্তী সম্পাদক হন অশোক দাশগুপ্ত। আজকাল পত্রিকা রাজা রামমোহন রায়ের বাড়ির কাছে, রাজা রামমোহন রায় সরণির কার্যালয় থেকে প্রকাশনার কাজ শুরু করলেও, সাম্প্রতিককালে বিধাননগর কলেজ মোড়ের কাছাকাছি নিজস্ব ভবন থেকে পত্রিকা প্রকাশনার কাজ চলছে। ইন্ডিয়ান রিডারশিপ সার্ভে অনুসারে পত্রিকাটি ৩৩ লাখ মানুষ পাঠ করেন। == সহযোগী প্রকাশনা == আজকাল পত্রিকা প্রাইভেট লিমিটেড থেকে খেলাধুলো এবং স্বাস্থ্য সম্পর্কিত আরো দুটো সহযোগী পত্রিকা প্রকাশিত হয় 'খেলা' এবং 'সুস্থ'। এছাড়া আছে রঙিন সুলভ 'শারদীয় আজকাল'। == তথ্যসূত্র == == বহিঃসংযোগ == আজকাল পত্রিকার ওয়েবসাইট সংবাদপত্র সংবাদপত্র
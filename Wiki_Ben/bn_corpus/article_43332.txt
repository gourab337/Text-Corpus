'''মেহরাব হোসেন''' (জন্ম: জুলাই, ১৯৮৭) ঢাকায় জন্মগ্রহণকারী বাংলাদেশের সাবেক আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য ছিলেন তিনি। এছাড়াও, বাংলাদেশ এ, অনূর্ধ্ব-১৯ দল, মধ্যাঞ্চল, চিটাগং কিংস, ঢাকা বিভাগ, ঢাকা মেট্রোপলিশে খেলেছেন তিনি। দলে তিনি মূলতঃ ব্যাট হাতে মাঠে নামতেন। বামহাতি মাঝারি সারির ব্যাটসম্যান তিনি স্লো লেফট আর্ম বোলিং করে থাকেন যা তাকে প্রকৃত অল-রাউন্ডার হতে গড়ে তুলতে প্রভূতঃ সহায়তা করেছে। == প্রারম্ভিক জীবন == আমেরিকান ইন্টারন্যাশনাল থেকে পড়াশোনা করেন তিনি। বয়সভিত্তিক খেলায় প্রভূতঃ সফলতা লাভের প্রেক্ষিতে জাতীয় দলের পক্ষে খেলার সুযোগ পান। ২০০৬ সালে অনূর্ধ্ব-১৯ ক্রিকেট বিশ্বকাপে অংশগ্রহণ করেন। অনূর্ধ্ব-১৯ দলের সদস্যরূপে ১২টি একদিনের আন্তর্জাতিকে অংশ নিয়ে ২১৩ রান সংগ্রহের পাশাপাশি ১৬ উইকেট দখল করেছেন। বাংলাদেশ একাডেমি দলের অধিনায়করূপে পাকিস্তান সফরে যান। == খেলোয়াড়ী জীবন == ভারতে অনুষ্ঠিত ২০০৬ সালের আইসিসি চ্যাম্পিয়ন্স ট্রফি প্রতিযোগিতায় অংশগ্রহণের জন্য জাতীয় দলের সদস্য হন। ১৩ অক্টোবর, ২০০৬ তারিখে জয়পুরে প্রতিযোগিতার বাছাইপর্বের খেলায় জিম্বাবুয়ের বিপক্ষে তার ওডিআই অভিষেক ঘটে। সয়াই মানসিং স্টেডিয়ামের অনুষ্ঠিত দিবা-রাত্রির খেলায় বাংলাদেশ ১০১ রানের বিশাল ব্যবধানে জয় পায় মূলতঃ শাহরিয়ার নাফিসের অপরাজিত ১২৩ রানের সুবাদে। তবে খেলায় মেহরাব ব্যাট হাতে খেলার সুযোগ পাননি। বল হাতে ওভারে ০/১২ বোলিং পরিসংখ্যান গড়েন। একদিনের আন্তর্জাতিকে নীচের সারি থেকে উদ্বোধনী ব্যাটসম্যান হিসেবে খেলতে নামেন। মে, ২০০৭ সালে সফরকারী ভারতের বিপক্ষে টেস্টে অংশগ্রহণের জন্য তাকে আমন্ত্রণ জানানো হয়। ২০০৬-০৭ মৌসুমে চট্টগ্রামে অনুষ্ঠিত নিজস্ব দ্বিতীয় টেস্টেই সফরকারী নিউজিল্যান্ডের বিপক্ষে দায়িত্বশীল ৮৩ রান তুলেন। == তথ্যসূত্র == == আরও দেখুন == মেহরাব হোসেন ২০০৬ আইসিসি চ্যাম্পিয়ন্স ট্রফি বাংলাদেশ জাতীয় অনূর্ধ্ব-১৯ ক্রিকেট দল == বহিঃসংযোগ == ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার বিভাগের ক্রিকেটার ডায়নামাইটসের ক্রিকেটার মেট্রোপলিশের ক্রিকেটার ক্রিকেটার ভাইকিংসের ক্রিকেটার ক্রীড়া চক্রের ক্রিকেটার স্পোর্টিং ক্লাবের ক্রিকেটার ব্যাংক ক্রিকেট ক্লাবের ক্রিকেটার মধ্যাঞ্চলের ক্রিকেটার অনূর্ধ্ব-১৯ দলের ক্রিকেটার
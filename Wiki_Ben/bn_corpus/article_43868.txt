পঞ্চদশ কিংবা ষোড়শ শতাব্দীতে ব্যবহৃত সুইস তলোয়ার '''তরবারি''' হল একটি লম্বা ধারালো অস্ত্র যা কাটাকাটি বা আঘাত হানতে ব‍্যবহৃত হয়ে থাকে। এর প্রকৃত অর্থ ঐতিহাসিক কাল ভৌগলিক অঞ্চল ভেদে তাররতম‍্য ঘটে থাকে। তরবারি একটি লম্বা ধাতব ফলকের সঙ্গে হাতল যোগ করে গঠিত হয়। ধাতব ফলকটি সোজা বাঁকানো উভয় প্রকারের হয়ে থাকে। বিদ্ধকরণের জন‍্য ব‍্যবহৃত তরবারির ধাতব ফলকটির অগ্রভাগ সূচালো সোজা হয়। কাটাকাটির জন‍্য ব‍্যবহৃত তরবারির ধাতব ফলকটির একদিকে বা উভয় দিকে শাণিত প্রান্তদেশ থাকে ফলকটি সাধারণত বাঁকানো প্রকৃতির হয়। বহু প্রকৃতির তরবারিই বিদ্ধকরণ কাটাকাটির জন‍্য তৈরী হয়ে থাকে। ঐতিহাসিক তথ‍্য অনুযায়ী তরবারির উদ্ভব হয়েছিল ব্রোঞ্চ যুগে,ছোট্ট ছুরি থেকে, আনুমানিক ১৬০০ খ্রীঃ পূর্বাব্দে। পরবর্তীতে লৌহ যুগেও তরবারি ছিল ছোট ক্রসগার্ড ছাড়া। স্পাথা, যার উদ্ভব হয়েছিল লেট রোমান আর্মির সময়কালে, হল মধ‍্যযুগের যে ইউরোপিয়ান তরবারি দেখা যায় তার পূর্বসূরী এবং পরিব্রজন যুগে ব‍্যবহৃত প্রথম তরবারি মধ‍্যযুগের মাঝামাঝি সময়ে ব‍্যবহৃত একমাত্র প্রথম শ্রেণীর সশস্ত্র তরবারি যাতে ক্রসগার্ড লাগানো ছিল। তরবারি ব‍্যবহার করাকে অসিচালনা বা (আধুনিক পরিভাষায়) অসিক্রীড়া বলা হয়ে থাকে। আধুনিক যুগের প্রথমদিকে পাশ্চাত‍্যের তরবারি প্রকৌশলী প্রধানত দুই রূপে বিভাজিত হয়েছে বিদ্ধকরণ তরবারি অশ্বারোহীর বক্র তরবারি। বিদ্ধকরণের জন‍্য ব‍্যবহৃত তরবারি যেমন হাল্কা সরু তরোয়াল (রেইপিয়ার) অথবা ছোট্ট তরোয়াল বানানো হয়েছে লক্ষ‍্যবস্তুকে দ্রুত বধ করার জন‍্য এবং গভীর ছুরিকাঘাত হানার জন‍্য। এর লম্বা এবং সোজা অথচ হাল্কা এবং সুন্দর ভারসম‍্যপূর্ণ সৃষ্টি কৌশল একে দ্বন্দ্বযুদ্ধের ক্ষেত্রে একটি দারুন রণকৌশল মারাত্মক অস্ত্র হিসেবে চিহ্নিত করেছে কিন্তু এটি কর্তনকার্যের ক্ষেত্রে এবং কর্তন অভিমুখে চালনা করার ক্ষেত্রে অত‍্যন্ত অকার্যকারী। তবে লক্ষ‍্য ঠিক রেখে ঝাঁপিয়ে পড়ে আঘাত হানতে পারলে এই তরবারির সূচালো আগার খোঁচায় কয়েক সেকেন্ডের মধ‍্যেই একটি দ্বন্দ্বযুদ্ধের পরিসমাপ্তি ঘটতে পারে। যার থেকেই একটি যুদ্ধ কৌশল হিসেবে আধুনিক অসিক্রীড়ার জন্ম হয়েছে।
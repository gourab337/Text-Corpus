'''সাইমন প্যাট্রিক ও’ডনেল''' (; জন্ম: ২৬ জানুয়ারি, ১৯৬৩) নিউ সাউথ ওয়েলসের ডেনিলিকুইন এলাকায় জন্মগ্রহণকারী সাবেক অস্ট্রেলীয় ক্রিকেটার। এছাড়াও তিনি ভিএফএলের ফুটবলার, ঘোড়দৌড়ের প্রতিযোগী এবং ক্রিকেট ধারাভাষ্যকার হিসেবে অংশ নিয়েছেন। অস্ট্রেলিয়া ক্রিকেট দলের অন্যতম সদস্য '''সাইমন ও’ডনেল''' অস্ট্রেলিয়ার প্রথম বিশ্বকাপ ক্রিকেট শিরোপা জয়ী দলের সদস্য ছিলেন। বর্তমানে তিনি ঘোড়া উৎপাদনের সাথে জড়িত। == প্রারম্ভিক জীবন == ও’ডনেল ১৯৮৪ থেকে ১৯৯৩ সাল পর্যন্ত শেফিল্ড শিল্ডে ভিক্টোরিয়া দলের অল-রাউন্ডার হিসেবে অংশগ্রহণ করেন। অভিষেক খেলাতেই সেঞ্চুরি করেন তিনি। ১৯৮৮-৮৯ মৌসুম থেকে ১৯৯৩ সালে অবসরগ্রহণের পূর্ব পর্যন্ত ভিক্টোরিয়া দলের অধিনায়কত্ব করেন। এসময়ে তিনি মিশ্র ফলাফল পান। ১৯৯০-৯১ মৌসুমে শেফিল্ড শিল্ডের শিরোপা লাভ করলেও ১৯৮৮-৮৯, ১৯৮৯-৯০ এবং ১৯৯২-৯৩ মৌসুমে ভিক্টোরিয়া দল তালিকার শেষে ছিল। তার বাবা কেভিন ও’ডনেল ১৯৪৮ সালের অপরাজেয় দলের সদস্য ছিলেন যিনি স্যাম লক্সটন কিথ মিলারের সাথে খেলেছেন। == খেলোয়াড়ী জীবন == ১৯৮৫ সালে টেস্টে অংশগ্রহণ করেছিলেন। তন্মধ্যে ইংল্যান্ডে অ্যাশেজ সফরে ৫টি স্বদেশে একটি। ৪-দিনের খেলায় বোলিং স্ট্রাইক রেট কম থাকা স্বত্ত্বেও ক্রিকেটের ক্ষুদ্রতম সংস্করণেই তিনি অধিক সফলতা লাভ করেছিলেন। সীমিত ওভারের খেলাগুলোয় তাকে চাতুর্যময় মিডিয়াম পেস বোলিংয়ে দক্ষ নীচের সারির বিধ্বংসী ব্যাটসম্যান হিসেবে দেখা যায়। ১৯৮৫ থেকে ১৯৯২ সাল পর্যন্ত তিনি ৮৭টি একদিনের আন্তর্জাতিকে অংশগ্রহণ করেছেন। সমগ্র খেলোয়াড়ী জীবনে ১,২৪২ রান করার পাশাপাশি ১০৮ উইকেটও সংগ্রহ করেন তিনি। ১৯৮৭ সালের বিশ্বকাপে দলের প্রথম শিরোপা জয়ে তিনি অসামান্য অবদান রাখেন। প্রতিযোগিতায় তিনি অস্ট্রেলিয়ার সর্বাপেক্ষা মিতব্যয়ী বোলারের মর্যাদা পান। কিন্তু অল্প কিছুদিন বাদেই তিনি শারীরিক অসুস্থতায় ভুগতে থাকেন। চিকিৎসা শেষে ১৯৮৮-৮৯ মৌসুমে অস্ট্রেলিয়ার একদিনের দলে ফিরে আসেন। ১০ ডিসেম্বর, ১৯৯১ সাল পর্যন্ত তিনি আরও ৪৩টি সীমিত ওভারের খেলায় অংশগ্রহণ করেছেন ৫৬ উইকেট দখল করেন। তন্মধ্যে ৫টি খেলা জয়ী পঞ্চাশোর্ধ্ব ইনিংস ছিল। সময়েই ১৯৯০ সালে শারজায় শ্রীলঙ্কা ক্রিকেট দলের বিপক্ষে মাত্র ১৮ বলে দ্রুততম অর্ধ-শতক করেন যার আয়ু ছিল ছয় বছর। ১৯৯৬ সালের এপ্রিল তারিখে পাকিস্তানের বিপক্ষে শ্রীলঙ্কা দলেরই সনাথ জয়াসুরিয়া ১৭ বলে ৫০ রান করেছেন যা অদ্যাবধি টিকে রয়েছে। == তথ্যসূত্র == == আরও পড়ুন == == বহিঃসংযোগ == Simon O'Donnell's Cricinfo statistics Simon O'Donnell's ODI Howstat statistics Brydon Coverdale, "Australia's Winter Allrounders: XI Test Cricketers who played Australian Rules football at the highest level", Cricinfo, 28 May 2007 Nine network's Cricket Show ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট ধারাভাষ্যকার ক্রিকেটার ক্রিকেটার কিল্ডা ফুটবল ক্লাবের খেলোয়াড়
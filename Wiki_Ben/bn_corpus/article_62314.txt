'''রাধিকা রায়''' (জন্ম মে ১৯৪৯) একজন ভারতীয় সাংবাদিক নিউ দিল্লি টেলিভিশনের (এনডিটিভি) সহ-প্রতিষ্ঠাতা। প্রিন্ট মিডিয়ায় ১০ বছর সাংবাদিকতা করে তিনি ১৯৮৭ সালে টেলিভিশন মিডিয়াতে চলে আসেন এবং এনডিটিভি সহ-প্রতিষ্ঠা করেন যেখানে তিনি ২৫ বছরের বেশি সময় অতিবাহিত করেন। ==কর্মজীবন== রাধিকা রায় প্রথম কর্মজীবনে ইন্ডিয়ান এক্সপ্রেস ইন্ডিয়া টুডেতে সাংবাদিক হিসেবে কাজ করেন। ১৯৮৮ সালে তার স্বামী প্রণয় রয়ের সাথে মিলে তিনি নিউ দিল্লি টেলিভিশন প্রতিষ্ঠা করেন। তার স্বামী বলেন, "রাধিকা এনডিটিভি প্রতিষ্ঠায় অন্যতম ভূমিকা পালন করেন এবং প্রতিষ্ঠানের লক্ষ্য ধরে রাখতে কাজ করেন।" অনেকের মতে তিনিই প্রতিষ্ঠানটির প্রাত্যহিক কাজকর্ম পরিচালনা করতেন। ১৯৮৮ থেকে ২০১১ সাল পর্যন্ত তিনি প্রতিষ্ঠানটির ব্যবস্থাপনা পরিচালক ছিলেন এবং ২০১১ সালের ২৯ জুলাই তিনি কো-চেয়ারম্যান হিসেবে দায়িত্ব গ্রহণ করেন। তার ২৫ বছরের টেলিভিশন সাংবাদিকতার জীবনে তিনি অত্যন্ত অন্তর্মুখী স্বভাবের ছিলেন এবং কোন সাক্ষাৎকার দেননি কোন ছবি উঠেননি। ==ব্যক্তিগত জীবন== রাধিকা রায় ব্যক্তিগত জীবনে প্রণয় রায়ের সাথে বিবাহ বন্ধনে আবদ্ধ হন। যার সাথে তার পরিচয় হয় ওয়েলহাম বিদ্যালয়ে। এই দম্পতির একজন কন্যা সন্তান রয়েছে। ==তথ্যসূত্র== জন্ম সাংবাদিক ব্যক্তি বিষয়শ্রেণী:২১শ শতাব্দীর ভারতীয় লেখিকা
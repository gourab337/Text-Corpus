'''স্তেফান কারিম এল শারাওই''' (; জন্ম ২৭ অক্টোবর ১৯৯২), একজন ইতালীয় পেশাদার ফুটবলার, যিনি ফরোয়ার্ড হিসেবে সিরি এর ক্লাব মিলান এবং ইতালি জাতীয় দলের হয়ে খেলেন। তার ডাকনাম ''ইল ফারাউনে'' (ফারাও)। এল শারাওই তার কর্মজীবন শুরু করেন জেনোয়াতে। এরপর তিনি ধারে চলে যান পাদুভাতে, তারপর স্থানান্তরিত হন মিলানে। জ্লাতান ইব্রাহিমোভিচের পারি সাঁ-জের্‌মাঁয় চলে যাওয়ার পর তিনি মিলানের একজন গুরুত্বপূর্ণ খেলোয়াড়ে পরিণত হন। ২০১২ সালে, দ্য গার্ডিয়ান কর্তৃক প্রকাশিত ''বিশ্বের ১০০ জন সেরা ফুটবলারের'' তালিকায় তিনি ৫২তম স্থান অর্জন করেন। এল শারাওই ইতালি জাতীয় দল এবং ইতালি অনূর্ধ্ব-২১ জাতীয় দলের হয়ে খেলেছেন, এছাড়া তিনি ইতালি অনূর্ধ্ব-১৭ জাতীয় দলের এবং ইতালি অনূর্ধ্ব-১৯ জাতীয় দলের হয়েও খেলেছেন। ২০১২ সালের আগস্টে, ইংল্যান্ডের বিপক্ষে একটি প্রদর্শনী খেলায় ইতালির সিনিয়র দলে তার অভিষেক হয়। আন্তর্জাতিক অভিষেকের তিন মাস পর, ২০১২ সালের নভেম্বরে, ফ্রান্সের বিপক্ষে শারাওই তার প্রথম আন্তর্জাতিক গোল করেন। ==প্রারম্ভিক জীবন== এল শারাওই ইতালির সাভোনাতে জন্মগ্রহণ করেন। তার বাবা মিশরীয় এবং মা ইতালীয়। তিনি একজন নামমাত্র মুসলিম। ==ক্লাব কর্মজীবন== ===জেনোয়া=== এল শারাওই তার যুব কর্মজীবন শুরু করেন ১৪ বছর বয়সে স্থানীয় সিরি ক্লাব জেনোয়ার হয়ে। ২০০৮ সালের ২১ ডিসেম্বর, ১৬ বছর এবং ৫৫ দিন বয়সে, কিয়েভোর বিপক্ষে খেলায় জেনোয়ার মূল দলে তার অভিষেক হয়। বদলি হিসেবে নেমে তিনি ১০ মিনিট খেলেন। সিরি এর ইতিহাসের চতুর্থ সর্বকনিষ্ঠ খেলোয়াড় হিসেবে তার অভিষেক হয়। ওই মৌসুমে এই একটি মাত্র খেলায়ই তিনি মাঠে নামেন, যদিও অনেকগুলো খেলার স্কোয়াডে তিনি বদলি খেলোয়াড় হিসেবে অন্তর্ভুক্ত ছিলেন। ===পাদুভা (ধার)=== ২০১০ সালের জুনে তাকে ধারে পাদুভাতে পাঠানো হয়। অতি শীঘ্রই তিনি দলের একজন গুরুত্বপূর্ণ খেলোয়াড়ে পরিণত হন। তিনি দলকে প্রমোশন প্লে-অফের ফাইনালে নিয়ে যান, যেখানে তারা নোভারার বিপক্ষে পরাজিত হয়। তিনি ২০১১ সালে সিরি বি এর সেরা খেলোয়াড়ের পুরস্কার অর্জন করেন। ===মিলান=== চিত্র:Robinho laughing with Stephan El Shaarawy, August মাদ্রিদের বিপক্ষে প্রাক-মৌসুম প্রদর্শনী খেলায় সতীর্থ রবিনিয়োর সাথে এল শারাওই। ২০১১ সালের ২৫ জুন, এ.সি. মিলানের সাথে চুক্তি স্বাক্ষর করেন এল শারাওই। ২০১১ সালের ১৮ সেপ্টেম্বর, নাপোলির বিপক্ষে মিলানের হয়ে তার অভিষেক হয়। খেলায় তারা ৩–১ গোলে পরাজিত হয়। তিন দিন পর, ক্লাসিও উদিনেজের বিপক্ষে আলেজান্দ্রে পাতোর বদলি হিসেবে মাঠে নেমে মিলানের হয়ে নিজের প্রথম গোল করেন শারাওই। খেলাটি ১–১ গোলে ড্র হয়। মিলানে শারাওই তার প্রথম ছয় মাসে মাত্র সাতটি খেলায় মাঠে নামেন। এতে করে সংবাদ মাধ্যমে ছড়িয়ে পড়ে যে তিনি আরও বেশি খেলায় মাঠে নামার জন্য কোন দলে ধারে চলে যেতে পারেন। অবশ্য ক্লাবের আর্দ্রিয়ানো গাল্লিয়ানি, কোচ মাস্সিমিলিয়ানো আল্লেগ্রির সাথে শারাওইকে অদূর ভবিষ্যত্‍ পর্যন্ত দলে রাখার সিদ্ধান্তে পৌছান। মিলানের হয়ে তিনি উন্নতি করতে থাকেন এবং ইতালির অন্যতম সেরা তরুন প্রতিভাবনে পরিণত হন। ২০১২ সালের ফেব্রুয়ারী, জুভেন্তাসের বিপক্ষে কোপা ইতালিয়ার সেমি-ফাইনালের প্রথম লেগে মিলানের হয়ে তিনি একটি গোল করেন, যদিও খেলায় তারা ১–২ গোলে পরাজিত হয়। তিন দিন পর, উদিনেজের বিপক্ষে তিনি একটি অত্যন্ত গুরুত্বপূর্ণ জয়সূচক গোল করেন। ====২০১২–১৩ মৌসুম==== ২০১২ সালের ২৫ জুলাই, শারাওই মিলানের সাথে পাঁচ বছরের চুক্তি স্বাক্ষর করেন। ২০১২ সালের অক্টোবর, জেনিত সেইন্ট পিটার্সবার্গের বিপক্ষে শারাওই তার প্রথম চ্যাম্পিয়নস লীগ গোল করেন। এতে করে ১৯ বছর এবং ৩৪২ দিন বয়সে এসি মিলানের সর্বকনিষ্ঠ খেলোয়াড় হিসেবে এই প্রতিযোগিতায় গোল করার কৃতিত্ব অর্জন করেন তিনি। ২০১২ সালের ১৭ নভেম্বর, তিনি নগর প্রতিদ্বন্দী নাপোলির বিপক্ষে জোড়া গোল করার মাধ্যমে তিনি দলকে একটি গুরুত্বপূর্ণ খেলায় পরাজয় থেকে রক্ষা করেন। তিনি তার দূর্দান্ত ফর্ম ধরে রাখেন এবং কাতানিয়ার বিপক্ষেও জোড়া গোল করে দলকে ১–৩ গোলের জয় এনে দেন। ====২০১৩–১৪ মৌসুম==== ==তথ্যসূত্র== ==বহিঃসংযোগ== প্রোফাইল এ.সি. মিলান অফিসিয়াল ওয়েবসাইট জন্ম ব্যক্তি ফুটবলার ফরোয়ার্ড ফুটবলার বি ফুটবলার সি.এফ.সি খেলোয়াড় পাদুভা খেলোয়াড় মিলান খেলোয়াড় ফিফা কনফেডারেশন্স কাপের খেলোয়াড় মুসলিম
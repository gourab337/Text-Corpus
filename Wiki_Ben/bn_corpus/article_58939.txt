'''জেমা ব্যান্ডেড এক''' বা '''ব্যান্ডেড এক''' (বৈজ্ঞানিক নাম: ''Halpe zema (Hewitson)'') ‘হেসপেরায়িডি’ (Hespaeriidae) বা স্কিপারস (Skippers) গোত্র উপ-গোত্রের অন্তর্ভুক্ত ছোট আকৃতির প্রজাপতি। == আকার == জেমা ব্যান্ডেড এক এর প্রসারিত অবস্থায় ডানার আকার ৩২-৩৫ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত জেমা ব্যান্ডেড এক এর উপপ্রজাতি হল- ''Halpe zema zema'' Hewitson, 1877 Sikkim Zema Banded Ace == বিস্তার == ভারতে দার্জিলিং, সিকিম থেকে অরুণাচল প্রদেশ উত্তর পূর্ব ভারত এবং মায়ানমার এর বিভিন্ন অঞ্চলে এদের দেখা যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- '''ডানার উপরিতল''' ডানার উপরিতল কালচে লালচে (rufous) বাদামি বর্নের। সামনের ডানায় টি বিভিন্ন আকৃতির ছোট সাদা অর্ধ-স্বচ্ছ ডিসকাল ছোপ এবং সেল-এর বহিঃপ্রান্তে একটি ছোট সাদা ছোপ বর্তমান। পিছনের ডানার নিম্নতলের ডিসকাল বন্ধনীটি সচ্ছতার কারণে উপরিতলে অস্পষ্টভাবে দৃশ্যমান। '''ডানার নিম্নতল''' ডানার নিম্নতলের রঙ কমলা-হলুদ বাদামীতে মেশানো। সামনের ডানায় শীর্ষভাগে (apex) একসারি সাদা সাব-মার্জিনাল ছোপ চোখে পরে। সামনের ডানার উপরিতলের ডিসকাল ছোপগুলি সেল-এর অন্তর্গত ছোপটি সচ্ছতার কারণে নিম্নতলে অস্পষ্টভাবে দৃশ্যমান। পিছনের ডানায় শীর্ষভাগ (apex) থেকে নং শিরা পর্যন্ত উল্লম্বভাবে বিস্তৃত একটি সুস্পষ্ট চওড়া সাদা বা ফ্যাকাশে হলুদ ডিসকাল বন্ধনী বর্তমান। উক্ত বন্ধনীটির ভিতরের কিনারা নিয়মিতভাবে বক্র ঢেউ খেলানো এবং বাইরের দিকের কিনারা তীক্ষ্ণভাবে খাঁজকাটা (dentated) বা বিকীর্ণ। পিছনের ডানায় কোনো প্রান্তিক (merginal) ছোপ দেখা যায় না। উভয় ডানার নিম্নতলে কোস্টা বেসাল বা গোড়ার অংশ ঘনভাবে এবং অন্যান্য অংশ হালকাভাবে কমলা-হলুদ আঁশে ছাওয়া। স্ত্রী পুরুষ নমুনা প্রায় অনুরূপ। পুরুষ নমুনায় সামনের ডানার উপরিতলে একটি কালচে মার্কা (brand) দেখা যায়। স্ত্রী নমুনায় অনেক ক্ষেত্রে সামনের ডানার উপরিতলে ১বি (1b) শিরামধ্যে (inter- space) ঈষদ পীতাভ ছোপ (buff spot চোখে পরে। == আচরণ == এই প্রজাতি দ্রুত উড়ান বিশিষ্ট। সাধারণতঃ জঙ্গলের ফাঁকা জায়গায় উজ্জ্বল সূর্যকিরণে এদের উড়তে পাতায় বা ডালে বসতে দেখা যায়। কম উচ্চতাসম্পন্ন পাহাড়ি জঙ্গলে ফাঁকা জায়গায় ঝর্ণার কিনারে নিচু ঝোপঝাড় ডালপালা এদের খুব পছন্দের জায়গা। পাথরের বা মাটির ভিজে ছোপ পশু-পাখির বিষ্ঠার উপর এদের প্রায়শই ডানা খুলে বা ভাঁজ করে বসে থাকতে লক্ষ্য করা যায়। স্ত্রী নমুনার দর্শন মেলে কদাচিৎ। == তথ্যসূত্র == প্রজাপতি প্রাপ্ত হেসপেরায়িডি গোত্রের প্রজাপতি
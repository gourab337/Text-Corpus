'''সারস''' গ্রুইফর্মিস বর্গের গ্রুইডি গোত্রের অন্তর্গত একজাতীয় লম্বা পা লম্বা গলাবিশিষ্ট পাখি। চারটি গণে মোট ১৫ প্রজাতির সারস রয়েছে। বকের মত দেখতে হলেও এরা বংশগতিগতভাবে বকের সাথে কোনভাবেই সম্বন্ধযুক্ত নয়। বক উড়ার সময় গলা গুটিয়ে রাখে কিন্তু সারস গলা লম্বা করে উড়ে। দক্ষিণ আমেরিকা আর অ্যান্টার্কটিকা ছাড়া পৃথিবীর সব মহাদেশেই বিভিন্ন প্রজাতির সারস দেখা যায়। বেশিরভাগ সারস আন্তর্জাতিকভাবে বিপদগ্রস্ত প্রজাতি হিসেবে বিবেচিত। খাদ্যবিচারের ক্ষেত্রে সারসকে সুযোগসন্ধানী বলা চলে। মৌসুম-বিচারে খাবারের প্রাপ্যতা দৈহিক চাহিদা অনুসারে এদের খাদ্যতালিকায় পরিবর্তন ঘটতে পারে। অনেকটা সর্বভূক স্বভাবের হওয়ায় এরা ছোট ইঁদুরজাতীয় প্রাণী, মাছ, ব্যাঙ থেকে শুরু করে পোকামাকড়, শস্যদানা, ফলমূল, উদ্ভিজ্জ অংশ ইত্যাদি সবই খায়। এরা স্থির অগভীর পানিতে পুরু করে ঘাস, লতাপাতা, গাছের ডাল ইত্যাদি দিয়ে বাসা করে। বাসায় সাধারণত একবারে দু'টি করে ডিম পাড়ে। পিতামাতা দু'জনেই সমানভাবে সন্তানের দেখাশোনা করে এবং পরবর্তী প্রজনন মৌসুমের আগ পর্যন্ত সন্তানকে নিজেদের কাছে রাখে। কয়েক প্রজাতির সারস পরিযায়ী স্বভাবের; বছরের নির্দিষ্ট সময়ে এরা বহু দূরে পাড়ি জমায়। আবার কিছু প্রজাতির সারস পরিযায়ী স্বভাবের নয়। প্রজনন মৌসুমে এরা জোড়ায় জোড়ায় থাকে। অন্যান্য সময়ে বড় ঝাঁকে একসাথে বিচরণ করে। == শ্রেণীবিন্যাস প্রজাতি == চারটি গণে মোট ১৫টি জীবিত প্রজাতি সনাক্ত করা হয়েছে: '''উপগোত্র BALEARICINAE''' ঝুঁটিয়াল সারস '''গণ ** কালোঝুঁটি সারস, ''Balearica pavonina'' ** মেটেঝুঁটি সারস, ''Balearica regulorum'' '''উপগোত্র GRUINAE''' সাধারণ সারস '''গণ ''Grus''''' ** পাতি সারস, ''Grus grus'', ইউরেশীয় সারস নামেও পরিচিত ** স্যান্ডহিল সারস, ''Grus canadensis'' ** হুপিং সারস, ''Grus americana'' ** দেশি সারস, ''Grus antigone'' ** ব্রল্গা, ''Grus rubicunda'' ** সাইবেরিয়ান সারস, ''Grus leucogeranus'' ** ধলাঘাড় সারস, ''Grus vipio'' ** ফণাওয়ালা সারস, ''Grus monacha'' ** কালোগলা সারস, ''Grus nigricollis'' ** লালঝুঁটি সারস, ''Grus japonensis'', জাপানী সারস বা মাঞ্চুরিয়ান সারস নামেও পরিচিত '''গণ ** নীল সারস, ''Anthropoides paradisea'' ** ডেমোজিল সারস, ''Anthropoides virgo'' '''গণ ** Wattled crane, ''Bugeranus carunculatus'' == তথ্যসূত্র == == আরও পড়ুন == Hayes, M.A. (2005): ''Divorce and extra-pair paternity as alternative mating strategies in monogamous sandhill cranes''. MS thesis, University of South Dakota, Vermilion, S.D.. 86 p. PDF fulltext at the International Crane Foundation's Library == বহিঃসংযোগ == Saving Cranes website (ICF) Craneworld website, mainly in German individual recognition of cranes using frequency analysis of their calls Gruidae ভিডিও, the Internet Bird Collection Crane sounds on xeno-canto.org ''Cranes of the World,'' by Paul Johnsgard নাম অনুসারে পাখি অনুযায়ী পাখি
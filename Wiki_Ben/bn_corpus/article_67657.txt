'''জ্যাকলিন উইলিয়ামস''' (জন্ম মার্চ ১৯৭৬) একজন জামাইকার ক্রিকেট আম্পায়ার। ২০১৫ আইসিসি মহিলা ওয়ার্ল্ড টি-টোয়েন্টি কোয়ালিফায়ার টুর্নামেন্টে প্রথম তিনি একজন আম্পায়ার হয়ে দাঁড়িয়েছিলেন। ২০১৬ সালে, ওয়েস্ট ইন্ডিজের ঘরোয়া ৫০ ওভারের প্রতিযোগিতায় তিনি প্রথম মহিলা আম্পায়ার হয়েছিলেন, যখন তিনি ২০১৫–১৬ আঞ্চলিক সুপার ৫০ টুর্নামেন্টে ত্রিনিদাদ টোবাগো এবং আইসিসি আমেরিকার মধ্যকার একমাত্র অন-ফিল্ড আম্পায়ার ছিলেন। জার্সিতে ২০১৬ আইসিসি বিশ্ব ক্রিকেট লীগ পঞ্চম বিভাগ প্রতিযোগিতায়, ২২ শে মে ওমান নাইজেরিয়ার মধ্যকার ম্যাচ চলাকালীন তিনি তৃতীয় আম্পায়ার ছিলেন। তার সহকর্মী স্যু রেডফার্ন মাঠের অন্যতম আম্পায়ার ছিলেন।,অর্থাৎ প্রথমবারের মতো আইসিসি টুর্নামেন্টে দুই মহিলা আম্পায়ার পুরুষদের ম্যাচে দায়িত্ব পালন করেছিলেন। অক্টোবরে ২০১৬ সালে তিনি আইসিসি ওয়ার্ল্ড ক্রিকেট লীগ চতুর্থ বিভাগ প্রতিযোগিতায় ম্যাচে পরিচালনার জন্য আটজন আম্পায়ারের একজন হিসাবে নির্বাচিত হয়েছিলেন। ২০১৭ সালের জানুয়ারিতে, তিনি ২০১৭ মহিলা ক্রিকেট বিশ্বকাপের বাছাইপর্ব প্রতিযোগিতার ম্যাচগুলোতে আইসিসির নির্ধারিত চারজন মহিলা আম্পায়ারের একজন ছিলেন। অক্টোবরে ২০১৮, তিনি ২০১৮ আইসিসি মহিলা বিশ্ব টুয়েন্টি২০ প্রতিযোগিতার জন্য নির্বাচিত ১২জন অন-ফিল্ড আম্পায়ারের মধ্যে তার নামও ছিল। ২০১৯ সালের মে মাসে আন্তর্জাতিক ক্রিকেট কাউন্সিল তাকে আম্পায়ারদের আইসিসি ডেভেলপমেন্ট প্যানেলে আটজন মহিলার মধ্যে সেও একজন ছিল। তিনি তার প্রথম টি-টোয়েন্টি আন্তর্জাতিক (টি২০আই) ম্যাচে, কানাডা এবং কেম্যান দ্বীপপুঞ্জের মধ্যে ২০১৮-১৯ আইসিসি টি-টোয়েন্টি বিশ্বকাপ আমেরিকান বাছাইপর্বের টুর্নামেন্টের আঞ্চলিক ফাইনালে আম্পায়ার হিসাবে কাজ করেন। একই মাসের পরে, স্কটল্যান্ডে আইসিসি মহিলা ওয়ার্ল্ড টি-টোয়েন্টি বাছাইপর্বের টুর্নামেন্টে ম্যাচগুলিতে আম্পায়ারের দায়িত্ব নেওয়ার জন্য মনোনীত আম্পায়ার হিসাবে তার নাম ঘোষণা করা হয়েছিল। == আরো দেখুন == টি-টোয়েন্টি আন্তর্জাতিক ক্রিকেট আম্পায়ারদের তালিকা == তথ্যসূত্র == == বাহ্যিক লিঙ্কগুলি == ইন্ডিজের টুয়েন্টি২০ আন্তর্জাতিক ক্রিকেট আম্পায়ার ক্রিকেট আম্পায়ার ব্যক্তি জন্ম ক্রিকেট আম্পায়ার
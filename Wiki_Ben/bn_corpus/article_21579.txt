'''মেটেবুক ঝিল্লি''' (বৈজ্ঞানিক নাম: ''Gallirallus striatus'') বা '''পাটকিলেমাথা রেইল''' Rallidae (রেলিডি) গোত্র বা পরিবারের অন্তর্গত ''Gallirallus'' (গ্যালিরেলাস) গণের অন্তর্গত এক প্রজাতির ডোরাকাটা জলচর পাখি। বাংলাদেশের খুলনা-বাগেরহাট অঞ্চলে এদের নাম '''ঢেউর পাখি'''। মেটেবুক ঝিল্লির বৈজ্ঞানিক নামের অর্থ ''ডোরাকাটা মুরগিঝিল্লি'' (লাতিন: ''gallus'' মুরগি, ''rallus'' ঝিল্লি, ''striatus'' ডোরাকাটা)। পাখিটি বাংলাদেশ, ভারত ছাড়াও দক্ষিণ দক্ষিণ-পূর্ব এশিয়ার বিভিন্ন দেশে দেখা যায়। সারা পৃথিবীতে এক বিশাল এলাকা জুড়ে এদের আবাস, প্রায় ৪৮ লক্ষ ৩০ হাজার বর্গ কিলোমিটার এলাকা জুড়ে এদের আবাস। বিগত কয়েক দশক ধরে এদের সংখ্যা ক্রমেই বাড়ছে। সেকারণে আই. ইউ. সি. এন. এই প্রজাতিটিকে ন্যূনতম বিপদগ্রস্ত বলে ঘোষণা করেছে। বাংলাদেশের বন্যপ্রাণী আইনে প্রজাতিটি সংরক্ষিত ঘোষণা করা হয় নি। == আকার == একনজরে বাদামি-কালচে পাখি। লম্বা পা, লম্বা ঠোঁট। পা জলপাই-ছাই। ঠোঁট কালচে-লালচে। গলা সাদাটে। পিঠে চমৎকার চিত্র-বিচিত্র সাদা সাদা ফুটকি টান। নীলচে। পেটের দুই পাশ লেজের তলায় একধরনের সাদা সাদা চমৎকার রেখা টানা। মাপ ২৭ সেন্টিমিটার। ওজন ৮০-১২০ গ্রাম। == খাদ্য == ছোট চিংড়ি, ছোট কাঁকড়া, জলপোকা, ঘাসের বীজসহ অন্যান্য পোকামাকড় এদের প্রিয় খাদ্য। সাদা ল্যাদাপোকা কচড়া পোকা অতি লোভনীয় খাদ্য এদের। == স্বভাব == মেটেবুক ঝিল্লি বন-বাগানের কিনারার ঝোপঝাড়সহ হাওর-বাঁওড়ের ঝোপঝাড়ে দেখা যায়। ভয় পেলে বা রেগে গেলে এরা প্রয়োজনে পেঙ্গুইনের মতো সোজা হয়ে টানটান দাঁড়াতে পারে এবং তখন লম্বাটে ঠোঁট থাকে আকাশমুখী। কণ্ঠস্বর অনেকটা ''ঢেরর...ঢেরর'' ধরনের। এরা নিঃশব্দে চলতে পারে এবং ভালো সাঁতরাতে পারে। এদের চলাচল গেরিলা স্বভাবের। == প্রজননকাল == নলখাগড়া বনই এদের সবচেয়ে প্রিয় তাই বাসাও করে এই জায়গায়। ডিম পাড়ে পাঁচ-সাতটি। দুজনে তা দেয়। ডিম ফোটে ১৯-২২ দিনে। == তথ্যসূত্র == পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি পাখি
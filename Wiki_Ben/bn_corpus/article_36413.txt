'''ডেলাওয়্যার রুট ২০২(ডিই ২০২)''' যুক্তরাষ্ট্রের ডেলাওয়্যার অবস্থিত একটি ছোট রাজ্য মহাসড়ক। রাস্তাটি উইলমিংটনে অবস্থিত, মাত্র ১.০১ মাইল (১.৬৩ কি.মি.) দৈর্ঘ্যবিশিষ্ট। ডিই ২০২, '''কনকর্ড অ্যাভিনিউ''' নামেও পরিচিত। রাস্তাটি ইউএস রুট ১৩ বিজনেস থেকে উত্তরদিকে আই-৯৫ কে নিচে রেখে, উড়ন্ত সংযোগ-সড়ক হিসেবে সেখানেই ইউএস ২০২ এর সাথে উত্তর প্রান্তবিন্দুতে মিলিত হয়। এখানে ইউএস ২০২ কে বলা হয় কনকর্ড পাইক। পুরো রাস্তাটিই মূলত দুই-লেনের অবিভক্ত সড়ক যদিও ইন্টারচেঞ্জ ৯৫(আই-৯৫) এর কাছে রাস্তাটি চার-লেন বিশিষ্ট বিভক্ত সড়কে পরিনত হয়। রাস্তাটি ১৯৭০ সালের পূর্বপর্যন্ত ইউএস ২০২ এর অংশ ছিল। অতঃপর ১৯৮১ সালে রাস্তাটিকে ডিই ২০২ নামকরণ করা হয়। ==রাস্তার বিবরণ== দক্ষিণ প্রান্তবিন্দুতে ডিই ২০২ ডিই ২০২, উইলমিংটনের কনকর্ড অ্যাভিনিউ-এ অবস্থিত ইউএস ১৩ বিজনেস রাস্তাটি থেকে আরম্ভ হয়। তারপর শহরটির উত্তরপ্রান্তের বাড়িঘর এবং বানিজ্যিক এলাকা পাড়ি দিয়ে চলতে থাকে। ওয়াশিংটন স্ট্রিট এবং বেনার্ড বুলভার্ড সহ বেশ কিছু ছোট ছোট সড়ক অতিক্রম করে চলতে থাকে। ডিই ২০২, ফ্রাঙ্কলিন স্ট্রিটের সাথে মিলিত হয়ে চার-লেন বিশিষ্ট বিভক্ত সড়কে পরিণত হয়। অবশেষে রাস্তাটি আই-৯৫ কে নিচে রেখে উড়ন্ত-সংযোগ সড়ক হিসেবে ইউএস ২০২ এর সাথে মিলিত হয়ে সমাপ্ত হয়। এখানে ইউএস ২০২ কে কনকর্ড পাইক বলা হয়। ডিই ২০২ দিয়ে গড়ে প্রতিদিন সর্বোচ্চ ২৫,৬০১ টি যানবাহন (উইলমিংটন প্রান্তদিয়ে) এবং সর্বনিম্ন ৮,৩৮৭ টি যানবাহন (বেনার্ড বুলভার্ড প্রান্তদিয়ে চলাচল করে। পুরো রাস্তাটি জাতীয় মহাসড়ক ব্যবস্থার অংশ। ==ইতিহাস== ১৯২৬ সালে ইউএস মহাসড়ক ব্যবস্থা প্রবর্তনের সময় ডিই ২০২ ছিল ইউএস ১২২ এর দক্ষিণ প্রান্ত এবং রাস্তাটি ছিল উইলমিংটনের ইউএস ১৩ থেকে নিউ জার্সি পর্যন্ত বিস্তৃত। পরবর্তীতে ইউএস ১২২ কে কনকর্ড অ্যাভিনিউ থেকে ওয়াশিংটন বুলভার্ড পর্যন্ত ইউএস ২০২ নাম দিয়ে পাল্টে ফেলা হয়। ১৯৫৯ সালে, ইউএস ২০২ কে একটি একমুখী সড়কে পরিণত করা হয়, যেটির দক্ষিণমুখী সড়কটি ছিল কনকর্ড অ্যাভিনিউ থেকে ওয়াশিংটন স্ট্রিট পর্যন্ত এবং উত্তরমুখী সড়কটি ছিল কনকর্ড অ্যাভিনিউ এর মার্কেট স্ট্রিট পর্যন্ত। এরপর ১৯৭০ সালে, ডিউ ২০২ কে ইন্টারচেঞ্জ-৯৫ এর সাথে মিলিয়ে দেয়া হয়। অবশেষে ১৯৮১ সালে, ডিউ ২০২ কে বর্তমান রূপদান করা হয়। ==মুখ্য অংশবিশেষ== ==তথ্যসূত্র== ==বহিঃসংযোগ==
'''উইলিয়াম বিল বেল''' (; জন্ম: সেপ্টেম্বর, ১৯৩১ মৃত্যু: ২৩ জুলাই, ২০০২) ওতাগোর ডুনেডিনে জন্মগ্রহণকারী প্রথিতযশা নিউজিল্যান্ডীয় আন্তর্জাতিক ক্রিকেটার ছিলেন। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৫৪ সালে সংক্ষিপ্ত সময়ের জন্যে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর নিউজিল্যান্ডীয় ক্রিকেটে অকল্যান্ড ক্যান্টারবারি দলের প্রতিনিধিত্ব করেন। দলে তিনি মূলতঃ লেগ ব্রেক বোলার হিসেবে খেলতেন। এছাড়াও, নিচেরসারিতে ডানহাতে কার্যকরী ব্যাটিংনৈপুণ্য প্রদর্শন করেছেন ‘বিল’ ডাকনামে পরিচিত '''বিল বেল'''। == প্রথম-শ্রেণীর ক্রিকেট == ১৯৪৯-৫০ মৌসুম থেকে ১৯৫৮-৫৯ মৌসুম পর্যন্ত বিল বেলের প্রথম-শ্রেণীর খেলোয়াড়ী জীবন চলমান ছিল। সমগ্র প্রথম-শ্রেণীর খেলোয়াড়ী জীবনে ৩৩টি খেলায় অংশ নিয়ে ৪০.৫২ গড়ে ৪৪ উইকেট এবং ১০.০০ গড়ে ১৭০ রান তুলেছিলেন। ক্যান্টারবারি অকল্যাণ্ডের পক্ষে ১১ উইকেট পেয়েছিলেন। বলের উপর বেশ নিয়ন্ত্রণ রাখতেন। লেগ স্পিন গুগলি বোলার ছিলেন তিনি। লেগ ব্রেক গুগলিতে বলকে সুন্দরভাবে বাঁক খাওয়াতেন। পাঁচটিমাত্র প্রথম-শ্রেণীর ক্রিকেটে খেলায় অংশগ্রহণের পরপরই আন্তর্জাতিক ক্রিকেট খেলার সুযোগ ঘটে বিল বেলের। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন। জানুয়ারি, ১৯৫৪ তারিখে কেপটাউনে স্বাগতিক দক্ষিণ আফ্রিকা দলের বিপক্ষে টেস্ট ক্রিকেটে অভিষেক ঘটে তার। এরপর, ফেব্রুয়ারি, ১৯৫৪ তারিখে পোর্ট এলিজাবেথে একই দলের বিপক্ষে সর্বশেষ টেস্টে অংশ নেন তিনি। ১৯৫৩-৫৪ মৌসুমে নিউজিল্যান্ড দল দক্ষিণ আফ্রিকা গমন করে। নিয়মিত স্পিনার অ্যালেক্স মইরের অনুপস্থিতিতে সফরকারী দলের সদস্যরূপে তাকে অন্তর্ভুক্ত করা হয়। সফরের শুরুতে ইস্টার্ন প্রভিন্সের বিপক্ষে চার উইকেট নিয়ে স্বীয় স্বাক্ষর রাখেন বিল বেল। কিন্তু, কেপটাউনের নিউল্যান্ডস ক্রিকেট গ্রাউন্ড পোর্ট এলিজাবেথে অনুষ্ঠিত দুই টেস্টে অংশ নিয়ে মাত্র দুই উইকেট দখল করেছিলেন। ফলশ্রুতিতে, তাকে দলের বাইরে অবস্থান করতে হয় আর কোন টেস্টে অংশগ্রহণ করতে দেখা যায়নি। ২৩ জুলাই, ২০০২ তারিখে ৭১ বছর বয়সে অকল্যাণ্ডে বিল বেলের দেহাবসান ঘটে। == তথ্যসূত্র == == আরও দেখুন == স্যান্ডি বেল ইয়ান লেগাট এক টেস্টের বিস্ময়কারী নর্দার্ন ডিস্ট্রিক্টস ক্রিকেট দল নিউজিল্যান্ডীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার ক্রিকেটার থেকে আগত ক্রিকেটার ক্রিকেটার টেস্ট ক্রিকেটার
'''ব্রিজেট জেন ফন্ডা''' (ইংরেজি: Bridget Jane Fonda; জন্ম: ২৭শে জানুয়ারি, ১৯৬৪) হলেন একজন মার্কিন অভিনেত্রী গায়িকা। তিনি ''দ্য গডফাদার পার্ট ৩'' (১৯৯০), ''সিঙ্গেল হোয়াইট ফিমেল'' (১৯৯২), ''পয়েন্ট অফ নো রিটার্ন'' (১৯৯৩), ''ইট কুড হ্যাপেন টু ইউ'' (১৯৯৪) ''জ্যাকি ব্রাউন'' চলচ্চিত্র দিয়ে পরিচিতি লাভ করেন। তিনি পিটার ফন্ডার কন্যা, হেনরি ফন্ডার নাতনী এবং জেন ফন্ডার ভাইয়ের কন্যা। ব্রিজেট ''স্ক্যান্ডাল'' (১৯৮৯) চলচ্চিত্রে ম্যান্ডি রাইস-ডেভিস চরিত্রে অভিনয় করে শ্রেষ্ঠ পার্শ্ব অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। তিনি ১৯৯৭ সালে ''ইন দ্য গ্লোমিং'' টেলিভিশন চলচ্চিত্রে অভিনয়ের জন্য প্রাইমটাইম এমি পুরস্কার এবং ''নো অর্ডিনারি বেবি'' (২০০১) টেলিভিশন চলচ্চিত্রে অভিনয়ের জন্য দ্বিতীয় গোল্ডেন গ্লোব পুরস্কারের মনোনয়ন লাভ করেন। ==প্রারম্ভিক জীবন== ব্রিজেট ১৯৬৪ সালে ২৭শে জানুয়ারি লস অ্যাঞ্জেলেসে এক অভিনয়শিল্পী পরিবারে জন্মগ্রহণ করেন। তার পিতা পিটার ফন্ডা, তার পিতামহ হেনরি ফন্ডা ফুফু জেন ফন্ডা। তার মতা সুজান জেন ব্রেওয়ারও একজন অভিনয়শিল্পী। ব্রিজেটের নাম রাখা হয় মার্গারেট সুলাভানের কন্যা ব্রিজেট হেওয়ার্ডের নামানুসারে। ব্রিজেটের মাতামহ নোয়াহ ডিয়েট্রিচ তার মাতামহী ম্যারি সুইট। ==কর্মজীবন== ফন্ডা বিদ্যালয়ে ''হার্ভি'' নাটকে অভিনয়ের পর মঞ্চের সাথে জড়িত হয়ে পড়েন। তিনি নিউ ইয়র্ক টিশ্চ স্কুল অফ দ্য আর্টের অভিনয় প্রোগ্রামের অংশ লি স্ট্রাসবার্গ থিয়েটার ইনস্টিটিউটে পদ্ধতিগত অভিনয় বিষয়ে পড়াশুনা করেন। তিনি ১৯৮৬ সালে নিউ ইয়র্ক বিশ্ববিদ্যালয় থেকে স্নাতক ডিগ্রি অর্জন করেন। ১৯৬৯ সালে মাত্র পাঁচ বছর বয়সে ''এজি রাইডার'' চলচ্চিত্রে শিশু অভিনেত্রী হিসেবে পর্দায় অভিনয় শুরু করেন। তার দ্বিতীয় চলচ্চিত্র ছিল ১৯৮২ সালের হাস্যরসাত্মক ''পার্টনার্স''। ১৯৮৮ সালে তিনি ''স্ক্যান্ডাল'' চলচ্চিত্রে অভিনয়ের সুযোগ পান। এই চলচ্চিত্রে অভিনয়ের জন্য তিনি প্রথমবারের মত গোল্ডেন গ্লোব পুরস্কারের মনোনয়ন লাভ করেন। একই বছর তিনি ''ইউ ক্যান্ট হারি লাভ'' এবং ''শ্যাগ'' চলচ্চিত্রে অভিনয় করেন। তার প্রথম সফল চলচ্চিত্র ভূমিকা ছিল ''দ্য গডফাদার পার্ট ৩'' চলচ্চিত্রে সাংবাদিক চরিত্রে অভিনয়। কয়েকটি মঞ্চ প্রযোজনায় অভিনয়ের পর তিনি ১৯৯২ সালে বার্বেট শ্রোয়েডারের ''সিঙ্গল হোয়াইট ফিমেল'' এবং পরে ক্যামেরন ক্রোর হাস্যরসাত্মক ''সিঙ্গেলস'' চলচ্চিত্রে অভিনয় করেন। ১৯৯৩ সালে তিনি ১৯৯০ সালের ফরাসি চলচ্চিত্র ''নিকিতা'' অবলম্বনে মার্কিন পুনঃনির্মাণ ''পয়েন্ট অফ নো রিটার্ন'' চলচ্চিত্রে অভিনয় করেন। ''দ্য নিউ ইয়র্কারে'' এক পর্যালোচনায় তাকে "উত্তেজিত ব্যঙ্গধর্মী বর্ণনাকারী" বলে অভিহিত করে। ১৯৯৭ সালে তিনি কোয়েন্টিন টারান্টিনোর সাথে একই ফ্লাইটে ভ্রমণ করেন এবং টারান্টিনো তাকে ''জ্যাকি ব্রাউন'' চলচ্চিত্রে মেলানি চরিত্রে অভিনয়ের প্রস্তাব দেন। তিনি সেই প্রস্তাব গ্রহণ করেন। একই সময়ে তিনি টেলিভিশন ধারাবাহিক ''অ্যালি ম্যাকবিল'' একটি অজ্ঞাতনামা চরিত্রে অভিনয়ের প্রস্তাব পান, কিন্তু তিনি চলচ্চিত্রে মনোযোগ দেওয়ার জন্য এই প্রস্তাব প্রত্যাখ্যান করেন। ==ব্যক্তিগত জীবন== ১৯৮৬ সালে ব্রিজেট এরিক স্টোলৎজের সাথে পরিচিত হন এবং ১৯৯০ সালে তারা নিয়মিত সাক্ষাৎ করতে থাকেন। আট বছর পর তাদের সম্পর্ক ভেঙ্গে যায়। ২০০৩ সালের ২৭শে ফেব্রুয়ারি লস অ্যাঞ্জেলেসে গাড়ি দুর্ঘটনায় মারাত্মকভাবে আহত হন, যার ফলে তার ভার্টেব্রা ভেঙ্গে যায়। একই বছরের মার্চ মাসে সুরকার ড্যানি এলফম্যানের সাথে তার সাক্ষাৎ হয় এবং তারা নভেম্বর মাসে বিয়ে করেন। তাদের এক পুত্র সন্তান রয়েছে, নাম অলিভার। ==পুরস্কার মনোনয়ন== বছর পুরস্কার বিভাগ চলচ্চিত্র টেলিভিশন ফলাফল ১৯৯০ গোল্ডেন গ্লোব পুরস্কার সেরা পার্শ্ব অভিনেত্রী স্ক্যান্ডাল'' ১৯৯৭ প্রাইমটাইম এমি পুরস্কার শ্রেষ্ঠ পার্শ্ব অভিনেত্রী মিনি ধারাবাহিক বা টিভি চলচ্চিত্র ''ইন দ্য গ্লোমিং'' ২০০২ গোল্ডেন গ্লোব পুরস্কার সেরা অভিনেত্রী মিনি ধারাবাহিক বা টিভি চলচ্চিত্র ''নো অর্ডিনারি বেবি'' ==তথ্যসূত্র== ==বহিঃসংযোগ== টিভি গাইডে ব্রিজেট ফন্ডা এমিস.কমে ব্রিজেট ফন্ডা জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী পরিবার চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী বিষয়শ্রেণী:লস অ্যাঞ্জেলেসের অভিনেত্রী বিষয়শ্রেণী:লি স্ট্রাসবার্গ থিয়েটার অ্যান্ড ফিল্ম ইনস্টিটিউটের প্রাক্তন শিক্ষার্থী
বিংশ শতাব্দীতে আমেরিকার সবচেয়ে ধনী প্রভাবশালী পরিবারগুলোর একটি ছিল '''রকাফেলার পরিবার'''। পরিবারের প্রতিষ্ঠাতা নিউ ইয়র্কে জন্মগ্রহণকারী জন ডেভিসন রকাফেলার ওহাইও-র ক্লিভল্যান্ডে গিয়ে জ্বালানি তেলের ব্যবসা শুরু করেন। স্ট্যান্ডার্ড অয়েল কম্পানির একচেটিয়া ব্যবসার ফলশ্রুতিতে রকাফেলার আমেরিকার প্রথম বিলিয়নেয়ারে পরিণত হন। ধার্মিক ব্যাপ্টিস্ট রকাফেলার এরপর শিক্ষা বিষয়ক জনহিতৈষী কাজে আগ্রহী হয়ে পড়েন, এবং ধারণা করা হয় জীবদ্দশাতেই তিনি প্রায় ৬০০ মিলিয়ন ডলার দান করে যান। রকাফেলারের ছেলে জন ডেভিসন রকাফেলার জুনিয়র নিউ ইয়র্কে রকাফেলার ফাউন্ডেশন রকাফেলার সেন্টার প্রতিষ্ঠা করেন এবং জাতিসংঘ ভবন লিংকন সেন্টার-এর জন্য জমি প্রদান করেন। রকাফেলারের নাতি নেলসন আলড্রিচ রকাফেলার রাজনীতিতে জড়িয়ে পড়েন। তিনি পরপর চার মেয়াদের জন্য (১৯৫৯-১৯৭৩) নিউ ইয়র্ক শহরের গভর্নর ছিলেন; পরবর্তীতে তিনি ১৯৭৪-৭৭ সালে জেরাল্ড ফোর্ডের উপ-রাষ্ট্রপতি হিসেবে দায়িত্ব পালন করেন। নেলসনের ভাতিজা চতুর্থ জন ডেভিসন রকাফেলার পশ্চিম ভার্জিনিয়ার গভর্নর ছিলেন (১৯৭৬-১৯৮৪) এবং ১৯৮৫ সালে তিনি রাষ্ট্রটির সেনেটর নির্বাচিত হন। জনহিতৈষী
'''নুরুল আমিন তালুকদার''' একজন বাংলাদেশী রাজনীতিবিদ সংসদ সদস্য ছিলেন। তিনি ৬ষ্ঠ, ৭ম, ৮ম জাতীয় সংসদ নির্বাচনে নেত্রকোনা-৩ আসন থেকে সাংসদ নির্বাচিত হয়েছিলেন। ==প্রাথমিক জীবন== নুরুল আমিন তালুকদার ২৭ ফেব্রুয়ারি ১৯৪৬ সালে আটপাড়ার দেওশ্রী গ্রামের তালুকদার বাড়িতে জন্মগ্রহণ করেন। তার পিতার নাম আব্দুল মৌলা তালুকদার মাতার নাম খুর্শেদা মৌলা তালুকদার। ১৯৬০ সালে তিনি জাহাঙ্গীরপুর টি আমীন উচ্চ বিদ্যালয় থেকে এস.এস.সি পাশ করেন। == কর্মজীবন == ১৯৭০ সালে ঢাকা বিশ্ববিদ্যালয় এম.এ. প্রথম পর্বে পড়ার সময়ে তিনি সাব ইন্সপেক্টর হিসেবে পুলিশে যোগদান করেন। পরবর্তীতে তিনি বাংলাদেশ সিভিল সার্ভিসে (পুলিশ) যোগদান করেন। নুরুল আমিন তালুকদার ১৯৭১ সালে বাংলাদেশের স্বাধীনতা যুদ্ধে ১১ নং সেক্টরে যুদ্ধ করেছিলেন, তিনি কোম্পানি কমান্ড হিসেবে দায়িত্ব পালন করেছিলেন। ১৯৯২ সালে তিনি সরকারি চাকরি ছেড়ে দেন। তিনি ১৯ জুন ১৯৯৫ সালে বাংলাদেশ জাতীয়তাবাদী দল বিএনপিতে যোগ দেন এবং জাতীয় কমিটির কার্যনির্বাহী কমিটির সদস্য নির্বাচিত হয়েছিলেন। তালুকদার ১৯৯৬ সালে ৬ষ্ঠ জাতীয় সংসদ নির্বাচনে অংশগ্রহণ করে ১,০৩,১২৩ ভোট পেয়ে বিজয়ী হন। ৭ম জাতীয় সংসদের পুনরায় নির্বাচিত হন। ২০০১ সালের সাধারণ নির্বাচনে তিনি আবারও অংশগ্রহণ করেন এবং ৭০,৯৪৩ ভোট পেয়ে জয়ী হন। তালুকদার একজন সফল ব্যবসায়ী ছিলেন, তিনি রেইনবো গ্রুপের চেয়ারম্যান ছিলেন। ==ব্যক্তিগত জীবন== ১৯৭৫ সালের ১১ আগষ্ট তিনি শিল্পপতি গোলাম কাদেরের বড় মেয়ে খাদিজা কাদেরকে বিয়ে করেন। তাদের ছেলে হয়েছিল রায়হান আমীন রনি, ফারহান আমীন রবিন এবং আদনান আমীন ইভান। == মৃত্যু == তিনি জুন ২০০৩ সালে নয়াদিল্লীর স্কট হার্ট ইন্সটিটিউট এন্ড রিসার্চ সেন্টার হাসপাতালে শেষ নিশ্বাস ত্যাগ করেন। ==তথ্যসূত্র== জন্ম মৃত্যু জাতীয়তাবাদী দলের রাজনীতিবিদ জাতীয় সংসদ সদস্য জাতীয় সংসদ সদস্য জাতীয় সংসদ সদস্য জেলার রাজনীতিবিদ
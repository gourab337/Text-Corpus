দ্বিতীয় বিশ্বযুদ্ধের কারণসমূহের মধ্যে বৃহৎ পরিসরে কারণ ছিল ১৯৩৩ সালে আডলফ হিটলার তার নাৎসি পার্টির জার্মানির রাজনৈতিক অধিগ্রহণ এবং এর আগ্রাসী বৈদেশিক নীতি; এবং ক্ষুদ্র পরিসরে কারণ ছিল ১৯২০-এর দশকের ইতালীয় ফ্যাসিবাদ এবং ১৯৩০-এর দশকে জাপান সাম্রাজ্যের চীন প্রজাতন্ত্রের আক্রমণ। জার্মানি জাপানের স্বৈরশাসকেরা এই সামরিক আগ্রাসনমূলক পদক্ষেপ নেবার পর অন্য দেশগুলি যুদ্ধ ঘোষণা করে এবং/কিংবা সামরিক প্রতিরোধ শুরু করে। ১৯৩৯ সালের ১লা সেপ্টেম্বর জার্মানি কর্তৃক পোল্যান্ড আক্রমণের মধ্য দিয়ে দ্বিতীয় বিশ্বযুদ্ধের সূচনা ঘটে এবং ১৯৩৯ সালের ৩রা সেপ্টেম্বর ব্রিটেন ফ্রান্স জার্মানির বিরুদ্ধে যুদ্ধের ঘোষণা দেয়। ভার্সাই চুক্তির ফলে ১৯১৮ সালে প্রথম বিশ্বযুদ্ধে পরাজয়ের সমাপ্তি ঘটার পর রাজনৈতিক প্রতিশোধের তীব্র রূপ দেখা দিলে ভাইমার জার্মানিতে সমস্যার সূত্রপাত হয়। চুক্তির ধারার অসন্তুষ্টির মধ্যে ছিল রাইনল্যান্ডের সামরিক ঘাটি উৎখাত, অস্ট্রিয়ার সাথে একত্রীকরণ বাতিল এবং কয়েকটি জার্মান ভাষী অঞ্চল, তথা ডানৎসিগ ইউপেন-মালমেডি হারানো, যুদ্ধ-অপরাধ অনুচ্ছেদ, এবং জার্মান কর্তৃক অত্যধিক জরিমানা প্রদান, যা মহামন্দা পরবর্তী পরিস্থিতিতে অসহনীয় হয়ে ওঠে। জার্মানির সবচেয়ে মারাত্মক আন্তঃরাষ্ট্রীয় কারণ ছিল রাজনৈতিক ব্যবস্থায় অস্থিরতা। ==বহিঃসংযোগ== বিশ্বযুদ্ধ কারণ
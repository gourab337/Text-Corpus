'''স্নায়বিক বিকাশমূলক ব্যাধি''' এমন কিছু মানসিক ব্যাধির একটি দল যেগুলিতে মানুষের মস্তিষ্ক তথা কেন্দ্রীয় স্নায়ুতন্ত্রের স্বাভাবিক বিকাশে ব্যাঘাত ঘটে। এই ব্যাধিগুলির সূত্রপাত হয় মানুষের মানসিক বিকাশ পর্যায়ে (১৮ বছর বয়স পর্যন্ত); তবে বেশিরভাগ ক্ষেত্রে শৈশবেই এগুলি চোখে পড়ে। এসব ব্যাধিতে স্নায়বিক বিকাশের অভাব ঘটে বলে ব্যক্তিগত, সামাজিক, শিক্ষায়তনিক বা পেশাগত ক্ষেত্রে কর্মসাধনে সমস্যার সৃষ্টি হয়। মোটর স্নায়ু সঞ্চালন, শিখন, ভাষা অর্জন, আবেগ নিয়ন্ত্রণ, স্মৃতি অ-ভাষিক ইঙ্গিতমূলক যোগাযোগে সমস্যা প্রতিভাত হয়। এই শ্রেণীর ব্যাধিগুলি প্রায়শই অনেকগুলি একই সাথে ঘটে থাকে এবং সারা জীবন এর ফলভোগ করতে হতে পারে। মনোযোগের অভাবমূলক ব্যাধি, অতিকর্মচাঞ্চল্য ব্যাধি, আত্মসংবৃতি (অটিজম) পরিসর ব্যাধি, যোগাযোগ ব্যাধি, বিকাশমূলক সমন্বয় ব্যাধি, বৌদ্ধিক প্রতিবন্ধিতা, বিশেষ শিখন ব্যাধি, পুনরাবৃত্তিমূলক সঞ্চালন ব্যাধি, (মুখমণ্ডলের) পেশীর খিঁচুনি ব্যাধি, ইত্যাদি স্নায়বিক বিকাশমূলক ব্যাধির কিছু উদাহরণ। ==তথ্যসূত্র== মানসিক ব্যাধি স্নায়ুবিজ্ঞান ব্যাধি বিকাশমূলক ব্যাধি
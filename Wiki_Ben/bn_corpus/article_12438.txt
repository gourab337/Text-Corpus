'''জন ফোর্ড''' (ইংরেজি ভাষায়: John Ford) (১লা ফেব্রুয়ারি, ১৮৯৪ ৩১শে আগস্ট, ১৯৭৩) আয়ারল্যান্ডীয় বংশোদ্ভূত মার্কিন চলচ্চিত্র পরিচালক। তিনি কালজয়ী ওয়েস্টার্ন চলচ্চিত্র এবং ইংরেজি সাহিত্যের চিরায়ত কিছু সাহিত্যগ্রন্থ থেকে চলচ্চিত্র নির্মাণ করে খ্যাতি অর্জন করেছেন। স্টেজকোচ বা দ্য সার্চারার্স এর মত ওয়েস্টার্ন ছবি এবং দ্য গ্রেপ্‌স অফ র‌্যাথ এর মত ধ্রুপদী চলচ্চিত্র নির্মাণ করেছেন তিনি। ফোর্ড একমাত্র ব্যক্তি যিনি সেরা পরিচালক হিসেবে চার চারবার (১৯৩৫, ১৯৪০, ১৯৪১ এবং ১৯৫২) একাডেমি পুরস্কার লাভ করেছেন। অবশ্য তার এই চলচ্চিত্রগুলোর মধ্যে কেবল ''হাউ গ্রিন ওয়াজ মাই ভ্যালিই'' সেরা চিত্রের পুরস্কার পেয়েছিল। তার চলচ্চিত্রের নির্মাণ কৌশল এবং শিল্প পরবর্তী অনেক পরিচালককে প্রভাবিত করেছে। ইংমার বার্গম্যান এবং অরসন ওয়েল্‌স এর মত পরিচালকেরা তাকে সর্বকালের সেরা পরিচালকদের একজন হিসেবে উল্লেখ করেছেন। লোকেশন শুটিংয়ের ধারা প্রতিষ্ঠায় বিশেষ ভূমিকা রেখেছেন ফোর্ড। বিস্তৃত, রুক্ষ এবং অনুর্বর ভূমিতে চরিত্রগুলোকে দীর্ঘ শটের মাধ্যমে স্বকীয়ভাবে তুলে ধরার ব্যাপারে সিদ্ধহস্ত ছিলেন তিনি। ফোর্ড অসংখ্য মূলধারার পরিচালককে প্রভাবিত করেছেন যাদের মধ্যে রয়েছেন আকিরা কুরোসাওয়া, মার্টিন স্কোরসেজি, স্টিভেন স্পিলবার্গ, জর্জ লুকাস, স্যাম পেকিনপাহ, পিটার বোগড্যানোভিচ, সার্গিও লিওন, ক্লিন্ট ইস্টউড, উইম ওয়েন্ডার্স, জুড এপাটো, ডেভিড লিন, অরসন ওয়েল্‌স, ইংমার বার্গম্যান, ফ্রঁসোয়া ত্রুফো এবং জঁ-লুক গদার == তথ্যসূত্র == == বহিঃসংযোগ == Ford biography at Yahoo! Movies ''"Ford Till '47"'' by Tag Gallagher at ''"John Ford"'' by Richard Franklin at Ford biography (with film poster illustration) at Biography of Rear Admiral John Ford; U.S. Naval Reserve at Naval Historical Center ''"Oral History Battle of of Commander John Ford"'' at Naval Historical Center John Ford Bibliography at ''"John Ford"'' at John Ford document collection at the Edmonton Public Library জন্ম মৃত্যু চলচ্চিত্র পরিচালক পুরস্কার বিজয়ী পরিচালক ওয়াক অফ ফেইম চলচ্চিত্র পরিচালক
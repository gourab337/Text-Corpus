'''হরধনু'''() বা '''পিনাক''' (pínāka) হলো ভগবান শিবের ধনুকের নাম৷ পিনাক হলো শিবের ধনুক বা হরধনুর মূল নাম, যা তার প্রলঙ্কারী অস্ত্র৷ অননূদিত বাল্মিকী রামায়ণ অনুসারে, দেবেন্দ্র সমধারকত্বের দুটি ধনুক নির্মাণ করান এরং তা যথাক্রমে রুদ্র এবং বিষ্ণুকে প্রদান করেন৷ পরে প্রজাপতি ব্রহ্মা কৌতুহলবশত কে অধিক শক্তিমান তা তিনি যাচাই করার জন্য কৌশলে তাদের নিজেদের মধ্যে যুদ্ধ করতে শ্রেষ্ঠত্ব প্রমাণ করার শর্ত রাখেন৷ যুদ্ধ শুরু হওয়ার প্রাক-মুহূর্তে একটি আকাশবাণী হয় এবং তাতে এই যুদ্ধের ফলস্বরূপ ভয়ঙ্কর প্রলয়ের কথা আশঙ্কা করা হয় এবং যুদ্ধবিরতির অনুরোধ করা হয়৷ আকাশবাণী শুনে রুদ্র তার ধনুক ছুড়ে ফেলেন, যা পৃৃথিবীতে এসে পতিত হয়, পরে এটি '''শিব ধনুষ''' বা '''হরধনু''' নামে পরিচিতি পায়৷ রাজা জনকের পুর্বসূরী রাজা দেবরথ এই হরধনু পান৷ হিন্দু পুরাণ রামায়ণে উল্লেখ করা আছে যে, রামায়ণের মূল চরিত্র রাম এই হরধনু ভঙ্গ করেই জনককন্যা সীতাকে স্ত্রী হিসাবে পান৷ দেবশিল্পী বিশ্বকর্মা উভয় দিব্যধনুর নকশা তৈরী করেছিলেন৷ তিনি শ্রীবিষ্ণুকে '''শার্ঙ্গ''' ভগবান শিবকে '''পিনাক''' নামক দুটি ধনু দিয়েছিলেন৷ রামায়ণের আদিপর্বের বিবরণ অনুসারে মিথিলার রাজা জনকের কন্যা সীতা অজান্তে এই ধনুক তুলে ধরেন, যা সম্ভবত অন্য অনেক রাজাদের দ্বারাই সম্ভব ছিলো না৷ এই ঘটনা রাজা জনক দেখলে তিনি সীতা স্বয়ম্বরকালে এই ঘটনার পুণরাবৃত্তি করার কথা ভাবেন৷ পরবর্তীকালে রাজা জনক ঘোষণা করেন যে, যেই রাজকুমার এই দিব্য হরধনু তুলে ধরতে পারবে এবং তাতে গুন পড়াতে পারবে একমাত্র সে-ই তার কন্যা সীতাকে স্ত্রী হিসাবে গ্রহণের যোগ্য৷ জনক আয়োজিত সীতার স্বয়ম্বরসভায় অযোধ্যার রাজকুমার রাম ধনুকে গুন পড়ানোর সময় এই হরধনু ভঙ্গ হয় এবং রাম-সীতার বিবাহ সম্পন্ন হয়৷ বিবাহের পরে যখন রাজা দশরথ তার পুত্রগণ পুত্রবধুগণের সাথে রাজ্যে প্রত্যাবর্তন করছিলেন তখন পরশুরাম তাদের পথ অবরোধ করেন এবং হরধনু ভাঙার জন্য রামকে সংপৃষ্ঠ করেন৷ রাম ঋষিকে উপগীত করেন৷ এরপর রাজা দশরথ তার কাছে ক্ষমাপ্রার্থী হলেও পরশুরাম একটুও বিচলিত না হয়ে বিষ্ণুধনু এনে উপস্থিত হন এবং সেই ধনুকে গুন পড়িয়ে রামকে সম্মুখযুদ্ধে আহ্বান করেন৷ রাম তার হাত থেকে ধনুকটি নিনে তাতে ছড় পড়ান এবং একটি তীর রেখে তা প্রতিপক্ষের হৃদয়ে উপলক্ষ্য বানান৷ রাম পরে পরশুরামকে একটি লক্ষ্যবস্তু দিতে বলেন৷ এক্ষণে পরশুরাম নিজের ভুল বুঝতে পারেন এবং রামকে শ্রীবিষ্ণুর অবতাররূপে চিনতে পারেন৷ ভগবান বিষ্ণুএবং ভগবান শিবের যুদ্ধ বিষয়ক অপর একটি গল্পের বর্ণনা রামায়ণের বালকাণ্ডের পঞ্চাশতম শ্লোকে পাওয়া যায়৷ রাজভবনে ফেরত যাওয়ার সময় পথে পরশুরাম রামকে এই সকল ঘটনার কথা বিবরণ দেন এবং তাকে শার্ঙ্গে গুন পড়ানোর আহ্বান জানান৷ গল্পটি কিছুটা এরকম ছিলো, দেবগণ বিষ্ণু এবং শিবের মধ্যে কে অধিক শক্তিধর তার চাক্ষুস প্রমাণ পাওয়ার জন্য ব্রহ্মার কাছে যান এবং এর সমাধান প্রার্থনা করেন৷ যুদ্ধ চলাকালীন রণডংকার হিসাবে ভগবান বিষ্ণু "হুং" মন্ত্রের আহ্বান দিলে সমস্ত দেবকুল সহ ভগবান শিভের পক্ষাঘাত হয়৷ ফলে তার হরধনু কর্মবিমুখ হয় হরধনুর কাছে বিষ্ণুর ধনুক শার্ঙ্গ জয়লাভ করে৷ এই পিনাকই পরে বিষ্ণু রাম অবতার রূপে ভঙ্গ করেছিলেন৷ তিনিই পরশরামের থেকে বিষ্ণুধনু শার্ঙ্গ কেড়ে নেন এবং তা সমুদ্রের দেবতা বরুণ দেবকে সংরক্ষিত করে রাখার জন্য প্রদান করেন৷ ==তথ্যসূত্র== পুরাণ পৌরাণিক অস্ত্র
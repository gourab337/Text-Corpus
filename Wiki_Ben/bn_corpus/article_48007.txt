'''জায়েদ খান''' একজন বাংলাদেশী চলচ্চিত্র অভিনেতা। তিনি মূলত ঢালিউডের চলচ্চিত্রে অভিনয় করেন। মহম্মদ হান্‌নান পরিচালিত ''ভালবাসা ভালবাসা'' চলচ্চিত্রে অভিনয়ের মাধ্যমে তার অভিনয় জীবন শুরু হয়। তিনি বর্তমানে বাংলাদেশ চলচ্চিত্র শিল্পী সমিতির সাধারণ সম্পাদক। ==প্রারম্ভিক জীবন== জায়েদ খান এসএসসি পাস করে ১৯৯৫ সালে ঢাকা আসেন। ভর্তি হন ঢাকা সিটি কলেজে। থাকতেন মধুমিতা সিনেমা হলের পেছনে বোনের বাসায়। উচ্চ মাধ্যমিক পাস করার পর ভর্তি হন ঢাকা ইতিহাস বিভাগে। তিনি এমএ সম্পন্ন করেছেন তারা চার ভাইবোন এবং সকলেই ঢাকা বিশ্ববিদ্যালয় থেকে পড়াশোনা শেষ করেছেন। ২০১২ সালে জায়েদ খানের মা মিসেস শাহিদা হক ‘রত্নগর্ভা’ হিসেবে পুরস্কৃত হন। ==অভিনয় জীবন== পিরোজপুরের এক প্রযোজক অভিনয়ের সুযোগ দেন তাকে। চলচ্চিত্রে জায়েদ খানের যাত্রা শুরু হয় ''ভালবাসা ভালবাসা'' (২০০৮) দিয়ে। রোম্যান্টিক ধাঁচের এই ছবিটির পরিচালনা করেন মহম্মদ হান্‌নান। এতে আরও অভিনয় করেন রিয়াজ এবং শাবনূর। পরের বছর তিনি মনতাজুর রহমান আকবর পরিচালিত ''কাজের মানুষ'' এবং মোস্তাফিজুর রহমান মানিক পরিচালিত ''মন ছুঁয়েছে মন'' ছবিতে অভিনয় করেন। ২০১০ সালে মুক্তি পায় তার অভিনীত এফ আই মানিক পরিচালিত ''আমার স্বপ্ন আমার সংসার'' এবং মনতাজুর রহমান আকবর পরিচালিত ''মায়ের চোখ'' ''রিকসাওয়ালার ছেলে''। ২০১২ সালে জায়েদ খানকে শাবনূরের বিপরীতে প্রধান অভিনেতা হিসেবে ''আত্মগোপন'' ছবিতে দেখা যায়। ছবিটি পরিচালনা করেন এম এম সরকার। ২০১৪ সালে তার অভিনীত চলচ্চিত্রগুলো হল মাশরুর পারভেজ আকিব পারভেজের যৌথ পরিচালনার ''অদৃশ্য শত্রু'', রকিবুল আলম রকিবের ''প্রেম করবো তোমার সাথে'', আজাদ খানের ''দাবাং'', মনতাজুর রহমান আকবরের ''মাই নেম ইজ সিমি'' এবং রাজু চৌধুরীর ''তোকে ভালোবাসতেই হবে''। ২০১৫ সালে তিনি শাহ্‌ আলম মন্ডল পরিচালিত ''ভালোবাসা সীমাহীন'' ছবিতে অভিনয় করেন। একই বছর তিনি রকিবুল আলম রকিব পরিচালিত ''নগর মাস্তান'' ছবিতে অভিনয় করেন। এতে তার বিপরীতে ছিলেন পরীমনি। বাংলাদেশ চলচ্চিত্র উন্নয়ন সংস্থা (বিএফডিসি) এলাকায় জায়েদ খানের জন্মদিন পালন ২০১৮ ২০১৭ সালে প্রযোজনায় নাম লেখান জায়েদ খান। তার প্রযোজিত প্রথম চলচ্চিত্র ''অন্তর জ্বালা'' (২০১৭)। চলচ্চিত্রটি পরিচালনা করেন মালেক আফসারী। এতে তার বিপরীতে রয়েছেন পরীমনি। একই বছর তিনি জিয়াউর রহমান জিয়া নির্দেশিত ''লাইট ক্যামেরা অ্যাকশন'' টেলিভিশন চলচ্চিত্রে অভিনয় করেন। এটি তার অভিনীত প্রথম টেলিভিশন চলচ্চিত্র। এতে তার বিপরীতে রয়েছেন নিপুণ। জায়েদ ২০১৯ সালে বাংলাদেশ চলচ্চিত্র শিল্পী সমিতির নির্বাচনে টানা দ্বিতীয়বারের মত সাধারন সম্পাদক পদে নির্বাচিত হন। ==চলচ্চিত্রের তালিকা== বছর চলচ্চিত্রের শিরোনাম চরিত্র পরিচালক টীকা ২০০৮ ''ভালবাসা ভালবাসা'' মহম্মদ হান্‌নান অভিনীত প্রথম চলচ্চিত্র ২০০৯ ''কাজের মানুষ'' মনতাজুর রহমান আকবর ''মন ছুঁয়েছে মন'' বিজয় মোস্তাফিজুর রহমান মানিক ২০১০ ''আমার স্বপ্ন আমার সংসার'' এফ আই মানিক ''মায়ের চোখ'' মনতাজুর রহমান আকবর ''রিকসাওয়ালার ছেলে'' মনতাজুর রহমান আকবর ২০১১ ''আমার পৃথিবী তুমি'' গাজী মাহবুব ২০১২ ''আত্মগোপন'' এম এম সরকার ২০১৪ ''অদৃশ্য শত্রু'' জুবায়ের মাশরুর পারভেজ, আকিব পারভেজ ''প্রেম করবো তোমার সাথে'' স্বাধীন রকিবুল আলম রকিব ''দাবাং'' আজাদ আজাদ খান ''তোকে ভালোবাসতেই হবে'' রাজু রাজু চৌধুরী ''মাই নেম ইজ সিমি'' মনতাজুর রহমান আকবর ২০১৫ ''ভালোবাসা সীমাহীন'' শাহ্‌ আলম মন্ডল ''নগর মাস্তান'' রকিবুল আলম রকিব ২০১৭ ''অন্তর জ্বালা'' আলাল মালেক আফসারী প্রযোজিত চলচ্চিত্র ==তথ্যসূত্র == ==বহিঃসংযোগ== জন্ম ব্যক্তি বিষয়শ্রেণী:২১শ শতাব্দীর বাংলাদেশী অভিনেতা প্রাক্তন শিক্ষার্থী জেলার ব্যক্তি চলচ্চিত্র অভিনেতা টেলিভিশন অভিনেতা
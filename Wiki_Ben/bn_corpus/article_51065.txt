'''ফ্রেডরিক উইলিয়াম টেট''' (; জন্ম: ২৪ জুলাই, ১৮৬৭ মৃত্যু: ২৪ ফেব্রুয়ারি, ১৯৪৩) সাসেক্সের ব্রাইটনে জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন। প্রথম-শ্রেণীর ইংরেজ কাউন্টি ক্রিকেটে সাসেক্সের প্রতিনিধিত্ব করেছেন। দলে তিনি মূলতঃ ডানহাতি মিডিয়াম বোলিং করতেন। এছাড়াও, নিচেরসারিতে ডানহাতে ব্যাটিং করতেন '''ফ্রেড টেট'''। == প্রারম্ভিক জীবন == ১৮৮৭ সালে সাসেক্সের পক্ষে প্রথম-শ্রেণীর ক্রিকেট জীবনের সূত্রপাত ঘটান। ক্লাবটিতে তিনি ১৯০৫ সাল পর্যন্ত খেলেন। ২১.৫৫ গড়ে ১,৩৩১ উইকেট লাভ করেন। ব্যক্তিগত সেরা বোলিং পরিসংখ্যান গড়েন ৯/৭৩। == খেলোয়াড়ী জীবন == ১৯০২ সালে একটিমাত্র টেস্টে অংশগ্রহণের সুযোগ ঘটে ফ্রেড টেটের। ২৪ জুলাই, ১৯০২ তারিখে সফরকারী অস্ট্রেলিয়া দলের বিপক্ষে তার এই অভিষেক পর্বটি মোটেই সুখকর হয়নি। ওল্ড ট্রাফোর্ডে অনুষ্ঠিত সিরিজের চতুর্থ টেস্টে ইংল্যান্ড দল মাত্র রানের ব্যবধানে পরাজিত হয়। পাশাপাশি অ্যাশেজ ট্রফিও হাতছাড়া করে। বামহাতের অধিকারী অস্ট্রেলীয় অধিনায়ক জো ডার্লিংয়ের ক্যাচ তালুবন্দী করতে পারেননি। লেগ স্পিনার লেন ব্রন্ডের বলে বাউন্ডারি সীমানার কাছাকাছি ঘটনা ঘটে। এরফলে দলকে বেশ খেসারত দিতে হয়। দ্বিতীয় ইনিংসে নবম উইকেটের পতনের পর জয়ের জন্য ইংল্যান্ডের মাত্র আট রানের দরকার পড়েছিল। উইলফ্রেড রোডসের সাথে টেট যোগ দিয়ে প্রথম বলেই ব্যাটের প্রান্ত স্পর্শ করে চার রান তুলে নেন। কিন্তু জ্যাক সন্ডার্সের চতুর্থ বলে তিনি বোল্ড হন। == ব্যক্তিগত জীবন == খেলোয়াড়ী জীবন শেষে ডার্বিশায়ারের পক্ষে কোচের দায়িত্ব পালন করেন। এরপর ডার্বিতে ১৯৩৭ সাল পর্যন্ত মদের পানশালা পরিচালনা করেন। ফ্রেড টেটের এক সন্তান মরিস টেট ইংল্যান্ডের পক্ষে টেস্ট খেলায় অংশ নিয়েছেন। আরেক সন্তান সেসিল টেট প্রথম-শ্রেণীর ক্রিকেটে অংশ নিয়েছেন। ২৪ ফেব্রুয়ারি, ১৯৪৩ তারিখে ৭৬ বছর বয়সে সাসেক্সের বার্জেস হিল এলাকায় হতদরিদ্র অবস্থায় তার দেহাবসান ঘটে। == তথ্যসূত্র == == আরও দেখুন == লেন ব্রন্ড মরিস টেট ইংরেজ টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেট কোচ ক্রিকেটার ক্রিকেটার ব্যক্তিত্ব
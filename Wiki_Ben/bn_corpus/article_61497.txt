'''স্যার কেনেথ চার্লস ব্র্যানা''' (; ১০ ডিসেম্বর ১৯৬০) হলেন একজন উত্তর আয়ারল্যান্ডীয় অভিনেতা, পরিচালক, প্রযোজক, চিত্রনাট্যকার। ব্র্যানা লন্ডনের রয়্যাল একাডেমি অব ড্রামাটিক আর্টে প্রশিক্ষণ লাভ করেন এবং ২০১৫ সালে রিচার্ড অ্যাটনবারার পর এই প্রতিষ্ঠানের সভাপতির দায়িত্ব গ্রহণ করেন। তিনি উইলিয়াম শেকসপিয়ারের কয়েকটি নাটকের চলচ্চিত্রায়নে শ্রেষ্ঠাংশে অভিনয় করেছেন এবং পরিচালনাও করেছেন, তন্মধ্যে রয়েছে ''ফিফথ হেনরি'' (১৯৮৯), যার জন্য তিনি শ্রেষ্ঠ অভিনেতা শ্রেষ্ঠ পরিচালনার জন্য একাডেমি পুরস্কারের মনোনয়ন লাভ করেন; ''মাচ অডো অ্যাবাউট নাথিং'' (১৯৯৩); ওথেলো (১৯৯৫); হ্যামলেট (১৯৯৬), যার জন্য তিনি শ্রেষ্ঠ উপযোগকৃত চিত্রনাট্য বিভাগে একাডেমি পুরস্কারের মনোনয়ন লাভ করেন; ''লাভ্‌স লেবার্‌স লস্ট'' (২০০০) এবং ''অ্যাজ ইউ লাইক ইট'' (২০০৬)। ব্র্যানা আরও অসংখ্য চলচ্চিত্র টেলিভিশন ধারাবাহিকে কাজ করেছেন; তন্মধ্যে রয়েছে ''ফরচুন্স অব ওয়ার'' (১৯৮৭), উডি অ্যালেনের ''সেলেব্রিটি'' (১৯৯৮), ''ওয়াইল্ড ওয়াইল্ড ওয়েস্ট'' (১৯৯৯), ''দ্য রোড টু এল ডোরাডো'' (২০০০), এসএস নেতা রেইনহার্ড হেড্রিক চরিত্রে ''কনস্পাইরেসি'' (২০০১), ''হ্যারি পটার অ্যান্ড দ্য চেম্বার অব সিক্রেটস'' (২০০২), ''ওয়ার্ম স্প্রিংস'' (২০০৫), মেজর জেনারেল হেনিং ফন ট্রেস্কো চরিত্রে ''ভালকিরি'' (২০০৮), ''দ্য বোট দ্যাট রকড'' (২০০৯), ''ওয়ালান্ডার'' (২০০৮-২০১৬), স্যার লরন্স অলিভিয়ে চরিত্রে ''মাই উয়িক উইথ মেরিলিন'' (২০১১, যার জন্য তিনি শ্রেষ্ঠ পার্শ্ব অভিনেতার জন্য একাডেমি পুরস্কারের মনোনয়ন লাভ করেন), এবং রয়্যাল নেভি কমান্ডার বোল্টন চরিত্রে যুদ্ধভিত্তিক থ্রিলার চলচ্চিত্র ''ডানকার্ক'' (২০১৭)। তার পরিচালিত চলচ্চিত্রসমূহ হল ''ডেড অ্যাগেইন'' (১৯৯১, এতে তিনি অভিনয়ও করেন), ''সোয়ান সং'' (১৯৯২, শ্রেষ্ঠ লাইভ অ্যাকশন স্বল্পদৈর্ঘ্য চলচ্চিত্র বিভাগে একাডেমি পুরস্কারে মনোনীত), ''ম্যারি শেলিস (১৯৯৪), ''দ্য ম্যাজিক ফ্লুট'' (২০০৬), ''স্লেউথ'' (২০০৭), অতিমানব চলচ্চিত্র ''থর'' (২০১১), মারপিটধর্মী থ্রিলার ''জ্যাক রায়ান: শ্যাডো রিক্রুট'' (২০১৪), লাইভ-অ্যাকশন চলচ্চিত্র ''সিন্ডরেলা'' (২০১৫), এবং রহস্যধর্মী ''মার্ডার অন দি ওরিয়েন্ট এক্সপ্রেস'' (২০১৭)। তিনি প্রামাণ্য ধারাবাহিক ''কোল্ড ওয়ার'' (১৯৯৮), বিবিসির প্রামাণ্য ধারাবাহিক ''ওয়াকিং উইথ ডাইনোসরস'' (১৯৯৯), ''ওয়াকিং উইথ বিস্টস'' (২০০১) এবং ''ওয়াকিং উইথ মনস্টার্স'' (২০০৫) এর বর্ণনাকারী হিসেবে কাজ করেন। ব্র্যানা পাঁচটি একাডেমি পুরস্কার পাঁচটি গোল্ডেন গ্লোব পুরস্কারের মনোনয়ন লাভ করেন এবং তিনটি বাফটা পুরস্কার একটি এমি পুরস্কার অর্জন করেন। ২০১২ সালে তিনি নাইট ব্যাচেলর উপাধিতে ভূষিত হন এবং ২০১২ সালের ৯ই নভেম্বর তাকে নাইটহুডে ভূষিত করা হয়। ২০১৮ সালের জানুয়ারি মাসে তার নিজ শহর বেলফাস্ট তাকে ফ্রিম্যান সম্মাননায় ভূষিত করে। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর উত্তর আয়ারল্যান্ডীয় অভিনেতা বিষয়শ্রেণী:২১শ শতাব্দীর উত্তর আয়ারল্যান্ডীয় অভিনেতা ভাষার চলচ্চিত্র পরিচালক আয়ারল্যান্ডীয় কণ্ঠ অভিনেতা আয়ারল্যান্ডীয় চলচ্চিত্র অভিনেতা আয়ারল্যান্ডীয় চলচ্চিত্র পরিচালক আয়ারল্যান্ডীয় চলচ্চিত্র প্রযোজক আয়ারল্যান্ডীয় টেলিভিশন অভিনেতা আয়ারল্যান্ডীয় মঞ্চ অভিনেতা অভিনেতা অভিনেতা একাডেমি অব ড্রামাটিক আর্টের প্রাক্তন শিক্ষার্থী শেকসপিয়ার কোম্পানির সদস্য ব্যাচেলর নাইটহুড প্রাপ্ত অভিনেতা সার্কেল থিয়েটার পুরস্কার বিজয়ী পরিচালনা বিভাগে ন্যাশনাল বোর্ড অব রিভিউ পুরস্কার বিজয়ী এমি পুরস্কার বিজয়ী পরিচালনা বিভাগে বাফটা পুরস্কার বিজয়ী অভিনেতা বিভাগে বাফটা টিভি পুরস্কার বিজয়ী অলিভিয়ে পুরস্কার বিজয়ী পরিচালনা বিভাগে সিলভার লায়ন বিজয়ী
== আকার == পাল্লা চাচর এর প্রসারিত অবস্থায় ডানার আকার ৩০-৩৪ মিলিমিটার দৈর্ঘের হয়। == বিস্তার == উত্তর পূর্ব ভারত (সিকিম থেকে অরুণাচল প্রদেশ), নেপাল, ভূটান, মায়ানমার। হিমালয় এর ৩০০ থেকে ১২০০ মিটার উচ্চতা পর্যন্ত এদের বিচরণ নথিভুক্ত হয়েছে। মে, আগষ্ট এবং সেপ্টেম্বর মাসে সাধারণত এদের দেখা মেলে। == বর্ণনা == ডানার মূল বর্ণ গাঢ় বাদামী। '''সামনের ডানার উপরিতলে''' থেকে টি সাদা প্রায় স্বচ্ছ এপিকাল ছোপ কোস্টাল প্রান্তরেখার তলা থেকে শুরু হয়ে টার্মেন বরাবর সারিবদ্ধভাবে নেমে গিয়েছে। সাব এপিকাল ৩টি সারিবদ্ধ ইষদ হলদে ছোপ কোস্টার সামান্য নিচে অবস্থান করে এবং একটি ছোট বন্ধনীর সৃষ্টি করেছে। ২নং এবং ৩নং ইন্টারস্পেসে দুটি ফ্যাকাসে হলুদ ডিসকাল ছোপ বিদ্যমান। '''পিছনের ডানার উপরিতলে''' ডিসকাল অংশের মধ্যভাগ হালকা বাদামী রঙের ছাওয়া। '''পিছনের ডানার নিম্নতল''' ঘন চকোলেট বাদামী বর্নের এবং অ্যাপেক্স অথবা শীর্ষভাগ থেকে ডারসামের গোড়ার দিক পর্যন্ত আড়াআড়ি ভাবে বিস্তৃত চওড়া, সুস্পষ্ট হলুদ ডিসকাল বন্ধনীটি বিশেষভাবে লক্ষনীয়। একটি বড় সাবটার্নাল কালচে বাদামী ছোপ এবং একসারি সাবমার্জিনাল কালচে বাদামী ছোপ বর্তমান। ৭নং ইন্টারস্পেসের গোড়ার দিকে একটি লম্বা এবং বক্র সাদা দাগ (স্ট্রেক) চোখে পড়ে। '''সামনের ডানার নিম্নতল''' একটি সাব-এপিকাল কমলা হলুদ বন্ধনী দেখা যায় যা কোস্টাল প্রান্তরেখার সামান্য নীচ থেকে শুরু হয়ে টার্মেন বরাবর নিচের দিকে নেমে গিয়েছে। ডিসকাল অংশে উপরের দিকে কোস্টার সামান্য নিচে কয়েকটি সংগবন্ধ ছোপ এর দেখা মেলে। শুঙ্গ এর শীর্ষভাগে মুগুর সদৃশ্য অংশের গোড়ায় তলদেশে সাদা পটিযুক্ত। == আচরণ == হিমালয়ের পাদদেশবর্তী জঙ্গলে উন্মুক্ত ঝর্ণা অথবা ছোট নদীর ধারে এদের বিশেষ পছন্দের বাসভূমি। এই প্রজাতি দ্রুতবেগে ওড়ে। পুরুষ নমুনাকে মূলতঃ ভিজে মাটিতে, পাখীর বিষ্ঠা এবং প্রানীদের দেহাবশেষ এর উপর অবস্থান করতে দেখা যায়। == তথ্যসূত্র == প্রজাপতি প্রাপ্ত হেসপেরায়িডি গোত্রের প্রজাপতি প্রদেশে প্রাপ্ত হেসপেরায়িডি গোত্রের প্রজাপতি
'''মহাবাক্য''' (সংস্কৃত: (একবচন) महावाक्य; (বহুবচন) महावाक्यानि) হল বেদান্তের অদ্বৈত শাখা-কর্তৃক নির্ধারিত উপনিষদের চারটি প্রধান উক্তি। ==চারটি প্রধান মহাবাক্য== মহাবাক্যের সংখ্যা অসংখ্য হলেও সচরাচর প্রতিটি বেদ থেকে একটি উদ্ধৃতিকে মহাবাক্য ধরা হয়। বেদান্তবাদীদের মতে, সকল উপনিষদের বিষয়বস্তু সারমর্ম এক এবং সকল ঔপনিষদ্‌ মহাবাক্য সংক্ষেপে একই বিশ্বজনীন বার্তা প্রেরণ করে। পরবর্তীকালের সংস্কৃত ভাষায় "মহাবাক্য" শব্দটি "আলোচনা" অর্থে ব্যবহৃত হতে শুরু করে। এক্ষেত্রে আলোচনা বলতে কোনো মহৎ বিষয়ে দার্শনিক আলোচনা বোঝায়। অদ্বৈত বেদান্ত প্রথা অনুসারে চারটি ঔপনিষদ্‌ মহাবাক্য ব্যক্তির আত্মা পরম ব্রহ্মের সর্বোচ্চ মিলনের দ্যোতক। মহাবাক্যগুলি হল: #''প্রজ্ঞানং ব্রহ্ম'' "প্রজ্ঞা হল ব্রহ্ম"
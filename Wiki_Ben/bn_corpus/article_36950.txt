'''ভোগ শ্রীনিবাস''' হল ভারতের অন্ধ্রপ্রদেশ রাজ্যের তিরুমালা বেঙ্কটেশ্বর মন্দিরের প্রধান দেবতা (‘ধ্রুব বেরা’) বেঙ্কটেশ্বরের একটি রৌপ্যনির্মিত প্রতিমূর্তি। এই বিগ্রহটি বা '''কৌতুক বেরা''' নামেও পরিচিত। এই বিগ্রহটিতে দৈনিক ‘অভিষেকম্‌’ অনুষ্ঠান (তোমল সেবার অঙ্গ হিসেবে) এবং দৈনিক একান্ত সেবা অনুষ্ঠান আয়োজিত হয়। ভক্তরা বিশ্বাস করেন, এই বিগ্রহে ধ্রুব বেরার নির্যাস রয়েছে এবং এই বিগ্রহ ভক্তদের ইচ্ছা পূরণ করেন। ৬১৪ খ্রিস্টাব্দে পল্লব রানি সামাবাই (যিনি কদবন-পেরুনদেবী নামেও পরিচিত) মন্দিরে এই বিগ্রহটি প্রতিষ্ঠা করেছিলেন। সামাবাই মন্দিরকে ভূসম্পত্তি সোনাও দান করেছিলেন। এই বিগ্রহটি ধ্রুব বেরার একটি যথাযথ প্রতিরূপ। শুধুমাত্র এই বিগ্রহে শঙ্খ চক্রদুটি স্থায়ী। বিগ্রহের ‘পীঠমে’ (বেদী) দেবতার পায়ের নিচে একটি যন্ত্র রয়েছে। এই যন্ত্রটিতে দুটি পরস্পর-বিরোধী অভিমুখে স্থাপিত সমবাহু ত্রিভূজ দেখা যায়। একটি রেশমি সুতোর মাধ্যমে এই বিগ্রহটি ধ্রুব বেরার সঙ্গে স্থায়ীভাবে বদ্ধ আছে। বিগ্রহটিকে যখন ধ্রুব বেরার প্রতিনিধি করে গর্ভগৃহের বাইরে আনা হয়, তখনও সুতোটি আটকানো থাকে। এর পর সেটিকে আবার সোনা দিয়ে আটকানো হয়। ==সেবা== ''অভিষেকম্‌'': ধ্রুব বেরা বিগ্রহে প্রতি শুক্রবার অভিষেকম্‌ করা হয়। কিন্তু ভোগ শ্রীনিবাস বিগ্রহে প্রতিদিন অভিষেকম্‌ আয়োজিত হয়। ''একান্ত সেবা'': এই সেবার সময় ভোগ শ্রীনিবাস বিগ্রহটিকে শয়ন মণ্ডপমে একটি রুপোর দোলনায় স্থাপন করা হয়। বিগ্রহে চন্দন লেপন করা হয় এবং নৈবেদ্যম্‌ উৎসর্গ করা হয়। ‘ধনুর্মাসে’র সময় এই সেবাটি ভোগ শ্রীনিবাসের পরিবর্তে কৃষ্ণ বিগ্রহে করা হয়। ''সহস্র কলসাভিষেকম্‌'': এই সেবার সময় এক হাজারটি রুপোর পাত্রে ‘পরিমল তীর্থম্‌’ (চন্দনমিশ্রিত পরিশ্রুত জল) দিয়ে ভোগ শ্রীনিবাস অন্যান্য মূর্তির অভিষেক করা হয়। ''অক্ষতারোপণ'' সেবাটি আয়োজিত হয় ভোগ শ্রীনিবাস বিগ্রহটিকে ‘বঙ্গারু বাকিলি’র (স্বর্ণদ্বার) বাইরে নিয়ে এসে। ==তথ্যসূত্র== বেঙ্কটেশ্বর মন্দির বিগ্রহ
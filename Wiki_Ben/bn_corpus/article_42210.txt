'''কানিজ আলী''' (জন্মঃ জুলাই, ১৯৮৫) একজন মেকআপ শিল্পী এবং ফ্রিল্যান্স বিউটি কলামলেখক। তিনি "কানিজমেকআপ" এবং "কানিজমেকআপ ট্রেইনিং একাডেমি"র প্রতিষ্ঠাতা পরিচালক। == প্রারম্ভিক জীবন == আলী বাংলাদেশে জন্মগ্রহণ করেন। তার জন্মের কিছু পরেই তার পিতামাতা ইংল্যান্ডের লন্ডনে চলে যান এবং সেখানে পশ্চিম লন্ডনে বসবাস করেন। পাঁচ ভাইবোনের মধ্যে তিনি সবাই বড়। একটি মুসলিম বাড়িতেই তারা বড় হন। ১৩ বছর বয়সে আলী শিশুতোষ প্রকাশনায় কবিতা লেখেন এবং প্রতিযোগিতায় জয়লাভ করেন। মাধ্যমিক শিক্ষাকালীন তিনি ভালো গ্রেড পেতেন। অক্সব্রিজ কলেজে আলী পূর্ণাঙ্গরূপে পড়াশোনার পাশাপাশি একটি ফাউন্ডেশন কোর্সও করেন। ২০০৭ সালে তিনি ইউনিভার্সিটি কলেজ লন্ডন থেকে এলএলবি কোর্স পাস করেন। পরবর্তীতে তিনি লন্ডনের চ্যান্সেরি লেন ভিত্তিক আন্তর্জাতিক আইন ফার্ম বার্ড অ্যান্ড বার্ডে কাজ করেন। == কর্মজীবন == আলী কর্মজীবনে আইনজীবী হতে চাইলেও পরবর্তীতে কসমেটিকস ক্ষেত্রে নিজের কাজের কিছু প্রকাশনার পর দিকেই ক্যারিয়ার গঠন করার প্রতি ঝোঁকেন। একই সময়ে তিনি ফেনচার্চ ক্লোথিং এর সাথেও তিনি কাজ করার সুযোগ পান। ''এশিয়ানা'', ''এশিয়ানা ওয়েডিং'', ''এশিয়ান ম্যাগাজিন'', ''এশিয়ান ব্রাইড'', ''এশিয়ান ওয়েডিং ডিকশনারি'', ''রেমিডি'', ''শাউট'', ''ইস্টার্ন আই'', ''দ্য মুসলিম পেপার'' এবং ''লন্ডন বাংলা''সহ নানা ম্যাগাজিনে তাঁর কাজগুলো প্রকাশিত হয়। ২০০৭ সালের অক্টোবরে আলী "কানিজমেকআপ" প্রতিষ্ঠা করেন, যা বিভিন্ন সামগ্রী উৎপাদনসহ নানাবিধ প্রকল্প গ্রহণ করে থাকে। ২০০৯ সালের অক্টোবরে তিনি "কানিজমেকআপ ট্রেইনিং একাডেমি" প্রতিষ্ঠা করেন। অনেকেই তার কাছ থেকে মেকআপ বিষয়ক পরামর্শ চাইতেন, তাদের জন্যেই তিনি একাডেমি প্রতিষ্ঠা করেন। তিনি সেখানে বছরজুড়েই কর্মশালা নিয়ে থাকেন। সেইসাথে মেকআপ, ফ্যাশন এবং বধূসাজ বিষয়েও শিখিয়ে থাকেন। মে, ২০১০ সালে তিনি "কানিজমেকআপ টীম" নামক মেকআপ শিল্পীদের একটি দল গঠন করার সিদ্ধান্ত গ্রহণ করেছিলেন। এর মাধ্যমে নতুন শিল্পীরা প্রধান ফ্যাশন ক্যাটওয়াক অনুষ্ঠানের বাইরেও তাদের দক্ষতা বাড়াতে পারেন। তবে তার ব্যস্ততার কারণে বর্তমান দলটি তার কিছু প্রকল্প দেখাশোনা করে। তার একটি মডেল চিত্রগ্রাহকদেরও দল রয়েছে যা তার জন্য কাজ করে। == পুরস্কার সম্মাননা == ২০০৮ সালের নভেম্বর মাসে আলী এশিয়ান স্টাইল অ্যাওয়ার্ডে "দ্য বেস্ট মেকআপ আর্টিস্ট অ্যাওয়ার্ড" এর জন্য মনোনীত হন। ২০১১ সালের নভেম্বরে তিনি লন্ডনের পার্ক লেনের লন্ডন হিল্টন পার্কে অনুষ্ঠিত আন্তর্জাতিক এশিয় ফ্যাশন পুরস্কারে "সেরা মেকআপ শিল্পী" বিভাগের পুরস্কার লাভ করেন। == আরো দেখুন == *ব্রিটিশ বাংলাদেশী *ব্রিটিশ বাংলাদেশী ব্যক্তিদের তালিকা == তথ্যসূত্র == == বহিঃসংযোগ == কানিজ মেকআপ কানিজ রেস্টুরেন্ট ওয়েবসাইট কানিজ চ্যারিটি ফাউন্ডেশন ওয়েবসাইট জন্ম ব্যক্তি মুসলিম বাংলাদেশী অভিবাসী ব্রিটিশ মেকআপ শিল্পী কলামলেখক এশীয় লেখিকা ব্যবসায়ী ব্যবসায়ী ব্রিটিশ নারী ব্যবসায়ী লেখক কলেজ লন্ডনের প্রাক্তন শিক্ষার্থী
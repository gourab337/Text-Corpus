'''অশোক''' () (৩০৪ খ্রিস্টপূর্ব) তৃতীয় মৌর্য্য সম্রাট ছিলেন, যিনি বিন্দুসারের পর ২৬৯ সিংহাসন লাভ করেন এবং ভারতবর্ষের ইতিহাসে অন্যতম শ্রেষ্ঠ এই সম্রাট ২৩২ পর্য্যন্ত দাক্ষিণাত্যের কিছু অংশ বাদ দিয়ে ভারতবর্ষের অধিকাংশ অঞ্চল শাসন করেন। == জন্ম == অশোকাবদান গ্রন্থানুসারে, অশোক দ্বিতীয় মৌর্য্য সম্রাট বিন্দুসার তার দাসী চম্পা শহরের আজীবিক দার্শনিক মতবাদে বিশ্বাসী ব্রাহ্মণ বংশের নারী সুভদ্রাঙ্গীর পুত্র ছিলেন। দিব্যাবদান গ্রন্থে অশোকের মাতাকে জনপদকল্যাণী বলে উল্লেখ করা হয়েছে। == সিংহাসনলাভ == দিব্যাবদান গ্রন্থনুসারে অশোক কয়েকজন ষড়যন্ত্রকারী মন্ত্রীদের দ্বারা শুরু করা বিদ্রোহ দমন করেন। বিন্দুসারের রাজত্বকালে অশোক উজ্জয়িনী নগরীর শাসনকর্তা হিসেবে দায়িত্বলাভ করেন। ২৭২ বিন্দুসারের মৃত্যু হলে উত্তরাধিকারের প্রশ্নে যুদ্ধ শুরু হয়ে যায়। বিন্দুসার তার অপর পুত্র সুসীমকে উত্তরাধিকারী হিসেবে চেয়েছিলেন, কিন্তু সুসীমকে উগ্র অহঙ্কারী চরিত্রের মানুষ হিসেবে বিবেচনা করে বিন্দুসারের মন্ত্রীরা অশোককে সমর্থন করেন। রাধাগুপ্ত নামক এক মন্ত্রী অশোকের সিংহাসনলাভের পক্ষে প্রধান সহায়ক হয়ে ওঠেন এবং পরবর্তীকালে তার প্রধানমন্ত্রী হিসেবে দায়িত্ব পালন করেন। অশোক শঠতা করে সুসীমকে একটি জ্বলন্ত কয়লা ভর্তি গর্তে ফেলে দিয়ে হত্যা করেন। দীপবংশ মহাবংশ গ্রন্থানুসারে, বীতাশোক নামক একজন ভাইকে ছেড়ে অশোক বাকি নিরানব্বইজন ভাইকে হত্যা করেন, কিন্ত এখনো পর্য্যন্ত এই ঘটনার কোন ঐতিহাসিক প্রমাণ পাওয়া যায়নি। ২৬৯ পিতার মৃত্যুর তিন বছর পরে অশোক মৌর্য্য সাম্রাজ্যের সিংহাসনে আরোহণ করেন। == সাম্রাজ্য বিস্তার== অশোকের রাজত্বকালে মৌর্য্য সাম্রাজ্যের বিস্তার সিংহাসনে আরোহণ করে অশোক পরবর্তী আট বছর তার সাম্রাজ্য বিস্তারে মনোনিবেশ করেন। উত্তরে হিন্দুকুশ পর্বতমালা থেকে শুরু করে দাক্ষিণাত্যের কিছু অংশ বাদ দিয়ে সমগ্র ভারতবর্ষ তার করায়ত্ত হয়। তার রাজত্বকালের অষ্টম বর্ষে তিনি কলিঙ্গ আক্রমণ করেন। এই ভয়াবহ যুদ্ধে প্রায় এক লক্ষ মানুষ নিহত হন এবং দেড় লক্ষ মানুষ নির্বাসিত হন। == বৌদ্ধ ধর্মের পৃষ্ঠপোষকতা == বৌদ্ধ গ্রন্থানুসারে, অশোক প্রথম জীবনে একজন বদমেজাজী ক্রূর প্রকৃতির ব্যক্তি ছিলেন। কথিত আছে যে, তিনি বন্দীদের ওপর শারীরিক অত্যাচার করার জন্য একটি কক্ষ নির্মাণ করিয়েছিলেন। তার ক্রূর স্বভাবের জন্য তাকে ''চণ্ড অশোক'' নামে অভিহিত করা হত। অধ্যাপক চার্লস ড্রেকেমেয়ার অবশ্য বৌদ্ধ প্রবাদগুলিকে অতিশয়োক্তি হিসেবে বিবেচনা করেছেন। তার মতে, কোপণ স্বভাবের অশোক যে বৌদ্ধ ধর্মে প্রভাবিত হয়ে একজন ধার্মিক ব্যক্তিতে পরিণত হয়েছিলেন, সেই বৌদ্ধ ধর্মকে সুমহান হিসেবে দেখানোর উদ্দেশ্যে এই সমস্ত কাহিনীর জন্ম দেওয়া হয়েছিল। অশোকের ত্রয়োদশ শিলালিপিতে বর্ণিত হয়েছে যে কলিঙ্গের যুদ্ধে প্রচুর মানুষের মৃত্যু তাদের আত্মীয় স্বজনদের অপরিসীম কষ্ট লক্ষ্য করে অশোক দুঃখে অনুশোচনায় দগ্ধ হন। এই ভয়ানক যুদ্ধের কুফল লক্ষ্য করে যুদ্ধপ্রিয় অশোক একজন শান্তিকামী প্রজাদরদী সম্রাট এবং বৌদ্ধ ধর্মের একজন পৃষ্ঠপোষকে পরিণত হন। অশোকের পৃষ্ঠপোষকতায় শুধুমাত্র মৌর্য্য সাম্রাজ্য নয়, এশিয়ার বিভিন্ন রাজ্যে বৌদ্ধ ধর্ম প্রচারিত হয়। তার পুত্র মহিন্দ কন্যা সংঘমিত্রা সিংহলে বৌদ্ধ ধর্ম প্রচার করেন। অশোকাবদান গ্রন্থানুসারে বৌদ্ধ ধর্ম গ্রহণ করার পরেও অশোক হিংসা ত্যাগ করেননি। তিনি পুণ্ড্রবর্ধন অঞ্চলে বসবাসকারী সমস্ত আজীবিক সম্প্রদায়ের মানুষদের হত্যার নির্দেশ দেন, যার ফলে প্রায় ১৮,০০০ মানুষ নিহত হন। এছাড়া জৈন ধর্মাবলম্বীদের ওপর তিনি হত্যা করেন বলেও কথিত রয়েছে। যদিও ঐতিহাসিকদের মতে, এই ঘটনাগুলির সত্যতা সম্বন্ধে যথেষ্ট সন্দেহ রয়েছে। ==তথ্যসূত্র== == আরো পড়ুন == Bongard-Levin, G. M. ''Mauryan India'' (Stosius Inc/Advent Books Division May 1986) Chauhan, Gian Chand (2004). ''Origin and Growth of Feudalism in Early India: From the Mauryas to AD 650.'' Munshiram Manoharlal, Delhi. Falk, Harry. ''Aśokan Sites and Artefacts Source-book with Bibliography'' (Mainz Philipp von Zabern, 2006) Gokhale, Balkrishna Govind (1996). ''Aśoka Maurya'' (Twayne Publishers) Hultzsch, Eugene (1914). ''The Date of Aśoka,'' The Journal of the Royal Asiatic Society of Great Britain and Ireland (Oct. 1914), pp. 943–951. Article stable URL. Keay, John. ''India: History'' (Grove Press; Grove Pr edition 10 May 2001) Li Rongxi, trans. (1993). The biographical scripture of King Aśoka transl. from the Chinese of Saṃghapāla, Berkeley, CA: Numata Center for Buddhist Translation and Research, Sastri, K. A. Nilakanta (1967). ''Age of the Nandas and Mauryas.'' Reprint: 1996, Motilal Banarsidass, Delhi. Seneviratna, Anuradha (ed.), Gombrich, Richard; Guruge, Ananda (1994). King Aśoka and Buddhism: Historical and Literary studies, Kandy: Sri Lanka; Buddhist Publication Society, 1st edition, Singh, Upinder (2012). "Governing the State and the Self: Political Philosophy and Practice in the Edicts of Aśoka", South Asian Studies, 28:2 (University of Delhi: 2012), pp. 131–145. Article stable URL. Swearer, Donald. ''Buddhism and Society in Southeast Asia'' (Chambersburg, Pennsylvania: Anima Books, 1981) Thapar, Romila. (1973). ''Aśoka and the decline of the Mauryas. 2nd Edition.'' Oxford University Press, Reprint, 1980. SBN 19-660379 6. von Hinüber, Oskar. (2010). "Did Hellenistic Kings Send Letters to Aśoka?" Journal of the American Oriental Society, 130:2 (Freiburg: 2010), pp. 261–266. MacPhail, James Merry: "Aśoka", Calcutta: The Associative Press London: Oxford University Press 1918 PDF (5.9 MB) ৩০৪-এ জন্ম ২৩২-এ মৃত্যু সম্রাট
'''দ্য পার্কস অফ বিয়িং (ইংরেজিতে: The Perks of Being Wallflower) মার্কিন লেখক স্টিফেন স্বস্কি রচিত একটি উপন্যাস। এটি ১৯৯৯ সালের ফেব্রুয়ারিতে প্রকাশিত হয়। এই উপন্যাসের কাহিনী একজন কিশোরের মুখ থেকে বিবৃত হয় যার নাম চার্লি। সেই কিশোর একজন অপরিচিত মানুষকে লেখা তার চিঠি আদান-প্রদানের অভিজ্ঞতা বর্ণনা করে। উপন্যাসের কাহিনী ১৯৯০-এর দশকের প্রেক্ষাপটে রচিত হয়েছে। কাহিনীর শুরুতে চার্লি পিটসবার্গের মাধ্যমিক বিদ্যালয়ের একজন ছাত্র থাকে। সে তার সমবয়সী অন্যান্য ছেলে-মেয়েদের চেয়ে বুদ্ধিমান এবং তঁর চিন্তাধারা অন্যদের থেকে আলাদা। কাহিনী যত এগিয়ে যেতে থাকে, দেখা যায় চার্লি কিছুটা লাজুক প্রকৃতি এবং তার বন্ধুদের মাঝে সে খুব একটা জনপ্রিয় নয়। লেখক এই উপন্যাসটি পাঁচ বছর ধরে উপন্যাসটি লিখেছেন এবং প্রকাশ করেছেন। উপন্যাসের কাহিনী লেখকের ব্যক্তিগত জীবনের অভিজ্ঞতা স্মৃতির প্রেক্ষিতে লিখা। এর বিষয়বস্ত কৈশোরের মানসিকতা, অন্তর্মুখী আচরণ, যৌনতা এবং মাদক ব্যবহার। লেখকের গ্রন্থটি বাণিজ্যিকভাবে সফল হলেও বিষয়বস্তু এবং সমালোচকদের মিশ্র প্রতিক্রিয়ার কারণে এটি যুক্তরাষ্ট্রের বিদ্যালয়গুলোতে নিষিদ্ধ করা হয়। ২০১২ সালে তিনি এই উপন্যাসের উপর ভিত্তি করে একটি চলচ্চিত্র নির্মাণ করেন। চলচ্চিত্রটিতে লোগান লের্ম্যান, এজরা মিলার, এমা ওয়াটসন প্রমুখ অভিনয় করেন। চলচ্চিত্রের কারণে গ্রন্থের বিক্রয় বৃদ্ধি পায় এবং দ্য নিউ ইয়র্ক টাইমস-এর বেস্ট সেলার তালিকায় স্থান পায়। উপন্যাস লেখার সময় থেকে লেখক স্টিফেন স্বস্কির ইচ্ছা ছিল এটি থেকে চলচ্চিত্র নির্মাণ করা। উপন্যাসটি প্রকাশের পর স্টিফেন বেশ কয়েকজনের কাছ থেকে চলচ্চিত্রায়নের জন্য প্রস্তাবনা পায় কিন্তু উপন্যাসটির পাঠকদের ভালবাসার প্রতিদান হিসেবে তিনি নিজেই এর চলচ্চিত্রায়ন করার কাজ করেন। ২০১০ সালে মিস্টার মাড উপন্যাসটি থেকে চলচ্চিত্রের রূপ তৈরি করেন এবং লেখক স্টিফেন চলচ্চিত্রটির নির্দেশনা প্রদান করেন। প্রযোজক হিসেবে জন ম্যালকোভিচ, লিয়ান হ্যালফন এবং রাসেল স্মিথ কাজ করেন। চলচ্চত্রটি যুক্তরাষ্ট্রের পিটসবার্গ অঞ্চলে ২০১১ সালের মে থেকে জুনের মধ্যে চিত্রায়িত হয়। এতে অভিনয় করেন লোগান লের্ম্যান (চার্লি হিসেবে), এমা ওয়াটসন (স্যাম হিসেবে), এজরা মিলার (প্যাট্রিক হিসেবে), নিনা ডোব্রেভ (চার্লির বোন)। চলচ্চিত্রটি প্রথম প্রকাশিত হয় টরন্টো ফিল্ম ফেস্টিভ্যালে ২০১২ সালের সেপ্টেম্বরে। সামিট এন্টারটেইনমেন্ট এটি যুক্তরাষ্ট্রের থিয়েটারগুলিতে প্রথম সেপ্টেম্বরের ২১ তারিখ মুক্তি দেয়। চলচ্চিত্রটি বাণিজ্যিকভাবে সাফল্য লাভ করে। বিশ্বব্যাপী এটি ৩৩ মিলিয়ন মার্কিন ডলার আয় করে। এটি নির্মাণে বাজেট ছিল ১৩ মিলিয়ন ডলার। ==তথ্যসূত্র== ==বহিঃসংযোগ== ''The Perks of Being Wallflower'' অফিশিয়াল ওয়েবসাইট উপন্যাস উপন্যাস
'''ময়ুখ চৌধুরী''' ('''আনোয়ারুল আজিম''' জন্ম: অক্টোবর ২২, ১৯৫০) একজন বাংলাদেশী কবি, সমালোচক, প্রাবন্ধিক, গবেষক এবং অধ্যাপক। তার প্রকাশিত গ্রন্থের মধ্যে রয়েছে কাব্য এবং গবেষণাগ্রন্থ। ১৯৮০-এর দশক থেকে সাহিত্যকর্মে নিজস্ব কাব্যস্বরের জন্য তিনি বোদ্ধামহলের দৃষ্টি আর্কষণ করতে সক্ষম হয়েছিলেন। তাকে বাংলা কবিতার তিরিশ দশকের ব্যক্তিবাদী ধারার উত্তরাধিকারী মনে করা হয়। তার কাব্যচর্চায় বাংলাদেশের স্বাধীনতা যুদ্ধের চেতনা সময়কালের অভিছাপ প্রকটিত। ছাপালেখার তেইশ বছর পর তার প্রথম কাব্যগ্রন্থ ''কালো বরফের প্রতিবেশী'' প্রকাশিত হয় ১৯৮৯ সালে এবং সর্বশেষ কাব্যগ্রন্থ ''পলাতক পেণ্ডুলাম'' প্রকাশিত হয় ২০১৫ সালে। সম্পাদনা করেছেন "প্রতীতি" "কবিতা" শিরোনামের দুটি সাহিত্যকাগজ। তিনি চার দশক ধরে চট্টগ্রাম বাংলা বিভাগে অধ্যাপনা করেছেন। সাহিত্য অসামান্য অবদানের জন্য ২০১৫ সালে তিনি চট্টগ্রাম সিটি কর্পোরেশন সাহিত্য পুরস্কার লাভ করেন। ==প্রাথমিক জীবন== সংস্কৃতি কেন্দ্র প্রবর্তিত ''ফররুখ স্মৃতি পুরস্কার ১৯৯১'' অনুষ্ঠানে (ডান থেকে বামে) কবি ময়ুখ চৌধুরী, আল মাহমুদ, আবদুল মান্নান সৈয়দ, শিল্পী সবিহ্ উল আলম, চট্টগ্রাম সংস্কৃতি কেন্দ্র সভাপতি আমীরুল ইসলাম এবং ছড়াকার মুহাম্মদ নাসির উদ্দিন। ময়ুখ ১৯৫০ সালের ২২ অক্টোবর চট্টগ্রামের দক্ষিণ নালাপাড়া জন্মগ্রহণ করেন, এবং তার ছেলেবেলা কাটে চট্টগ্রামের দক্ষিণে কর্ণফুলীর পাড়ে। তার মূল নাম আনোয়ারুল আজিম। সরকারি মুসলিম উচ্চ বিদ্যালয় থেকে বিজ্ঞান বিভাগে ম্যাট্রিকুলেশন বা প্রবেশিকা (বর্তমানে মাধ্যমিক বা এসএসসি) পরীক্ষায় উত্তীর্ণ হবার পর লেখালেখি করবেন বলে কলা বিভাগে অধ্যয়ন করেন। এরপর চট্টগ্রাম কলেজ থেকে বাংলা ভাষা সাহিত্য বিষয়ে স্নাতক ডিগ্রি লাভ করেন। এবং ১৯৭৩ সালে চট্টগ্রাম বিশ্ববিদ্যালয় থেকে একই বিভাগে স্নাতকোত্তর ডিগ্রি অর্জন করেন। এরপর ১৯৭৮-৮৩ সালে তিনি কলিকাতা বিশ্ববিদ্যালয় থেকে পিএইচডি ডিগ্রি অর্জন করেন। ==কর্মজীবন== ময়ুখ চৌধুরী কর্মজীবনে অধ্যাপক ড. আনোয়ারুল আজিম নামে চট্টগ্রাম বাংলা বিভাগে চার দশক ধরে অধ্যাপনা করছেন। ==ব্যক্তিগত জীবন== ময়ুখ চৌধুরী চট্টগ্রাম বাংলা বিভাগের অধ্যাপক কবি তাসলিমা শিরীণকে বিয়ে করেন। ==সাহিত্যজীবন== ১৯৬৫ সালে ময়ুখ চৌধুরীর প্রথম কবিতা প্রকাশিত হয়। তিন বছর পর ১৯৬৮ সালে সম্পাদনা করেন সাহিত্য কাগজ ‘প্রতীতি’; এই কাগজের প্রচ্ছদ শিল্পীও ছিলেন তিনি নিজে। এরপর ১৯৭০ সালে ‘কবিতা’ নামে আরেকটি একটি কবিতাপত্র প্রকাশ করেন। ১৯৭৩ সালে শিশির দত্ত সম্পাদিত "স্বনির্বাচিত" কাগজে প্রথম লেখা ছাপা হয় এবং দৈনিক বাংলায় প্রকাশিত হয় তার প্রথম প্রবন্ধ। এছাড়াও তিনি ছদ্মনামে প্রত্রিকায় গল্প ছেপেছেন। সত্তরের দশকে "প্রতীতি" নামে একটি লিটলম্যগাজিনও প্রকাশ করেছেন তিনি। ==গবেষণা== ময়ুখ চৌধুরী বাংলা সাহিত্য এবং কবিতা বিষয়ে গবেষণা করেছেন। তিনি ড. অসিত কুমার তত্ত্বাবধানে রবীন্দ্রকাব্য এবং ড. আবু হেনা মোস্তফা কামালের তত্ত্বাবধানে কবি শামসুর রাহমান বিষয়ে গবেষণা করেন। কবি রবীন্দ্রনাথ ঠাকুরের উপর গবেষণা অভিসন্দর্ভের শিরোনাম ছিল ''রবীন্দ্রনাথের পোয়েটিক ওরিয়েন্টেশন''। ময়ুখ চৌধুরীর এযাবৎ সাতটি কাব্যগ্রন্থ, একটি কাব্যসংকলন, একটি উপন্যাস, একটি গবেষণা সহ প্রায় দশের অধিক গ্রন্থ প্রকাশিত হয়েছে। ===কাব্য=== বছর শিরোনাম প্রকাশনা টীকা ১৯৮৯ ''কালো বরফের প্রতিবেশী'' অ্যাডর্ন পাবলিকেশন ১৯৯৯ ''অর্ধেক রয়েছি জলে, অর্ধেক জালে'' অ্যাডর্ন পাবলিকেশন ২০০০ ''তোমার জানলায় আমি জেগে আছি চন্দ্রমল্লিকা'' অ্যাডর্ন পাবলিকেশন ২০০১ ''প্যারিসের নীলরুটি'' অ্যাডর্ন পাবলিকেশন ২০০২ ''আমার আসতে একটু দেরি হতে পারে'' অ্যাডর্ন পাবলিকেশন ২০১৫ ''পলাতক পেণ্ডুলাম'' অ্যাডর্ন পাবলিকেশন ২০১৬ ''ক্যাঙ্গারুর বুকপকেট'' দিব্য প্রকাশ ২০১৭ ''পিরামিড সংসার'' বাতিঘর ''চরণেরা হেটে যাচ্ছে মুণ্ডুহীন'' অ্যাডর্ন পাবলিকেশন ''জারুলতলার কাব্য'' ''ডান হাতের পাঁচটি আঙুল'' (২০১৬) ===উপন্যাস=== ''খসড়া সম্পর্ক'' ===গবেষণা=== ''উনিশ শতকের নবচেতনা বাংলাকাব্যের গতিপ্রকৃতি'' (১৯৯৬) ===সম্পাদনা=== ''অসভ্য শব্দ'' (১৯৭৩) ''প্রতীতি'' (১৯৬৮) ''কবিতা'' (১৯৭০) ==পুরস্কার সম্মাননা== ২০১৫ সালে তিনি কবিতায় অবদানের জন্য চট্টগ্রাম সিটি কর্পোরেশন সাহিত্য পুরস্কার এবং একই বছর সাহিত্য অসামান্য অবদানের জন্য আবদুল করিম খান স্মৃতি পুরস্কার লাভ করেন। বছর পুরস্কার বিভাগ প্রদানকারী টীকা অরণি সাহিত্য পুরস্কার সাহিত্য বুলবুল খান মাহবুব প্রদত্ত ২০১৫ চট্টগ্রাম সিটি কর্পোরেশন সাহিত্য পুরস্কার কবিতা চট্টগ্রাম সিটি কর্পোরেশন আবদুল করিম খান স্মৃতি পুরস্কার সাহিত্য অসামান্য অবদান ==আরো দেখুন== *বাংলাদেশী কবি তালিকা *চট্টগ্রাম বিশিষ্ট ব্যক্তিবর্গের তালিকা ==তথ্যসূত্র== ==বহিঃসংযোগ== ময়ুখ চৌধুরীর কবিতা জীবনের বহুরৈখিক শিল্পভাষ্য দৈনিক নয়া দিগন্ত ময়ুখ চৌধুরীর কবিতায় প্রসঙ্গ দৈনিক আজাদী রোমান্টিক কবি ময়ুখ চৌধুরী দৈনিক পূর্বদেশ জন্ম ব্যক্তি ভাষার লেখক কবি কবি লেখক কবি প্রাবন্ধিক কলেজের প্রাক্তন শিক্ষার্থী প্রাক্তন শিক্ষার্থী প্রাক্তন শিক্ষক
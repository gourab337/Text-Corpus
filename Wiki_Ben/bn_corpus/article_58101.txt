'''গণ্ডকী প্রদেশ''' () নেপালের নতুন সংবিধানের মাধ্যমে প্রতিষ্ঠিত সাতটি প্রদেশের অন্যতম। এর রাজধানী পোখরা। গণ্ডকী প্রদেশের উত্তরে চীনের তিব্বত স্বায়ত্তশাসিত অঞ্চল, পূর্বে প্রদেশ নং ৩, পশ্চিমে কর্ণালী প্রদেশ এবং দক্ষিণে প্রদেশ নং ভারতের উত্তর প্রদেশ অবস্থিত। গণ্ডকী প্রদেশের মোট আয়তন প্রায় ২১,৫০৪ বর্গ কি.মি. এবং জনসংখ্যা প্রায় ২,৪০৩,৭৫৭ জন। ২০১৮ সালের জুলাই মাসে প্রদেশ সভার নবনির্বাচিত সদস্যরা ''প্রদেশ নং ৪''-এর স্থায়ী নাম হিসেবে ''গণ্ডকী প্রদেশ'' নির্ধারণ করেন। == ইতিহাস == গণ্ডকী নদীর নামানুসারে প্রদেশের নামকরণ করা হয়েছে "গণ্ডকী প্রদেশ"। গণ্ডকী প্রদেশের প্রতিটি জেলার কৃষি সেচ ব্যবস্থায় গণ্ডকী নদী গুরুত্বপূর্ণ প্রভাব রাখে। এছাড়া এই নামটি গণ্ডকী নদী তীরের সভ্যতাকেও নির্দেশ করে। গণ্ডকী প্রদেশ নেপালের দুইটি পূর্বতন অঞ্চল গণ্ডকী ধলাগিরি অঞ্চল এবং লুম্বিনী অঞ্চলের নবলপরাসী জেলার নবলপুর নিয়ে গঠিত হয়। == ভৌগোলিক অবস্থা == গণ্ডকী প্রদেশের আয়তন প্রায় ২১,৭৭৩ বর্গ কিলোমিটার, যা নেপালের মোট আয়তনের প্রায় ১৪.৬৬%। প্রদেশটি নেপালের হিমালয়ান, পার্বত্য তরাই অঞ্চলব্যাপী বিস্তৃত। প্রদেশের ৫,৯১৯ বর্গ কিলোমিটার এলাকা (২৬.৮%) হিমালয় অঞ্চল, ১৪,৬০৪ বর্গ কিলোমিটার (৬৭.২%) পার্বত্য অঞ্চল ১,৩১০ বর্গ কিলোমিটার (৬%) এলাকা তরাই অঞ্চলে বিস্তৃত। গণ্ডকী প্রদেশের বিভিন্ন শহরের গড় তাপমাত্রা বৃষ্টিপাত শহর আগস্ট (°ফা) আগস্ট (°সে) জানুয়ারি (°ফা) জানুয়ারি (°সে) বার্ষিক বৃষ্টিপাত (মিমি/ইঞ্চি) পোখরা ৭৪.৮ ২৩.৮ ৫০.৪ ১০.২ ২০১০.৩/৭৯.১ বাগলুঙ ৭২.১ ২২.৩ ৪৭.৫ ৮.৬ ১৭৬৬.১/৬৯.৫ ওয়ালিঙ ৭৭.৫ ২৫.৩ ৫৪.১ ১২.৩ ২০৮৯.৭/৮২.৩ বেসীশহর ৭২.৩ ২২.৩ ৪৭.৫ ৮.৬ ১৬৩৯.৬/৬৪.৬ চিতরে ৬০.৮ ১৬ ৩৩.৪ ০.৮ ১০৯৪.৭/৪৩.১ == সরকার প্রশাসন == নেপালের নতুন সংবিধান অনুসারে, গণ্ডকী প্রদেশের প্রধান প্রশাসনিক কর্মকর্তা হলেন গভর্নর, সরকারের প্রধান হলেন মুখ্যমন্ত্রী এবং প্রদেশের বিচার বিভাগের প্রধান হলেন পোখরা উচ্চ আদালতের প্রধান বিচারপতি। গণ্ডকী প্রদেশের বর্তমান গভর্নর হলেন বাবুরাম কন্বর, মুখ্যমন্ত্রী পৃথ্বী সুব্বা গুরুং এবং পোখরা উচ্চ আদালতের প্রধান বিচারপতি হলেন পুরুষোত্তম ভাণ্ডারী। গণ্ডকী প্রদেশ সভার আসন সংখ্যা ৬০। নেপালের কেন্দ্রীয় প্রতিনিধি সভার ১৮ জন সদস্য এই প্রদেশ থেকে নির্বাচিত হন। নেপালের অন্য প্রদেশের মতো গণ্ডকী প্রদেশের প্রদেশ সভা এক কক্ষ বিশিষ্ট। প্রতিটি নির্বাচিত প্রদেশ সভার মেয়াদ পাঁচ বছর। প্রদেশের প্রদেশ সভার অস্থায়ী কার্যালয় পোখরার নগর উন্নয়ন প্রশিক্ষণ কেন্দ্রে অবস্থিত। == প্রশাসনিক বিভাগসমূহ == গণ্ডকী প্রদেশে মোট ১১টি জেলা রয়েছে। প্রতিটি জেলার প্রশাসনিক দায়িত্ব পালন করেন জেলা সমন্বয় কমিটির প্রধান জেলা প্রশাসন কর্মকর্তা। প্রতিটি জেলা আবার নগরপালিকা গ্রামপালিকায় বিভক্ত। গণ্ডকী প্রদেশে একটি মহানগরপালিকা, ২৬টি নগরপালিকা এবং ৫৮টি গ্রামপালিকা রয়েছে। বাগলুঙ জেলা গোর্খা জেলা কাস্কী জেলা লমজুঙ জেলা মনাঙ জেলা মুস্তাঙ জেলা ম্যাগদী জেলা নবলপুর জেলা পর্বত জেলা স্যাঙ্জা জেলা তনহুঁ জেলা == জনসংখ্যার উপাত্ত == গণ্ডকী প্রদেশের জনসংখ্যা প্রায় ২৪,০৩,০১৬ জন, যা নেপালের মোট জনসংখ্যার প্রায় ৯.০৬%। জনসংখ্যার ঘনত্ব প্রতি বর্গ কিলোমিটারে ১১০ জন। প্রদেশের জনসংখ্যা বৃদ্ধির হার -০.৩৩%। ২০১১ সালের জনগণনা অনুসারে পুরুষ জনগোষ্ঠীর সংখ্যা ৯,৪৮,০২৮ জন এবং মহিলাদের সংখ্যা ১১,৪৪,১২৪ জন, অর্থাৎ প্রতি ১০০ জন মহিলার বিপরীতে ৮৯ জন পুরুষ। মোট জনসংখ্যার প্রায় ৬০.৫% (১৪,৫২,১৮৬ জন) শহুরে বাসিন্দা এবং প্রায় ৩৯.৫% (৯,৪৩,৬৫২ জন) গ্রামের বাসিন্দা। == আরও দেখুন == নেপালের প্রদেশসমূহ নেপালের জেলাগুলির তালিকা == তথ্যসূত্র == প্রদেশ
হিন্দু পুরাণ অনুসারে, '''পুলস্ত্য''' (তামিল: புலத்தியர், সংস্কৃৃত: पुलस्त्य) ছিলেন ব্রহ্মার দশ মানষপুত্র তথা দশ প্রজাপতির একজন৷ আবার তিনিই ছিলেন প্রথম মন্বন্তরের সপ্তর্ষির (সাতজন মহাঋষি) একজন৷ মহাভারত অনুসারে, রাক্ষসকুল এবং কিন্নরকুল উভয়ই ছিলে মুনি পুলস্ত্যেরই সন্তান৷ ==পুরাতাত্ত্বিক নিদর্শন== শ্রীলঙ্কার পোলোনারুয়া অঞ্চলে মাটি খনন করে গ্রানাইট পাথরের তৈরী একটি মানবমূর্ত্তি পাওয়া যায়৷ প্রাথমিক ভাবে ঐতিহাসিকগণ মূর্তিটিকে প্রথম পরাক্রমবাহু বলে আন্দাজ করলেও পরে তা পুলস্ত্য মুনির মূর্তি বলে অনুমান করা হয়৷ এই মূর্তির যে রাজা পরাক্রমবাহুর নয়, তা অধ্যাপক সেনারথ পরাণবিতান প্রমাণ করেন৷ এটি ছাড়া পুলস্ত্য মুনর অন্যকোনো মূর্তি, খোদাই, চিত্র বা কারুকার্য সিংহল দ্বীপে এখনো অবধি পাওয়া যায় নি৷ King Parakramabahu the পোলোনারুয়াতে প্রাপ্ত পুলস্ত্য মুনির মূর্তি ==পৌরাণিক সাহিত্যে উল্লেখ== তার উদ্যোগেই বেশ কিছু পুরাণ মানবসার্থে রচিত হয়েছিলো এবং তা মানবকুলের সংযোগের মাধ্যম হয়ে উঠেছিলো৷ তিনি প্রজাপতি ব্রহ্মার থেকে বিষ্ণুর কাহিনী বিষ্ণুপুরাণ সংগ্রহ করেন এবং তা পরাশর মুনিকে শ্রুতিস্বরূপ শোনান৷ তিনি তাকে(পরাশর) পুরাণ থেকে প্রাপ্ত জ্ঞান মানবকল্যাণে ব্যবহার করার আদেশ দেন৷ তার পুত্র ছিলন ঋষি বিশ্রবা এবং বিশ্রবাপুত্র অর্থাৎ তার পৌত্ররা ছিলেন ধনদেবতা কুবের এবং রামায়ণে প্রধান খলচরিত্র রাবণ ইত্যাদি৷ যক্ষরাও পুলস্ত্য মুনির ঔরসজাত বলে মনে করা হয় পুলস্ত্য মুনি ঋষি কর্দমের নবকন্যার মধ্যে একজনকে পত্নী হিসাবে গ্রহণ করেন, যিনি হবির্ভূ নামে পরাচিত ছিলেন৷ পুলস্ত্যপুত্র বিশ্রবার দুই পত্নী ছিলেন যথা দেববর্ণিনী এরং নিকষা৷ দেববর্ণিনীর পুত্র কুবের হলেন ধনদেবতা এবং নিকষা পুত্র রাবণ, কুম্ভকর্ণ বিভীষণ ছিলেন রাক্ষস এছাড়া তার শূর্পণখা নামে একটি রাক্ষসী কন্যাও ছিলো৷ ==তথ্যসূত্র== দেবতা ঋষি
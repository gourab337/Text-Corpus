'''লঁকোম''' () একটি ফরাসি অভিজাত সুগন্ধি এবং প্রসাধনী সামগ্রী প্রস্তুতকারক। ব্যবসা প্রতিষ্ঠানটি বিশ্বের বিভিন্ন দেশে তাদের তৈরিকৃত সামগ্রী বিক্রয় করে। লনকোম বিখ্যাত ফরাসী প্রসাধনী মার্কা লোরেয়ালের অধীনস্থ একটি শাখা। ==ইতিহাস== ১৯৩৫ সালে আরমঁ পোতিজঁ ফ্রান্সে লঁকোম প্রতিষ্ঠা করেন। তখন এটি মূলত একটি সুগন্ধি বিক্রেতা প্রতিষ্ঠান ছিল। আরমঁর লক্ষ্য ছিল এমন একটি ফরাসি সুগন্ধি মার্কা তৈরি করা যা বিশ্বব্যাপী ফ্রান্সের পণ্যসামগ্রী বিক্রয় বাজারজাত করবে। মার্কার নাম হিসেবে লঁকোমের উৎপত্তি হয় একটি ধ্বংসপ্রাপ্ত প্রাসাদের নাম থেকে। ১৯৩৫ সালে ব্রাসেলসের একটি মেলায় লঁকোম তার প্রথম পাঁচটি সুগন্ধী প্রদর্শন করে। আরমঁ প্রথম ১৯৩৬ সালে ক্রিম, লোশন ইত্যাদি তৈরি করেন তাঁর কোম্পানি থেকে। এরপরে ক্রমান্বয়ে মুখসজ্জা, ত্বকের ক্রিম এবং বিভিন্ন ধরণের প্রসাধনী তৈরি করতে থাকে লঁকোম। ১৯৬৪ সালে লোরেয়াল লঁকোমকে অধিগ্রহণ করে। লঁকোম লোরেয়ালের অভিজাত পণ্য বিভাগের অন্যতম মার্কা। লঁকোম বর্তমানে আন্তর্জাতিকভাবে সফল অন্যতম সুগন্ধী প্রসাধনী মার্কা। ২০১০ সালে লঁকোম তার ৭৫ বছরপূর্তি পালন করে। ==তথ্যসূত্র== == বহিঃসংযোগ== Lancôme online Boutique মার্কা কোম্পানি
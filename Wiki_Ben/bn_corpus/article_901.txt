'''থানচি''' বাংলাদেশের বান্দরবান জেলার অন্তর্গত একটি উপজেলা। == আয়তন == থানচি উপজেলার আয়তন ১০২০.৮২ বর্গ কিলোমিটার। এটি আয়তনের দিক থেকে বান্দরবান জেলার সবচেয়ে বড় উপজেলা। == অবস্থান সীমানা == বান্দরবান জেলার দক্ষিণ-পূর্বাংশ জুড়ে ২১°১৫´ থেকে ২১°৫৭´ উত্তর অক্ষাংশ এবং ৯২°২০´ থেকে ৯২°৪১´ পূর্ব দ্রাঘিমাংশ জুড়ে থানচি উপজেলার অবস্থান। বান্দরবান জেলা সদর থেকে উপজেলার দূরত্ব প্রায় ৮৫ কিলোমিটার। উপজেলার উত্তর-পূর্বে রাঙ্গামাটি জেলার বিলাইছড়ি উপজেলা, উত্তরে রুমা উপজেলা; পশ্চিমে লামা উপজেলা, আলীকদম উপজেলা মায়ানমারের রাখাইন প্রদেশ; দক্ষিণে মায়ানমারের রাখাইন প্রদেশ এবং পূর্বে মায়ানমারের চিন প্রদেশ অবস্থিত। == নামকরণ == মার্মা শব্দ ''থাইন চৈ'' বা ''বিশ্রামের স্থান'' থেকে থানচি নামটির উৎপত্তি। ধারণা করা হয়, ১৯৫০ সালে বা তার পূর্বে নৌপথে চলাচল কালে যাত্রীগণ বিশ্রামের জন্য স্থানে থামতেন বলে ''থাইন চৈ'' নামে স্থানটি পরিচিত ছিল, পরে তা ''থানচি'' হিসাবে পরিচিতি লাভ করে। == প্রশাসনিক এলাকা == ১৯৭৬ সালে থানচি থানা প্রতিষ্ঠা করা হয় এবং ১৯৮৩ সালে থানাকে উপজেলায় প্রতিস্থাপন করা হয়। উপজেলায় বর্তমানে ৪টি ইউনিয়ন রয়েছে। সম্পূর্ণ থানচি উপজেলার প্রশাসনিক কার্যক্রম থানচি থানার আওতাধীন। ;ইউনিয়নসমূহ: ১নং রেমাক্রী ২নং তিন্দু ৩নং থানচি সদর ৪নং বলিপাড়া == ইতিহাস == ১৮২৪ সালে বার্মা-ব্রিটিশ যুদ্ধের পর থানচি উপজেলা আরাকান ব্রিটিশ-ভারতের প্রদেশ হিসেবে অন্তর্ভুক্ত হয়। ফলে থানচি এর প্রতিবেশী অঞ্চলে আরাকানীদের অভিবাসন সহজ হয়। অভিবাসীরা অঞ্চলে স্থায়ীভাবে বসতি স্থাপন করে এবং ১৯০০-এর রেগুলেশন-১ (পার্বত্য চট্টগ্রাম ম্যানুয়াল) এদের স্থায়ী বাসিন্দার স্বীকৃতি দেয়। == জনসংখ্যার উপাত্ত == ২০১১ সালের পরিসংখ্যান অনুযায়ী থানচি উপজেলার জনসংখ্যা ২৭,৫৮৬ জন। এর মধ্যে পুরুষ ১৫,৩৪১ জন এবং মহিলা ১২,২৪৫ জন। মোট জনসংখ্যার ৭.৬৫% মুসলিম, ২.২৬% হিন্দু, ৫৪.৬৮% বৌদ্ধ, ২৬.৭৫% খ্রিস্টান এবং ৮.৬৬% অন্যান্য ধর্মাবলম্বী। উপজেলায় মার্মা, চাকমা, খেয়াং, ত্রিপুরা, খুমী, খিও, ম্রো বম উপজাতি গোষ্ঠীর বসবাস রয়েছে। == শিক্ষা == থানচি উপজেলা শিক্ষাক্ষেত্রে খুবই অনগ্রসর জনপদ। উপজেলার সাক্ষরতার হার ১৫.১০%। উপজেলায় ১টি মাধ্যমিক বিদ্যালয়, ২টি নিম্ন মাধ্যমিক বিদ্যালয় ১৭টি প্রাথমিক বিদ্যালয় রয়েছে। ;শিক্ষা প্রতিষ্ঠান == যোগাযোগ ব্যবস্থা == থানচি উপজেলায় যোগাযোগের প্রধান সড়ক হল বান্দরবান-থানচি সড়ক। প্রধান যোগাযোগ মাধ্যম বাস। == ধর্মীয় উপাসনালয় == থানচি উপজেলায় ২টি মসজিদ, ২টি মন্দির, ৩১টি বিহার এবং ২৯টি গীর্জা রয়েছে। == নদ-নদী == থানচি উপজেলার মধ্য দিয়ে প্রবাহিত হচ্ছে সাঙ্গু নদী। এছাড়া রয়েছে রেমাক্রী খাল। == হাট-বাজার == থানচি উপজেলার প্রধান হাট-বাজার ২টি, থানচি বাজার এবং বলিপাড়া বাজার। == দর্শনীয় স্থান == সাকা হাফং নাফাখুম জলপ্রপাত আমিয়াখুম জলপ্রপাত আমিয়াখুম জলপ্রপাত বড় পাথর বা রাজা পাথর বাকলাই জলপ্রপাত ছোট পাথর (তিন্দু) == জনপ্রতিনিধি == ;সংসদীয় আসন সংসদীয় আসন জাতীয় নির্বাচনী এলাকা সংসদ সদস্য রাজনৈতিক দল ৩০০ পার্বত্য বান্দরবান বান্দরবান জেলা বীর বাহাদুর উশৈ সিং বাংলাদেশ আওয়ামী লীগ ;উপজেলা পরিষদ প্রশাসন ক্রম নং পদবী নাম ০১ উপজেলা চেয়ারম্যান ক্যহ্লাচিং মার্মা ০২ ভাইস চেয়ারম্যান চসাথোয়াই মার্মা ০৩ মহিলা ভাইস চেয়ারম্যান বেগম বকুলী মারমা ০৪ উপজেলা নির্বাহী কর্মকর্তা জাহাঙ্গীর আলম == আরও দেখুন == বান্দরবান জেলা == তথ্যসূত্র == ==বহিঃসংযোগ== জেলার উপজেলা উপজেলা
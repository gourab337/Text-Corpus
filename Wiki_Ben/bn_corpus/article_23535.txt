প্রস্থচ্ছেদ পিথাগোরাস পানপাত্র '''পিথাগোরাস পানপাত্র''' () ব্যবহৃত হত ওয়াইন পান করার সীমা নির্ধারণের জন্য। এটিতে ওয়াইন পানকারীর একটি নির্দিষ্ট সীমা পর্যন্ত পান করা অনুমোদিত। এই নির্দিষ্ট সীমা পর্যন্তই পাত্রটি ঠিকভাবে ওয়াইনে পূর্ণ করা যাবে। এই সীমার চেয়ে বেশি পূর্ণ করতে গেলেই পাত্রটির ভেতরকার সমস্ত ওয়াইন এর নিচে থাকা একটি ছিদ্র দিয়ে বেরিয়ে যাবে এবং সীমালঙ্ঘনকারী পানকারীকে ভিজিয়ে ফেলবে। == গঠন এবং কার্যপ্রণালী == পিথাগোরাস পানপাত্র দেখতে সাধারণ পানপাত্রের মতো, তবে এর মাঝের অংশে একটি কেন্দ্রীয় দণ্ডসদৃশ অংশ আছে। পাত্রটির যে প্রধান কাণ্ড, তার ভেতরে একটি নালীপথ থাকে। এই নালীপথের উপরের অংশ থেকে একটি নালিকা কেন্দ্রীয় দণ্ডসদৃশ অংশটির ভেতরে উন্মুক্ত হয়, এবং নিচের অংশটি পাত্রের একেবারে তলায় বাইরে উন্মুক্ত থাকে। দণ্ডসদৃশ অংশের ভেতরে নালিকাটি একটি ক্ষুদ্রকায় কক্ষে উন্মুক্ত থাকে। এই কক্ষটি আরেকটি ভিন্ন নালিকা দিয়ে পাত্রের ভেতরে যে অংশে তরলটি থাকে, সেই অংশে যুক্ত হয়। পাত্রটি যখন তরলে পূর্ণ করা হয়, তখন দ্বিতীয় নালিকাটি দিয়ে তরলটি কেন্দ্রীয় কক্ষ পর্যন্ত পৌঁছায়। তারপর প্যাসকেলের সংযুক্ত পাত্রের সূত্র অনুযায়ী পাত্রের তরলের উপরিতল এবং দ্বিতীয় নালিকার তরলের উপরিতল একই সাথে বাড়তে থাকে এবং এই পর্যায়ে পাত্রটি সাধারণ একটি পাত্রের বৈশিষ্ট্য অনুসরণ করে। তরলের উপরিতল যদি কাণ্ডের নালীপথের উপরে থাকা প্রথম নালিকাটির মুখের চেয়ে বেশি উচ্চতায় পৌঁছে, তখন তরলটি প্রথম নালিকার ভেতরে উপচে পড়ে এবং মূল নালী দিয়ে বাহিত হয়ে পাত্রের তলার ছিদ্র দিয়ে বাইরে পৌঁছে যায়। তরলটি যখন কেন্দ্রীয় কক্ষ থেকে প্রথম নালিকায় প্রবেশ করে, তখন এতে উদস্থিতচাপের কারণে যে সাইফন প্রক্রিয়া তৈরি হয়, তাতেই সমস্ত তরল ক্রমে বাইরে পড়ে যায়। বর্তমান সময়ে কিছু শৌচকক্ষ তৈরিতে এই মূলনীতি ব্যবহৃত হয়। যখন পানির ধারকে পানির উপরিতল একটি নির্দিষ্ট মাত্রার উপরে পৌঁছে যায়, তখন একটি সাইফন তৈরি হয় এবং শৌচকক্ষ পানিপ্রবাহে ধৌত হয়ে যায়। == তথ্যসূত্র == বিষয়শ্রেণী:মদ আনুষঙ্গিক উদ্ভাবন কৌতুক পরিকল্পনা
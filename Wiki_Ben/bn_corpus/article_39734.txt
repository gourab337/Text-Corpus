'''গৌরিকা সিং''' (; জন্ম: ২৬ নভেম্বর, ২০০২) নেপালের প্রথিতযশা প্রমিলা সাঁতারু। কিশোর বয়সেই সাঁতারকে ঘিরে কর্মজীবন শুরু করেন। এরপর থেকেই অনেকগুলো জাতীয় পর্যায়ের রেকর্ড গড়েন। ২০১৬ সালে ভারতের গুয়াহাটি শিলংয়ে অনুষ্ঠিত দক্ষিণ এশীয় গেমসে নেপালের প্রতিনিধিত্ব করেন। প্রতিযোগিতার সাঁতার বিষয়ে একটি রৌপ্য তিনটি ব্রোঞ্জপদক লাভ করেন তিনি। == ব্যক্তিগত জীবন == বর্তমানে যুক্তরাজ্যের লন্ডনে বসবাস করছেন তিনি। সেখানে বিশ্বমানের সাঁতারু গড়ার কারিগর নামে পরিচিত কপথল সুইমিং ক্লাবে রাইজ গর্মলে ক্রিস্টিন গ্রীন কোচদ্বয়ের প্রত্যক্ষ তত্ত্বাবধানে প্রশিক্ষণ গ্রহণ করেন। এছাড়াও শান্তি এডুকেশন ইনিশিয়েটিভ নেপালের (এসইআইএন) বর্তমান শুভেচ্ছা দূতের দায়িত্ব পালন করছেন তিনি। গৌরিকার ভবিষ্যতের স্বপ্ন রয়েছে অলিম্পিক চ্যাম্পিয়ন হওয়া। তার বাবা পরস সিং পেশায় একজন চিকিৎসক। গৌরিকার বিশ্বব্যাপী সফরে সহচর থেকে তাকে সহযোগিতা করে থাকেন। বর্তমানে তিনি বালিকাদের হাবেরদাশার্স আশেকস স্কুলে অধ্যয়ন করছেন। মা গরিমা রানা। == ২০১৬ গ্রীষ্মকালীন অলিম্পিক == মাত্র ১৩ বছর ২৫৫ দিন বয়সে ব্রাজিলের রিও দি জানেইরোতে অনুষ্ঠিতব্য ২০১৬ সালের গ্রীষ্মকালীন অলিম্পিকে অংশ নিচ্ছেন। সাঁতার বিষয়ে অংশ নেয়ার পরপরই আসরের সর্বকনিষ্ঠ ক্রীড়াবিদের মর্যাদা পাবেন তিনি। মহিলাদের ১০০ মিটার ব্যাকস্ট্রোক হিটে ওয়াইল্ড কার্ড নিয়ে লড়াইয়ে অবতীর্ণ হবেন। তিনি আশাবাদী যে, নিজের গড়া ১.০৮.১২ সময়ের জাতীয় রেকর্ড ভঙ্গ করবেন তিনি। == তথ্যসূত্র == == বহিঃসংযোগ == ফেসবুক ২০১৫ সালে, এফআইএনএ, ১০০ মি ব্যাকস্ট্রোকে ওয়ার্ল্ড চ্যাম্পিয়নশিপে জাতীয় রেকর্ড এসইআইএন- নেপালিসাইটে সাক্ষাৎকার তারাই টেলিভিশনে সাক্ষাৎকার মহিলা সাঁতারু জন্ম ব্যক্তি অলিম্পিক সাঁতারু দক্ষিণ এশীয় গেমসে নেপালের পদক বিজয়ী ফ্রিস্টাইল সাঁতারু ব্যাকস্ট্রোক সাঁতারু ব্রেস্টস্ট্রোক সাঁতারু মিডলে সাঁতারু
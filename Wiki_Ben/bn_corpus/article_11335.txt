'''ইন্টারনেট মুভি ডাটাবেজ''' () একটি অনলাইন ভিত্তিক ডাটাবেজ যেখানে চলচ্চিত্র, টেলিভিশন অনুষ্ঠান এবং ভিডিও গেমের, কলাকুশলী, কাল্পনিক চরিত্র, জীবনী, কাহিনী সংক্ষেপ, বিভিন্ন তথ্য এবং পর্যালোচনা সংরক্ষিত আছে। সাইটটি অ্যামাজন ডট কমের অঙ্গসংস্থা আইএমডিবি ডট কম ইনকর্পোরেটেড দ্বারা পরিচালিত। সাইটে অভিনয় শিল্পী এবং কলাকুশলীরা বাৎসরিক ফি এর বিনিময়ে নিজের জীবন বৃত্তান্ত এবং ছবি আপলোড করতে পারে। মার্কিন যুক্তরাষ্ট্রের ব্যবহারকারিরা সাইটটি ব্যবহার করে সিবিএস, সনি এবং বিভিন্ন স্বাধীন চলচ্চিত্র নির্মাতাদের নির্মিত ৬০০০ এর বেশি চলচ্চিত্র এবং টেলিভিশন অনুষ্ঠান দেখতে পারে। ১৯৯০ সালে কোল নিডহ্যাম নামক এক কম্পিউটার প্রোগ্রামার ওয়েবসাইটটি তৈরি করেন এবং ১৯৯৬ সালে যুক্তরাজ্যে ইন্টারনেট মুভি ডাটাবেজ লিমিটেড কোম্পানি হিসেবে অন্তর্ভূক্ত করেন। আইএমডিবি বিজ্ঞাপন, লাইসেন্স এবং অংশীদারত্বের মাধ্যমে রাজস্ব আয় করে থাকে। ১৯৯৮ সালে আমাজন ডট কম কোম্পানি এটিকে কিনে নেয়। ডিসেম্বর ২০১৬ পর্যন্ত, আইএমডিবিতে আনুমানিক ৪০ লক্ষ অনুষ্ঠান (পর্ব সহ) এবং ৭৬ লক্ষ কলাকুশলীর তালিকা রয়েছে, পাশাপাশি রয়েছে ৭০ মিলিয়ন নিবন্ধিত ব্যবহারকারী। সাইটের নিবন্ধিত ব্যবহারকারীরা নতুন তথ্য লিপিবদ্ধ করতে এবং বিদ্যমান তথ্য সম্পাদনা করতে পারে। যদিও সকল তথ্য প্রকাশিত হওয়ার পূর্বে নিরীক্ষা করা হয় তারপরেও সিস্টেমের অপব্যবহার এবং ত্রুটি স্বীকার করা হয়। ব্যবহারকারীরা যেকোন চলচ্চিত্রের উপর থেকে ১০ এর মধ্যে নাম্বার দিতে পারে। প্রাপ্ত ভোটের নাম্বার যোগ করে তার গড় প্রতিটি অনুষ্ঠানের পাশে দেয়া হয়। এছাড়াও ব্যবহারকারীরা মেসেজ বোর্ড এর মাধ্যমে বিভিন্ন অনুষ্ঠান সম্পর্কে নানা করতে পারে। ==ইতিহাস== ===ওয়েবসাইটের আগের ইতিহাস=== সুন্দর চোখের অধিকারি অভিনেত্রীদের নিয়ে যুক্তরাজ্যের চলচ্চিত্র প্রেমিক এবং কম্পিউটার প্রোগ্রামার কোল নিডহ্যামের "দোজ আইজ" নামক তালিকা ইউজনেটের পোস্টের মাধ্যমে জন্ম নেয় আইএমডিবি। একই বিষয়ে আগ্রহী এমন অনেকে এই তালিকা সংযোজন বা তাদের নিজস্ব ভিন্ন ভিন্ন তালিকা তৈরি করা শুরু করে। নিডহ্যাম পরবর্তীকালে, (পুরুষ) "অভিনেতাদের তালিকা", ডেভ নাইট "পরিচালকবৃন্দের তালিকা", এবং অ্যান্ডি ক্রিগ হ্যাঙ্ক ড্রিস্কিল এর কাছে থেকে "তালিকা", যা পরে "অভিনেত্রীর তালিকা" হিসেবে নামকরণ করা হয় তার দায়িত্ব গ্রহণ করেন। প্রথম দিকে তালিকাগুলোতে যারা জীবিত এবং কার্যরত ছিল তাদের মধ্যে সীমিত ছিল। পরবর্তীতে অবশ্য অবসরপ্রাপ্ত ব্যক্তিরাও তালিকায় যুক্ত হতে থাকে। এই সময় নিডহ্যাম "মৃত তালিকা" নামে আরেকটি তালিকা তৈরি করতে শুরু করেন। অংশগ্রহণকারীদের লক্ষ্য ছিল তালিকাটি যতটা সম্ভব সম্পূর্ণ করে তোলা। ১৯৯০ সালের মধ্যে তালিকাটিতে প্রায় ১০,০০০ চলচ্চিত্র এবং টেলিভিশন অনুষ্ঠান এবং সেখানে অভিনিত অভিনেতা অভিনেত্রীদের তথ্য লিপিবদ্ধ করা হয়। ১৯৯০ সালের ১৭ অক্টোবর, নিডহ্যাম কয়েকটি ইউনিক্স শেল স্ক্রিপ্ট তৈরি করেন যার মাধ্যমে এই চার তালিকা অনুসন্ধনার করা সম্ভব হয়ে উঠে এবং এই ডাটাবেজ বা তথ্যকেন্দ্র আইএমডিবি জন্ম দিতে সহায়তা করে। এই সময় এটি মুভি ডাটাবেজ", নামে পরিচিত ছিল। ১৯৯৩ সালে ইউজনেট গ্রুপ থেকে সরিয়ে এটি স্বাধিন একটি ওয়েবসাইটে স্থানান্তরিত করা হয় এবং নিডহ্যাম এবং কিছু ব্যক্তিগত অনুসারীদের দ্বারা নিয়ন্ত্রিত হতে থাকে। অন্যান্য ওয়েবসাইট ব্যবহারকারীদের একটি স্বেচ্ছাসেবক ভিত্তিতে তথ্য সংগ্রহ এবং যাচাই করার অনুমোদন পায়, যার ফলে ডাটা বা তথ্যের রকম এবং পরিমাণ বহুলভাবে বৃদ্ধি পেতে শুরু করে। সম্পূর্ণ নতুন বিভাগ যোগ করা হয়। নামের পাশাপাশি জনতাত্ত্বিক তথ্য, পূর্ণ প্রোডাকশন কর্মী, অলিখিত নামও যোগ করা হতে থাকে। নিডহ্যাম এবং তার দল সাইটে কিছু বিজ্ঞাপন প্রচারের মাধ্যমে রাজস্ব আদায় করতে শুরু করে এবং ফুল টাইম ডাটা ম্যানেজার নিয়োগ করে। প্রাথমিক অবস্থায় বিভিন্ন কম্পিউটার ইন্ড্রাস্ট্রি এবং/অথবা প্রশিক্ষণ বিদ্যালয়ের কর্মীরা এসে প্রতিষ্ঠানটিতে কাজ করত। ১৯৯৮ সালে বিজ্ঞাপন এবং অন্যান্য উপায়ে তুলনামূলকভাবে প্রয়োজনীয় রাজস্ব আয়ে ব্যর্থ হলে নিডহ্যাম আইএমডিবি.কম অ্যামাজনের কাছে বিক্রি করে দেন। বিক্রির একটি শর্ত ছিল, বিক্রির পরেও এর পরিচালনার দায়ত্ব থাকবে নিডহ্যাম এবং তার ক্ষুদ্র আকারের পরিচালকদের হাতে। যারা পরবর্তীতে বেতনভুক্ত কর্মীতে পরিণত হয়। ===ওয়েবে স্থানান্তর=== চলচ্চিত্র নির্মাতা, ভৌগোলিক তথ্য, মজাদার তথ্য, জীবনী, এবং কাহিনী সারসংক্ষেপ ইত্যাদি অন্তর্ভুক্ত করার লক্ষ্যে তথ্যভাণ্ডারটিকে আরও বৃহৎ করা হয়। সিনেমার রেটিং আরও ভালোভাবে তালিকার তথ্যের সাথে অন্তর্ভুক্ত এবং তথ্যভাণ্ডারটি অনুসন্ধান জন্য ই-মেইল ইন্টারফেসটি তৈরি করেন অ্যালান জে। ১৯৯৩ সালে ''কার্ডিফ ইন্টারনেট মুভি ডাটাবেজ'' নামে ওয়ার্ল্ড ওয়াইড ওয়েব স্থান করে নেয়। এই সময় তথ্যভাণ্ডারটি ওয়েলসে অবস্থিত কার্ডিফ কম্পিউটার বিজ্ঞান বিভাগের সার্ভারে। মূল ওয়েব ইন্টারফেসের লেখক ছিলে রব হার্টিল। ১৯৯৪ সালে ইমেইল ইন্টারফেসটিতে পরিবর্তন আনা হয় যার ফলে ব্যবহারকারিরা আরও সহজে তথ্যভাণ্ডারটি আপডেট করতে সক্ষম হয়। ওয়েবসাইটটি পার্ল-ভিত্তিক। ২০১১ সালের মে মাস থেকে চীন সাইটটি ফিল্টার করতে শুরু করে এবং দেশটির ব্যবহারকারীরা প্রোক্সি সার্ভার বা ভিপিএন এর মাধ্যমে ব্যবহার করে। ২০ বছর পূর্তী উপলক্ষে ১৭ অক্টোবর, ২০১০ আইএমডিবি এর ভিডিও চ্যানেল চালু করে। ===স্বাধীন কোম্পানি=== ১৯৯৬ সালে আইএমডিবি যুক্তরাজ্যে কোম্পানি হিসেবে তালিকাভুক্ত হয় এবং ইন্টারনেট মুভি ডাটাবেজ লিমিটেড হিসেবে পরিচিত লাভ করে। প্রতিষ্ঠাতা কোল নিডহ্যাম প্রাথমিক মালিক এবং সেইসাথে কোম্পানি প্রধান হিসেবে লিপিবদ্ধ হন। সাইটটি তার সাধারণ রাজস্ব বিজ্ঞাপন, লাইসেন্স অংশীদারির মাধ্যমে আদায় করবে। অঙ্গসংস্থা হিসেবে ১৯৯৮ সালে, জেফ বেজোস, অ্যামাজন.কমের প্রতিষ্ঠাতা, মালিক এবং প্রধান নির্বাহী, $৫৫ মিলিয়ন ডলারের বিনিময়ে ক্রয়ের চুক্তি নিড এবং অন্যান্য শেয়ার মালিকদের সাথে করেন। এবং ব্যক্তিগত প্রতিষ্ঠান হিসেবে অ্যামাজন.কমের অঙ্গসংস্থা হিসেবে যোগ করেন। এর ফলে আইএমডিবি তার শেয়ার মালিকদেরকে তাদের কাজের জন্য বেতন প্রদান করতে সক্ষম হয় এবং অ্যামাজন.কম ডিভিডি এবং ভিডিও ক্যাসেট বিক্রির বিজ্ঞাপন প্রচারের জন্য আইএমডিবি ব্যবহারের সুযোগ পায়। ২০০২ সালের ১৫ জানুয়ারি আইএমডিবিপ্রো নামে একটি সদস্য পরিষেবা চালু করে। সানড্যান্স ফিল্ম ফেস্টিভ্যাল এই সেবার উন্মোচন করা হয়। এর মাধ্যমে বিনোদন জগতের সাথে জড়িত ব্যক্তিরা চলচ্চিত্র নির্মাণ এবং বক্স অফিস সম্পর্কে বিস্তারিত তথ্য লিপিবদ্ধ করতে সক্ষম হয়। ব্যবহারকারীদের অতিরিক্ত উৎসাহ দেয়ার জন্য ২০০৩ সাল থেকে "সেরা ১০০ অবদানকারী" চিহ্নিত করা শুরু হয় এবং তাদেরকে একবছরের জন্য আইএমডিবিপ্রো বিনামূল্যে ব্যবহার করার সুযোগ প্রদান করা হয়; ২০০৬ সালে এটি বৃদ্ধি করে সেরা ১৫০ অবদানকারী, এবং ২০১০ সালে সেরা ২৫০ অবদানকারী করা হয়। ২০০৮ সালে জার্মানিতে আইএমডিবি.ডিই প্রকাশের মাধ্যমে প্রথম বিদেশী ভাষা সংস্করণ উন্মোচিত করে। ২০০৮ সালে আইএমডিবি উইথাউটাবক্স এবং বক্স অফিস মোজো নামে দুইটি কোম্পানি অধিগ্রহণ করে। ==টেলিভিশন অনুষ্ঠান== ২৬ জানুয়ারি, ২০০৬ "সম্পূর্ণ ধারাবাহিক পর্ব সমর্থন" সুবিধা চালু হয়। যার ফলে প্রতিটি টিভি অনুষ্ঠানের প্রতিটি পর্বের সাথে জড়িত অভিনয় শিল্পী, কলাকুশলী এবং অন্যান্য তথ্য যোগ করা সম্ভব হয়। এই পরিবর্তন সম্পর্কে কোল নিডহ্যাম বলেন, "আমাদের তথ্য মডেলে আমাদের করা বৃহত্তম পরিবর্তন" এবং তথ্যভাণ্ডারে থাকা শিরোনামের পরিমাণ ৪৮৫,০০০ থেকে বৃদ্ধি পেয়ে ৭৫৫,০০০ পরিণত হয়। == তথ্যসূত্র == == বহিঃসংযোগ == Internet Movie Database official website Do You IMDb? L.A. Weekly Top 250 movies as voted by IMDb users Bottom 100 movies as voted by IMDb users ওয়েবসাইট ডাটাবেজ
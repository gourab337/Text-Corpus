'''রসমিন বিন হাজী মোহাম্মদ কামিস''' (জন্ম: ১৭ জুন, ১৯৮১) হচ্ছেন ব্রুনাইয়ের একজন ফুটবলার, যিনি ডিপিএমএম ফুটবল ক্লাবয়ের জন্য মধ্যমাঠের খেলোয়াড় হিসেবে খেলেন। তিনি হচ্ছেন ডিপিএমএম ফুটবল ক্লাবের বর্তমান অধিনায়ক। ==ক্লাব ক্যারিয়ার== রসমিন কামিস ব্রুনাই (মালয়েশিয়া প্রিমিয়ার লীগ দল)-এর সাথে ২০০০ সালে তার খেলোয়াড়ী কর্মজীবন শুরু করেন, তিনি তখন মালয়েশিয়ার লীগ পদ্ধতিতে খেলেছিলেন। তিনি উক্ত দলের হয়ে ২০০৫ সাল পর্যন্ত খেলেন, অতঃপর তিনি মালয়েশিয়ার প্রিমিয়ার লিগে ব্রুনাই এফএ দল থেকে স্থানান্তর হয়ে ডিপিএমএম ফুটবল ক্লাবের সাথে যোগদান করেন। অতঃপর তিনি ২০০৯ সালে ডিপিএমএম ফুটবল ক্লাবের হয়ে সিঙ্গাপুর লীগে যোগদান করেন, তিনি ২০০৯ সালে তার দলের হয়ে অধিনায়ক হিসেবে ফাইনালে পেনাল্টি হতে গোল করে দলকে শিরোপার মুখ দেখান। ব্রুনাইয়ের ওপর ফিফার স্থগিতাদেশের কারণে আকস্মিকভাবে মৌসুম শেষে তিনি মুক্তি পান এবং অবিলম্বে রয়্যাল ব্রুনাই আর্মড ফোর্স স্পোর্টস কাউন্সিলতে যোগদান করেন যেখানে তিনি ২০১০ সালে ঘরোয়া এফএ কাপ জয়লাভ করেন। তিনি ২০০৯–১০ ব্রুনাই প্রিমিয়ার লীগের শেষ খেলায় কোয়েফ এফসির ৩৪ খেলায় অপরাজিত স্ট্রিককে দুই গোল করে শেষ করেন, যদিও কোয়েফ এফসি ইতিমধ্যেই চ্যাম্পিয়ন হয়েছিল। ব্রুনাইয়ে এস. লীগ পুনরায় প্রবেশের পর ২০১২ সালে ক্লাব অধিনায়ক হিসাবে রসমিন কামিস পুনরায় ডিপিএমএম ফুটবল ক্লাবে ফিরে আসেন। তারপর থেকে তারা ২০১২ এবং ২০১৪ সালে তাদের লীগ কাপ সাফল্যের পুনরাবৃত্তি ঘটান। ২১ নভেম্বর ২০১৫ তারিখে, ব্রুনাইয়ের হয়ে খ্যাতি অর্জন করে তার দলকে শিরোপা জেতানোর পর রসমিন কামিস ডিপিএমএম ফুটবল ক্লাবের ইতিহাসে প্রথমবারের জন্য এস. লীগের চ্যাম্পিয়নশিপ ট্রফিটি হাতে তুলে নেন। ==আন্তর্জাতিক ক্যারিয়ার== মালদ্বীপে অনুষ্ঠিত ২০০৪ এএফসি এশিয়ান কাপের বাছাইপর্বে যোগ্যতা অর্জনে ব্রুনাই জাতীয় ফুটবল দলের হয়ে রসমিন কামিসের আন্তর্জাতিক অভিষেক হয়েছিল। ২১ মার্চ ২০০৩ তারিখে তিনি মালদ্বীপ জাতীয় ফুটবল দলের বিরুদ্ধে ১–১ গোলে ড্র করে, যে ম্যাচে তিনি পুরো ৯০ মিনিট খেলেছিলেন। পরবর্তীতে আরেকটি খেলায় মায়ানমার জাতীয় ফুটবল দলের বিপক্ষে ৫–০ ব্যবধানে ব্রুনাই জাতীয় ফুটবল দল পরাজিত হয়। রসমিন কামিসের পরবর্তী আন্তর্জাতিক উপস্থিতি মায়ানমারে অনুষ্ঠিত ২০১২ এএফএফ সুজুকি কাপের বাছাইপর্বের যোগ্যতা অর্জনের সময় ছিল, যেখানে ব্রুনাই চারটি খেলার দুটিতে জয়ী হয়, এবং তিনি সেই দলকে নেতৃত্ব দেন। তিনি লাওসে অনুষ্ঠিত ২০১৪ সালের টুর্নামেন্টে দলের নেতৃত্বে ছিলেন, যেখানে ব্রুনাই সবকটি গেমস হেরেছিল। ==ব্যক্তিগত জীবন== রসমিন কামিসকে তার সহকর্মীরা এবং ভক্তরা "ববি" নামে ডেকে থাকে। তার ভাই রোজাইদি কামিসও ফুটবলার ছিলেন, যিনি ব্রুনাই জাতীয় ফুটবল দলের ১৯৯৯ সালে মালয়েশিয়া কাপ জয়লাভ করেছিলেন। তার বোন রসিতা হচ্ছেন একজন লন বোলার, যিনি ব্রুনাইয়ের জন্য বেশ কয়েকটি পদক জয়লাভ করতে সক্ষম হয়েছেন। == তথ্যসূত্র== == বহিঃসংযোগ== ব্যক্তি জন্ম
'''আহমদ ফানকাতি''' বা বানকাতী (ফার্সি: احمد فناکتی احمد بناکتی) ছিলেন কুরা খাইতাইয়ের ফার্সি মুসলিম যিনি কুবলাই খানের ইউয়ান রাজবংশের অর্থমন্ত্রী ছিলেন। তিনি কুবলাই খানের অধীনে একজন শীর্ষস্থানীয় মন্ত্রী ছিলেন এবং সফলভাবে মোঙ্গলদের আর্থিক ব্যবস্থার প্রতিষ্ঠার জন্য তার কৃতিত্ব অনস্বীকার্য। দুর্নীতির কারণে তাকে মোঙ্গলিয়ার পরিবারতন্ত্রের ইতিহাসে সবচেয়ে “শয়তান মন্ত্রী” হিসেবেও মনে করা হত। ==ব্যক্তিগত এবং কর্মজীবন== আহমদ ফানাকাতি মধ্য এশিয়ার সিরা দারিয়ার ফানাকাত (বা বনকাত) শহরে জন্মগ্রহণ করেছিলেন। এই শহর মোঙ্গল সাম্রাজ্যের বিজয় লাভ না হওয়া পর্যন্ত কারা খিটাইয়ের অধীনে ছিল। আহমদ সম্রাজ্ঞী জামুই খাতুনকে বিয়ে করার মাধ্যমে কুবলাই খানের অধীনে নিয়োগ প্রাপ্ত হন, জামুই খাতুন তার সাথে বিয়ের আগেই পরিচিত ছিলেন। তিনি জামুই খাতুনের আদালতে মূলত সংযুক্ত ছিলেন কিন্তু আমরা তাকে ১২৬৪ সালে উচ্চ আর্থিক পদে দেখতে পাই। কুবালাইয়ের প্রিয় স্ত্রী চাবি খাতুনের বিশ্বাসভাজন আহমদকে ১২৬২ সালে রাষ্ট্রীয় আর্থিক দায়িত্ব দেওয়া হয়েছিল। তিনি উত্তর চীনের আর্থিক বিষয়ক ব্যবস্থাপনায় সফল হন এবং কুবলাইয়ের নতুন সরকারকে বিপুল রাজস্ব আদায় করে দেন। ১২৭০ সালে তিনি নতুন আর্থিক বিভাগের পূর্ণ ক্ষমতা দখল করেন যা ডিপার্টমেন্ট অফ স্টেট অ্যাফেয়ার্স (সাংশু শেং) নামে পরিচিত যার অবস্থান কেন্দ্রীয় সচিবালয় (জহংশূ সেং) নামে পরিচিত প্রশাসনিক বিভাগের সমান ছিল। ১২৭৬ সালে সং রাজবংশের সাথে বিজয় লাভের পর তিনি দক্ষিণ চীনের আর্থিক বিষয়গুলিতে প্রবেশ করেন। তিনি লবণে একটি রাষ্ট্রীয় একাধিকার তৈরি করেছিলেন, যা রাজস্ব আয়ের একটি বৃহৎ অংশে পরিণত হয়েছিল। আহমদের কর পদ্ধতিটি চীনাদের কাছে খারাপভাবে পরিগণিত হয় কারণ এটি নির্মমভাবে পরিচালিত হত এবং প্রচলিত চীনা সিস্টেমগুলির থেকে বেশ ভিন্ন ছিল। আহমদ তার অর্থলিপ্সার জন্য কুখ্যাত ছিলেন। তিনি ধনসম্পদ সংগ্রহ করার জন্য তার অবস্থানের অপব্যবহার করেছিলেন। মার্কো পোলো তার নাম “বাইলো আকমত (আচম্যাক)” হিসাবে বর্ণনা করেছেন। তিনি উল্লেখ করেছেন যে আহমদের ২৫ জন পুত্র ছিল এবং তার প্রচুর ধনসম্পদ ছিল। ১২৭১ সালে, ডিপার্টমেন্ট অফ স্টেট অ্যাফেয়ার্স কেন্দ্রীয় সচিবালয়ের সাথে একীভূত হয়ে যায়। আর্থিক বিষয়ক অধিবেশনের সময় তিনি রাজ্য প্রশাসনে হস্তক্ষেপ শুরু করেন। এটি প্রতিদ্বন্দ্বী গোষ্ঠীর মধ্যে উত্তেজনা বাড়িয়েছিল, যার মধ্যে ছিলেন যুবরাজ ঝেনজিন, কেন্দ্রীয় সচিবালয়ের প্রধান আন্টং, অন্যান্য মঙ্গোলের অভিজাত চীনের আমলাতান্ত্রিক নেতা। ১২৮১ সালে তার রাজনৈতিক পৃষ্ঠপোষক চাবি খাতুনের মৃত্যু পরিস্থিতি আরো গুরুতর করে তুলেছিল। আহমদ পরের বছরে ওয়াং চু এবং কাও হো-চ্যাং দ্বারা গুপ্তহত্যার স্বীকার হন এবং তার দল ক্ষমতাচ্যুত হয়ে যায়। আহমদেকে হত্যা করা হলেও, কুবলাই খান তার শত্রুদের কাছ থেকে যখন আহমদের দুর্নীতির সব অভিযোগ শুনেছিলেন, তখন কুবালাই আহমদের দেহকে তার কবর থেকে উঠানোর নির্দেশ দিয়েছিলেন এবং কুকুরদের দ্বারা তার মাংশ খেয়ে ফেলার পর হাড়গুলিকে টুকরো টুকরো করে ধ্বংস করার জন্য রথের চাকায় ব্যবহার করার হুকুম দিয়েছিলেন। কুবালাই আহমদের ছেলেদেরকেও হত্যা করার আদেশ দেন। ==প্রভাব== প্রথাগত চীনা বর্ণনাগুলিতে আহমদকে সাধারণত একটি মন্দ আমলা হিসাবে চিত্রিত করা হয়। তার দুর্নীতি অত্যাচারের কথা সবিস্তারে বলা হয়। বিপরীতে, জামি আল-তওয়ারিক ইতিবাচকভাবে কুবলাই প্রশাসনের মূল্যায়ন করে। সাম্প্রতিক মঙ্গোলিয়ান গবেষণায় রাজবংশের অনন্য আর্থিক ব্যবস্থা প্রতিষ্ঠার ক্ষেত্রে তার ভূমিকার ইতিবাচক মূল্যায়নও করা হয়েছে। ==সংস্কৃতিতে জনপ্রিয়তা== ১৯৮০’র দশকে নেটফ্লিক্সের সিরিজ মহেশ জাদুর দ্বারা পরিচালিত মার্কো পোলোতে এবং লিওনার্ড নিমোয়ের রাইয়ের মিনি সিরিজ মার্কো পোলোতেও আহমদ ফানকাতিকে কাল্পনিকভাবে উপস্থাপন করা হয়েছিল। ==তথ্যসূত্র== Sir Henry Yule (1903). The book of Ser Marco Polo, the Venetian: Concerning the Kingdoms and Marvels of the East. vol. 1. London. p. 421. Rossabi, Morris, ed. (2013). Eurasian Influences on Yuan China. Volume 15 of series. Institute of Southeast Asian Studies. p. 20. ISBN 9814459720. Retrieved 24 April 2014. Lane, George (2013). "CHAPTER Whose Secret Intent?". In Rossabi, Morris. Eurasian Influences on Yuan China (PDF). Volume 15 of series. Institute of Southeast Asian Studies. p. 20. ISBN 9814459720. Archived from the original on 24 April 2014. Retrieved 24 April 2014. Avery, Martha (2003). The Tea Road: China and Russia Meet Across the Steppe. 五洲传播出版社. p. 29. ISBN 7508503805. Retrieved 24 April 2014. Horesh, Niv (2013). Chinese Money in Global Context: Historic Junctures Between 600 BCE and 2012. Stanford University Press. p. 58. ISBN 0804788545. Retrieved 24 April 2014. Liu, Xinru (2001). The Silk Road in World History. Oxford University Press. p. 116. ISBN 019979880X. Retrieved 24 April 2014. Rashīd al-Dīn (1971). The Successors of Genghis Khan (PDF). Translated by John Andrew Boyle. New York: Columbia University Press. p. 12. ISBN 0-231-03351-6. Retrieved 24 April 2014. Jonathan Neaman Lipman (1998). Familiar strangers: history of Muslims in Northwest China. University of Washington Press. Avery, Martha (2003). The Tea Road: China and Russia Meet Across the Steppe. 五洲传播出版社. p. 30. ISBN 7508503805. Retrieved 24 April 2014. Lipman, Jonathan Neaman (1998). Familiar strangers: history of Muslims in Northwest China. University of Washington Press. p. 32. ISBN 0295800550. Retrieved 24 April 2014. Atwood, Christopher P. "Ahmad Fanakati." Encyclopedia of Mongolia and the Mongol Empire. New York: Facts On File, Inc., 2004. Ancient and Medieval History Online. Facts On File, Inc. ==আরও পড়ুন== Khubilai Khan His Life and Times by Morris Rossabi, (1988) (USA) Ref. pages 179-184, 190-195, 205, 212.
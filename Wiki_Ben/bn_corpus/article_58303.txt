সমাজতন্ত্রের অধিক আধ্যাত্মিক ধর্মীয় আকার তৈরির জন্য বিভিন্ন মুসলিম নেতারা '''ইসলামী সমাজতন্ত্রের''' (Islamic socialism) ধারণা তৈরি করেন। মুসলিম সমাজতন্ত্রীগণ বিশ্বাস করেন যে, কুরআন মুহাম্মদের দেয়া শিক্ষা বিশেষ করে জাকাত অর্থনৈতিক সামাজিক সমতার নীতিগুলোর সাথে সামঞ্জস্যপূর্ণ। মুহাম্মাদের দ্বারা প্রতিষ্ঠিত প্রথমদিকের মদিনা কল্যাণ রাষ্ট্রের থেকে তারা অনুপ্রেরণা লাভ করেন। সাম্রাজ্যবাদ বিরোধিতার মাধ্যমে আধুনিক ইসলামী সমাজতন্ত্রের ভিত্তি থাপিত হয়। মুসলিম সমাজতন্ত্রী নেতৃবর্গ জনগণের থেকে আসা রাজনৈতিক বৈধতায় বিশ্বাস রাখেন। == ইতিহাস == কোন কোন মুসলিম আলেম, যেমন মুহাম্মাদ শারকাওয়ি এবং সামি আয়াদ হান্না এর মতে, মুহাম্মাদ এর সাহাবী আবু যার আল-গিফারি হচ্ছেন ইসলামী সমাজতন্ত্রের পথিকৃৎ। তিনি ওসমানের খিলাফতের সময় শাসক শ্রেণীর সম্পদের অত্যন্ত বৃদ্ধি পাওয়ার বিরোধিতা করেন, এবং সম্পদের সমানভাবে পুনর্বণ্টনের দাবি তোলেন। প্রথম মুসলিম খলিফা আবু বকর সর্বনিম্ন প্রমাণ আয়ের নিশ্চয়তার কথা বলেন, যা অনুসারে সকল পুরুষ, নারী শিশুকে বছরে দশ দিরহাম করে দেয়া হবে। পরে এটি বাড়িয়ে ২০ দিরহাম করা হয়। ওয়াইসি আন্দোলন হচ্ছে সোভিয়েত সরকারের একটি প্রথম দিকের সমর্থক আন্দোলন। এই আন্দোলনের একটি অংশ হিসেবে ২০১৭ সালের রুশ বিপ্লবের সময় প্রথম পরিক্ষামূলক ইসলামী কমিউন তৈরি করা হয়। সেই সময় মুসলিম সোশ্যালিস্ট কমিটি অফ কাজানও সক্রিয় ছিল। আধুনিক সময়ে, ইসলামী সমাজতন্ত্রকে দুইভাগে বিভক্ত করা যেতে পারে: বামপন্থী এবং ডানপন্থী আকারে। বামপন্থী শাখা (সিয়াদ বারে, হাজি মিসবাচ, আলি শারিয়াতি, ইয়াসির আরাফাত, এবং জালাল আল-ই আহমাদ) প্রোলেতারীয় এবং ইসলামী শরিয়াহ এর সমর্থন করে, এবং মুসলিমদেরকে আন্তর্জাতিক সমাজতন্ত্রী অথবা মার্ক্সবাদী আন্দোলনে অংশ নিতে উৎসাহিত করে। দক্ষিণপন্থী সমাজতন্ত্রীগণ (আল্লামা ইকবাল, আগুস সেলিম, জামাল উদ্দিন আফগানি, মুসা আল-সদর, এবং মাহমুদ শালতুত) মতাদর্শগতভাবে তৃতীয় অবস্থানবাদের সাথে ঘনিষ্ঠ। তারা কেবল সামাজিক ন্যায়, সামাজিক সমানাধিকার সার্বজনীন সমতাই চান না, একই সাথে ইসলামী পুনর্জাগরণ এবং শরিয়তের প্রয়োগ চান। তারা একই সাথে শ্রেণী সংঘাত এর ধারণার পরিপূর্ণ গ্রহণকে অস্বীকার করেন এবং অন্যান্য সমাজতন্ত্রী আন্দোলনের সাথে দূরত্ব বজায় রাখেন। সোভিয়েত ইউনিয়নের দক্ষিণ সীমান্তে মুসলিম সমাজতন্ত্রীদের বৈপ্লবিক কাজগুলোকে সোভিয়েত ইউনিয়ন স্বীকৃতি দিয়েছিল, এবং এটি সেসময়ের পূঁজিবাদী শক্তির নজরও কেড়েছিল। কিন্তু ১৯২০ সালের সেপ্টেম্বরে বাকু এর সভায় রাশিয়ার প্রতিনিধিগণ মুসলিম অঞ্চলের জাতীয় সমাজতন্ত্রীদের বক্তব্যকে অস্বীকার করেন এবং বলেন যে এরকম জাতীয় সমাজতন্ত্রের অস্তিত্ব সামগ্রিক বিপ্লবের জন্য অবাস্তব এবং ক্ষতিকর। একই সাথে এর ফলে রাশিয়ার নিরাপত্তার জন্যেও তা ক্ষতিকর। এই কারণে রাশিয়ার বলশেভিকগণ তাদের বিপ্লবের কেন্দ্রের বাইরে, অন্য কোন বিপ্লবের কেন্দ্রের প্রতিষ্ঠা নিয়ে অসন্তুষ্ট হন, এবং জাতীয় সমাজতন্ত্রের বিরুদ্ধে তারা কার্যকর অবস্থান গ্রহণ করেন। মুহাম্মদ নখশবকেই প্রথম শিয়া ইসলাম ইউরোপীয় সমাজতন্ত্রের মিলনের কৃতিত্ব দান করা হয়। নকশবের আন্দোলনটি এই যুক্তির উপর ভিত্তি করে ছিল যে, যেহেত্য ইসলাম এবং সমাজতন্ত্র উভয়ই সামাজিক সমতা এবং সামাজিক ন্যায় অর্জন করতে চায়, কাজেই এই দুটো একে অপরের সাথে অসামঞ্জস্য নয়। তিনি নীতিবিদ্যা এর নীতি নিয়ে স্নাতক ডিগ্রী অর্জন করেন, এবং তার থিসিজে তিনি এই ব্যাপারে উল্লেখ করেন। ১৯৪৩ সালে নখশব একটি সংগঠন প্রতিষ্ঠা করেন, যার নাম ছিল মুভমেন্ট অফ গড-ওয়ারশিপিং সোশ্যালিস্ট (ঈশ্বর উপাসনাকারী সমাজতন্ত্রীদের আন্দোলন)। যে ছয়টি সংগঠন মিলে ইরানের ন্যাশনাল ফ্রন্ট গঠন করেছিল, তাদের মধ্যে এই সংগঠনটি ছিল একটি। এই সংগঠনটি তৈরি হয় দুটি দলকে একত্রিত করার মধ্য দিয়ে, এদের একটি ছিল দার আল-ফানাউন এর উচ্চবিদ্যালয়ের শিক্ষার্থীদের নিয়ে নখশবের চক্র, আর তেহরান প্রকৌশল অনুষদের ২৫ জন শিক্ষার্থীকে নিয়ে জালায়েদ্দিন আশতিয়ানির চক্র। এই সংগঠনটি প্রথমদিকে দেশপ্রেমী মুসলিমদের লিগ নামে পরিচিত ছিল। এই সংগঠনটির আদর্শ ছিল ধর্মীয় অনুভূতি, জাতীয়তাবাদ এবং সমাজতান্ত্রিক চিন্তাধারা। == তথ্যসূত্র == রাজনীতি সমাজতন্ত্র ধরণ মতবাদ
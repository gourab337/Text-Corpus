'''অ্যান্ডিল লাকি ফেহলাকওয়াইও''' (; জন্ম: মার্চ, ১৯৯৬) ডারবানে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য তিনি। ঘরোয়া ক্রিকেটে ডলফিন্স, কোয়াজুলু-নাটাল অনূর্ধ্ব-১৯, দক্ষিণ আফ্রিকা অনূর্ধ্ব-১৯ দলে খেলেছেন। দলে তিনি মূলতঃ অল-রাউন্ডারের দায়িত্ব পালন করছেন। বামহাতে ব্যাটিংয়ের পাশাপাশি ডানহাতে ফাস্ট-মিডিয়াম বোলিং করে থাকেন অ্যান্ডি ডাকনামে পরিচিত '''অ্যান্ডিল == প্রারম্ভিক জীবন == ডারবানের গ্লেনউড হাইস্কুলের বৃত্তিধারী ছাত্র তিনি। দক্ষিণ আফ্রিকার পক্ষে ফিল্ড হকিতে অংশ নিয়েছিলেন। নিজ অভিভাবক রোজমেরি ডিজমোরের প্রণোদনায় ক্রিকেটের দিকে ঝুঁকে পড়েন। তার মা ঘরোয়া পর্যায়ে ঝিয়ের কাজ করতেন। ২০১৪ সালের আইসিসি অনূর্ধ্ব-১৯ ক্রিকেট বিশ্বকাপে দক্ষিণ আফ্রিকা দলের প্রতিনিধিত্ব করেন। কিন্তু একটিমাত্র খেলায় অংশ নিয়েছিলেন তিনি। এছাড়াও, ২০১৪ সালের চ্যাম্পিয়ন্স লীগ টি২০-তে খেলেছেন তিনি। ২০১৫ সালের আফ্রিকা টি২০ কাপে কোয়াজুলু-নাটাল ক্রিকেট দলের পক্ষে অংশগ্রহণ করেন। == আন্তর্জাতিক ক্রিকেট == ২০ বছর বয়সে সেপ্টেম্বর, ২০১৬ তারিখে অস্ট্রেলিয়ার বিপক্ষে ওডিআই সিরিজে তাকে অন্তর্ভূক্ত করা হয়। কিন্তু, ২৫ সেপ্টেম্বর, ২০১৬ তারিখে বেনোনিতে সফরকারী আয়ারল্যান্ডের বিপক্ষে তার ওডিআই অভিষেক ঘটে। এরপর জানুয়ারি, ২০১৭ সালে সফরকারী শ্রীলঙ্কার বিপক্ষে টুয়েন্টি২০ আন্তর্জাতিকে তাকে মনোনীত করা হয়। এরপর ২০ জানুয়ারি, ২০১৭ তারিখে সেঞ্চুরিয়নে তার টি২০আইয়ে অভিষেক ঘটে। এছাড়াও, স্বাগতিক ইংল্যান্ডে অনুষ্ঠিতব্য ২০১৭ সালের আইসিসি চ্যাম্পিয়ন্স ট্রফি দলেরও অন্যতম সদস্য তিনি। == তথ্যসূত্র == == আরও দেখুন == ডোয়েন প্রিটোরিয়াস ২০১৪ চ্যাম্পিয়ন্স লীগ টুয়েন্টি২০ ২০১৭ আইসিসি চ্যাম্পিয়ন্স ট্রফি দলের তালিকা ২০১৬-১৭ দক্ষিণ আফ্রিকা ক্রিকেট দলের নিউজিল্যান্ড সফর == বহিঃসংযোগ == জন্ম ব্যক্তি আফ্রিকান ক্রিকেটার আফ্রিকার একদিনের আন্তর্জাতিক ক্রিকেটার আফ্রিকার টুয়েন্টি২০ আন্তর্জাতিক ক্রিকেটার ক্রিকেট বিশ্বকাপের ক্রিকেটার
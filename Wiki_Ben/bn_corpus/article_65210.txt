'''ড্যানিয়েল টেলর''' (; জন্ম: জানুয়ারি, ১৮৮৭ মৃত্যু: ২৪ জানুয়ারি, ১৯৫৭) নাটাল প্রদেশের ডারবানে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯১৪ সালে সংক্ষিপ্ত সময়ের জন্যে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে নাটাল দলের প্রতিনিধিত্ব করেন। দলে তিনি মূলতঃ বামহাতি মাঝারিসারির ব্যাটসম্যান হিসেবে খেলতেন। এছাড়াও, ডানহাতে মিডিয়াম পেস বোলিং করতেন '''ড্যান টেলর'''। == প্রথম-শ্রেণীর ক্রিকেট == ১৯০৭-০৮ মৌসুম থেকে ১৯১৯-২০ মৌসুম পর্যন্ত ড্যান টেলরের প্রথম-শ্রেণীর খেলোয়াড়ী জীবন চলমান ছিল। বামহাতি মাঝারিসারির ব্যাটসম্যান ড্যান টেলর দক্ষিণ আফ্রিকার টেস্ট অধিনায়ক হার্বি টেলরের জ্যেষ্ঠ ভ্রাতা ছিলেন। ড্যান টেলর মাঝে-মধ্যে প্রথম-শ্রেণীর ক্রিকেটে অংশ নিতেন। এক যুগের অধিক সময়ে মাত্র এগারোটি প্রথম-শ্রেণীর ক্রিকেট খেলায় যুক্ত ছিলেন। কেবলমাত্র ১৯১২-১৩ মৌসুমে নাটালের পক্ষে নিয়মিত খেলেছেন। পরের মৌসুমে আর একটি খেলায় অংশ নিয়েছিলেন। মাত্র একবার পঞ্চাশোর্ধ্ব ইনিংস খেলেছেন তিনি। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন ড্যান টেলর। মহান যুদ্ধের পূর্বে ১৪ ফেব্রুয়ারি, ১৯১৪ তারিখে ডারবানে সফরকারী ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। ২৭ ফেব্রুয়ারি, ১৯১৪ তারিখে পোর্ট এলিজাবেথে একই দলের বিপক্ষে সর্বশেষ টেস্টে অংশ নেন তিনি। ১৯১৩-১৪ মৌসুমে ইংল্যান্ড দল দক্ষিণ আফ্রিকা গমন করে। সিরিজের চতুর্থ পঞ্চম টেস্টে তিনি খেলেন। অংশগ্রহণকৃত দুই টেস্টে তার কনিষ্ঠ ভ্রাতা হার্বি টেলর নেতৃত্ব দিয়েছিলেন। অভিষেক টেস্টে এসএফ বার্নস খেলায় ১৪ উইকেট লাভের প্রেক্ষিতে সফরকারীরা পাঁচ-উইকেটে জয় তুলে নেয়। প্রথম টেস্টের উভয় ইনিংসে ৩৬ রান করে তুলেছিলেন। তবে, অপর খেলায় তিনি ব্যর্থতার পরিচয় দেন। পোর্ট এলিজাবেথের চূড়ান্ত টেস্টে ১৩ রান তুলেছিলেন। ২৪ জানুয়ারি, ১৯৫৭ তারিখে ৭০ বছর বয়সে ডারবানে ড্যান টেলরের দেহাবসান ঘটে। একই নামের অধিকারী পিতা ড্যানিয়েল টেলর নাটালের পক্ষে ১৮৮৯-৯০ মৌসুমে প্রথম-শ্রেণীর ক্রিকেটে অংশগ্রহণ করেছিলেন। == তথ্যসূত্র == == আরও দেখুন == লেন টাকেট ক্লদ নিউবেরি এক টেস্টের বিস্ময়কারী ইস্টার্ন প্রভিন্স ক্রিকেট দল দক্ষিণ আফ্রিকান টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার আফ্রিকান ক্রিকেটার আফ্রিকার টেস্ট ক্রিকেটার
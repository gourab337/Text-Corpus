'''গুগল ডুডল''' হলো গুগল কর্তৃক ডিজাইনকৃত কোনো বিশেষ দিন,বিশেষ ঘটনা,অর্জন বা বিখ্যাত কোনো ব্যক্তির জন্ম মৃত্যুবার্ষিকী স্মরণ করতে গুগলের হোম পেইজে তাদের লোগোর পরিবর্তে ব্যবহৃত শিল্পসম্মত লোগো। যেটি কোনো বিশেষ দিনে গুগলের হোমপেজে তাদের নিজস্ব লোগোর পরিবর্তে ব্যবহার করা হয়।গুগলের প্রথম ডুডল দেওয়া হয় ১৯৯৮ সালের ৩০শে আগস্ট বার্নিং ম্যান ফেস্টিভ্যালের দিন। এটি ডিজাইন করেছিলো গুগলের প্রতিষ্ঠাতা ল্যারি পেইজ সার্গেই বিন, এটি দেওয়ার কারণ ছিলো মূলত গুগল ব্যবহারকারীদের তাদের অনুপস্থিতি সম্পর্কে বার্তা দেওয়া। পরবর্তীতে গুগল ডুডল ডিজাইন করার জন্য "ডুডলার" নামে কর্মী নিয়োগ দেন। ২০১০ সালের জানুয়ারিতে গুগল, স্যার আইজ্যাক নিউটন এর সম্মানার্থে প্রথমবারের মতো এনিমেটেড ডুডল প্রকাশ উপলক্ষে প্রথমবারের মতো ইন্টারঅ্যাক্টিভ ডুডল প্রকাশ করা হয়। এবং এটির মাধ্যমে ডুডলে হাইপারলিংক দেওয়া শুরু হয়, যেটিতে ক্লিক করলে উক্ত বিষয়বস্তু সম্পর্কিত গুগলে সার্চ ফলাফল দেখানো হয়। ২০১৪ সাল পর্যন্ত গুগল আঞ্চলিক আন্তর্জাতিক ডুডল মিলে মোট ২০০০ এরও বেশি সংখ্যক ডুডল তাদের হোম পেজে প্রদর্শন করেছে। ==একনজরে== গুগল পর্যন্ত অনেক বিখ্যাত ব্যক্তিদের স্মরণে ডুডল প্রকাশ করেছে,তাদের মধ্যে অন্যতম হলো অ্যান্ডি ওয়ারহোল, আলবার্ট আইনস্টাইন, লিওনার্দো দ্য ভিঞ্চি, রবীন্দ্রনাথ ঠাকুর, লুইস ব্রেইল, ইলা ফিরসগেরাল্ড, পার্সিভাল লুয়েল, এডভার্ড মান্চ, নিকোলা টেসলা,নরম্যান হেরিংটন, জন লেনন, মাইকেল জ্যাকসন, সত্যজিৎ রায়, এইচ. জি. ওয়েলস, ফ্রেডি মার্কারি, স্যামুয়েল মোর্স, হ্যানচ ক্রিশ্চিয়ান ওয়েরস্টেড, মহাত্মা গান্ধী, ডেনিস গেবর সহ আরও অনেক। এছাড়াও গুগল বাংলাদেশের অনেক কবি, সাহিত্যিক অন্যান্য বিখ্যাত ব্যক্তিদের স্মরণে ডুডল প্রকাশ করেছে। তাদের মধ্যে অন্যতম হলো: হুমায়ুন আহমেদ,বেগম রোকেয়া,শামসুর রহমান,লাকী আখন্দ, সুফিয়া কামাল, তারেক মাসুদ প্রমুখ। এছাড়াও বাংলাদেশের স্বাধীনতা দিবস একুশে ফেব্রুয়ারি এবং বাংলা নববর্ষের দিনও গুগল ডুডল প্রকাশ করে থাকে। ===ডুডলার=== যেসমস্ত এবং শিল্পীগণ গুগলের ডুডল ডিজাইন করেন তাদের বলা হয় "ডুডলার"। এদের মধ্যে অন্যতম হলো ইকুয়া হোমস, জেনিফার হম, সোফিয়া কৃষ্ণমণি এবং ডেনিস হোয়াং ==তথ্যসূত্র== ==বহিঃসংযোগ==
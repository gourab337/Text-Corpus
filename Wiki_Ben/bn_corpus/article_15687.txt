:''একই নামের বাংলাদেশি স্থপতি সম্মন্ধীয় নিবন্ধটির জন্য দেখুন ফজলুর রহমান খান'' '''ফজলুর রহমান খান''' একজন বাংলাদেশী শিক্ষাবিদ। তিনি শিক্ষকতা করেছেন ঢাকা মৃত্তিকা বিজ্ঞান বিভাগে। ১৯৭১ সালের বাংলাদেশের স্বাধীনতা যুদ্ধ চলাকালে পাকিস্তানী সেনাবাহিনী রাজাকার সংগঠন আল বদর আল শামসের হাতে নিহত বুদ্ধিজীবীদের মধ্যে তিনি একজন। ফজলুর রহমান খান জন্মগ্রহণ করেন তৎকালীন ব্রিটিশ সাম্রাজ্যের (বর্তমান বাংলাদেশের) নেত্রকোনা জেলার মোহনগঞ্জ উপজেলার কজিয়াটি গ্রামে। তার পিতার নাম আব্দুল হাকিম খান, এবং মাতার নাম ফিরোজা খাতুন। == শিক্ষাজীবন == তিনি মোহনগঞ্জ পাইলট উচ্চ বিদ্যালয় থেকে ১৯৫৪ সালে ম্যাট্রিকুলেশন (মাধ্যমিক) পরীক্ষায় উত্তীর্ণ হন। এরপর তিনি ভর্তি হন ময়মনসিংহের আনন্দমোহন কলেজে, এবং সেখান থেকে ১৯৫৮ সালে আই.এসসি. (উচ্চমাধ্যমিক) পরীক্ষায় উত্তীর্ণ হন। এরপর তিনি ১৯৬০ সালে ঢাকা মৃত্তিকাবিজ্ঞান বিভাগ থেকে বি.এসসি. (স্নাতক) ১৯৬১ সালে একই বিভাগ থেকে এম.এসসি. (স্নাতকোত্তর) ডিগ্রি লাভ করেন। ১৯৬৮ সালে তিনি লন্ডন ইম্পেরিয়াল কলেজ থেকে পিএইচ.ডি. ডিগ্রি লাভ করেন। == মৃত্যু == ১৯৭১ সালের ২৬ মার্চ ভোর রাতে পাকিস্তানী সেনারা তাকে তার তৎকালীন ইকবাল হলের (বর্তমান জহুরুল হক হল) আবাসিক শিক্ষকদের বসবাসের ভবনের নিজ শয়ন কক্ষে গুলি করে হত্যা করে। প্রায় দেড় দিন সেখানে পড়ে থাকার পর ২৭ মার্চ কারফিউ শিথিল হলে তার পরিবারের সদস্যগণ তাকে আজিমপুর কবরস্থানে সমাধিস্থ করেন। জন্ম মৃত্যু শহীদ বুদ্ধিজীবী প্রাক্তন শিক্ষার্থী শিক্ষাবিদ শিক্ষক
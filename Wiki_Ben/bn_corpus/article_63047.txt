'''অ্যাঞ্জেলিনে মুরিমিরোয়া''' হলেন জিম্বাবুয়ের একজন নারীবাদী, যিনি আফ্রিকায় নারী শিক্ষার প্রসারে কাজ করে চলা ক্যামফেডের এক্সিকিউটিভ ডিরেক্টর হিসেবে কর্মরত আছেন। ২০১৭ সালে তিনি ''বিবিসি ১০০ নারী'' তালিকায় স্থান পেয়েছিলেন। ==কর্মজীবন== অ্যাঞ্জেলিনে মুরিমিরোয়া বেড়ে উঠেছেন জিম্বাবুয়ের ডেনহেরেতে। নব্বইয়ের দশকে তিনি মাধ্যমিক বিদ্যালয়ে পড়াকালীন সময়ে ক্যামফেড থেকে শিক্ষার জন্য অর্থ সহায়তা ছাড়াও স্কুল ইউনিফরম, জুতা স্কুলের জন্য প্রয়োজনীয় জিনিসপত্র লাভ করেন। ক্যামফেডের আফ্রিকা বিভাগের এক্সিকিউটিভ ডিরেক্টর হবার আগে তিনি পশ্চিম পূর্ব আফ্রিকা অঞ্চলে ক্যামফেডের এক্সিকিউটিভ ডিরেক্টর হিসেবে দায়িত্ব পালন করেছেন। ১৯৯৮ সালে তিনি ক্যামফেড অ্যালুমনাই অ্যাসোসিয়েশন প্রতিষ্ঠা করেন। প্রথম দিকে অল্পসংখ্যক সদস্য থাকলেও ২০১২ সালে আফ্রিকার পাঁচটি দেশের ১৭,০০০ সদস্য এই নেটওয়ার্কের সাথে যুক্ত ছিল। ২০১৭ সালে ক্যামফেড অ্যালুমনাই নেটওয়ার্কে সদস্য সংখ্যা এক লাখ অতিক্রম করে। ২০০৬ সালে তিনি উইমেন্স ওয়ার্ল্ড সামিট ফাউন্ডেশন থেকে উইমেন্স ক্রিয়েটিভিটি ইন রুরাল লাইফ প্রাইজ লাভ করেন। ২০০৯ সালে তার জীবন কাহিনি ''হাফ দ্য স্কাই'' পুস্তকে বর্ণিত হয়েছিল পুস্তকটি রচনা করেছেন পুলিৎজার পুরস্কারবিজয়ী দম্পতি শেরিল উডান নিকোলাস ক্রিস্টফ। ২০১৬ সালে ক্যামফেডের একটি অনুষ্ঠানে তিনি যোগ দিয়েছিলেন যেখানে অস্ট্রেলিয়ার সাবেক প্রধানমন্ত্রী জুলিয়া গিলার্ড ক্যামফেডের অভিভাবক হিসেবে নিযুক্ত হয়েছিলেন। ২০১৭ সালে তিনি ক্লারা লায়নেল ফাউন্ডেশন কর্তৃক ডায়মন্ড বল অনার্স পুরস্কার লাভ করেন। এছাড়া, ২০১৭ সালে তিনি ''বিবিসি ১০০ নারী'' তালিকায় স্থান পেয়েছিলেন। ==তথ্যসূত্র== ব্যক্তি
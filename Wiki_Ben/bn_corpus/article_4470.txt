কালনী নদী '''দিরাই''' বাংলাদেশের সিলেট বিভাগের সুনামগঞ্জ জেলার অন্তর্গত একটি উপজেলা। দিরাই অঞ্চলটি বয়ে গেছে সুনামগঞ্জের কালনী নদীর তীরে। এই অঞ্চলটি সিলেটের ভাটি অঞ্চল নামেও পরিচিত। এক মনোরম পরিবেশে কালনীর তীরে অবস্থিত এই দিরাই উপজেলাটি সিলেটের দক্ষিণ-পশ্চিমে অবস্থিত। ==উপজেলা পরিচিতি== ===ভৌগলিক পরিচিতি=== দিরাই উপজেলা ২৪°৩৯' থেকে ২৪°৫৩' উত্তর অক্ষাংশ এবং ৯১°১০' থেকে ৯১°২৮'পূর্ব দ্রাঘিমাংশের মধ্যে অবস্থিত। এর আয়তন ৪২০.৯৩ বর্গ কিলোমিটার। সুনামগঞ্জ জেলার দক্ষিণ-পশ্চিম অংশে প্রায় ৪২০.৯৩ বর্গ কি.মি. এলাকা জুড়ে উপজেলাটি বিস্তৃত। এর উত্তরে দক্ষিণ সুনামগঞ্জ জামালগঞ্জ উপজেলা, দক্ষিণে শাল্লা নবীগঞ্জ উপজেলা, পূর্বে জগন্নাথপুর উপজেলা এবং পশ্চিমে শাল্লা­, খালিয়াজুড়ি জামালগঞ্জ উপজেলা অবস্থিত। ===প্রশাসনিক এলাকা=== দিরাই থানা প্রতিষ্ঠিত হয় ১৯৪২ সালে এবং ১৯৮২ সালে একে উপজেলায় পরিণত করা হয়। দিরাই উপজেলা ১টি পৌরসভা, ৯টি ওয়ার্ড, ২৯টি মহলা, ৯টি ইউনিয়ন, ১৬৫টি মৌজা এবং ২২২টি গ্রাম নিয়ে গঠিত। ইউনিয়নগুলো হল যথাক্রমে: রফিনগর ইউনিয়ন ভাটিপাড়া ইউনিয়ন রাজানগর ইউনিয়ন চরনারচর ইউনিয়ন দিরাই সরমঙ্গল ইউনিয়ন করিমপুর ইউনিয়ন জগদল ইউনিয়ন তাড়ল ইউনিয়ন কুলঞ্জ ইউনিয়ন *** আয়তনের দিক থেকে রফিনগর ইউনিয়ন দিরাই উপজেলার বৃহত্তম ইউনিয়ন এবং উপজেলা সদর থেকে সবচেয়ে দূরে অবস্থিত; নৌকাযোগে প্রায় ৩০ কিলোমিটার৷ এই ইউনিয়নের অধিকাংশ গ্রামের কৃষি মূলত কালিয়াকোটা হাওড়কে কেন্দ্র করেই আবর্তিত হয়। ===ইতিহাস=== কালনী নদীর তীরে অবস্থিত এই উপজেলার নাম দিরাই। অতীতে দিরাইয়ের নাম ছিল বাবাগঞ্জ বাজার। জিতরাম দ্বিদরাম নামক দু’জন প্রভাবশালী ব্যক্তি এই এলাকায় প্রথমদিকে বসবাস করতেন, তাঁদের নামের উপর ভিত্তি করে বাবাগঞ্জ বাজারের নাম "দিরাই বাজার" হিসেবে পরিচিতি লাভ করে। ১৮৯২ খ্রিষ্টাব্দের ১০ ডিসেম্বর তারিখে প্রকাশিত আসাম গেজেট নোটিফিকেশন নং-৫৯৫৪ মূলে এই উপজেলার নামকরণ করা হয় "দিরাই"। ===ভাষা সংষ্কৃতি=== হাওরবেষ্টিত ভাটি অঞ্চলের চিরায়ত বৈশিষ্ট্য এখানে বিদ্যমান। এই জনপদের অধিকাংশ মানুষ সুদীর্ঘ সময় ধরে কৃষিকাজের সঙ্গে জড়িত। তাই এদের দৈনন্দিন জীবন কৃষ্টি ওতপ্রোতভাবে কৃষির সাথে সম্পৃক্ত। অত্র এলাকার জনগণ সাধারণত সিলেটের আঞ্চলিক ভাষায় কথা বলেন, তবে পশ্চিম দিরাইয়ে নেত্রকোনার আঞ্চলিক ভাষার প্রভাব রয়েছে। যেসব সরকারি সংস্কৃতি বিষয়ক সংস্থা দিরাইয়ে কাজ করছে সেগুলো হল: উপজেলা শিল্পকলা একাডেমি, দিরাই গণগ্রন্থাগার, দিরাই এছাড়াও বিভিন্ন বেসরকারি শিল্পসংস্কৃতি বিষয়ক প্রতিষ্ঠান রয়েছে। ===দর্শনীয় স্থান=== দিরাইয়ের দর্শনীয় স্থানগুলোর মধ্যে রয়েছে: ধল রোড (বর্ষার মিনি কক্সবাজার) রাজানগর নারকেল বাগান পীর আকিল শাহের মাজার শরীফ বাউল সম্রাট শাহ আব্দুল করিমের বাড়ি কল্যাণী কালীমন্দির ভাটিপাড়া জমিদার বাড়ি খাগাউড়া ধর্মীয় প্রতিষ্ঠান বাংলাবাজার রফিনগর উচ্চবিদ্যালয় কালিয়াগুটা হাওর কলকলিয়া স্লুইসগেট চিতলিয়া ছায়ামন্দির জগদল ২০ শয্যাবিশিষ্ট হাসপাতাল রজনীগঞ্জ বাজারের পার্শ্ববর্তী বাগানবাড়ি ভাটিপাড়া জামে মসজিদ নাচনী জামে মসজিদ কালনী সেতু চাপাতির হাওর বদলপুর সেতু বলনপুর শ্রীশ্রী গৌরনিতাই আশ্রম পদ্মকানন পর্যটন কেন্দ্র পদ্ম বিল দিরাই গ্রীনল্যান্ড সিটি শ্যামারচর আখড়া ইত্যাদি ===খেলাধুলা বিনোদন=== প্রচলিত সকল খেলাধুলাই এখানে হয়ে থাকে। বিনোদনের মধ্যে যাত্রা, নাটক বাউলগান অন্যতম। এছাড়াও ষাঁড়ের লড়াই,মোরগের লড়াই,গাজীর গান হয়ে থাকে। ==ভূগোল অর্থনীতি== ===প্রাকৃতিক সম্পদ=== উল্লেখযোগ্য কোনও প্রাকৃতিক সম্পদ নেই। তবে হাওরবেষ্টিত অঞ্চল হওয়াতে এখানে প্রচুর পরিমাণ ধান উৎপন্ন হয়, যা অত্র এলাকার চাহিদা পূরণ করে অন্য জেলাগুলোর ঘাটতি পূরণেও ভূমিকা রাখে। জলমহাল বেশি হওয়াতে এখানে প্রচুর পরিমাণ মৎস্য সম্পদ রয়েছে। ===নদ-নদী=== দিরাই উপজেলায় মোট নদ-নদীর সংখ্যা ২৪টি। তন্মধ্যে উল্লেখযোগ্য হচ্ছে কালনী, কুশিয়ারা, পিয়াইন, মরা সুরমা, ডাহুক ইত্যাদি। এছাড়াও দিরাই উপজেলা হাওরবেষ্টিত। এখানকার উল্লেখযোগ্য হাওড়সমূহ হল চাপতি, বরাম, কালিয়াকোটা ইত্যাদি। সুরমা কুশিয়ারার মধ্যে সংযোগস্থাপনকারী যে নদীটি, তার নাম কালনী। দিরাই উপজেলার কুলঞ্জ ইউনিয়নের মার্কুলি নামক স্থান থেকে কুশিয়ারার সঙ্গে সংযোগ তৈরি করে কালনী নদী উত্তরে অবস্থিত দক্ষিণ সুনামগঞ্জ সুনামগঞ্জ সদর উপজেলার কিছু অংশ ঘেঁষে সুরমায় পতিত হয়েছে। তবে দিরাই উপজেলার মার্কুলি থেকে রজনীগঞ্জ বাজার পর্যন্ত নদীকে মূলত কালনী বলে, আর রজনীগঞ্জ থেকে সদর উপজেলার পাঁচহাত ধনপুর গ্রাম হয়ে সুরমায় পতিত হওয়া অংশকে শাখা সুরমা বলে। দিরাই উপজেলায় অনেক রকমের ব্যবসা রয়েছে। তম্মধ্যে মাছ, ধান-চাল, বালু-পাথর কাঠের ব্যবসা অন্যতম। ===হাট-বাজার=== দিরাই উপজেলার উল্লেখযোগ্য বাজারগুলো হল; ধল বাজার, রজনীগঞ্জ বাজার, শ্যামারচর বাজার, আকিলশাহ বাজার, মিলনগঞ্জ বাজার, নাচনী বাজার, বোয়ালিয়া বাজার, হাতিয়া বড় বসজার, মধুপুর নয়া বাজার, গচিয়া বাজার, চক বাজার, রাজানগর বাজার, শাহজালাল বাজার, জগদল বাজার, কলিয়ার কাপন বাজার, রতনগঞ্জ বাজার, ছয়হারা নগদিপুর বাজার, বড়নগদিপুর বসুন্ধরা বাজার, বাংলা বাজার, চরনারচর বাজার, কল্যাণী বাজার, কর্ণগাঁও বাজার, টেলিফোন বাজার,নয়াগাঁও বাজার ইত্যাদি। ===হোটেল আবাসন=== উল্লেখযোগ্য হোটেলগুলোর মধ্যে রয়েছে হোটেল নাদের রিয়াজ ম্যানশন, হোটেল আলী ব্রাদার্স, হোটেল রাজধানী ইত্যাদি। == জনসংখ্যার উপাত্ত == ১৯৯১ সালের আদমশুমারি অনুযায়ী দিরাইয়ের জনসংখ্যা ১,৮৫,২৮৪। তন্মধ্যে পুরুষ ৫১.৩৮% নারী ৪৮.৬২%। দিরাইয়ের গড় সাক্ষরতার হার ২৫.৩% সাক্ষরতার জাতীয় গড় ৩২.৪%। ২০১১ সালের আদমশুমারি রিপোর্ট অনুযায়ী- *মোট জনসংখ্যা ২,৪৩,৬৯০ জন। *মোট ভোটার সংখ্যা ১,৬৮,২৯৯ জন। *মোট জনসংখ্যার ৬৮% মুসলমান,৩১% সনাতন ধর্মাবলম্বী এবং বাকি অন্যান্য ধর্মাবলম্বী। *মোট পরিবারের সংখ্যা ৪৫,০৪০ টি। *সাক্ষরতার হার ৩৭.১০%। == কৃতী ব্যক্তিত্ব == শাহ আবদুল করিম, বাউল সংগীতশিল্পী *ইকবাল হোসেন চৌধুরী, রাজনীতিবিদ, সাবেক মন্ত্রী। *গোলাম জিলানী চৌধুরী, রাজনীতিবিদ, সাবেক সংসদ সদস্য। সুরঞ্জিত সেনগুপ্ত, বিশিষ্ট রাজনীতিবিদ, সাবেক রেলমন্ত্রী *নাসির উদ্দীন চৌধুরী, সাবেক সাংসদ *ড. জয়া সেনগুপ্তা এমপি, সাংসদ *মঞ্জুর আলম চৌধূরী, উপজেলা চেয়ারম্যান *শাহ্ মাহদী, ইমলামিক ঐক্য প্রতিষ্ঠাতা *আলহাজ্ব আব্দুল কদ্দুস, সাবেক উপজেলা চেয়ারম্যান *রামকানাই দাশ, শাস্ত্রীয় লোকসংগীতশিল্পী *সুষমা দাস, লোকসংগীতশিল্পী == স্থানীয় স্বেচ্ছাসেবী সংগঠন == এভারগ্রীন রেলওয়ে মুক্ত রোভার স্কাউট গ্রুপ, অঙ্গীকার যুব সমাজ কল্যাণ সংস্থা, বিশ্বজন (রক্তদান স্বেচ্ছাসেবী সংগঠন), দূর্বার সমাজ কল্যাণ সংগঠন, দিরাই থানা পাবলিক গ্রুপ, আদর্শ যুব সমাজ কল্যাণ পরিষদ, দিরাই উপজেলা ছাত্রকল্যাণ পরিষদ, দিরাই উপজেলা সমাজকল্যাণ এফবি পাবলিক গ্রুপ, দিরাই শাল্লার জনসার্থে, অষ্টগ্রাম ছাত্রকল্যাণ পরিষদ ইত্যাদি,জাগো দিরাই,ভাটি বাংলা শিক্ষা সাংস্কৃতিক পরিষদ ইত্যাদি। == বিবিধ == দিরাই উপজেলার সাথে খালিয়াজুড়ি উপজেলার সীমানা নির্ধারিত হয়েছে পিয়াইন নদী দ্বারা। খালিয়াজুড়ি উপজেলার সীমান্তে দিরাই উপজেলার পুরন্দরপুর গ্রাম তিনটি অবস্থিত। কালিয়াকোটা হাওড়ের প্রান্ত ঘেঁষে পিয়াইন নদী খালিয়াজুড়ি উপজেলায় প্রবেশ করেছে। == আরও দেখুন == দিরাই পৌরসভা সুনামগঞ্জ জেলা সিলেট বিভাগ == তথ্যসূত্র == ==বহিঃসংযোগ== উপজেলা জেলার উপজেলা বিভাগের উপজেলা
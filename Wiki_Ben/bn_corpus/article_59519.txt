হল মিলশ ফরমান পরিচালিত ১৯৮৪ সালের মার্কিন নাট্যধর্মী চলচ্চিত্র। এটি পিটার শেফারের মঞ্চনাটক ''আমাডেয়ুস'' অবলম্বনে নির্মিত। অস্ট্রিয়ার ভিয়েনার পটভূমিতে নির্মিত চলচ্চিত্রে আঠারো শতাব্দীর শেষার্ধ্বে ভোল্‌ফগাংক্‌ আমাডেয়ুস মোৎসার্টের কল্পিত জীবনী এবং সম্রাট দ্বিতীয় ইয়োসেফের রাজদরবারে মোৎসার্টের সাথে ইতালীয় সুরকার আন্তোনিও সালিয়েরির চিত্রিত হয়েছে। চলচ্চিত্রে মোৎসার্টের বিভিন্ন সুরের ব্যবহার করা হয়েছে। সর্বকালের অন্যতম সেরা চলচ্চিত্র হিসেবে বিবেচিত ''আমাডেয়ুস'' ৫৩টি পুরস্কারের মনোনয়ন লাভ করে এবং ৪০টি পুরস্কার অর্জন করে, তন্মধ্যে রয়েছে শ্রেষ্ঠ চলচ্চিত্রের জন্য একাডেমি পুরস্কারসহ ৮টি একাডেমি পুরস্কার, চারটি বাফটা পুরস্কার, চারটি গোল্ডেন গ্লোব পুরস্কার এবং একটি ডিরেক্টরস গিল্ড অব আমেরিকা পুরস্কার। একই চলচ্চিত্রের জন্য দুজন আলাদা ব্যক্তির শ্রেষ্ঠ অভিনেতার জন্য একাডেমি পুরস্কারের মনোনয়নের নজিরও দেখা যায় এই চলচ্চিত্রের জন্য। ১৯৯৮ সালে আমেরিকান ফিল্ম ইনস্টিটিউট ''আমাডেয়ুস'' ছবিটিকে তাদের ১০০ বছর... ১০০ চলচ্চিত্র তালিকায় ৫৩তম সেরা চলচ্চিত্র হিসেবে স্থান দেয়। ==কাহিনি সংক্ষেপ== বৃদ্ধ আন্তোনিও সালিয়েরি বন্ধ ঘরে চিৎকার করে বলতে থাকেন তার প্রাক্তন সহকর্মী ভোল্‌ফগাংক্‌ আমাডেয়ুস মোৎসার্টের মৃত্যুর পিছনে তার হাত রয়েছে এবং তার গলা কেটে আত্মহত্যা করার চেষ্টা করেন। দুজন ভৃত্য তাকে একটি মানসিক হাসপাতালে নিয়ে যায়। সেখানে যাজক ফাদার ভোগলার তার কাছে তার পাপ স্বীকারের ব্যাপারে শুনতে আসেন। সালিয়েরি ফাদারকে বলতে শুরু করেন শৈশব থেকেই তিনি সুরকার হতে চেয়েছিলেন, কিন্তু তার পিতার কড়া শাসনের জন্য তা সম্ভব হচ্ছিল না। তিনি ঈশ্বরের কাছে প্রার্থনা করেন যদি তিনি সালিয়েরিকে বিখ্যাত সুরকার হিসেবে প্রতিষ্ঠিত করেন তবে ঈশ্বরে বিশ্বাসী হবেন। তিনি মনে করেন তার পিতার মৃত্যুর মধ্যে দিয়ে ঈশ্বর তার প্রার্থনা কবুল করেন। তিনি ভিয়েনায় সঙ্গীতের শিক্ষা গ্রহণ করেন এবং সম্রাট দ্বিতীয় ইয়োসেফের রাজদরবারে প্রধান সুরকারের পদ অধিকার করেন। মোৎসার্ট জালৎস্‌বুর্গের অনুরোধে গান পরিবেশন করতে আসেন। সালিয়েরি মোৎসার্টের পরিবেশনা শুনতে যান, এবং সেখানে গিয়ে দেখতে পান মোৎসার্ট অশ্লীল অপরিপক্ক হলেও তার প্রতিভা সীমাতিক্রম। সম্রাট তার উপদেষ্টাদের আপত্তি স্বত্ত্বেও মোৎসার্টকে একটি অপেরা লেখার জন্য পদোন্নতি দেন। মোৎসার্ট এই চাকরি গ্রহণ করেন। "ডাই এন্টফুরুং আউস ডেম সেরাইল"-এর প্রথম পরিবেশনা সম্রাটের কাছ থেকে মিশ্র প্রতিক্রিয়া লাভ করে। এই সময়ে ফ্রাউ ওয়েবার তার কন্যা কনস্টানৎসার সাথে মোৎসার্টের বাগদানের ঘোষণা দেন। এতে অপেরা গায়িকা কাতেরিনা কাভালিয়েরি মনঃক্ষুণ্ণ হন। সালিয়েরি সন্দেহ পোষণ করেন যে মোৎসার্ট তার সাথে সহবাস করেছেন। সম্রাট চান মোৎসার্ট তার ভাতিজি যুবরাজ্ঞী এলিজাবেথকে সঙ্গীতের তালিম দেন, কিন্তু সালিয়েরি তাকে নিষেধ করেন। কনস্টানৎসা সালিয়েরির কাছে এই চাকরির ব্যাপারে কথা বলতে আসেন, কিন্তু সালিয়েরি তাকে সেই সুযোগ দেয় নি। ঈশ্বর মোৎসার্টকে যে প্রতিভা দিয়েছেন তা তাকে কেন দেন নি এই জন্য সালিয়েরি খুবই ক্রুদ্ধ হন এবং মোৎসার্টকে ধ্বংস করে দেওয়ার ইচ্ছা পোষণ করেন। ইতোমধ্যে, মোৎসার্ট কাজ খুঁজে পেতে সংগ্রাম করতে থাকেন এবং প্রচুর মদ্যপান শুরু করেন। তার পিতা লিওপল্ড মোৎসার্ট ভিয়েনায় তার সাথে দেখা করতে আসেন। মোৎসার্ট তার পিতা কনস্টানৎসাকে নিয়ে একটি মুখোশ পার্টিতে যান। সালিয়েরিও সেখানে উপস্থিত হন। মোৎসার্ট সেখানে অতিথিদের সঙ্গীত পরিবেশন করে বিনোদন দেন। সালিয়েরি এক তরুণীকে ভাড়া করেন এবং মোৎসার্টের উপর গোয়েন্দাগিরি করতে তাকে মোৎসার্টের বাড়িতে গৃহপরিচারিকার কাজের জন্য পাঠান। কনস্টানৎসা তাকে কাজের জন্য রেখে দেন। গৃহপরিচারিকাটি একদিন সালিয়েরিকে মোৎসার্টের বাড়িতে নিয়ে যান এবং তিনি দেখতে পান মোৎসার্ট সম্রাট কর্তৃক নিষিদ্ধ নাটক ''দ্য ম্যারিজ অব ফিগারো'' নিয়ে একটি অপেরা লিখছেন। সম্রাট যখন তাকে রাজদারবারে ডেকে পাঠান, সালিয়েরি উপদেষ্টাদের আপত্তি স্বত্ত্বেও তিনি সম্রাটের নিকট থেকে অপেরাটি পরিবেশনের অনুমতি পান। কয়েকজন দূত ভিয়েনায় এসে তার পিতার মৃত্যুর খবর দেন এবং শোকার্ত মোৎসার্ট "ডন জোভান্নি" লিখেন। সালিয়েরি মনে করেন মৃত কমান্ডার হলেন লিওপল্ডের রূপক। মুখোশ পার্টিতে লেওপল্ডের পরা মুখোশ পরে সালিয়েরি মোৎসার্টের বাড়িতে যান এবং একটি রিকুয়েম মাস লেখার জন্য তাকে অর্থ প্রদান করেন। সালিয়েরি এই কাজ শেষ হওয়ার পরপরই তাকে হত্যা করার পরিকল্পনা করেন এবং মোৎসার্টের শেষকৃত্যে এই সুর পরিবেশন করেন দাবী করবেন এটি তারই কাজ। এক ব্যঙ্গধর্মী ভডেভিলে মোৎসার্টের অপেরা গায়ক এমানুয়েল শিকানেডার মোৎসার্টকে তার মঞ্চের জন্য একটি অপেরা লেখার অনুরোধ করেন। আর্থিকভাবে ভঙ্গুর মোৎসার্ট সেই কাজ করতে রাজি হন, তবে কনস্টানৎসা তাকে রিকুয়েম মাস শেষ করতে পীড়াপীড়ি করেন, কারণ এই কাজের জন্য তিনি নগদ অর্থ পাবেন। নিয়ে এই দম্পতির ঝগড়া হয় এবং কনস্টানৎসা তার পুত্র কার্লকে নিয়ে ভিয়েনা ত্যাগ করেন। সময়ে "দ্য ম্যাজিক ফ্লুট" পরিবেশনার কালে তিনি ঢলে পড়েন। সালিয়েরি তাকে বাড়িতে নিয়ে যান এবং রিকুয়েম লিখে শেষ করতে তাকে সাহায্য করার প্রস্তাব দেন। সালিয়েরি মোৎসার্টের মুখ থেকে শুনে শুনে লিখতে থাকেন। তারা সারারাত এই সুর নিয়ে কাজ করেন। পরের সকালে অসুস্থ মোৎসার্ট সালিয়েরির কাছে তার পূর্বের ব্যবহার তার প্রতি তার দৃষ্টিভঙ্গি কথা স্বীকার করে ক্ষমা চান। অন্যদিকে, মোৎসার্টকে ছেড়ে গিয়ে অপরাধবোধে কাতর কনস্টানৎসা ভিয়েনা ফিরে আসেন। তিনি ফিরে দেখেন সালিয়েরি তাদের ঘরে শুয়ে আছেন এবং রিকুয়েমের বেশ কিছু কাজ এগিয়েছে। তিনি দেখতে পান এগুলো মোৎসার্টের লেখা নয়। সালিয়েরি তাকে জানান এগুলো তার লেখা এবং তিনি মোৎসার্টকে এই সুরটি লিখতে সাহায্য করছিলেন। কনস্টানৎসা অসমাপ্ত রিকুয়েম তালাবদ্ধ করে রাখেন এবং সালিয়েরিকে চলে যেতে বলেন। সালিয়েরি মোৎসার্টের কাছে চলে যাওয়ার অনুমতি চান, কিন্তু কনস্টানৎসা গিয়ে দেখেন মোৎসার্ট মারা গেছেন। মোৎসার্টকে শহরের বাইরে নিয়ে যাওয়া হয় এবং কোন প্রকার শেষকৃত্য ছাড়াই গণকবরে সমাহিত করা হয়। সালিয়েরি তার গল্প শেষ করে জানতে দয়ালু ঈশ্বর তার প্রিয় একজনকে শেষ করে দিয়ে তার মত একজন মধ্যম মানের ব্যক্তি রেখে দিয়েছেন। তাকে হুইলচেয়ারে করা নিচে নিয়ে যাওয়ার সময় তিনি নিজেকে "মধ্যম মানের ব্যক্তিদের পৃষ্ঠপোষক সাধু" বলে আখ্যায়িত করেন এবং অন্য রোগীদের তাদের অপর্যাপ্ততার বিদ্রুপ করেন। শেষ দৃশ্যে মোৎসার্টের উচ্চ হাসির আওয়াজ শুনা যায়। ==কুশীলব== এফ. মারি আব্রাহাম আন্তোনিও সালিয়েরি টম হুলস ভোল্‌ফগাংক্‌ আমাডেয়ুস মোৎসার্ট এলিজাবেথ বেরিজ কনস্টানৎসা মোৎসার্ট সিমন ক্যালো এমানুয়েল শিকানেডার রয় ডট্রিস লিওপল্ড মোৎসার্ট ক্রিস্টিন এবারসোল কাতেরিনা কাভালিয়েরি জেফ্রি জোন্স সম্রাট দ্বিতীয় ইয়োসেফ চার্লস কে কাউন্ট কেনেথ ম্যাকমিলান মাইকেল শ্লুমবের্গ কেনি বেকার ব্যঙ্গ নাটকের নির্দেশক লিজাবেথ বার্টলেট পাপাজেনা বারবারা ব্রাইন ফ্রাউ ওয়েবার মার্টিন কাভানি তরুণ সালিয়েরি রডেরিক কুক কাউন্ট ফন স্ট্রাক মিলান ডেমজানেঙ্কো কার্ল মোৎসার্ট পিটার ডিগেসু ফ্রান্সেস্কো সালিয়েরি রিচার্ড ফ্র্যাঙ্ক ফাদার ভোগলার ==মূল্যায়ন== ===সমালোচনামূলক প্রতিক্রিয়া=== চলচ্চিত্র সমালোচক রজার ইবার্ট চলচ্চিত্রটিকে চারে চার রেটিং দিয়ে বলেন, "দীর্ঘদিন পর কোন চলচ্চিত্র নির্মাতা খুবই ঝুঁকিপূর্ণ জুয়া খেলেছেন", কিন্তু তিনি আরও বলেন, "এতে কোন কিছু সস্তা বা অযোগ্য ছিল না" এবং উপসংহার টেনে বলেন, "মনোমুগ্ধকর চলচ্চিত্র, পরিপূর্ণ সূক্ষ্ম আনন্দায়ক আকর্ষণীয়।" ''পিপল'' ম্যাগাজিনের পিটার ট্রেভার্স বলেন, "হুলস আব্রাহাম দ্বৈত জয়ে রত হন যা প্ররোচনামূলক অত্যাশ্চার্য কৃতিত্ব হয়ে ওঠে।" ''দ্য নিউ রিপাবলিক''-এর স্ট্যানলি কফম্যান ছবিটিকে প্রশংসার যোগ্য তালিকায় যোগ করেন। ''ভ্যারাইটি'' ম্যাগাজিনের টড ম্যাকার্থি বলেন কাজ করার মত ভালো বিষয়বস্তু এমন শীর্ষ প্রতিভারা জড়িত থাকা সত্ত্বেও মঞ্চে কাজটির যেসব গুণাবলী সামর্থ্য ছিল তার হ্রাস পেয়েছে।" ===পুরস্কার মনোনয়ন=== ;একাডেমি পুরস্কার বিজয়ী: শ্রেষ্ঠ চলচ্চিত্র সল জ্যানৎস বিজয়ী: শ্রেষ্ঠ পরিচালনা মিলস ফরমান বিজয়ী: শ্রেষ্ঠ অভিনেতা এফ. মারি আব্রাহাম বিজয়ী: শ্রেষ্ঠ উপযোগকৃত চিত্রনাট্য পিটার শেফার বিজয়ী: শ্রেষ্ঠ শিল্প নির্দেশনা প্যাট্রিজিয়া ফন কারেল চেরনি বিজয়ী: শ্রেষ্ঠ পোশাক পরিকল্পনা থিওডর পিস্টেক বিজয়ী: শ্রেষ্ঠ রূপসজ্জা ডিক স্মিথ পল লেব্লাঙ্ক বিজয়ী: শ্রেষ্ঠ শব্দগ্রহণ মার্ক বার্জার, টম স্কট, টড বোকেলহাইড, ক্রিস্টোফার নিউম্যান মনোনীত: শ্রেষ্ঠ অভিনেতা টম হুলস মনোনীত: শ্রেষ্ঠ চিত্রগ্রহণ মিরোস্লাভ অনদ্রিচেক মনোনীত: শ্রেষ্ঠ চলচ্চিত্র সম্পাদনা নিনা দানেভিচ মাইকেল চ্যান্ডলার ==তথ্যসূত্র== ==বহিঃসংযোগ== চলচ্চিত্র দশকের নাট্য চলচ্চিত্র চলচ্চিত্র নাট্য চলচ্চিত্র ভোল্‌ফগাংক্‌ আমাডেয়ুস মোৎসার্ট বিষয়শ্রেণী:দ্য সল জ্যানৎস কোম্পানির চলচ্চিত্র ফরমান পরিচালিত চলচ্চিত্র বিষয়শ্রেণী:সল জ্যানৎস প্রযোজিত চলচ্চিত্র সঙ্গীতজ্ঞ বিষয়ক চলচ্চিত্র চলচ্চিত্রের জন্য একাডেমি পুরস্কার গ্লোব পুরস্কার (সেরা নাট্য চলচ্চিত্র) বিজয়ী বিদেশি ভাষার চলচ্চিত্র বিভাগে সেজার পুরস্কার
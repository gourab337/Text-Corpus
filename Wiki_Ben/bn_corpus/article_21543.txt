'''লাঠিয়াল''' ১৯৭৫ সালে মুক্তিপ্রাপ্ত বাংলাদেশি নাট্য চলচ্চিত্র। চলচ্চিত্র পরিচালক নারায়ণ ঘোষ মিতা ছবিটি প্রযোজনা পরিচালনা করেছেন। ছবিটিতে বিভিন্ন চরিত্রে অভিনয় করেছেন আনোয়ার হোসেন, রোজী আফসারী, ফারুক, ববিতা। ছবিটি ১৯৭৫ সালের ২২ আগস্ট বাংলাদেশে মুক্তি পায়। ছবিটি ১ম জাতীয় চলচ্চিত্র পুরস্কারে শ্রেষ্ঠ চলচ্চিত্রের পুরস্কার লাভ করে এবং এই ছবি পরিচালনা করে শ্রেষ্ঠত্বের স্বীকৃতি স্বরূপ পরিচালক নারায়ণ ঘোষ মিতা জাতীয় চলচ্চিত্র পুরস্কারে শ্রেষ্ঠ পরিচালকের পুরস্কার লাভ করেন। == কাহিনী সংক্ষেপ == কাদের লাঠিয়াল গ্রামের মাতবরের হয়ে কাজ করে। তার ভাই দুখু মিয়া গ্রামে গ্রামে ঘুরে গান করে। কাদের তার ভাইকে খুব ভালোবাসে। কাদের স্ত্রীও দুখুকে অনেক স্নেহ করে। দুখু তার গ্রামেরই বানুকে পছন্দ করে। মাতবরের ছেলে মকবুল বানুকে উত্যক্ত করলে দুখু তাকে মারধোর করে। মাতবর কাদেরের কাছে তার ছেলের গায়ে হাত তোলার অভি্যোগ করে তাকে তার ভাইকে শাসায়। কাদের রাগান্বিত হয়ে বাড়িতে এসে দুখুকে মারধোর করে। এতে দুখু রাগ করে বাড়ি ছেড়ে চলে যায়। নদী তীরে মোড়লের সাথে তার পরিচয় হয়। মোড়ল তার গানের গলায় অভিভূত হয়ে তাকে তাদের দলের একজন করে নেয়। দুখুর নতুন কর্মজীবন শুরু হয়। অন্যদিকে বানু তার জন্য অপেক্ষা করতে থাকে। এক রাতে দুখু বানুর সাথে দেখা করে যায়। ইতোমধ্যে, মাতবর বানুকে তার ছেলের বৌ হিসেবে গ্রহণ করার জন্য বানুর পিতার নিকট প্রস্তাব পাঠায়। দুখুর ভাবী দুখুকে এই খবর পাঠায়, কিন্তু দুখু একটি চর দখল করতে চলে যায়। মাতবরও তার ছেলের বিয়ের দিন সেই নতুন চরের খবর পায়। সে কাদেরকে তার লাঠিয়ালসহ সেই চর দখল করতে পাঠায়। বানু কাদের স্ত্রীও এই বিয়ে বন্ধ করার জন্য নতুন চরের উদ্দেশ্যে যাত্রা করে। দুখু কাদের মধ্যে চরের দখল নিয়ে মারপিঠ শুরু হয়। দুজনেই চরের দখল ছাড়তে নারাজ। তাদের মাঝে কাদের স্ত্রী চলে এলে কাদের লাঠির আঘাত তার মাথায় লাগে। তারা মারপিঠ বন্ধ করে। কিন্তু মাতবর সেখানে এসে কাদেরকে শাসায়। এতে ক্ষিপ্ত হয়ে কাদের তার লাঠির আঘাতে মাতবরকে খুন করে। ফলে সাধারণ জনগণ এই চরের মালিকানা লাভ করে। == কুশীলব == আনোয়ার হোসেন কাদের লাঠিয়াল ফারুক দুখু মিয়া, কাদেরের ছোট ভাই। ববিতা বানু রোজী আফসারী কাদেরের স্ত্রী নারায়ণ চক্রবর্তী মোড়ল ওবায়দুর রহমান মাতবর এটিএম শামসুজ্জামান মকবুল, মাতবরের পুত্র। রিনা আক্রাম আবদুল মতিন রহিমা খাতুন আবদুস সোবহান কাজী শফিক জিল্লুর রহমান দিলীপ চক্রবর্তী সাইফুদ্দিন ==সঙ্গীত== চলচ্চিত্রের সঙ্গীত পরিচালনা করেছেন সত্য সাহা। গীত রচনা করেছেন গাজী মাজহারুল আনোয়ার। ===গানের তালিকা=== == পুরস্কার == ১৯৭৫ সালে ‘লাঠিয়াল’ সিনেমাটি শ্রেষ্ঠ চলচ্চিত্রের পুরস্কারসহ মোট ছয়টি শাখায় জাতীয় চলচ্চিত্র পুরস্কার পুরস্কার লাভ করে। এটি প্রথম জাতীয় চলচ্চিত্র পুরষ্কারপ্রাপ্ত চলচ্চিত্র। '''বিজয়ী''' শ্রেষ্ঠ অভিনেতাঃ আনোয়ার হোসেন ১৯৭৫ '''বিজয়ী''' শ্রেষ্ঠ পরিচালকঃ নারায়ণ ঘোষ মিতা ১৯৭৫ '''বিজয়ী''' শ্রেষ্ঠ পার্শ্বঅভিনেতাঃ ফারুক '''বিজয়ী''' শ্রেষ্ঠ রোজী আফসারী ১৯৭৫ '''বিজয়ী''' শ্রেষ্ঠ চিত্রসম্পাদনাঃ বশীর হোসেন == আরো দেখুন == ১৯৭৫ সালের বাংলাদেশী চলচ্চিত্রের তালিকা == তথ্যসূত্র == == বহিঃসংযোগ == চলচ্চিত্র দশকের নাট্য চলচ্চিত্র চলচ্চিত্র নাট্য চলচ্চিত্র ভাষার চলচ্চিত্র ঘোষ মিতা পরিচালিত চলচ্চিত্র সাহা সুরারোপিত চলচ্চিত্র চলচ্চিত্র বিভাগে জাতীয় চলচ্চিত্র পুরস্কার (বাংলাদেশ) বিজয়ী
'''''দ্য মুসলমান''''' প্রাচীনতম উর্দুভাষায় প্রকাশিত দৈনিক সংবাদপত্র, ভারতের চেন্নাই থেকে প্রকাশিত। এটি একটি চার পৃষ্ঠার সান্ধ্য কাগজ যার সমস্ত হাতে লেখা লিপিবিশারদগণ দ্বারা করা হচ্ছে, একটি ছাপাখানার দ্বারা বৃহৎ উৎপাদিত হওয়ার আগে। ওয়াইয়ার্ড পত্রিকা এবং ''দ্য টাইম্‌স অফ ইন্ডিয়া'' অনুযায়ী, ''দ্য মুসলমান'' সম্ভবত একমাত্র হাতে লেখা সংবাদপত্র জগতে। পত্রিকাটির বর্তমান সম্পাদক সৈয়দ আরিফুল্লাহ। == ইতিহাস == সংবাদপত্রটি সৈয়দ আজমতউল্লাহ (Syed Azmathullah) দ্বারা ১৯২৭ সালে প্রতিষ্ঠিত হয়। এটি ভারতীয় জাতীয় কংগ্রেস-এর মাদ্রাস সেশনের প্রেসিডেন্ট ডাঃ মুখতার আহমেদ আনসারি দ্বারা উদ্বোধন করা হয়। সংবাদ পত্রটির কার্য্যালয় চেন্নাইয়ের ট্রিপলিকেন হাই রোডে অবস্থিত। সৈয়দ আজমতউল্লাহ-এর মৃত্যুর পরে, সংবাদপত্রটি সৈয়দ ফাজুল্লাহ (Syed Fazullah)-এর দ্বারা প্রকাশিত হয়, যার মৃত্যু ঘটে ২৬ এপ্রিল ২০০৮-এ, ৭৮-এর বয়সে। ২০০৭ সালে, ফাজুল্লাহ আশঙ্কা করে যে তাঁর মৃত্যুর সাথে চারুলিপির এই সংস্কৃতিও হারিয়ে যাবে, যেহেতু তাঁর পুত্রগণ এই সংস্কৃতিতে আগ্রহী ছিলেন না। ফাজুল্লাহের পুত্র, সৈয়দ নাসরুল্লাহ, বলেন যে তিনি ক্যালিগ্রাফি-তে আগ্রহী নন, এবং যখন তিনি ক্ষমতায় আসবেন, তখন "কিছু বদলও আসবে"। কিন্তু এখনও পত্রিকাটি হাতে লেখা হয় এপ্রিল ২০১৮-তে ৯২ বছরে পা দেয় পত্রিকাটি। == দল == লিপিবিশারদগণ, যারা কাতিব নামেও পরিচিত, ৮০০ ফিটের একটি ছোট এক-ঘর কার্য্যালয়ের এক কোণে কাজ করেন। তাদের কাছে বিশেষ সুবিধা থাকে না, শুধু দুইটি দেওয়াল পাখা, তিনটি বাতি এবং একটি ফ্লুরোসেন্ট বাতি। প্রত্যেকটি পৃষ্ঠায় প্রায় ঘন্টা সময় লাগে। চার পাতার দৈনিকের কাজ শুরু হয় সকাল ১০টায়। দু’জন অনুবাদক খবরগুলো উর্দু ভাষায় লিখে দেন। ঘণ্টা দু’য়েক ধরে অনুবাদের কাজ চলে। তারপর চারুলিপি মূল কাগজ লেখার কাজ শুরু হয়। মূল কপি তৈরি হওয়ার পর প্রায় দুপুর ১টায় প্রিন্টের মাধ্যমে ফটো নেগেটিভে প্রসেস হয়ে বাকি কপিগুলো তৈরি হয়। সন্ধের মধ্যে খবরের কাগজ পৌঁছে যায় প্রায় ২২ হাজার পাঠকের হাতে। এই দৈনিকটির তিনজন কাতিব। প্রধান কাতিবের নাম রাহমান হোসেইনি। ১৯৮০ সালে তিনি পত্রিকায় যোগ দেন। মাস শেষে বেতন পান আড়াই হাজার রুপি। এখানে কাতিব হিসেবে লেখার কাজ করেন শাবানা বেগম খুরশিদ বেগম। প্রতি পৃষ্ঠার জন্য প্রতিদিন ৬০ ভারতীয় টাকা করে আয় করেন উভয়ে। চিন্নাস্বামী প্রধান প্রতিবেদক, যিনি সংবাদপত্রটির সঙ্গে আছেন প্রায় ২০ বছর। দৈনিকটির ক্রেতা সারা ভারতে আছে, নয়া দিল্লী, কলকাতা হায়দরাবাদ অন্তর্গত। == ধরণ == দৈনিকটির চারটি পৃষ্ঠা থাকে। প্রথম পাতায় থাকে দেশ বিদেশের নানা খবর। দ্বিতীয় পাতায় সম্পাদকীয়। পরের পাতা দুটিতে স্থানীয় খবর, খেলা বিজ্ঞাপন। সম্পাদক বলেন, সাধারণত এই দৈনিকে ব্রেকিং নিউজ থাকে না। তবে ব্রেকিং নিউজের জন্য প্রথম পাতার নীচের ডানদিকে কিছু জায়গা ফাঁকা রাখা হয়। সোমবারে কোরান ইসলাম সংক্রান্ত খবর বেশি প্রাধান্য পায় অন্যান্য খবরের থেকে। এপ্রিল ২০১৮ অনুসারে, প্রতিটি খবরের কাগজের দাম ৭৫ পয়সা (ভারতীয়) এবং দৈনিকটির প্রায় ২১ থেকে ২২ হাজার ক্রেতা আছে। == তথ্যসূত্র == == বহিঃসংযোগ == হাতে লেখা দৈনিক দ্য মুসলমান, বাংলাদেশের খবর (১৮ এপ্রিল ২০১৮) দ্য মুসলমান: হাতে লিখেই ৮৮ বছর, এনটিভি (০৫ এপ্রিল ২০১৫) হাতে লিখেই ৯১ বছর পার করল উর্দু দৈনিক 'দ্য মুসলমান', আনন্দবাজার পত্রিকা (১৮ এপ্রিল ২০১৮)
'''মূল যন্ত্রাংশ নির্মাতা''' সংক্ষেপে OEM ''ওইএম'') বলতে এমন একটি ব্যবসা প্রতিষ্ঠানকে বোঝায় যাদের উৎপাদিত পণ্য অন্য একটি ব্যবসা প্রতিষ্ঠানের পণ্যের যন্ত্রাংশ বা যন্ত্র-উপাদান হিসেবে ব্যবহৃত হয়। দ্বিতীয় এই ব্যবসা প্রতিষ্ঠানটিকে পুনঃবিক্রয়কারী নামে ডাকা হয়; কেননা প্রতিষ্ঠানটি মূল যন্ত্রাংশের সাথে অতিরিক্ত বৈশিষ্ট্য বা সেবা যোগ করে একটি সমাপ্ত পণ্য ক্রেতার কাছে বিক্রি করে। পুনঃবিক্রয়কারী প্রতিষ্ঠানটি মূল যন্ত্রাংশ নির্মাতার সাথে ঘনিষ্ঠভাবে কাজ করে থাকে। প্রায়শই মূল যন্ত্রাংশ নির্মাতা চাহিদা প্রয়োজনমাফিক বৈশিষ্ট্যাবলি অনুযায়ী তাদের যন্ত্রাংশের নকশার পরিবর্তন সাধন করে থাকে। উদাহরস্বরূপ ঐতিহ্যগতভাবে একটি মোটরগাড়ি নির্মাতা প্রতিষ্ঠান হল এক ধরনের পুনঃবিক্রয়কারী প্রতিষ্ঠান। কেননা একটি মোটরগাড়ির বিভিন্ন যন্ত্রাংশ যেমন নির্গম নল, গতিরোধক বেলন, ইত্যাদি বিভিন্ন মূল যন্ত্রাংশ নির্মাতা প্রতিষ্ঠান প্রস্তুত করে থাকে। এই যন্ত্রাংশগুলি পরে একটি মোটরগাড়ি নির্মাতা কিনে নেয় এবং এগুলিকে সংযোজন করে একটি পূর্ণাঙ্গ সমাপ্ত মোটরগাড়ি নির্মাণ করেন। সমাপ্ত গাড়িটি এরপর গাড়ি বিক্রেতা ব্যবসায়ীদের কাছে বিপণন করে একেকজন ক্রেতার কাছে বিক্রি করা হয়। ==তথ্যসূত্র== ==আরও দেখুন== পুনঃবিক্রয়কারী পরিভাষা
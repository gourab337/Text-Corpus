বপ্প তাঁর চার সাধনসঙ্গীকে শিক্ষাদানরত গৌতম বুদ্ধ '''বপ্প''' () (জীবনকাল- আনুমানিক খ্রিস্টপূর্ব ষষ্ঠ শতাব্দী) বৌদ্ধ ধর্মের ইতিহাসে পাঁচজন তপস্বীদের মধ্যে একজন ছিলেন, যিনি সিদ্ধার্থ গৌতমের সঙ্গে কঠোর তপস্যায় লিপ্ত হন এবং বুদ্ধত্ব লাভের পর গৌতম বুদ্ধের নিকট প্রথম ধর্মজ্ঞান প্রাপ্ত হন। == প্রথম জীবন == বপ্পের পিতা বশেত্থ সেই আটজন ব্রাহ্মণের একজন ছিলেন, যারা সিদ্ধার্থ গৌতমের ভবিষ্যদ্বাণী করেন। বশেত্থ তাকে পরবর্তী জীবনে সিদ্ধার্থ গৌতমকে অনুসরণ করতে নির্দেশ দেন। সিদ্ধার্থ তপস্যার মাধ্যমে সত্যানুসন্ধানের জন্য গৃহত্যাগ করে আলার কালাম উদ্দক রামপুত্ত প্রভৃতি যোগীদের নিকট শিক্ষালাভ সম্পন্ন করলে বপ্প সহ কৌণ্ডিন্য, ভদ্দিয়, মহানাম এবং অস্সজি নামক পাঁচজন তপস্বী তাকে অনুসরণ করেন উরুবিল্ব নামক স্থানে একসাথে ছয় বছর ধরে কঠোর তপস্যায় লিপ্ত হন। বৌদ্ধ ধর্মের ইতিহাসে এই পাঁচজন তপস্বী পঞ্চবগ্‌গীয় বা ভদ্রক পঞ্চবর্গীয় নামে পরিচিত। এই কঠোর তপস্যার ফলে অনশনক্লিষ্ট সিদ্ধার্থ গৌতম মরণাপন্ন হয়ে উপলব্ধি করেন যে, অনশনক্লিষ্ট দুর্বল দেহে শরীরকে অপরিসীম কষ্ট দিয়ে কঠোর তপস্যা করে বোধিলাভ সম্ভব নয়। সূত্রানুসারে, অসংযত বিলাসবহুল জীবনযাপন এবং কঠোর তপস্যার মধ্যবর্তী একটি মধ্যম পথের সন্ধান করে বোধিলাভ সম্ভব বলে তিনি উপলব্ধি করেন। তিনি তাই আবার খাদ্য গ্রহণের সিদ্ধান্ত নিলেন সুজাতা নাম্নী এক স্থানীয় গ্রাম্য কন্যার কাছ থেকে তিনি এক পাত্র পরমান্ন আহার করেন। সিদ্ধার্থকে খাদ্য গ্রহণ করতে দেখে বপ্প সহ সকল ভদ্রক পঞ্চবর্গীয় তার ওপর বিরক্ত হয়ে তাকে ছেড়ে বারাণসীর নিকট ঋষিপতনের মৃগ উদ্যানে যাত্রা করে চলে যান। == গৌতম বুদ্ধের নিকট শিক্ষালাভ == গৌতম বুদ্ধের নিকট হতে সুত্ত শিক্ষণরত বপ্প সহ সকল ভদ্রক পঞ্চবর্গীয় সিদ্ধার্থ গৌতম বুদ্ধত্ব লাভ করার পর ঋষিপতনের মৃগ উদ্যানে যাত্রা করে বপ্প সহ তার বাকি চারজন সাধনসঙ্গীকে খুঁজে বের করে তাদেরকে তার অভিজ্ঞতালব্ধ জ্ঞান প্রদান করার সিদ্ধান্ত নেন। যদিও প্রথমে এই পঞ্চবগ্‌গীয় তপস্বীরা গৌতম বুদ্ধের সিদ্ধিলাভের ব্যাপারে সন্দিহান ছিলেন, কিন্তু শীঘ্রই তার নবলব্ধ জ্ঞান তাদের মুগ্ধ করে। গৌতম বুদ্ধ তাদের সুত্ত সম্বন্ধে শিক্ষা প্রদান করেন। পাঁচ দিন পরে গৌতম বুদ্ধ তাদের অনাত্তলক্ষন সুত্ত সম্বন্ধে শিক্ষাদান করেন। বুদ্ধের নিকট শিক্ষালাভের ফলে বপ্প অর্হত হিসেবে উন্নীত হন। == তথ্যসূত্র ==
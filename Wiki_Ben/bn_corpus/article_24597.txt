alt=soldiers marching down road with boy reaching for them '''ওয়েট ফর মি, ড্যাডি''' হল ক্লড পি. ডেটলফের ধারণ করা একটি আলোকচিত্র যা ১৯৪০ সালের ১লা অক্টোবরে কানাডার নিউ কলম্বিয়া এভিনিউ-এর এইট স্ট্রিট থেকে ব্রিটিশ কলম্বিয়া রেজিমেন্টের সৈন্যদের মার্চ করার সময় ধারণ করা হয়েছিল। যখন ডেটলফ ছবিটি ধারণ করেছিলেন তখন ওয়ারেন ''হোয়াইটি'' বার্নার্ড দৌড়ে তার মায়ের কাছ থেকে তার পিতা প্রাইভেট জ্যাক বার্নার্ডের কাছে যাচ্ছিলেন। আলোকচিত্রটি বৈশ্বিকভাবে ব্যাপক সাড়া ফেলে এবং যুদ্ধের সময় পারিবারিক বন্ধন বুঝাতে ব্যবহার করা হত। == পটভূমি == ১৯৩৯ সালের ২৬শে আগস্ট শনিবার হিটলার পোল্যান্ডকে হুমকি দেয় ডানজিগ শহরটি দাবী করে। ঐদিন সকাল ৪:১৫ মিনিটে ব্রিটিশ কলম্বিয়ার আঞ্চলিক রেজিমেন্ট কানাডীয় রাজধানী থেকে একটি কল পায় এবং তাদের মূল রেজিমেন্টের সাথে যোগাযোগ করতে বলা হয়। সৈন্যরা শহরের অরক্ষিত এলাকাগুলো টহল দিতে ছড়িয়ে পড়ে। ১৯৩৯ সালের ১০ই সেপ্টেম্বর কানাডীয় সংসদ নাৎসি জার্মানির বিরুদ্ধে যুদ্ধ ঘোষণা করে এবং একই মাসে নাৎসি বাহিনী পোল্যান্ড আক্রমণ করে। যখন অন্যান্য ইউনিটগুলোকে যুক্তরাজ্যে পাঠানো হয় তখন ব্রিটিশ কলম্বিয়া রেজিমেন্টকে কানাডার পশ্চিম উপকূলেই রেখে দেওয়া হয়। মাসের পর মাস শহরের বিভিন্ন জায়গায় খোঁড়াখুড়ি টহল দেওয়ার পর ১৯৪০ সালের ১লা অক্টোবর তাদেরকে গোপন যাত্রার জন্য নিউ রেল স্টেশনে যেতে বলা হয়। == মার্চ == কানাডীয় আলোচচিত্রগ্রাহক ক্লড পি. ডেটলফ স্থানীয় পত্রিকার জন্য সৈন্যদের মার্চ করার চিত্র ধারণ করার জন্য এইট স্ট্রিটে চলে আসেন; যাতে তিনি পাহাড়ের পাদদেশ থেকে নেমে আসা সৈন্যদের পুরো দলটিকেই ধারণ করতে পারেন। ডেটলফ ছবি ধারণ করার জন্য প্রস্তুতি নিচ্ছিলেন তখনই তিনি লক্ষ্য করলেন একজন বালক (ওয়ারেন ''হোয়াইটি'' বার্নার্ড) রাস্তা দিয়ে দৌড়ে তার মায়ের কাছ থেকে তার পিতার কাছে যাচ্ছে। ডেটলফ বিলম্ব না করে চিত্রটি ধারণ করলেন এবং চিত্রটি অল্প সময়ের মধ্যেই সারা বিশ্বে ছড়িয়ে পড়ে; পরবর্তীতে এটি লাইফ সাময়িকীতেও স্থান পায়। যুদ্ধের সময় ব্রিটিশ কলম্বিয়ার প্রত্যেক বিদ্যালয়ের দেওয়ালে চিত্রটি টানানো থাকত। == তথ্যসূত্র == == বহিঃসংযোগ == Google Street View of photo's location বিশ্বযুদ্ধের আলোকচিত্র আলোকচিত্র
'''মাগল''' (ইংরেজিতে '''Muggle''') বলতে, জে কে রাউলিং রচিত ''হ্যারি পটার'' উপন্যাস সিরিজে, জাদুক্ষমতাহীন সাধারণ মানুষ, অর্থাৎ যারা জাদুবিশ্বের অন্তর্ভুক্ত নয় তাদের বোঝায়। '''স্কুইব''' এবং '''মাগল-বর্ন''' এর সাথে মাগলদের পার্থক্য আছে। স্কুইব বলতে বোঝায় এমন মানুষকে যাদের পিতামাতা জাদুকর অথচ তাদের নিজেদের জাদুক্ষমতা নেই, অর্থাৎ জাদুকর নয়। মাগল-বর্ন স্কুইবের বিপরীত, অর্থাৎ মাগলবর্ন বলতে এমন জাদুকর ডাইনীদের বোঝায় যাদের পিতামাতার কোন জাদুক্ষমতা ছিল না, অথচ তারা নিজেরা জাদুকর। মাগল শব্দটি সর্বপ্রথম দেখা যায় প্রথম বই ''হ্যারি পটার অ্যান্ড দ্য ফিলোসফার্স স্টোন'' এর প্রথম অধ্যায়ে, যখন বেগুনী আলখাল্লা পরিহিত একজন অদ্ভুত লোক হ্যারির আঙ্কেল ভার্নন ডার্সলিকে "মাগল" বলে সম্বোধন করেছিল। মাগল শব্দটির অস্তিত্ব হ্যারি পটারের আগেও লক্ষ্য করা যায়, তবে তা অপ্রচলিত ছিল। == হ্যারি পটার == হ্যারি পটার বইগুলোতে "মাগল" শব্দটি অনেক সময় নিন্দাসূচক অর্থে ব্যবহৃত হয়েছে। যেহেতু মাগল বলতে এমন কোন ব্যক্তিকে বোঝায় যে সদস্য নয়, সেহেতু মাগলরা জাদুকর এবং ডাইনীদের দৃষ্টিতে সাধারণ মানুষ হিসেবে বিবেচিত হয়। রাউলিং এর মতে, হগওয়ার্টস স্কুলের এক চতুর্থাংশ ছাত্রছাত্রীই মাগলবর্ন অর্থাৎ তাদের বাবা-মা মাগল। এছাড়া আরো অনেকে রয়েছে যাদের বাবা-মায়ের মধ্যে অন্তত একজন মাগল অপরজন জাদুকর। এদেরকে বলা হয় হাফ-ব্লাড। এছাড়া কোন জাদুকরের সাম্প্রতিক পূর্বপুরুষদের মধ্যে কোন মাগল থাকলে তাদেরকেও হাফ-ব্লাড বলা হয়। ''হ্যারি পটার'' বইসমূহে, মাগলরা জাদুবিশ্বের অস্তিত্ব সম্পর্কে সম্পূর্ণরূপে অজ্ঞ এবং তারা জাদুবিদ্যার অস্তিত্বে বিশ্বাস করে না। যদিবা কখনো কখনো কোন মাগল ঘটনাক্রমে জাদুর অস্তিত্ব সম্পর্কে অবগত হয়, তাহলে সাথে সাথে জাদু মন্ত্রণালয় অবলিভিয়েটরদের পাঠিয়ে দেয়। তাদের কাজ হল মাগলদের স্মৃতি থেকে ঘটনাটি মেমোরি চার্মের মাধ্যমে মুছে দেয়া, যাতে উক্ত মাগল সেই ঘটনাটি সম্পূর্ণভাবে ভুলে যায়। কিছু কিছু মাগল অবশ্য জাদুবিশ্বের অস্তিত্ব সম্পর্কে অবগত। এদের মধ্যে রয়েছে ছেলেমেয়েদের বাবা-মা যেমন- হারমায়োনি গ্রেঞ্জার এর পিতামাতা, মাগল প্রধানমন্ত্রী (গ্রেট ব্রিটেন এর বর্তমান পূর্ববর্তী প্রধানমন্ত্রী), ডার্সলি পরিবার (হ্যারির একমাত্র জীবিত আত্মীয়) এবং জাদুকর ডাইনীদের পরিবারের অ-জাদুকর সদস্যরা। রাউলিং বলেছেন, তিনি "মাগ" শব্দটি থেকে "মাগল" শব্দটি তৈরি করেছেন। "মাগ" একটি ইংরেজি শব্দ, যার অর্থ সহজে বোকা বানানো যায় এমন কেউ। == হ্যারি পটার সিরিজের উল্লেখযোগ্য মাগল == পেতুনিয়া ডার্সলি, হ্যারির পিসি ভার্নন ডার্সলি, হ্যারির পিসা ডাডলি ডার্সলি, হ্যারির খালাত ভাই মার্জ ডার্সলি, ভার্নন ডার্সলির বোন মাগল প্রধানমন্ত্রী ফ্র্যাঙ্ক ব্রাইস, রিডল পরিবারের ভৃত্য টম রিডল, সিনিয়র, ভলডেমর্টের বাবা মিস্টার মিসেস গ্রেঞ্জার, হারমায়োনির বাবা-মা মিস্টার রবার্টস, কুইডিচ বিশ্বকাপ যে মাঠে হয়েছিল তার মালিক == পরবর্তীতে ব্যবহার == "মাগল" শব্দটি বর্তমানে অন্যান্য বিভিন্ন ক্ষেত্রে ব্যবহৃত হয়ে থাকে, এবং এর অর্থ হ্যারি পটার সিরিজের বইসমূহের প্রায় সমার্থক। হ্যারি পটারে মাগল (Muggle) শব্দটির প্রথম অক্ষর বড় হাতের হলেও অন্যান্য ক্ষেত্রে সাধারণত ছোট হাতের লেখা হয়। "মাগল" শব্দটি অক্সফোর্ড অভিধানে ২০০৩ সালে অন্তর্ভুক্ত করা হয়, এর অর্থ বলা হয় অদক্ষ ব্যক্তি। "মাগল" শব্দটি ইনফর্মাল ইংরেজিতে ছোট বিশেষায়িত গ্রুপের সদস্যদের মধ্যে ব্যবহৃত হয়। যেমন- হ্যাকার কালচারে, পাগান, নিওপাগান এবং উইকানদের মধ্যে তাদের সংগঠনের বাইরের সদস্যদের বোঝাতে এটি ব্যবহৃত হয়) "মাগল" (অথবা '''জিওমাগল''') জিওক্যাচাররা ব্যবহার করে তাদের বুঝাতে যারা জিওক্যাচিং খেলাটি সম্পর্কে অবগত নয়। এছাড়াও "মাগল" শব্দটি এমন মানুষদের বোঝাতে ব্যবহৃত হয় যারা নেইলপালিশের প্রতি আসক্ত নয়। কতিপয় গ্রিকরা তাদের কলেজ ক্যাম্পাসে নন-গ্রিকদের বোঝাতে শব্দটি ব্যবহার করে। == আরো দেখুন == == তথ্যসূত্র == == বহিঃসংযোগ == BBC: 'Muggle' goes into Oxford English Dictionary Muggle Guide: The Muggle Guide to the Harry Potter Wizarding World Roomed with Muggle: Tips for Living with Non-Magical People পটার পটার ইউনিভার্স
'''বাই কালার কমোডোর''' (বৈজ্ঞানিক নাম: ''Parasarpa zayla (Doubleday)'') গোত্র 'লিমেনিটিডিনি' (Limenitidinae) উপ-গোত্রের অন্তর্ভুক্ত প্রজাতি। == আকার == প্রসারিত অবস্থায় ডানার মাপ ৮০-৯৫ মিলিমিটার। == বিস্তার == ভারতএর থেকে অরুনাচল প্রদেশ পর্যন্ত বিস্তৃত, এছাড়া উত্তর পূর্ব ভারতের পার্বত্য অঞ্চল নেপাল, ভুটান, বাংলাদেশ এবং উত্তর মায়ানমারে এদের দেখা যায়। ==বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- পুরুষ এবং স্ত্রী উভয় লিঙ্গেরই ডানার উপরিতল জলপাই বাদামী। সামনের ডানার উপরিতলে কোস্টার সামান্য নিচ থেকে ডরসাম পর্যন্ত তীর্যকভাবে বিস্তৃত চওড়া ঘন হলুদ ডিসকাল বন্ধনী বর্তমান। সাবটার্মিনাল অংশে অ্যাপেক্স এর নিম্নভাগ থেকে টর্নাস পর্যন্ত টার্মিনাল প্রান্তরেখার সাথে সমান্তরাল ভাবে বিস্তৃত হলদেটে নলাল ঢেউ খেলানো দাগের একটি সারি তীর্যকভাবে অবস্থিত। পিছনের ডানার উপরিতলে দৃশ্যমান সাদা ডিসকাল বন্ধনীটি চওড়া থেকে ক্রমশ সরু হয়ে তীক্ষনকার ভাবে ডরসামে গিয়ে শেষ হয়েছে। সাবটার্মিনাল অংশে লাল ছোপের সারিটি তীর্যকভাবে টর্নাসে গিয়ে মিশেছে। উভয় ডানার নিম্নপৃষ্ঠের দাগ, ছোপ এবং বন্ধনী উপরিপৃষ্ঠেরই অনুরূপ, তবে অপেক্ষাকৃত অস্পষ্ট ফ্যাকাসে এবং টার্মিনাল অথবা সীমারেখা ধূসর খয়েরী এবং গাঢ় বেগুনী আভাযুক্ত। পিছনের ডানার নিম্নতলে বেস এবং ডিসকাল বন্ধনীর মধ্যবর্তী অংশ চক্‌চকে নীলচে সবুজ। মাথা, বক্ষদেশ এবং উদর এর উপরিতল গাঢ় বাদামী বর্নের। == আচরণ == এরা খুব দ্রুত উড়ানযুক্ত পার্বত্য অঞ্চলবাসী প্রজাতি। পার্বত্য বনাঞ্চলে প্রায় ২৫০০ মিটার উচ্চতা পর্যন্ত এদের দর্শন মেলে। জুন থেকে সেপ্টেম্বর মাস পর্যন্ত। স্ত্রী নমুনা অপেক্ষা পুরুষ নমুনাকে বেশী দেখা যায়। == চিত্রশালা == ==তথ্যসূত্র== == বহিঃসংযোগ == প্রজাপতি প্রাপ্ত নিমফ্যালিডি গোত্রের প্রজাপতি
'''ফোর্টিনেট''' যুক্তরাষ্ট্রের সানিভেল, অবস্থিত একটি মার্কিন বহুজাতিক প্রতিষ্ঠান। প্রতিষ্ঠানটি সাইবার নিরাপত্তা সম্পর্কিত সফটওয়্যার, যেমন ফায়ারওয়াল, এন্টি-ভাইরাস ইত্যাদি উৎপাদন করে থাকে। রাজস্বের দিক থেকে এটি চতুর্থতম নেটওয়ার্ক নিরাপত্তা প্রতিষ্ঠান। কেন এবং মাইকেল সীঈ ভ্রাতৃদ্বয় ২০০০ সালে এই প্রতিষ্ঠানটি স্থাপন করেন। ২০০৪ সালের মধ্যে প্রতিষ্ঠানটি তহবিলের জন্য ৯৩ মিলিয়ন ডলার উত্তোলন করে এবং উন্মোচন করে ১০টি ফোর্টিনেট যন্ত্রপাতির। সেই একই বছর ছিল ফোর্টিনেট এবং ট্রেন্ড মাইক্রো’র মধ্যে পেটেন্ট ঘটিত চলমান বিরোধ। ২০০৯ সালে প্রতিষ্ঠানটি সর্বসাধারণের জন্য শেয়ার বাজারে প্রবেশ করে এবং আই পি ও’র মাধ্যমে ১৫৬ মিলিয়ন ডলার উত্তোলন করে। ২০০০ সাল জুড়ে কোম্পানিটি এর উৎপন্নজাত দ্রব্যে নানাবিধ পণ্য যোগ করে যেমন বেতার তথ্য আদান-প্রদান (wireless access points), স্যান্ডবক্সিং (sandboxing), বার্তা নিরাপত্তা (messaging security) ইত্যাদি। == প্রাতিষ্ঠানিক ইতিহাস == === প্রারম্ভিক ইতিহাস === ফোর্টিনেট ২০০০ সালে কেন মাইকেল সীঈ ভ্রাতৃদ্বয় দ্বারা ক্যালিফোর্নিয়া অঙ্গরাজ্যের সানিভেলে স্থাপিত হয়। প্রিতিষ্ঠাতাগণ ক্রমান্বয়ে পূর্বে নেটস্ক্রিন (NetScreen) সার্ভগেটে (ServGate) নামে দু’টি প্রতিষ্ঠানে কার্যনির্বাহী পদে চাকুরিরত ছিলেন। প্রাথমিক পর্যায়ে কোম্পানিটির নাম ছিল এপ্লিগেশান ইঙ্ক (Appligation Inc.), তারপর ২০০০ সালের ডিসেম্বরে নাম পরিবর্তন করে রাখা হয় এপসিকিউর (Appsecure), এবং সর্বশেষ নাম রাখা হয় ফোর্টিনেট। ফোর্টিনেট নামটি রাখা হয় ফোর্টিফাইড নেটওয়ার্ক্স (Fortified Networks) এর উপর ভিত্তি করে। প্রতিষ্ঠানটি পন্য উৎপাদন শুরুর আগে বছর গবেষণা উন্নয়ন কাজে নিয়োজিত ছিল। ফোর্টিনেট ২০০০ থেকে ২০০৩ সালের মধ্যে ব্যক্তিগত তহবিলের মাধ্যমে ১৩ মিলিয়ন ডলার উত্তোলন করে। পরে ২০০৩ সালে আরো ৩০ মিলিয়ন ডলার ২০০৪ সালে ৫০ মিলিয়ন ডলার তহবিলে যুক্ত হলে মোট তহবিলের পরিমাণ দাঁড়ায় ৯৩ মিলিয়ন ডলার। ফোর্টিনেটের মতে ২০০২ থেকে ২০০৩ সালের মধ্যে তাদের রাজস্ব দশ গুণ বৃদ্ধি পায়। প্রতিষ্ঠানটির প্রথম অংশীদার কর্মসূচি শুরু হয় ২০০৩ সালে। ২০০৩ সালে ওয়েস্টকন কানাডা (Westcon Canada) ফোর্টিনেট দ্রব্য কানাডায় বিক্রি শুরু করে, অতঃপর ২০০৪ সালে যুক্তরাজ্যের নরউড এডাম (Norwood Adam) কার্যক্রমে শরিক হয়। এই পুনঃবিক্রয় কর্মসূচিটি ২০০৬ সালে পুনর্গঠিত করা হয় এবং নাম রাখা হয় “সক ইন বক্স” (SOC in BOX)। ২০০৪ সালের মধ্যে এশিয়া, ইউরোপ এবং উত্তর আমেরিকায় ফোর্টিনেটের অফিস স্থাপিত হয়। ২০০৫ সালের অক্টোবরে ওপেননেট খোঁজ পায় যে মিয়ানমার সরকার ইন্টারনেট বিবাচনের জন্য ফোর্টিনেটের যন্ত্রপাতি ব্যবহার করছে। ফোর্টিনেটের মতে এর দ্রব্যাদি একটি তৃতীয় পক্ষ পুনঃবিক্রয় করে এবং প্রিতিষ্ঠানটি মিয়ানমারের উপর মার্কিন নিষেধাজ্ঞাকে সম্মান করে, তথাপি ফোর্টিনেটের এক বিক্রেতাকে মিয়ানমারের প্রধানমন্ত্রীর সাথে ছবিতে দেখা যায়। === আইনগত বিবাদ === ২০০৫ সালে জার্মানির এর এক লিনাক্স প্রোগ্রামার ফোর্টিনেট নিয়ন্ত্রণাধীন একটি যুক্তরাজ্যের প্রতিষ্ঠানের বিরুদ্ধে আদালত থেকে প্রাথমিক হুকুম (preliminary injunction) আদায় করেন। তাঁর অভিযোগ প্রতিষ্ঠানটি এর লিনাক্স কার্নেল (Linux kernels) ব্যবহার গোপন করতে এনক্রিপশন ব্যবহার করছিল। লিনাক্স কার্নেল সর্বসাধারণ লাইসেন্স General Public License (GPL) এর আওতাধীন। লাইসেন্সের শর্তানুযায়ী সোর্স কোড জনসমক্ষে প্রকাশ করতে হবে। পরের মাসে প্রতিষ্ঠানটি এর লাইসেন্সিং জটিলতা মেটাতে এদের নীতিগত পরিবর্তন আনে। ২০০৪ সালের মে মাসে ট্রেন্ড মাইক্রো (Trend Micro) ফোর্টিনেটের বিরুদ্ধে একটি আইনী অভিযোগ আনে যে প্রতিষ্ঠানটির এন্টিভাইরাস প্রযুক্তি ট্রেন্ড মাইক্রো’র ইমেইল পর্যবেক্ষণের (email scan) নিয়ম লঙ্ঘন করে। সেই বছরের আগস্টে ইন্টারন্যাশনাল ট্রেইড কমিশন (International Trade Commission) ফোর্টিনেটের বিরুদ্ধে আদেশ জারি ক’রে সংশ্লিষ্ট দ্রব্যাদি বিক্রয়ে নিষেধাজ্ঞা আরোপ করে। ফোর্টিনেট আদেশ মান্য করলেও বিবৃতিতে বলে যে ট্রেন্ড মাইক্রোর পেটেন্ট ছিল অধিক বিস্তৃত। ফোর্টিনেট ট্রেন্ড মাইক্রো ২০০৬ সালের জানুয়ারিতে একটি সমঝোতায় আসে এবং ফোর্টিনেট ট্রেন্ড মাইক্রো’র পেটেন্ট এড়াতে এর এন্টিভাইরাসে পরিবর্তন আনে। কয়েক বছর পরে, ইন্টারন্যাশনাল ট্রেইড কমিশনের একজন আইনজীবি ফোর্টিনেটের বিরুদ্ধে আরেকটি মামলা দায়ের করেন। তিনি অভিযোগ করেন যে তাঁর বিশ্বাস ট্রেন্ড মাইক্রো সম্পর্কিত প্যাটেন্টগুলি অকার্যকর। ফোর্টিনেট নতুন ক’রে আদালতে মামলা করে এবং ২০১০ সালে প্যাটেন্ট ট্রেডমার্ক অফিস (US Patent and Trademark Office) প্যাটেন্টগুলো অকার্যকর ঘোষণা করে। ২০১৩ সালের ডিসেম্বরে ফোর্টিনেট সোফোস (Sophos) এর বিরুদ্ধে এই অভিযোগে মামলা দায়ের করে যে সোফোস ফোর্টিনেটের কর্মচারীদের প্রভাবিত করছে এবং ফোর্টিনেটের প্যাটেন্টের নিয়ম ভঙ্গ করছে। মামলাটি দু’বছর পর নিষ্পত্তি করা হয়। === পরবর্তী পর্যায় === ২০০৮ সালে ফোর্টিনেটের গবেষকগণ অভিযোগ করেন যে জ্যাঙ্গো’র (Zango) একটি ফেইসবুক উইজেট ৩০ লক্ষেরও বেশী ব্যবহারকারীকে ছল-চাতুরি ক’রে ক্ষতিকর স্পাইওয়ার ডাউনলোড করতে প্ররোচিত করে। জ্যাঙ্গো অভিযোগ অস্বীকার করে। ২০০৮ সালের শেষভাগে ফোর্টিনেট ডাটাবেজ নিরাপত্তা প্রতিষ্ঠান আইপিলক্স (IPLocks) ক্রয় করে এবং এর ২৮ জন কর্মচারীকে কাজ দেয়। ২০০৯ সালের আগস্টে ফোর্টিনেট উভেন সিস্টেমস (Woven Systems) নামে একটি ইথারনেট সুইচিং প্রতিষ্ঠান। আই ডি সি’র (IDC) মতে সে সময় ফোর্টিনেট ছিল সর্ববৃহৎ হুমকি ব্যবস্থাপনা (threat management) প্রতিষ্ঠান, যার শেয়ারের ভাগ ছিল ১৫.৪%। প্রতিষ্ঠানটি দৃঢ়ভাবে বৃদ্ধি পাচ্ছে এবং ২০০৪-২০০৭ সালে কিছু আর্থিক ক্ষতির পর এখন মুনাফা অর্জন করছে। সি আর এন ম্যাগাজিনের (CRN Magazine) পরিসংখ্যান অনুযায়ী ফোর্টিনেট বিস্তৃত হচ্ছে এবং প্রতিষ্ঠানটি ২০০৯ সালে এক নম্বর স্থানে ছিল। ২০০৯ সালের নভেম্বরে ফোর্টিনেট আই পি (initial public offering) প্রদান শুরু করে। প্রতিষ্ঠানটির লক্ষ্য ছিল ৫৮ লক্ষ শেয়ার বিক্রয়ের মাধ্যমে ৫২.৪ মিলিয়ন ডলার অর্জন করা। একই সাথে অনেক শেয়ারের মালিক তাদের শেয়ার বিক্রয় করে দেন। প্রথম দিনের বেচাকেনার পর ফোর্টিনেট তাদের শেয়ারের মূল্য ডলার থেকে ১২.৫ ডলারে বর্ধিত করে এবং মার্কেটে তা আরো বৃদ্ধি পেয়ে দিনের শেষে ১৬.৬২ ডলারে স্থির হয়। এতে অর্জিত হয় ১৫৬ মিলিয়ন ডলার। === সাম্প্রতিক ইতিহাস === ২০১০ সালের মধ্যে ফোর্টিনেটের বার্ষিক রাজস্য ছিল ৩২৪ মিলিয়ন (৩২ কোটি ৪০ লক্ষ) ডলার। সে বছর ব্লুমবার্গ সংবাদ সংস্থা খবর প্রচার করে যে আই বি এম কোম্পানিটি ক্রয় করতে ইচ্ছুক, কিন্তু ফোর্টিনেট তা অস্বীকার করে। ২০১২ সালের ডিসেম্বরে ফোর্টিনেট এক্স ডি এন (XDN) নামে একটি কোম্পানী ক্রয় করে যেটি ক্রাউড ডাইরেক্টর (CrowdDirector) নামে এপ হোস্টিং (app-hosting) সেবা দিত। ২০১৩ সালে ফোর্টিনেট অপ্রকাশিত মূল্যে কায়োটি পয়েন্ট (Coyote Point) নামে একটি এপ্লিকেশান বিতরণ কোম্পানি ক্রয় করে। ফোর্টিনেট ক্ষুদ্র নিরাপত্তা সেবা দানকারী কোম্পানিগুলোর সুবিধার্থে তাদের পুনঃবিক্রয় কর্মসূচির সংস্কার করে ২০১৩। সম্প্রতি কিছু পুনঃবিক্রয়কারী সংস্থা অভিযোগ করেছে যে ফোর্টিনেট তাদের নিজস্ব সাথে প্রতিযোগিতা করছে, কিন্তু প্রতিষ্ঠানটি তা অস্বীকার করেছে। ২০১৪ ফোর্টিনেট পালো আল্টো নেটোয়ার্কের (Palo Alto Networks) সাথে যৌথভাবে সাইবার হুমকি জোট (Cyber Threat Alliance) প্রতিষ্ঠা করে। পরে এতে ম্যাকএফি সিমেনটেক যোগ দেয়। ২০১৫ সালের মে মাসে ফোর্টিনেট সিলিকন ভ্যালী ভিত্তিক ওয়াই-ফাই হার্ডওয়ার কোম্পানি মেরু নেটওয়ার্ক্স ক্রয় করে ৪৪ মিলিয়ন ডলারে। ২০১৫ সালের শেষ ভাগে ফোর্টিনেটের নিরাপত্তা গবেষকগণ একটি ফিটবিট হ্যাক প্রদর্শন করেন যা ব্লুটুথের মাধ্যমে ব্যবহারকারীদের যন্ত্রে প্রবেশ করতে পারে। ২০১৬ সালের জুন মাসে ফোর্টিনেট ২৮ মিলিয়ন ডলার মূল্যে আই টি নিরাপত্তা, নজরদারি সফটওয়্যার প্রতিষ্ঠান এক্সেলঅপ্স (AccelOps) ক্রয় করে। ZDNet এর তথ্য অনুযায়ী প্রতিষ্ঠানটি বিখ্যাত ছিল এর নিরাপত্তা তথ্য ঘটনা ব্যবস্থাপনা Security Information and Event Management (SIEM) দ্রব্য উৎপাদনের জন্য। ২০১৭ সালে প্রতিষ্ঠানটি ফোর্টিনেট ফেডারেল নামে একটি একক নিয়ন্ত্রণাধীন একটি কোম্পানী প্রতিষ্ঠা করে, যেটার মূল উদ্দেশ্য সরকারি সংস্থগুলোর জন্য সাইবার নিরাপত্তা যন্ত্রপাতি উৎপাদন। প্রাক্তন ন্যাশনাল সিকিউরিটি এজেন্সি ডাইরেক্টর মাইক ম্যাককনেল ফোর্টিনেট ফেডারেলের বোর্ডের সদস্য। যুক্তরাষ্ট্রের ১৫টি মন্ত্রিসভার মধ্যে ১২টিই ফোর্টিনেটের দ্রব্য ব্যবহার করে। একই বছর ফোর্টিনেটের গবেষকরা দু’টি স্পাইওয়্যারের সন্ধান পায় একটি মানুষকে প্রতারণা করে যুক্তরাষ্ট্রের কর সংস্থা আই আর এস (IRS) সেজে, অন্যটি ম্যাক কম্পিউটারগুলোর উপর আঘাত হানে। == ক্রিয়াকলাপসমূহ == ফোর্টিনেট ফোর্টিগার্ড ল্যাবস নামেও একটি আভ্যন্তরীন নিরাপত্তা গবেষণা দল পরিচালনা করে, যা ২০০৫ সালে প্রতিষ্ঠিত হয়। এটার চারটি গবেষণা উন্নয়ন কেন্দ্র এশিয়ায় অবস্থিত, এছাড়া আরো কিছু আছে মার্কিন যুক্তরাষ্ট্র, কানাডা ফ্রান্সে। ফোর্টিনেট একটি প্রশিক্ষণ কার্যক্রম নিয়ন্ত্রণ করে, যাতে আছে আটটি এন এস সার্টিফিকেশন (NSE certification) লেভেল। প্রতিষ্ঠানটি ২০১৬ প্রতিষ্ঠিত হওয়া নেটওয়ার্ক সিকিউরিটি একাডেমি পরিচালনা করে। একাডেমিটি আই টি নিরাপত্তা ক্লাশ পরিচালনাকারী তথ্য সম্পদ সরবরাহ করে। == তথ্যসূত্র ==
'''আশরাফপুর''' বাংলাদেশের নারসিংদী জেলার শিবপুর উপজেলায় অবস্থিত একটি প্রত্নতাত্ত্বিক নিদর্শনসমৃদ্ধ গ্রাম। এই গ্রামের প্রত্নতাত্ত্বিক নিদর্শনের মূল প্রমাণ নিহিত রয়েছে এখান থেকে ১৮৮৫ সালে উদ্ধারকৃত দুটি তাম্রশাসন। ''মিঞা বক্‌স খাঁ'' নামক জনৈক ব্যক্তি এই গ্রাম থেকে লিপি দুটি উদ্ধার করেন। লিপির পাঠ অণুযায়ী খড়গ বংশের রাজা দেব খড়গ বৌদ্ধ সংঘ বিহারের জন্য ভূমি দান করেছেন বলে জানা যায়। এছাড়া এই গ্রামে মাটির নিচে প্রাচীন ইট প্রাচীরের অস্তিত্ব রয়েছে। ঊনবিংশ শতাব্দীর পর লোকজনের বসতি স্থাপন কারণে এখানে কোন পরিকল্পিত খনন কাজ চালানো সম্ভব হয়নি। প্রত্ন বিশেষজ্ঞদের মতে এখানে প্রাচীনকালে বৌদ্ধ বিহার এবং ধর্ম জ্ঞান চর্চার কেন্দ্র ছিল। == আশরাফপুর মসজিদ == এই গ্রামে অবস্থিত একটি সুপ্রাচীন মসজিদের নাম '''আশরাফপুর মসজিদ'''। এই মসজিদ থেকে তুগরা রীতিতে উৎকীর্ণ একটি শিলালিপি উদ্ধার করা হয়, যা বর্তমানে বাংলাদেশ জাতীয় জাদুঘরে সংরক্ষিত আছে। এই লিপির পাঠ অণুযায়ী বাংলার সুলতান নাসিরুদ্দীন আবুল মুজাফফর নুসরাত শাহের রাজত্বকালে (১৫১৯ ১৫৩২) ৯৩০ হিজরী সনে (১৫২৪ খ্রিষ্টাব্দ) দিলওয়ার খান মসজিদটি নির্মাণ করেন। অনেক দিন কোন সংস্কার কাজ না হওয়ায় মসজিদটি ব্যবহারের অণুপযোগী হয়ে পড়ে। অবশেষে ১৮৯৭ সালে ভূমিকম্পে মসজিদটি সম্পূর্ণ ধ্বংস হয়ে যায়। পরিত্যক্ত মসজিদটি এক সময় জঙ্গলে আবৃত হয়ে পড়ে। ১৯৪০ সালে মওলানা সৈয়দ আলীর নেতৃত্বে এখানকার জঙ্গল পরিষ্কার করে মসজিদটি উদ্ধার করা হয়। তখনও এর মিহরাব দেয়ালের কিছু অংশ টিকে ছিল। এটি সুলতানী আমলের স্থাপত্য কৌশল অবলম্বনে নির্মিত। এর একটি ছোট গম্বুজও রয়েছে। পরবর্তীকালে এই একই স্থানে তিন গম্বুজবিশিষ্ট একটং নতুন মসজিদ নির্মাণ করা হয়। == তথ্যসূত্র == '''আশরাফপুর''': বাংলাপিডিয়া নিবন্ধ, লেখক মোঃ ইফতেখার উদ্দিন ভূঞা। জেলা প্রাচীন নিদর্শন
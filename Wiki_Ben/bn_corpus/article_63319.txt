'''''ইন আওয়ার টাইম''''' () হল আর্নেস্ট হেমিংওয়ের প্রথম ছোটগল্পের সংকলন। এটি ১৯২৫ সালে নিউ ইয়র্কের বনি অ্যান্ড লিভরাইট থেকে প্রকাশিত হয়। এই বইয়ের শিরোনাম গৃহীত হয়েছে ইংরেজি প্রার্থনার বই "গিভ পিস ইন আওয়ার টাইম, লর্ড" থেকে। এই সংকলনের প্রকাশনার ইতিহাস খুবই জটিল ছিল। এর রচনাকার্য শুরু হয় যখন এজরা পাউন্ড ১৯২৩ সালে হেমিংওয়েকে ''দ্য লিটল রিভিউ''-এর একটি সংস্করণের জন্য ছয়টি গদ্য লিখতে বলেন। হেমিংওয়ে আরও ১২টি যুক্ত করে ১৯২৪ সালে 'ইন আওয়ার টাইম' সংস্করণে যুক্ত করেন, যা প্যারিসে মুদ্রিত হয়। এগুলোর সাথে ১৯২৫ সালের সংস্করণে আরও ১৪টি ছোটগল্প যুক্ত করা হয়, তন্মধ্যে নিক অ্যাডামস চরিত্র সম্বলিত "ইন্ডিয়ান ক্যাম্প" "বিগ টু-হার্টেড রিভার" সর্বাধিক পরিচিতি লাভ করে। তিনি ১৯৩০ সালের সংস্করণে "অন দ্য কুয়াই অ্যাট স্মায়ার্না" যুক্ত করেন। এই সংকলনের গল্পগুলোর মূল বিষয়বস্তু হল আরোগ্য লাভ, হারানো, দুঃখ, বিচ্ছেদ এবং এগুলোতে যুদ্ধের বিভিন্ন কাজের বর্ণনা, ষাড়ের লড়াই এবং সমসাময়িক ঘটনাবলি চিত্রিত হয়েছে। এই সংকলনটি এর স্বল্প ভাষার ব্যবহার, আবেগের পরোক্ষ বহিঃপ্রকাশের জন্য প্রসিদ্ধি অর্জন করে, লেখনীর এই ধরনটি হেমিংওয়ের "বাতিলের তত্ত্ব" (আইসবার্গ তত্ত্ব) নামে পরিচিতি লাভ করে। হেমিংওয়ের জীবনীকার মাইকেল রেনল্ডসের মতানুসারে "কোন কিছুই এর থেকে দ্ব্যর্থবোধক নয়... এর কয়েকটি অংশ জীবনী, সাহিত্য, সম্পাদকীয়, রচনাবলি সম্পর্কিত এত বেশি মতবিরোধ রয়েছে যে যেকোন প্রকাশ বিশ্লেষণ ত্রুটিপূর্ণ হবে।" হেমিংওয়ের লেখনীর ধরন সকলের দৃষ্টি আকর্ষণ করে এবং সাহিত্য সমালোচক এডমান্ড উইলসন একে "প্রথম পার্থক্য সৃষ্টিকারী" বলে উল্লেখ করেন। ''ইন আওয়ার টাইমস''-এর ১৯২৫ সালের সংস্করণকে হেমিংওয়ের শুরুর দিকের শ্রেষ্ঠকর্ম বলে গণ্য করা হয়। ==তথ্যসূত্র== ছোটগল্প সংকলন হেমিংওয়ের ছোটগল্প সংকলন ছোটগল্প সংকলন
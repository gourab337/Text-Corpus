'''রিচার্ড চার্লস মোৎজ''' (; জন্ম: ১২ জানুয়ারি, ১৯৪০ মৃত্যু: ২৯ এপ্রিল, ২০০৭) ক্রাইস্টচার্চে জন্মগ্রহণকারী বিখ্যাত নিউজিল্যান্ডীয় আন্তর্জাতিক ক্রিকেট তারকা ছিলেন। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৬১ থেকে ১৯৬৯ সময়কালে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করেছিলেন তিনি। ঘরোয়া প্রথম-শ্রেণীর নিউজিল্যান্ডীয় ক্রিকেটে ক্যান্টারবারি দলের প্রতিনিধিত্ব করেছেন। দলে তিনি মূলতঃ ডানহাতি ফাস্ট বোলার হিসেবে খেলতেন। এছাড়াও নিচেরসারিতে আক্রমণধর্মী ব্যাটসম্যানের ভূমিকায় অবতীর্ণ হতেন '''ডিক মোৎজ'''। নিউজিল্যান্ডের পক্ষে প্রথম বোলার হিসেবে ১০০ টেস্ট উইকেট লাভের মাইলফলক স্পর্শ করেছিলেন তিনি। == শৈশবকাল == ক্রাইস্টচার্চে জন্মগ্রহণকারী ডিক মোৎজ নর্থে নিউ ব্রাইটন প্রাইমারি স্কুলে অধ্যয়ন করেন। এরপর লিনউড হাই স্কুলে পড়াশোনা করেছিলেন। উভয় প্রতিষ্ঠানেই চমৎকার অল-রাউন্ডার হিসেবে স্বীকৃতি পান তিনি। এছাড়াও রাগবি, টেনিস, ব্যাডমিন্টন গল্ফে অংশগ্রহণ করেছিলেন তিনি। বিদ্যালয় থেকে চলে আসার পর দুই বছর নিউ ব্রাইটন রাগবি দলের পক্ষে ফুল ব্যাক অবস্থানে খেলেছিলেন। == প্রথম-শ্রেণীর ক্রিকেট == ক্যান্টারবারির পক্ষে ঘরোয়া ক্রিকেটে খেলেন। ১৯৫৭ সালে প্লাঙ্কেট শীল্ডে অভিষেক ঘটে তার। বিদ্যালয়ের ছাত্রাবস্থাতেই নর্দার্ন ডিস্ট্রিক্টসের বিপক্ষে অভিষেক খেলায় ৪/৪০ পান। ফাস্ট বোলার হিসেবে সুনাম কুড়ান নিচেরসারিতে মারমুখী ব্যাটসম্যানের ভূমিকায় অবতীর্ণ হয়েছিলেন ডিক মোৎজ। নিউজিল্যান্ডীয় ঘরোয়া প্রথম-শ্রেণীর ক্রিকেটে সুন্দর খেলেন। ১৯৬৭-৬৮ মৌসুমে ওয়েলিংটনের বিপক্ষে ৮/৬১ পান। একই মৌসুমে ওতাগোর বিপক্ষে অপরাজিত ১০৩ রান তুলেন। এক ঘন্টার মধ্যে সম্পন্ন করা এটিই একমাত্র শতরানের ইনিংসে ছিল তার। ১৯৬৭-৬৮ মৌসুমে অস্ট্রেলিয়া গমন করেন। সাউথ অস্ট্রেলিয়ার বিপক্ষে ৯৪ রান তুলেছিলেন। তন্মধ্যে ছক্কা ১০ চারের মারেই সংগ্রহ করেছিলেন ৭৬ রান। == আন্তর্জাতিক ক্রিকেট == সমগ্র খেলোয়াড়ী জীবনে ৩২ টেস্টে অংশগ্রহণের সুযোগ লাভ করেছিলেন তিনি। ১৯৬১-৬২ মৌসুমে দক্ষিণ আফ্রিকা গমন করেন। ডিসেম্বর, ১৯৬১ সালে ডারবানে অনুষ্ঠিত সিরিজের প্রথম টেস্টে নিউজিল্যান্ডের পাঁচজন দক্ষিণ আফ্রিকার সাতজন ক্রিকেটারের একযোগে অভিষেক ঘটে। এতে তিনিও অন্যতম ছিলেন। সফরে ১৯ গড়ে ৮১ উইকেট দখল করেছিলেন তিনি। তন্মধ্যে, পাঁচ টেস্টে ১৯ উইকেট পেয়েছিলেন। টেস্টে তিনি পাঁচবার ইনিংসে পাঁচ-উইকেট পেয়েছেন। ইংল্যান্ডের বিপক্ষে একবার স্বদেশে সফরকারী ভারত ওয়েস্ট ইন্ডিজের বিপক্ষে দুইবার করে পান। এছাড়াও নিচেরসারিতে ব্যাট হাতে নিয়েও বেশ ভূমিকা রেখেছিলেন। তিনবার সফরকারী ইংরেজ দলের বিপক্ষে তিনবার অর্ধ-শতকের ইনিংস খেলেছিলেন ডিক মোৎজ। ১৯৬৮ সালে প্রথম বোলার হিসেবে টেস্ট খেলা চলাকালে উইকেটের মাঝখানে দৌড়ানোর অপরাধে বোলিং করা থেকে আম্পায়ার কর্তৃক বিরত রাখা হয়। আগস্ট, ১৯৬৯ সালে ইংল্যান্ড গমন করেন। ওভালে সিরিজের তৃতীয় টেস্টে স্বাগতিক ইংল্যান্ডের বিপক্ষে নিজস্ব সর্বশেষ টেস্টে অংশ নেন তিনি। ফিল শার্পকে এলবিডব্লিউতে বিদেয় করে প্রথম নিউজিল্যান্ডীয় বোলার হিসেবে একশত টেস্ট উইকেটের মাইলফলক স্পর্শ করেন। খেলায় এটিই তার একমাত্র উইকেট ছিল। == অর্জনসমূহ == ১৯৬১ সালে নিউজিল্যান্ড ক্রিকেট অ্যালমেনাক, ১৯৬২ সালে সাউথ আফ্রিকান ক্রিকেট অ্যানুয়েল ১৯৬৬ সালে উইজডেন কর্তৃক অন্যতম বর্ষসেরা ক্রিকেটারের সম্মাননায় ভূষিত হন তিনি। ১৯৯৭ সালে নিউজিল্যান্ড স্পোর্টস হল অব ফেমে তাকে অন্তর্ভূক্ত করা হয়। == ব্যক্তিগত জীবন == মাত্র ২৯ বছর বয়সে ডিক মোৎজের খেলোয়াড়ী জীবনের পরিসমাপ্তি ঘটে। কশেরুকার সমস্যায় আক্রান্ত হবার পরও আরও এক বছর পিঠের ব্যথা নিয়ে খেলায় অংশ নিয়েছিলেন। ক্রিকেট খেলা থেকে অবসর গ্রহণের পর ট্যাক্সি চালক হিসেবে কাজ করেন। এছাড়াও ব্যবসায় পরিচালনায় অগ্রসর হন তিনি। এরপর তিমারু এলাকায় পানশালা খুলেন। ব্যক্তিগত জীবনে দুইবার বৈবাহিক সম্পর্ক গড়ে তুলেন তিনি। প্রমিলা ক্রিকেটার লরেটা টডের সাথে প্রথম পাণিগ্রহণ করেন। ১৯৮৭ সালে তাদের সম্পর্ক বিবাহ-বিচ্ছেদে পরিণত হয়। দম্পতির এক পুত্র দুই কন্যা ছিল। তন্মধ্যে, ১৯৮৯ সালে তার সন্তান ওয়েন খুন হয়। এরপর তিনি যোসেফিন কোলকে বিয়ে করেন। জীবনের শেষদিকে ৩০ স্টোনেরও অধিক ওজনের অধিকারী হন। ২৯ এপ্রিল, ২০০৭ তারিখে ৬৭ বছর বয়সে ক্রাইস্টচার্চে ডিক মোৎজের দেহাবসান ঘটে। নিউজিল্যান্ডীয় সাবেক টেস্ট অধিনায়ক গ্রাহাম ডাউলিং তার মৃতদেহ দেখতে আসেন। প্রথম স্ত্রীর দুই কন্যাকে রেখে যান তিনি। == তথ্যসূত্র == == আরও দেখুন == ট্রেভর বারবার প্লাঙ্কেট শীল্ড উইজডেন বর্ষসেরা ক্রিকেটার নিউজিল্যান্ডীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু বর্ষসেরা ক্রিকেটার ক্রিকেটার ক্রিকেটার টেস্ট ক্রিকেটার স্পোর্টস হল অব ফেমে প্রবেশকারী
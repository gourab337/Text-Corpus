'''ইদা কারমেলিত্তা''' অথবা '''ফারহিন ইদা কারমেলিত্তা লায়লা ফিজেরার্দো''' ছিলেন একজন শ্রীলঙ্কান সংখ্যালঘু তামিল নারী। ১৯৯৯ সালের ১২ জুলাই শ্রীলঙ্কার গৃহযুদ্ধ চলাকালে তাঁকে গণধর্ষণ হত্যা করা হয়। == ঘটনা == ইদা কারমেলিত্তা ১৬ বছরে বয়সে একজন শিশু সৈনিক হিসেবে তামিল বিদ্রোহী বাহিনী এলটিটিই-তে যোগ দিয়েছিলেন এবং তিন বছর দলটির সদস্যা ছিলেন। এরপর তিনি দলত্যাগ করেন এবং খুন হওয়ার মাত্র এক মাস আগে শ্রীলঙ্কান পুলিশের কাছে আত্মসমর্পণ করেন। ১৯৯৯ সালের ১২ জুলাই রাতে পাঁচ জন লোক ইদার বাড়িতে দরজা ভেঙে প্রবেশ করে এবং বাড়ির বাসিন্দাদের বেঁধে রাখে। এরপর তারা ইদাকে গণধর্ষণ করে এবং হত্যা করে। ঘটনাটি মান্নার জেলার পাল্লিমুনাই শহরে সংঘটিত হয়। মান্নারের শবপরীক্ষকের প্রতিবেদন অনুযায়ী, ইদার মৃতদেহে ধর্ষণ যৌন নির্যাতনের চিহ্ন ছিল এবং তাঁর স্তন ঠোঁটে কামড়ের দাগ ছিল। তাঁর যোনির মধ্যে গুলি করা হয়েছিল। ইদার মৃত্যুর পর তাঁর ভাইবোনেরা ভারতে একটি শরণার্থী শিবিরে পালিয়ে যান। ইদার মা প্রথমে শ্রীলঙ্কাতেই থেকে গিয়েছিলেন এবং তাঁর মেয়ের হত্যাকারীদের বিচারের মুখোমুখি করতে দৃঢ়প্রতিজ্ঞ ছিলেন। কিন্তু ২০০০ সালের জানুয়ারিতে এই মামলার আইনজীবী কুমার পোন্নামবালাম কলম্বোতে নিহত হওয়ার পর তিনিও দেশত্যাগ করেন। এই ধর্ষণ খুনের ঘটনা শ্রীলঙ্কায় এবং অন্যত্র গণমাধ্যমে বিপুলভাবে আলোচিত হয়। == সরকারি তদন্ত == দুইজন সন্দেহভাজনকে ইদাদের একজন প্রতিবেশী শনাক্ত করেন এবং ভারতে পালিয়ে যাওয়ার আগে ইদার ভাই আরেক সন্দেহভাজন ব্যক্তিকে শনাক্ত করেন। সাক্ষীরা শ্রীলঙ্কান সেনাবাহিনীর একজন কর্পোরাল এবং একজন সৈনিককে একটি পরিচিতিমূলক প্যারেডে শনাক্ত করেছিলেন এবং শনাক্তকৃতদের বন্দি করা হয়েছিল। কিন্তু সাক্ষীদের ভীতিপ্রদর্শন করা হয় এবং তাঁরা ভারতে পালিয়ে যান। ফলে মামলাটির আর নিষ্পত্তি হয় নি। সন্দেহভাজনদের জামিন প্রদান করা হয়েছে। == আরো দেখুন == == তথ্যসূত্র ==
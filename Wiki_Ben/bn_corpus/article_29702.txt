'''ফারুক আহমেদ''' (জন্ম: ২৪ জুলাই, ১৯৬৬) ঢাকায় জন্মগ্রহণকারী বাংলাদেশের সাবেক আন্তর্জাতিক ক্রিকেটার। ১৯৮৮ থেকে ১৯৯৯ মেয়াদকালে বাংলাদেশ ক্রিকেট দলের সদস্য ছিলেন। ডানহাতি মাঝারিসারির ব্যাটসম্যান হলেও দলের প্রয়োজনে ব্যাটিং উদ্বোধনেও তিনি মাঠে নামতেন। বর্তমানে তিনি জাতীয় নির্বাচকের দায়িত্ব পালন করছেন। == খেলোয়াড়ী জীবন == ২৯ অক্টোবর, ১৯৮৮ তারিখে চট্টগ্রামে অনুষ্ঠিত এশিয়া কাপ প্রতিযোগিতার ৪র্থ খেলায় পাকিস্তানের বিপক্ষে ওয়াহিদুল গণি আকরাম খানের সাথে তারও একযোগে একদিনের আন্তর্জাতিকে অভিষেক ঘটে। খেলায় তার দল ১৭৩ রানে পরাজিত হয়েছিল। ১৯৯০ সালে চন্ডিগড়ে তিনি তার সর্বোচ্চ ৫৭ রান করেন ভারতের বিরুদ্ধে। খেলায় তৃতীয় উইকেট জুটিতে আতহার আলী খানের সাথে ১০৮ রান করেন। খেলোয়াড়ী জীবনের প্রথমদিকে ঘরোয়া পর্যায়ের ক্রিকেট খেলায় ফারুক নিজেকে সফলতম অধিনায়ক হিসেবে গড়ে তোলেন। এরফলে ১৯৯৩-৯৪ মৌসুমে দল নির্বাচকমণ্ডলী তাকে বাংলাদেশ ক্রিকেট দলের অধিনায়ক মনোনীত করে। কিন্তু তার অধিনায়কত্বে কেনিয়ায় অনুষ্ঠিত ১৯৯৪ সালের আইসিসি ট্রফিতে বাংলাদেশ দল সেমি-ফাইনালে পৌঁছতে পারেনি; যদিও বাংলাদেশ দলকে প্রতিযোগিতার পূর্বেই শ্রেষ্ঠতর দল হিসেবে গণ্য করা হয়েছিল। প্রতিযোগিতার পর অধিনায়কত্বসহ দল থেকে বাইরে চলে যেতে হয় তাকে। এরপর তিনি নবোদ্দ্যমে দলে ফিরে আসেন শীর্ষসারির ব্যাটসম্যান হিসেবে দলে অন্তর্ভুক্ত হন। ইংল্যান্ডে অনুষ্ঠিত ১৯৯৯ সালের ক্রিকেট বিশ্বকাপে দলের অন্যতম সদস্য ছিলেন তিনি। == অবসর == ঢাকা বিশ্ববিদ্যালয় থেকে জনপ্রশাসন বিভাগের স্নাতক ডিগ্রীধারী ফারুক আহমেদ অবসর পরবর্তীকালে বাংলাদেশ ক্রিকেট বোর্ডের অন্যতম প্রশাসকের দায়িত্ব পালন করছেন। বর্তমানে তিনি জাতীয় দল নির্বাচকের ভূমিকায় অবতীর্ণ হয়েছেন। == তথ্যসূত্র == == আরও দেখুন == আকরাম খান ওয়াহিদুল গণি খালেদ মাহমুদ সুজন বাংলাদেশ জাতীয় ক্রিকেট দলের অধিনায়কদের তালিকা == বহিঃসংযোগ == Faruque bids his final bye (24 August 1999) Cricket News Bangladesh ESPN Cricinfo জন্ম ব্যক্তি কমনওয়েলথ গেমসের ক্রিকেটার ক্রিকেট বিশ্বকাপের ক্রিকেটার প্রাক্তন শিক্ষার্থী ক্রিকেটার একদিনের আন্তর্জাতিক ক্রিকেটার বাংলাদেশ এয়ারলাইন্সের ক্রিকেটার
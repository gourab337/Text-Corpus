এয়ার চীফ মার্শাল '''আবু এসরার''' (জন্ম:১৯৬১) বাংলাদেশ বিমানবাহিনীর বাহিনীর বর্তমান প্রধান। এয়ার মার্শাল মুহাম্মদ এনামুল বারি অবসর গ্রহণের পর ২০১৫ সালের ১২ জুন তিনি বিমান বাহিনীর প্রধান হিসেবে দায়িত্বগ্রহণ করেন এবং ২০১৮ সালের ১১ জুন অবসরে যান। তিনি বাংলাদেশ বিমান বাহিনীর প্রথম এয়ার চীফ মার্শাল ছিলেন। ==জন্ম== আবু এসরার ১৯৬১ সালে পূর্ব পাকিস্তানের (বর্তমান বাংলাদেশ) গাজীপুর জেলায় জন্মগ্রহণ করেন। তিনি তার বাবা আবু আইয়ুব মা আখতারুন্নেসার দ্বিতীয় পুত্র। ==কর্মজীবন== আবু এসরার ১৯৭৮ সালের ১৯ সেপ্টেম্বর বাংলাদেশ বিমান বাহিনীতে যোগ দেন। ১৯৮১ সালের ফেব্রুয়ারি তিনি জেনারেল ডিউটি (পাইলট) শাখায় কমিশন লাভ করেন। তিনি বাংলাদেশ বিমানবাহিনীর অধিকাংশ ফাইটার স্কোয়াড্রনে দায়িত্বপালন করেছেন। তিনি পিটি-৬, এএ-এসএ, ফুজি-২০০, মিগ-২৯সহ বেশ কয়েকটি যুদ্ধবিমান চালিয়েছেন। এছাড়াও তিনি বিমানবাহিনীর বৈমানিকদের প্রশিক্ষক হিসেবে দায়িত্বপালন করেছেন। তিনি মস্কোয় প্রতিরক্ষা এটাশে হিসেবে কাজ করেছেন। বিমান বাহিনীর প্রধানের দায়িত্ব গ্রহণের পূর্বে ২০০৯ সাল থেকে তিনি সহকারি প্রধানের (অপারেশন প্রশিক্ষণ) দায়িত্ব পালন করেছেন। আবু এসরার দেশে বিদেশে বেশ কিছু পেশাগত কোর্স সম্পন্ন করেছেন। তিনি যুক্তরাজ্যে ফ্লাইং ইন্সট্রাক্টর কোর্স অস্ট্রেলিয়ায় ফ্লাইং সুপারভাইজার্স‌ কোর্স সম্পন্ন করেছেন। চীন রাশিয়ায় তিনি যথাক্রমে এ৫আইআইআইএ বিমান মিগ-২৯ বিমান প্রশিক্ষণ গ্রহণ করেছেন। ২০১৩ সালে তিনি বিমান বাহিনী পদক (বিবিপি) লাভ করেছেন। ==ব্যক্তিগত জীবন== আবু এসরার ১৯৮৬ সালে গ্রুপ ক্যাপ্টেন এম. এ. রশিদের কন্যা তাসনিম এসরারকে বিয়ে করেছেন। এই দম্পতির তিনজন কন্যাসন্তান রয়েছে। ==তথ্যসূত্র== ব্যক্তি জন্ম বিমান বাহিনীর প্রধান বিমান বাহিনীর ব্যক্তিত্ব বিমান বাহিনীর এয়ার মার্শাল
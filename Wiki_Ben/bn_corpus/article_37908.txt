'''শহীদ জিয়া শিশু পার্ক''' '''রাজশাহী''' শহরের একটি অন্যতম বিনোদন কেন্দ্র। রাজশাহী জেলা সদরের নওদাপাড়া বড় বনগ্রামে এই শিশু পার্কটি অবস্থিত। ==ইতিহাস== পার্কটি নির্মাণের জন্য ১৯৯৫ সালে রাজশাহী সিটি কর্পোরেশন একটি প্রকল্প গ্রহণ করে। প্রকল্পে আইটেম ছিল মাত্র ৫টি। বিভিন্ন জটিলতার কারণে প্রকল্প বাস্তবায়ন হয়নি। বর্তমান প্রকল্পেরে ভিত্তিতে নির্মিত পার্কের ভিত্তি প্রস্তর স্থাপন করা হয় ২০০৫ সালের ৯ই ফেব্রুয়ারী। তবে পার্ক স্থাপনের কাজ শুরু হয় ২০০৪ সালের ফেব্রুয়ারীতে। ২০০৬ সালের ফেব্রুয়ারীর তারিখে পার্কটি সর্ব সাধারনের জন্য পরীক্ষামূলকভাবে খুলে দেয়া হয়। স্থানীয় সরকার, পল্লী উন্নয়ন সমবায় মন্ত্রী আব্দুল মান্নান ভূঁইয়া ২০০৬ সালের ফেব্রুয়ারীর ২৫ তারিখে আনুষ্ঠানিকভাবে পার্কটি উদ্বোধন করেন। ==অবকাঠামো== শহীদ জিয়া শিশু পার্কটি নির্মাণে ব্যয় করা হয় ১১ কোটি টাকারও বেশী। ১২.২১ একর জায়গা জুড়ে পার্কটিতে স্থাপন করা হয়েছে ১৯ টি আইটেমের ৭০ টি গেমস প্লে। আইটেমগুলো হচ্ছে মেরী গো রাউন্ড, মিনি রেলকার, মনোরেল স্কাই বাইক, ফ্লুম রাইডস, অক্টোপাস, সুপার সুইং, বাম্পার কার, বাম্পার বোট, কিডি রাইডস, ফিজিওলজিক্যাল গেমস, থ্রিডি মুভি থিয়েটার, পেডেল বোট, বাউন্সি ক্যাসেল, হর্স রাইড, ফ্রগ জাম্প, হানি সুইং, প্যারাট্রুপার, টি কাপ ব্যাটারী কার। হ্রদের মাঝখানে কৃত্রিম পাহাড় তৈরি করে পার্কটির সৌন্দর্য বৃদ্ধি করা হয়েছে। পাহাড়ের ভিতর দিয়ে ‍মিনি রেলকার যাবার জন্য দুপাশে দুটি ব্রিজ নির্মাণ করা হয়েছে। বিচিত্র জন্তুর মুখ এবং বরফ ঘর সদৃশ বেশ সুন্দর প্রবেশ গেটের সঙ্গে আছে দোতলা ভবনের অফিস। এই ভবনের দোতলায় নামাজের ঘর আছে। বিভিন্ন জীবজন্তু কারুকার্য খচিত সীমানা প্রাচীর নজর কাড়ার মত। পার্কের ভিতর বিভিন্ন জায়গায় পুরুষ মহিলাদের জন্য পৃথক টয়লেট, পৃথক দুটি ড্রেসিং রুম আছে। ভিতরের আইটেমগুলো উপভোগ করার টিকিটের জন্য তিন দিকে তিনটি কাউন্টার আছে। পার্ক থেকে বেরুনোর গেটটি অক্টোপাস সদৃশ। ==ছবিঘর== Zia Park 1- জিয়া শিশু পার্ক এর মধ্যে তৈরি কৃত্রিম দ্বীপ Zia Park 2- জিয়া শিশু পার্ক এর রাইড ==আরো দেখুন== ভুবনমোহন পার্ক পুঠিয়া রাজবাড়ী রহনপুর অষ্টভূজি ইমারত ছোট সোনা মসজিদ ==তথ্যসূত্র== জেলার দর্শনীয় স্থান
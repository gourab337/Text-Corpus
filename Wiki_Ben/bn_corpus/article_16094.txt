দামোদর ভ্যালি কর্পোরেশন হেড অফিস কলকাতা উৎসস্থলের নিকট দামোদর নদ বর্ধমান শহরের নিকট দামোদর নদীর উপর কৃষক সেতু '''দামোদর ভ্যালি কর্পোরেশন''' (সংক্ষেপে '''ডিভিসি''') স্বাধীন ভারতের প্রথম বহুমুখী নদী উপত্যকা প্রকল্প। ১৯৪৮ সালের জুলাই ভারতীয় গণপরিষদের একটি আইন বলে (Act No. XIV of 1948) এই কর্পোরেশন স্থাপিত হয়। মার্কিন যুক্তরাষ্ট্রের টেনেসি ভ্যালি অথরিটির আদলে দামোদর ভ্যালি কর্পোরেশন গড়ে ওঠে। ভারতের তৎকালীন প্রধানমন্ত্রী জওহরলাল নেহেরু, পশ্চিমবঙ্গের তৎকালীন মুখ্যমন্ত্রী ডাঃ বিধানচন্দ্র রায় বিহারের তৎকালীন মুখ্যমন্ত্রী শ্রীকৃষ্ণ সিনহার ব্যক্তিগত উদ্যোগে এই প্রকল্প গড়ে উঠেছিল। প্রথম দিকে ডিভিসির মূল উদ্দেশ্য ছিল বন্যা নিয়ন্ত্রণ, সেচ, বিদ্যুৎ উৎপাদন সরবরাহ, পরিবেশ সংরক্ষণ, বনসৃজন এবং ডিভিসি প্রকল্পের আওতাধীন অঞ্চলে বসবাসকারী মানুষদের আর্থ-সামাজিক উন্নতি। বিগত কয়েক দশকে বিদ্যুৎ উৎপাদন ডিভিসিতে অত্যধিক গুরুত্ব পেলেও বন্যা নিয়ন্ত্রণ সেচব্যবস্থায় এই সংস্থার গুরুত্বপূর্ণ অবদানের কথাও অনস্বীকার্য। ১৯৫৩ সালে প্রকল্পের অধীনে তিলাইয়াতে দামোদর নদের উপনদী বরাকর নদের উপর একটি বাঁধ নির্মাণ করা হয়। ১৯৫৫ সালে কোনারে দামোদরের অপর উপনদী কোনার নদ-এর উপর দ্বিতীয় বাঁধটি নির্মিত হয়। ১৯৫৭ সালে মাইথনে বরাকর নদের উপর এবং ১৯৫৯ সালে পাঞ্চেতে দামোদর নদের উপর আরও দুটি বাঁধ নির্মিত হয়। শেষোক্ত দুটি বাঁধই দুই নদীর মিলনস্থল থেকে মোটামুটি আট কিলোমিটার উজানে নির্মিত হয়েছিল। এই চারটি বাঁধই ডিভিসির নিয়ন্ত্রণাধীন প্রধান বাঁধ। ১৯৫৫ সালে দুর্গাপুরে দামোদর নদের উপর নির্মিত হয় দুর্গাপুর বাঁধ। এই বাঁধ থেকে নদীর দুই ধারে অবস্থিত অন্যান্য খাল নদীগুলিতে জল সরবরাহ করা হয়ে থাকে। ১৯৭৮ সালে বিহার সরকার (তখনও ঝাড়খণ্ড রাজ্য গঠিত হয়নি) ডিভিসির নিয়ন্ত্রণের বাইরে তেনুঘাটে একটি বাঁধ নির্মাণ করেছিলেন। তিলাইয়া, মাইথন পাঞ্চেতে জলবিদ্যুৎ উৎপাদন কেন্দ্র রয়েছে। মাইথন ভারতের প্রথম ভূগর্ভস্থ জলবিদ্যুৎ উৎপাদন কেন্দ্র। এছাড়া বোকারো, চন্দ্রপুরা, দুর্গাপুর মেজিয়ায় ডিভিসির তাপবিদ্যুৎ উৎপাদন কেন্দ্র রয়েছে। উচ্চ দামোদর উপত্যকায় অবস্থিত ঝাড়খণ্ডের হাজারিবাগ, কোডারমা, গিরিডি, ছাতরা, ধানবাদ বোকারো জেলার সম্পূর্ণাংশ পালামৌ, রাঁচি, লোহারদাগা দুমকা জেলার কিয়দংশ এবং নিম্ন দামোদর উপত্যকায় অবস্থিত পশ্চিমবঙ্গের বর্ধমান হুগলি জেলার সম্পূর্ণাংশ পুরুলিয়া, বাঁকুড়া হাওড়া জেলার কিয়দংশ ডিভিসি প্রকল্পের আওতাধীন; এই সমগ্র অঞ্চলের আয়তন ২৪,২৩৫ বর্গকিলোমিটার। দামোদর ভ্যালি কর্পোরেশনের প্রধান কার্যালয় কলকাতায় অবস্থিত। == তথ্যসূত্র উপসংহার == Homepage of DVC DVC, Power Utilities in West Bengal == পাদটীকা == বিদ্যুৎ কোম্পানি অর্থনীতি অর্থনীতি
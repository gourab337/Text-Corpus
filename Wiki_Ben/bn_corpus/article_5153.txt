'''দিয়ালা''' () ইরাকের একটি প্রদেশ। বাগদাদের উত্তর-পূর্ব দিকে শুরু হয়ে এটি ইরানীয় সীমান্ত পর্যন্ত প্রসারিত। এর রাজধানীর নাম বাকুবা। প্রদেশটির আয়তন ১৭,৬৮৫ বর্গকিলোমিটার। প্রদেশের একটি বড় অংশ দিয়ে দিয়ালা নদী প্রবাহিত হয়েছে। দিয়ালা নদী দজলা বা তাইগ্রিস নদীর একটি প্রধান উপনদী। দিয়ালা প্রদেশ দুইটি বড় নদীর সন্নিকটে অবস্থিত হওয়ার কারণে এখানে কৃষিকাজের, বিশেষত খেজুর গাছ চাষের প্রসার ঘটেছে। প্রচুর কমলা উৎপাদিত হয় বলে এটি মধ্যপ্রাচ্যের কমলা রাজধানী নামেও পরিচিত। এই প্রদেশে হামরিন পর্বতশ্রেণী অবস্থিত। ২০০৩ সালের প্রাক্কলন অনুযায়ী এখানকার জনসংখ্যা প্রায় ১৩ লক্ষ। এদের প্রায় সবাই সুন্নি আরব। তবে এখানে যথেষ্ট সংখ্যক শিয়া কুর্দীও বসবাস করেন। দিয়ালার স্থানীয় কাউন্সিল তিনটি রাজনৈতিক ব্লকে বিভক্ত: ঐক্যবদ্ধ শিয়া কোয়ালিশন (২১ জন), সুন্নী ইরাকি ইসলামী পার্টি (১৪ জন) এবং কুর্দিস্তান কোয়ালিশন (৭)। == আরও দেখুন ==
'''আইম্যাক''' মার্কিন প্রযুক্তি প্রতিষ্ঠান অ্যাপল কম্পিউটারের নির্মিত অল-ইন-ওয়ান ম্যাকিন্টশ ডেস্কটপ কম্পিউটারের ধারা। আগস্ট ১৯৯৮ সালে এর উপস্থিতির পর থেকেই অ্যাপলের ভোক্তা ডেস্কটপ কম্পিউটার অফারিংস-এর প্রাথমিক অংশ হিসেবে আছে। প্রথম সংস্করণ জি৩-তে ডিমাকৃতি রঙিন প্লাস্টিক গঠনের সাথে একটি সিআরটি মনিটর যুক্ত ছিলো ছিলো। দ্বিতীয় উল্লেখযোগ্য সংস্করণ জি৪-এ অ্যাপল ভূ গোলার্ধ বেস নিয়ে আসে, যার উপরে একটি মুক্তভাবে ঘুর্নন ক্ষমতাসম্পন্ন এলসিডি মনিটর যুক্ত করা হয়। তৃতীয় চতুর্থ প্রধান সংস্করণগুলো, আইম্যাক জি৫ ইনটেল আইম্যাকে, আরও স্লিম ডিজাইনের সাথে সমস্ত উপাদান ডিসপ্লের পেছনে নিয়ে আসা হয়। পঞ্চম সংস্করণে (২০০৭-এর মাঝামাঝি) একই গঠনে এলুমিনিয়ামের ব্যবহার করা হয় এবং সামনের পুরো অংশ জুড়ে ব্যবহৃত হয় গ্লাস-প্যানেল। ২০১২ সালের মাঝামাঝিতে ৬ষ্ঠ সংস্করণে ভিন্ন ডিসপ্লে ইউনিটের ব্যবহার করা হয়, সুপারড্রাইভ অমিট করা হয় এবং পুরোনো ইউনিবডি সংস্করণ থেকে ভিন্ন প্রোডাকশান টেকনিক ব্যবহার করা হয়। অক্টোবর ২০১৪ সালে, আইম্যাকের ৭ম প্রধান হালনাগাদ আসে, যার প্রধান বৈশিষ্ট্য হলো ৫১২০*২৮৮০-এর "৫কে রেটিনা ডিসপ্লে"। নতুন মডেলে আছে নতুন প্রসেসর, গ্রাফিক চিপ এবং আইও। জুন ৫, ২০১৭ সালে, অ্যাপল ওয়ার্ক স্টেশন ক্লাস আইম্যাকের ঘোষণা দেয় "আইম্যাক প্রো"। ৫কে আইম্যাকের একই ফিজাইন, একই স্ক্রিনের হলেও এর রঙ সিলভারের বদলে স্পেস গ্রে। ইনটেল জিওন প্রসেসর মানসম্মত এসএসডি স্টোরেজ নিয়ে আসে আইম্যাক প্রো। ডিসেম্বর ২০১৭ সাকে থেকে অ্যাপল আইম্যাকের শিপিং শুরু করে। ==বহিঃসূত্র==
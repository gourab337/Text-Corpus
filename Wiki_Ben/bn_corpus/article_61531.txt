'''দুবাই ক্রিক টাওয়ার''' () হচ্ছে দুবাই, সংযুক্ত আরব আমিরাত-এ নির্মাণাধীন একটি পর্যবেক্ষণ টাওয়ার, যেটির প্রারম্ভিক খরচ এইডি ৩.৬৭ বিলিয়ন বা ইউএস বিলিয়ন এবং ধারনা করা হচ্ছে ২০২১ সালে এটির নির্মাণ কাজ শেষ হবে। এই টাওয়ারটি প্রথমে 'দুবাই ক্রিক হারবারে 'টাওয়ার'' নামে পরিচিত ছিল। নির্মাণ সমাপ্তির পরে, এটি টোকিও স্কাইট্রিকে অতিক্রম করে বিশ্বের সবচেয়ে লম্বা টাওয়ার হয়ে উঠবে। ==ধারনা== প্রকল্পটিতে কাজ করে এমন প্রকৌশল সংস্থা বলেছে যে দুবাইয়ের নতুন লম্বা টাওয়ারটি তার শিখর থেকে 'আলোকবর্তিকা' নির্গত করবে। শীর্ষে একটি ডিম্বাকৃতির কুঁড়ি থাকবে, যেখানে দ্য পিনাকল কক্ষ সহ দশটি পর্যবেক্ষণ ডেক থাকবে, প্রকৌশল সংস্থা অরকন এর একটি বিবৃতি অনুসারে যা শহরটির ৩৬০ ডিগ্রী দৃশ্য দেখার সুযোগ করে দিবে, স্পানিস স্থপতি সান্তিয়াগো কালাট্রাবা এই প্রজেক্টের সঙ্গে কাজ করবেন। "ক্রিক হারবার টাওয়ার ঘিরে গড়ে তোলা হয়েছে ‘ক্রিক হারবার সিটি’। যেখানে সব বহুতলই সুউচ্চ। এই শহরে আবাসন তৈরি করা হয়েছে, যেখানে প্রায় লাখ ৭০ হাজার মানুষের বসবাস করার সুযোগ থাকছে৷ ক্রিক হারবার সিটির মধ্যমণি হয়ে দাঁড়িয়ে থাকবে ক্রিক টাওয়ারটি। এতে ৩৬০ ডিগ্রি দেখার সুবিধা সম্পন্ন মিনার আকৃতির এই ভবনটি শক্ত বলিষ্ঠ তার দিয়ে মাটির সঙ্গে সংযুক্ত থাকবে। এই আকাশচুম্বী কাঠামোটির ডিজাইন লিলি ফুল এবং ঐতিহ্যগত আরব মিনার দ্বারা অনুপ্রাণিত হয়েছে। দুবাই ক্রিক টাওয়ারটি দুবাই ক্রিকের আশেপাশে একটি সাইটে নির্মিত হবে, যা রাস আল খোর জাতীয় বন্যপ্রাণী অভয়ারণ্যের কাছে অবস্থিত একটি জলপ্রপাত এলাকা। দুবাই ক্রিক হারবারের জায়গাটি বুর্জ খলিফার কিলোমিটার পূর্বে অবস্থিত। দুবাই ক্রিক টাওয়ারটি প্রধানত পর্যবেক্ষণ ডেক বা স্কাই গার্ডেন হিসেবে জন্য ব্যবহার করা হবে। এবং এর ২০টি তলায় থাকবে হোটেল এবং রেস্টুরেন্ট, এবং এমনকি বাসস্থানও। শীর্ষে অ্যান্টেনা সম্প্রচারের জন্য ব্যবহার করা হবে। দুবাই ক্রিক টাওয়ারের সবচেয়ে আলাদা বৈশিষ্ট্য হল কেবল তারের অ্যারে, যা লিলি পাতার ফিতা দ্বারা অনুপ্রাণিত হয়েছিল। এই মজবুত তারগুলি টাওয়ারের দুই পাশে মাটির উপর ছড়িয়ে থাকা নোঙ্গরগুলির সাথে সংযুক্ত থাকবে, যা এটিকে ১৩০০ মিটারের উপরে নির্মিত এই টাওয়ারটিকে আরও স্থিতিশীল এবং নিরাপদ রাখবে। তারের অ্যারের পাশাপাশি, টাওয়ারটি নিজেই মিনারের অনুরূপ, যা ইসলামী স্থাপত্যের একটি কাঠামো এবং বৈশিষ্ট্য, যা বহু মসজিদের নির্মানে দেখা যায়। ==তথ্যসূত্র== ==বহিঃসংযোগ== Dubai Creek Tower at Emaar website Dubai Creek Tower official launch video The Skyscraper Center database buildings and structures in Dubai architecture architecture architecture architecture towers Calatrava structures বিষয়শ্রেণী:আরব আমিরাতের স্থাপনা
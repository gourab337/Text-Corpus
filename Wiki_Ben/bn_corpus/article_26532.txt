'''শ্রীলঙ্কার ধূসর ধনেশ''' হল একটি প্রজাতির ধনেশ পাখি এবং এরা প্রধানত শ্রীলঙ্কার বিভিন্ন জায়গায় বসবাস করে। এর বৈজ্ঞানিক নাম ''Ocyceros gingalensis''৤ এটি কোন বিপন্ন পাখি নয়৤ শ্রীলঙ্কার ধূসর ধনেশ হল একটি যূথচর পাখি যাদেরকে প্রধানত জঙ্গল এলাকায় দেখতে পাওয়া যায়। এরা প্রধানত ডুমুর খেয়েই বেঁচে থাকে এছড়াও কিছু কিছু সময়ে এরা বিভিন্ন পোকামাকড়, সরীসৃপ যেমন টিকটিকি ইত্যাদিকেও খাদ্য হিসেবে গ্রহণ করে থাকে। স্ত্রী ধনেশরা প্রধানত ৩-৪ টি ছোটো ছোটো সাদা রঙের ডিম পারে এবং এরা নিজ বাসার মধ্যে ঢুকে গিয়ে বাসাকে বন্ধ করে দেয় কাদা, মল-মূত্র, ফলের খোলস ইত্যাদির মাধ্যমে যাতে বাইরের কেউ তাদের বাসায় ঢুকতে না পারে। এদের বন্ধ বাসার সামনে এক জায়গায় একটা ছোট ছিদ্র থাকে যেখান থেকে স্ত্রী ধনেশ মল-মুত্র ত্যাগ করে এবং পুরুষদের থেকে খাদ্য নেয়। পুরুষেরাই সমস্ত খাবার নিয়ে আসে মহিলা এবং তরূণ ধনেশদের জন্য। খাবারের মধ্যে থাকে বিভিন্ন ধরনের ফল, ডুমুর, ছোটো ছোটো পোকামাকড়, ছোটো সরীসৃপ ইত্যাদি। এই ধনেশরা প্রধানত আকারে বড় হয় এবং লম্বায় এরা হয় প্রায় ৪৫ সেমি পর্যন্ত। এদের পাখনার রঙ হয় বাদামি ধূসর রঙের এবং এদের প্রাথমিক পাখনার রঙ হয় কালো রঙের। এদের পিঠের রঙ হয় ঘন ধূসর রঙের এবং এদের মাথার কাছে বাদামি রঙের একটা মুকুটের মতোন অংশ থাকে। এদের লম্বা ল্যাজ হয় কালচে রঙের এবং এর ধার বরাবর সাদা রঙ হয়। এদের নীচের অংশের রঙও হয় সাদা। এদের লম্বা বাঁকানো ঠোটের ওপরে কোনো শিরস্ত্রাণ থাকে না। পুরুষ এবং মহিলা উভয়ই দেখতে একইরকম হয় কিন্তু ছেলেদের ঠোঁটের রঙ মেয়েদের থেকে বেশি ফ্যাকাশে হয়, এদের রঙ হয় ক্রিম রঙের। ঘন কালো উপরের অংশ এবং ঠোঁটের রঙ হয় হাল্কা ক্রিম এবং ল্যাজের রঙ হয় সাদা। এরা খুব আস্তে ওড়ে কিন্তু তা খুব শক্তিশালী হয়। ==সংস্কৃতি== শ্রীলঙ্কাতে এই পাখিগুলোকে ''Alu Kadatta'' বলে ডাকা হয় সিংহলি ভাষাতে। ==বহির্সংযোগ== Internet Bird Collection ==তথ্যসূত্র== ''Birds of India'' by Grimmett, Inskipp and Inskipp, পাখি পাখি পাখি এর প্রাণীসমূহ
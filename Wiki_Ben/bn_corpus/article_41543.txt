LI-4 (Hegu) চীনা ভাষায় 合谷 (hégǔ) (লাতিন ‘আকু’ অর্থাৎ সূচ ‘প্রেসার’ অর্থাৎ চাপ), আকুপাঙ্কচারের মূলনীতিবিশিষ্ট একটি বিকল্প চিকিৎসাপদ্ধতি। এর মূল ধারণা হল প্রাণশক্তি যা দেহের মেরিডিয়ানে প্রবাহিত হয়। এই পদ্ধতিতে প্রাণশক্তি প্রবাহের বাধাস্থল দূর করতে আকুপাঙ্কচার স্থানসমূহে ভৌত চাপ প্রয়োগ করা হয়। এই চাপ হাত, কনুই বা বিভিন্ন সরঞ্জাম দ্বারা প্রয়োগ করা হতে পারে। কিছু গবেষণায় দেখা গেছে আকুপ্রেসার বিবমিষা বমি, পিঠের ব্যথা, চিন্তাপ্রসূত মাথাব্যথা, পেটব্যথা প্রভৃতি কমাতে সাহায্য করে; তবে এই গবেষণার নিরপেক্ষতা সুনিশ্চিত নয়। অন্যান্য বিকল্পের মত এর ‘‘প্লাসেবো ইফেক্ট’’ জনিত উপকার থাকতে পারে। ==প্রেক্ষাপট== লক্ষণ বিবেচনায় আকুবিন্দুগুলো দেহের এক জায়গায় থাকতেও পারে, নাও থাকতে পারে। চীনের ঐতিহ্যবাহী ঔষধতত্ত্ব বলে যে আকুবিন্দু নির্ধারণ এদের কার্যকারিতা য়িন ইয়াং এবং কাই (বা চাই) এর ভারসাম্যের উপর নির্ভর করে। পূর্ব এশিয়ার মার্শাল আর্টেও আত্মরক্ষা আকুপ্রেসার ব্যবহৃত হয়। নির্দিষ্ট বিন্দুগুলো বা প্রতিপক্ষকে দুর্বল বা নিয়ন্ত্রণে প্রয়োগ করা হয়। মার্শাল আর্টিস্টগণ তাদের মেরিডিয়ানের ব্লক দূর করতে নিয়মিত আকুবিন্দুগুলো মর্দন করেন এবং এতে তাদের পেশীর স্থিতিস্থাপকতা প্রবাহ বাড়ে, উপরন্তু আক্রমণে অভেদ্য করে তোলে। ==কার্যকারিতা== ২০১১ সালে একটি সুসংবদ্ধ পর্যালোচনায় দেখা যায় ৪৩টি দৈব পর্যবেক্ষণের মধ্যে ৩৫টি পর্যবেক্ষণ বিশেষ কিছু লক্ষণ নিরাময়ে আকুপ্রেসারের কার্যকারিতা বিদ্যমান। যদিও এই ৪৩টি পর্যবেক্ষণে বেশ খানিকটা পক্ষপাতিত্বের সম্ভাবনা রয়েছে। এই পর্যালোচনার লেখকবৃন্দ উপসংহারে বলেছেন “গত দশকের পর্যালোচনাগুলো উপসর্গ নিরাময়ে আকুপ্রেসারের কার্যকারিতা সম্পর্কে কোন জোরালো সমর্থন দেয় না। আকুপ্রেসারের উপযোগিতা কার্যকারিতা নির্ণয়ের জন্য বিভিন্ন উপসর্গের নির্দিষ্ট সংখ্যক রোগীর উপর একটি সুসংগঠিত দৈব পর্যালোচনা করা প্রয়োজন।” ২০১১ সালে আকুপাঞ্চার আকুপ্রেসারের নয়টি ক্ষেত্র প্রয়োগ করে প্রসববেদনা নিয়ন্ত্রণের নিরীক্ষার শেষে বলা হয় “আকুপাঞ্চার বা আকুপ্রেসার ব্যথা কমাতে সাহায্য করতে পারে, কিন্তু এতে আরও গবেষণা করা প্রয়োজন।” Cochrane কলাবোরেশন দেখতে পায় যে অঙ্গমর্দন দ্বারা নিম্নপৃষ্ঠদেশের ব্যথার দীর্ঘমেয়াদী উপকার হয় এবং তারা বলেন “সনাতন (সুইডিশ) পদ্ধতির অঙ্গবিমর্দন অপেক্ষা আকুপ্রেসার অধিক কার্যকর বলে মনে হয়, যদিও এটা সুনিশ্চিত করতে আরও গবেষণা প্রয়োজন।” == P6 আকুপাঞ্চার বিন্দু== ==তত্ত্ব== দুইবিন্দু আকুপ্রেসার নামের একটি পদ্ধতিতে প্রবাহপথ খুলে দিতে একটি আকুবিন্দুতে একটি মেরিডিয়ানের সাথে লিঙ্ক তৈরি করা হয় এবং আরেকটি আকুবিন্দু দিয়ে প্রবাহবাধা দূর করার চেষ্টা করা হয়। ==সমালোচনা== চিকিৎসায় আকুপ্রেসারের ব্যবহার অধিকাংশ ক্ষেত্রে Traditional Chinese Medicine (TCM) এর ধারণাগত কাঠামো অনুযায়ী প্রয়োগ করা হয়। তবে দৈহিক অঙ্গ বিবেচনায়, অস্থিবিদ্যায় ঐতিহাসিকভাবে আকুপাঞ্চার বিন্দু বা মেরিডিয়ানের অস্তিত্ব প্রমাণ করা সম্ভ নয়। এবিষয়ে এই পদ্ধতির প্রবক্তাগণ বলেন যে TCM একটি পূর্ববৈজ্ঞানিক প্রক্রিয়া যা ব্যবহারিকভাবে প্রয়োগসিদ্ধ। TCM ধারণাগুলোকে প্রথাগত কাঠামোর চেয়ে ক্রিয়াগতভাবে উপলব্ধি করে থাকেন। ==সরঞ্জাম== শরীরের নির্দিষ্ট স্থানে ঘর্ষণ, ডলানো অথবা চাপ প্রয়োগের জন্য বিবিধ প্রকারের যন্ত্রপাতি ব্যবহৃত হয়। একিউবল একপ্রকার ফুলে ওঠা রাবারের বল যা গরম করা যায়। এটি পেশীর ব্যথা কমানোর জন্য চাপপ্রদানে ব্যবহার করা হয়। এনার্জি রোলার একটি বেলনাকার সরঞ্জাম। এটি দুহাতের মাঝে ধরে ঘুরিয়ে আকুপ্রেসার দেওয়া হয়। আরেকটি সরঞ্জাম হল ফুট রোলার, এটিও গোল বেলনাকার। এটি মাটিতে রেখে পা এর উপরে দিয়ে সামনেপিছে টানা হয়। পাওয়ার ম্যাট (পিরামিড ম্যাট) হল ছোট ছোট পিরামিডসদৃশ খাজযুক্ত মাদুর যার উপর দিয়ে হেঁটে যেতে হয়। স্পাইন রোল চুম্বকধারণকারী রোলার যা মেরুদণ্ড দিয়ে উঠানামা করা হয়। Teishein হল আকুপাঞ্চারের মূল নয়টি সরঞ্জামের একটি। আকুপাঞ্চার সরঞ্জাম হলেও এটি ত্বক ছিদ্র করে না। এটি নির্দিষ্ট স্থানে দ্রুত চাপপ্রদান করে থাকে। == তথ্যসূত্র == == বহিঃসংযোগ == বিজ্ঞান
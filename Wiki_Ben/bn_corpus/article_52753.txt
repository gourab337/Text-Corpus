পার্বত্য জেলা রাঙ্গামাটি শহরে অবস্থিত রাজবন বিহারে বসবাসরত আর্যপুদ্গল পরম পূজ্য শ্রীমৎ সাধনানন্দ মহাস্থবির যিনি ‘বনভান্তে’ নামে সমধিক পরিচিত। তিনি একজন তেজোদীপ্ত উজ্জল নক্ষত্রসম অনন্য মহাপুরুষ। দুঃখ হতে মুক্তির অন্বেষায় ইহজীবনেই নির্বাণ সাক্ষাৎ করার প্রতিজ্ঞা নিয়ে ১৯৪৯ সালে ২৯ বছর বয়সে ভরা যৌবনে গৃহত্যাগ করে তিনি চট্টগ্রাম শহরের নন্দন কাননস্থ চট্টগ্রাম বৌদ্ধ বিহারের তৎকালিন অধ্যক্ষ শ্রদ্ধেয় শ্রীমৎ দীপঙ্কর শ্রীজ্ঞান মহাস্থবির মহোদয়ের নিকট প্রব্রজ্যা গ্রহণ করেন। কিন্তু সেখানে বিমুক্তি লাভের কোনো মার্গ খুঁজে না পেয়ে গুরুর অনুমতি নিয়ে ধ্যান-সাধনার নিমিত্তে অনুকুল স্থানের খোঁজে বেরিয়ে পড়েন। অবশেষে নিজ জন্মভূমি মোরঘোনা গ্রামের পার্শ্ববর্তী ধনপাতার নীরব, নির্জন গভীর অরণ্যে প্রবেশ করে ভগবান বুদ্ধ এবং তার শ্রাবক সারিপুত্র, মহামোগ্গল­ায়ন, মহাকশ্যপ, আনন্দ, অনুরুদ্ধ, রাষ্ট্রপাল প্রমুখ মহাজ্ঞানীদের প্রকৃত গুরু মেনে দুর্লভ প্রব্রজ্যা জীবনকে সার্থক করতে দুঃখমুক্তির সাধনা করেন। তিনি ধনপাতায় ১৯৪৯ হতে ১৯৬০ সাল পর্যন্ত ধ্যানে নিরত থাকেন। এরপর কাপ্তাই বাঁধের ফলে বিস্তীর্ণ এলাকা জলমগ্ন হলে পূজ্য বনভান্তে তার পরম ভক্ত নিশিমনি চাকমার একান্ত আমন্ত্রণে ধনপাতা থেকে দীঘিনালার নিভৃত অরণ্যে চলে আসেন এবং ১৯৭০ সালের প্রায় শেষের দিক পর্যন্ত সেখানেও বীর্যোদ্দীপ্ত হয়ে নির্ভীক সিংহের ন্যায় একাকী ধ্যান-সাধনায় রত ছিলেন। বিশিষ্ট দায়ক অনিল বিহারী চাকমা এলাকাবাসীদের সাদর প্রার্থনায় ১৯৭০ সালের শেষের দিক থেকে পূজ্য বনভন্তে ছায়া সুনিবিড় লংগদুর তিনটিলায় অবস্থান করতে থাকেন। মূলত এই তিনটিলা বন বিহার হতেই মহাকারুণিক গৌতম বুদ্ধের মতাদর্শের অনুসারী পরম শ্রদ্ধেয় বনভন্তের “বহুজন হিতায়, বহুজন সুখায়” ধর্মের প্রচার বিস্তৃতি ঘটতে থাকে। পরবর্তীকালে রাজমাতা আরতি রায়, চাকমা রাজা দেবাশীষ রায় এবং রাঙ্গামাটিস্থ অন্যান্য গণ্যমান্য ব্যক্তিবর্গের একান্ত প্রার্থনা আমন্ত্রণে তিনি ১৯৭৭ খ্রীস্টাব্দের শুভ বৈশাখী পূর্ণিমার প্রাক্কালে রাঙ্গামাটির রাজবন বিহারে চলে আসেন। তাকে পার্বত্যাঞ্চলে লোকেরা অরহত হিসেবে একান্তভাবে মানত পূজা করত। তিনি ২০১২ সালের ৩০ জানুয়ারি নশ্বর দেহ ত্যাগ করে পরিনির্বাণ প্রাপ্ত হন। সাধু মানুষ দেহত্যাগ করেন, কিন্তু তাদের কীর্তি চির অম্লান হয়ে থাকে। মহামানব বনভান্তেও তার কীর্তিগাথার জন্য বাংলাদেশের বৌদ্ধসমাজের বুকে চির জাগরুক হয়ে থাকবেন, ইতিহাসের পাতায় স্বর্ণাক্ষরে লেখা থাকবেন। == বনভান্তের জীবনী == === '''বনভন্তের''' '''জন্ম''' === বিংশ শতাব্দীর পার্বত্য চট্টগ্রাম তথা বাংলার বৌদ্ধদের ধর্মীয় জীবনে এক ক্রমবর্ধমান অবক্ষয় লগ্নে আজ থেকে প্রায় ৯০ বছর পূর্বে আসামের লুসাই পাহাড় থেকে উৎপন্ন সতত প্রবাহমান স্বচ্ছ সলিলা কর্ণফুলী নদীর তীরে সবুজ শ্যামল বনানীতে ঘেরা প্রাকৃতিক সৌন্দর্যে ভরপুর পার্বত্য শহর রাঙ্গামাটির মাইল দক্ষিণে ১১৫ নং মগবান মৌজার মোরঘোনা নামক একটি গ্রামে ১৯২০ ইং সনের জানুয়ারি জন্মগ্রহণ করেন এক পুণ্যাত্মা মানব শিশু। বৈবাহিক জীবনে একান্ত প্রতীক্ষিত প্রথম সন্তান সব পিতামাতারই প্রিয় আনন্দবর্ধক। পুত্র স্নেহের অপার আনন্দে শিশুটির পিতামাতার সর্বশরীর হলো শিহরিত, রোমাঞ্চিত কম্পিত। সেদিন ছিল বৃহস্পতিবার। অবশেষে সামাজিক প্রথা মেনে সব রকমের মাঙ্গলিক কর্মসহ স্নান করানোর পর শিশুটিকে মায়ের কোলে শোয়ানো হলো। যখনই শিশুটিকে শোয়ানো হলো মায়ের কোলে তখনই ক্রন্দন জুড়ে দিল। আহা! সদ্য জন্ম নেয়া শিশুর সেই ‘ওয়া-ওয়া’ কান্নার শব্দই মাতার কাছে মনে হলো পৃথিবীর সর্বশ্রেষ্ঠ শ্রুতিমধুর শব্দ। অবশেষে সবাকার মনে স্বস্তিভাব ফিরে এল। খুশীতে মনের আবেগে মা তার বুকের ধন শিশুটিকে বুকে টেনে নেন। যেই না বুকে টেনে নিলেন তখনই আবার শিশুটির কান্না থেমে গেল। সবাই স্তম্ভিত হল এমনতর দৃশ্য দর্শনে। ক্রমে শিশুটির বয়স যখন এক সপ্তাহ হল তখন আবারো সামাজিক রীতি-নীতি অনুসারে শিশু মা’কে পবিত্র করা হলো। অবশেষে এক শুভ দিন-ক্ষণ দেখে পিতামাতা শিশুটির নাম রাখলেন রথীন্দ্র। === '''পারিবারিক''' '''পরিচিতি''' === রথীন্দ্র মোরঘোনা গ্রামে ‘চাকমা’ জাতিতে এক মধ্যবিত্ত কৃষক পরিবারে জন্মগ্রহণ করেন। রথীন্দ্রের পিতা কৃষিকাজ করে পরিবারের ভরণ পোষণ করতেন। তাই বলে পরিবারে কোন দুঃখ-দারিদ্রতা ছিল না। নিজেদের উৎপাদিত ফসলে তাদের অল্পায়াসে সারা বছর চলে যেত। রথীন্দ্রের পুণ্যবান পিতার নাম হারুমোহন চাকমা এবং পুণ্যবতী জননীর নাম বীরপুদি চাকমা। তার পিতামাতা উভয়েই ছিলেন সে যুগের শীলবান, ধীমান ধর্মপ্রাণ লোক। রথীন্দ্র হলেন পিতামাতার প্রথম সন্তান। তার অপরাপর আরো পাঁচ ভাইবোন ছিলেন। বয়ঃক্রমানুসারে তাদের নাম হলোঃ ১। বৈকর্তন চাকমা, ২। পদ্মাঙ্গিনী চাকমা, ৩। জহর লাল চাকমা ৪। মনোরঞ্জন চাকমা (ভূপেন্দ্র লাল চাকমা) এবং ৪। অমৃকা রঞ্জন চাকমা (বাবুল চাকমা)। চাকমা সমাজের বংশগত পরিচয় মতে, পিতৃবংশের দিকে দিয়ে রথীন্দ্র হলেন ধামাই গোজার পিড়া ভাঙ্গা গোত্রের লোক। পিতা হারুমোহন চাকমা ছিলেন বংশেরই সুপরিচিত স্বনামধন্য কামিনী মোহন দেওয়ানের আত্মীয়। পিতৃবংশে রথীন্দ্র ছিলেন চাকমা সমাজের অন্যতম নেতৃত্ব স্থানীয় উচ্চ বংশীয় ‘খীসা’ উপাধি প্রাপ্ত পরিবারের লোক। কিন্তু নিরহঙ্কারী ধর্মপ্রাণ হারুমোহন চাকমা বৃটিশের দেয়া ‘খীসা’ উপাধি নয়, বরং জাতিগত পরিচয় ‘চাকমা’ উপাধিই ব্যবহার করতেন। নিজের জাতিগত পরিচয়েই তিনি ছিলেন সন্তুষ্ট গর্বিত। একদিকে তিনি যেমন শীলবান ধার্মিক অন্যদিকে কোন প্রকার জাতিভেদ বংশীয় গৌরব তার মনে ছিল নিশ্চল। আর মাতৃবংশের দিক দিয়ে রথীন্দ্র হলেন কাম্বেই গোজার সন্তান। রথীন্দ্রের পুণ্যবতী মাতা বীরপুদি ছিলেন একজন শীলবতী, ধর্মমতী পরিবার অন্তঃপ্রাণ নারী। নিজের ছেলেমেয়েদের প্রতি তার ছিল দয়া, মৈত্রী সহযোগিতা ভাব। অকালে স্বামী হারুমোহন মারা যাবার পর এবং স্নেহের বড় পুত্র রথীন্দ্র নির্বাণের আকাঙক্ষা বুকে নিয়ে গৃহত্যাগ করার পরও মধ্যবিত্ত কৃষক পরিবারের বধু বীরপুদি যেভাবে ঘর-সংসার আগলে রেখেছিলেন তা সত্যিই প্রশংসার দাবিদার। তাছাড়া স্বামীদের তিন ভাইয়ের একান্নবর্তী বড় পরিবারে বধু হিসাবে এসে তিনি ধৈর্য, সহনশীলতা, সহমর্মিতা পরোপকারিতার অনুশীলনে এক আদর্শ নারী চরিত্র হয়েই ছিলেন। রথীন্দ্রের স্নেহশীলা মাতা বীরপুদি চাকমা ছিলেন বিলাইছড়ি থানাধীন মৌজার রইচন্দ্র চাকমার দ্বিতীয় কন্যা। তার ডাক নাম ছিল মিলি। তারা ছিলেন পাঁচ ভাইবোন। বড় বোন মন্দোদরী চাকমার বিয়ে হয় চাকমা রাজা হরিশ চন্দ্রের বৈমাত্রেয় ভ্রাতা ভগবান চন্দ্র দেওয়ানের সঙ্গে। অপরদিকে ভগবান চন্দ্র দেওয়ানের পুত্র শশাঙ্ক মোহন দেওয়ানের শ্বশুর হন বীরপুদি’দেরই ভাই ভীষ্মমুনি চাকমা। ভীষ্মমুনি এলাকায় ‘নাপিতা’ নামে সমধিক পরিচিত।
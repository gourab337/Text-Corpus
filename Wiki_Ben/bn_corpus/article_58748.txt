'''সারা আলি খান''' (; জন্ম: ১২ আগস্ট ১৯৯৫) হলেন একজন ভারতীয় অভিনেত্রী, যিনি হিন্দি চলচ্চিত্রে কাজ করেন। বলিউড অভিনেতা সাইফ আলি খান এবং অমৃতা সিংয়ের কন্যা। জন্মসূত্রে তিনি পতৌদি পরিবারের সদস্য এবং মনসুর আলি খান পতৌদি শর্মিলা ঠাকুরের নাতনি। কলাম্বিয়া বিশ্ববিদ্যালয় হতে স্নাতকোত্তর ডিগ্রি অর্জনের পর, ২০১৮ সালে, সারা রোমান্টিক চলচ্চিত্র কেদারনাথে সুশান্ত সিং রাজপুতের বিপরীতে অভিনয় করার মাধ্যমে বলিউডে যাত্রা শুরু করেন। ==প্রারম্ভিক জীবন== সারা আলি খান হচ্ছেন মনসুর আলি খান পতৌদি এবং শর্মিলা ঠাকুরের পুত্র সাইফ আলি খান এবং অমৃতা সিংয়ের (তারা উভয়েই হিন্দি চলচিত্র জগতের অভিনয়শিল্পী) কন্যা; তিনি ১৯৯৫ সালের ১২ই আগস্ট তারিখে, মহারাষ্ট্রের মুম্বাইয়ে জন্মগ্রহণ করেন। তিনি পতৌদি পরিবারের একজন সদস্য। তার ভাই ইব্রাহিম আলি খান ২০০৮ সালে মুক্তিপ্রাপ্ত চলচ্চিত্রে ''তাশানে'' একজন শিশু অভিনেতা হিসেবে কাজ করেন। তার সৎভাই, তৈমুর আলি খান হচ্ছে তার বাবা এবং বলিউড অভিনেত্রী কারিনা কাপুরের ছেলে। তিনি তার বাবার পক্ষ হতে বাঙালি এবং পাঠান জাতির অন্তর্গত এবং তার মায়ের পক্ষ হতে পাঞ্জাবি বংশধর। মাত্র চার বছর বয়সে, সারা প্রথমবারের মতো বিজ্ঞাপনে অভিনয় করেছিলেন। সাইফের মতে, চলচ্চিত্র ক্যারিয়ারে পদার্পণের জন্য অভিনেত্রী ঐশ্বর্যা রাই বচ্চন সারার অনুপ্রেরণা ছিল। একবার শিকাগোতে অনুষ্ঠিত একটি বিশ্ব সফরে সারা এবং সাইফ একসাথে গিয়েছিলেন, যেখানে ঐশ্বর্যা রাই অভিনয় করেছিলেন; তাকে দেখার পর, সারা তার বাবাকে বলেছিল, "আমি এরকম কিছু একটা করতে চাই"। ২০০৪ সালে, সারা যখন মাত্র নয় বছর বয়সী ছিলেন, তখন তার বাবা-মায়ের তালাক হয়ে যায় এবং অমৃতা তার সন্তানদের বৈধ অভিভাবক হিসেবে দায়িত্ব গ্রহণ করেছিলেন। সাইফকে প্রথমে সারা এবং সারার ভাইয়ের সাথে দেখা করার অনুমতি দেওয়া হয়নি; পরবর্তীতে তারা সমঝোতা করে এবং সাইফের মতে, বর্তমানে সারা এবং তার মধ্যে "পিতা কন্যার চেয়ে বন্ধুত্বের সম্পর্ক বেশি"। তার সৎমা কারিনার সাথেও সারার সুসম্পর্ক বিদ্যমান; তিনি ২০১৮ সালে এক সাক্ষাৎকারে বলেছেন, "আমি আমার মধ্যে তার কারিনার পেশাগত ভাবমূর্তি আত্মভূত করতে চাই"। কিশোর বয়সে, সারার তার ওজন কমার জন্য লড়াই করেছিলেন এবং তাকে ফিট থাকার জন্য কঠোর সময়সূচির অধীনে দৈনন্দিন কর্মকাণ্ড সম্পন্ন করতে হয়েছিল। তিনি পলিসিস্টিক ওভারি সিন্ড্রোমে আক্রান্ত, যাকে তিনি তার ওজন বৃদ্ধির কারণ হিসেবে বিবেচনা করেন। ২০১৬ সালে, সারা নিউইয়র্কের কলাম্বিয়া বিশ্ববিদ্যালয় হতে স্নাতক ডিগ্রি অর্জন করেছেন, যেখানে তিনি আইন রাজনৈতিক বিজ্ঞান বিভাগে অধ্যয়ন করেছিলেন। ==চলচ্চিত্রের তালিকা== +টীকা অপ্রকাশিত চলচ্চিত্রকে নির্দেশ করে সাল চলচ্চিত্র চরিত্র মন্তব্য ২০১৮ ''কেদারনাথ'' মন্দাকিনী "মুক্কু" মিশ্র ''সিম্বা'' সাগুন সাথে ==তথ্যসূত্র== == বহিঃসংযোগ== বলিউড হাঙ্গামায় সারা আলি খান জন্ম Khan, Sara Ali চলচ্চিত্র অভিনেত্রী চলচ্চিত্র অভিনেত্রী অভিনেত্রী স্কুলের প্রাক্তন শিক্ষার্থী
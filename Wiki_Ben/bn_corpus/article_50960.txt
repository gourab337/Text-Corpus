'''পৃথিবী ব্রত''' বাংলার হিন্দুসমাজের অশাস্ত্রীয় বা মেয়েলি ব্রতগুলির অন্তর্গত একটি ব্রত। গ্রামীণ বাংলার বাঙালি হিন্দুঘরের কুমারী মেয়েরা চৈত্র মাসের সংক্রান্তি থেকে সারা বৈশাখ মাস ধরে একমাসব্যাপী এই ব্রত পালন করে। এটি চার বছর পরপর পালন করতে হয়। ব্রতের উদ্দেশ্য হল সাংসারিক অমঙ্গল দূরীকরণ। ==ব্রতের বৈশিষ্ট্য== গ্রাম-বাংলার বসতবাড়ির মেঠো আঙিনা বা শানের মেঝেতে এই ব্রত করা হয়। মেয়েলি ব্রত হওয়ার দরুন ব্রতপালনে কোন মন্ত্র বা পুরোহিতের প্রয়োজন হয় না। পৃথিবী ব্রত পালনের প্রথম পর্যায়ে প্রয়োজনীয় উপকরণ অর্থাৎ আতপচালের পিটুলিগোলা, ছোট শাঁখ, মধু, দুধ গাওয়া ঘি সংগ্রহ করতে হয়। দ্বিতীয় পর্যায়ে মাটির উপর পরিষ্কার করে পিটুলি দিয়ে পদ্মপাতা, পৃথিবী ধরিত্রী দেবীর আল্পনা আঁকতে হয়। তৃতীয় পর্যায়ে পূজার মুহূর্তে শাঁখের মধ্যে ঘি, দুধ মধু ঢেলে আঁকা আল্পনার সামনে হাঁটু গেড়ে বসে, তিনবার পূজার মন্ত্র পড়ে আল্পনার ওপর ঢেলে দিতে হয়। চার বছর ব্রত পালনের পর উদযাপনের সময়ে সোনার পদ্মপাতা গড়িয়ে দিতে হয়। ==তথ্যসূত্র== সংস্কৃতি হিন্দু
'''অ্যাডওয়ার্ড ব্লাইদ''' (২৩ ডিসেম্বর, ১৮১০ ২৭ ডিসেম্বর, ১৮৭৩) একজন বৃটিশ প্রাণীবিজ্ঞানী এবং পক্ষীবিদ। পেশায় তিনি ছিলেন একজন ওষুধ বিক্রেতা। তিনি ভারতীয় প্রাণীবিজ্ঞানের অন্যতম প্রতিষ্ঠাতা। ব্লাইদ ১৮১০ সালে লন্ডনে জন্মগ্রহণ করেন। রয়েল এশিয়াটিক সোসাইটি অফ বেঙ্গলের জাদুঘরের কিউরেটর হিসেবে যোগদান করার উদ্দেশ্যে তিনি ১৮৪১ সালে ভারত সফর করেন। ১৮৪৯ সালে ''ক্যাটালগ আব দ্য বার্ডস আব এশিয়াটিক সোসাইটি'' প্রকাশের মাধ্যমে তিনি জাদুঘরের ক্যাটালগের প্রভূত উন্নতি সাধন করেন। ভারত, বিশেষ করে বাংলার পাখি সম্পর্কে তার ব্যাপক অবদান রয়েছে। তিনি নিজে মাঠ পর্যায়ে কাজ না করলেও হিউম, টিকেল, সুইনহো আরও অনেকের তথ্য, বিবরণ এবং তাদের সংগৃহীত পাখির নমুনার বর্ণনা দিয়েছেন। ১৮৬২ সালে অসুস্থ হয়ে যাওয়ার আগ পর্যন্ত তিনি জাদুঘরের কিউরেটর হিসেবে কর্মরত থাকেন। একই বছর তিনি ইংল্যান্ডে ফেরত যান। মৃত্যুর পর ১৮৮১ সালে তার ''The natural history of the Cranes'' প্রকাশিত হয়। ব্লাইদের নামানুসারে কয়েকটি প্রজাতির নামকরণ করা হয়েছে। সেগুলোর মধ্যে ব্লাইদের শিকরেঈগল, ব্লাইদের তুলিকা, ব্লাইদের পাতাফুটকি, ব্লাইদের মাছরাঙা অন্যতম। == তথ্যসূত্র == == বহিঃসংযোগ == Archives of Charles Darwin and his correspondence with Blyth জন্ম মৃত্যু মানুষ পক্ষিবিজ্ঞানী প্রাণিবিদ্যাবিদ প্রকৃতিবিদ জীববিজ্ঞানী
'''আনোয়ার চৌধুরী''' (জন্ম ১৫ জুন ১৯৫৯) একজন ব্রিটিশ বাংলাদেশী কূটনীতিবিদ। তিনিই প্রথম কোন বাঙালি যিনি ব্রিটিশ হাই কমিশনার হিসেবে বাংলাদেশে দায়িত্ব পালন করেন। এর পরে বৈদেশিক কমনওয়েলথ অফিসে একজন ব্যবস্থাপক হিসাবে দায়িত্ব পালন শেষে বর্তমানে তিনি পেরু তে ব্রিটিশ হাই কমিশনার হিসাবে দায়িত্ব পালন করছেন। ==প্রাথমিক জীবন== তিনি ১৯৫৯ সালের ১৫ জুন তৎকালীন পূর্ব পাকিস্তানের সুনামগঞ্জ জেলার জগন্নাথপুর থানার পাটলী ইউনিয়নের প্রভাকরপুর গ্রামে জন্মগ্রহণ করেন। ছোটবেলাতেই তিনি তার বাবা মায়ের সঙ্গে লন্ডনে পাড়ি জমান। ==শিক্ষা== আনোয়ার চৌধুরী একজন ব্রিটিশ কূটনীতিক হলেও তার লেখা পড়া ছিল ইঞ্জিনিয়ারিং এ। তিনি সলফোর্ড বিশ্ববিদ্যালয় থেকে ইলেক্ট্রিক্যাল এবং ইলেক্ট্রনিক্যাল ইঞ্জিনিয়ারিং থেকে বিএসসি পাশ করেন। পরে তিনি ডুরহাম বিশ্ববিদ্যালয় থেকে ১৯৯৫ সালে এমবিএ করেন। সিভিল সার্ভিসে প্রবেশের পূর্বে তিনি RAF এর হয়ে কাজ করেন। সেই সাথে তিনি Siemens Plessey কর্মরত ছিলেন। ==কর্ম জীবন== তার কর্ম জীবন শুরু হয় প্রতিরক্ষা মন্ত্রনালয়ে চাকরি থেকে। সেখানে তিনি ২০০০ সাল পর্যন্ত কর্মরত ছিলেন। তবে ২০০০ সালে তিনি বাংলাদেশে হাই কমিশনার হিসাবে নিয়োগ পাওয়ার জন্যে চেষ্টা করে ব্যর্থ হলেও পরে ২০০৪ সালে তিনি বাংলাদেশে ব্রিটিশ হাই কমিশনার হিসাবে নিয়োগ প্রাপ্ত হন। ==বোমা হামলা== ২০০৪ সালে নিজের জন্ম ভূমি সিলেটের শাহজালাল (র.) মাজার মসজিদ থেকে নামাজ পড়ে বের হওয়ার সময়ে তিনি সন্ত্রাসী দ্বারা বোমা হামলার শিকার হন। এসময় তিনি কোন প্রকার নিরাপক্তা কর্মী ছাড়াই ছিলেন। পরে তার উপর বোমা হামলার জন্যে তিনজন অপরাধীকে ফাঁসি দেয়া হয়। ==ব্যক্তিগত জীবন== আনোয়ার চৌধুরী মোমেনা চৌধুরীর সাথে বিবাহ বন্ধনে আবদ্ধ হন। তার দুই মেয়ে এবং এক ছেলে। তিনি সিলেটি বাউল গানের ভক্ত। ==তথ্যসূত্র== ==বহিঃসংযোগ== জন্ম ব্যক্তি ব্রিটিশ হাই কমিশনার জেলার ব্যক্তি
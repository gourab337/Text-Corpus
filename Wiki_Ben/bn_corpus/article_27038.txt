'''শীরাহামা কেনকি''' (白濱顕貴, ভিয়েতনামী: Bạch Tần Hiển Quý) ছিলেন একজন জাপানি জলদস্যু যিনি ১৬শ-শতকের শেষদিক এবং ১৭শ-শতকের প্রথমদিকে সক্রিয় ছিলেন। তিনি ছিলেন প্রথমদিককার একজন জাপানি যার সাথে দক্ষিণাঞ্চলের ভিয়েতনাম রাজ্যের জুয়েন লর্ড যোগাযোগ করতে সক্ষম হয়েছিলেন। তিনি পাঁচটি জাহাজ নিয়ে সর্বপ্রথম ভিয়েতনামের উপকূলে ১৫৮৫ সালে আগমন করেন এবং তখন থেকে এলাকাটিতে জলদস্যুদের উপদ্রুপ এবং উপকূলীয় বন্দুকযুদ্ধ শুরু হয়। লর্ড জুয়েন হুয়াং-এর ষষ্ঠ পুত্রের নেতৃত্ত্বাধীন দশটি জাহাজের একটি বহর জলদস্যুদের তাড়া করে; ঘটনাচক্রে দুটি জলদস্যু জাহাজ ধ্বংস হয় কিন্তু শীরাহামা পালাতে সক্ষম হন। এটা বলা হয়ে থাকে যে, সেসময় তিনি পালাতে সক্ষম হয়েছিলেন কারণ পালানোর সময় তাকে পশ্চিমা বলে মনে করা হয়েছিল। চৌদ্দ বছর পর ১৫৯৯ সালে শীরাহামার জাহাজ থুয়ান অ্যান উপকূলের কাছাকাছি বিধ্বস্ত হয়। স্থানীয় হাকিম জাহাজটিকে জলদস্যুদের জাহাজ মনে করেন এবং তিনি বিধ্বস্ত জাহাজে আক্রমণ করেন কিন্তু তিনি খুন হয়ে যান। শীরাহামা পরবর্তিতে গ্রেফতার হন এবং তাকে কারাগারে পাঠিয়ে দেওয়া হয়। জুয়েন হুয়ান সেসময় জাপানের নতুন সুগান তুকুগাওয়া ইয়াসুকে সরকারি পত্র প্রেরণ করেন এবং এটা থেকেই দুই সরকারের মধ্যে বন্ধুত্বপূর্ণ সম্পর্ক গড়ে উঠে এবং সেটি কয়েক দশক পর্যন্ত দীর্ঘস্থায়ী হয়েছিল। ==তথ্যসূত্র== জলদস্যু
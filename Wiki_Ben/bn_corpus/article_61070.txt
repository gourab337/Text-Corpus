'''সুজাতা মেহতা''' একজন প্রাক্তন ভারতীয় বিদেশ সেবা দপ্তরের আধিকারিক, যিনি বর্তমানে ইউনিয়ন পাবলিক সার্ভিস কমিশনে সদস্য পদে কর্মরত আছেন। ==প্রারম্ভিক জীবন== সুজাতা মেহতা ১৯৫৭ সালের মার্চ মাসের ৩০ তারিখে জন্মগ্রহণ করেন। তিনি রাষ্ট্রবিজ্ঞানে এমফিল করেছেন এবং ১৯৮০ সালে ভারতীয় বিদেশ সেবা দপ্তরে যোগ দিয়েছেন। ==কর্মজীবন== ১৯৮০ সালে ভারতীয় বিদেশ সেবা দপ্তরে যোগ দেওয়ার পর বিভিন্ন জায়গায় কাজ করেছেন তিনি। ১৯৮২ সালের আগস্ট মাসে তৎকালীন সোভিয়েত ইউনিয়নের রাজধানী মস্কোতে ভারতীয় দূতাবাসে তৃতীয় সচিব পদে যোগ দেন। ১৯৮৪ সালের ফেব্রুয়ারি মাস পর্যন্ত তিনি সেখানে কর্মরত ছিলেন। এছাড়াও তিনি বাংলাদেশের রাজধানী ঢাকায় অবস্থিত ভারতীয় দূতাবাসে চাকরি করেছেন। তিনি যুক্তরাষ্ট্রে জাতিসংঘে ভারতীয় স্থায়ী মিশনেও কাজ করেছেন। এছাড়াও তিনি ডেপুটেশনে জাতিসংঘের হয়ে যুক্তরাষ্ট্রের নিউইয়র্ক এবং ফিলিস্তিনের গাজাতেও কর্মরত ছিলেন। তিনি স্পেনে ভারতীয় রাষ্ট্রদূতের দায়িত্ব পালন করেছেন। ২০০৭ সালের নভেম্বর মাসে সুজাতা মেহতা স্পেনে ভারতীয় রাষ্ট্রদূত হিসেবে কর্মজীবন শুরু করেন। দেশটিতে ২০১১ সালের আগস্ট মাস পর্যন্ত প্রায় চার বছর ভারতীয় রাষ্ট্রদূত হিসেবে দায়িত্ব পালন করেছিলেন। তিনি সুইজারল্যান্ডের রাজধানী জেনেভায় নিরস্ত্রীকরণ সম্মেলনে ভারতীয় দূত স্থায়ী প্রতিনিধি হিসেবে কাজ করেছেন। এছাড়াও তিনি বিদেশ মন্ত্রণালয় প্রধানমন্ত্রীর অফিসে বিভিন্ন পদে কর্মরত ছিলেন। ২০১৩ সালে অতিরিক্ত সচিব পদে পদায়ন হয় তারন পরবর্তীতে বিশেষ সচিব পদে পদায়ন হয় সুজাতা মেহতার। ২০১৪ সালের ফেব্রুয়ারি মাসে বিদেশ মন্ত্রণালয়ের সচিব (ইআর) পদে নিযুক্ত হন তিনি। অবসরের আগে ২০১৬ সালের জানুয়ারি মাসের ১১ তারিখে ভারতীয় বিদেশ মন্ত্রণালয়ের সচিব (পশ্চিম) পদে যোগ দেন। এক বছরেরও অধিক সময় ধরে দায়িত্ব পালনের পর ২০১৭ সালের ২১ ফেব্রুয়ারি তিনি অবসর গ্রহণ করেন। অবসর গ্রহণের এক মাস পূর্বেই তিনি ইউনিয়ন পাবলিক সার্ভিস কমিশনের সদস্য নিযুক্ত হয়েছিলেন। অবসর গ্রহণের পর তিনি ২০১৭ সালের ২১ ফেব্রুয়ারি ইউনিয়ন পাবলিক সার্ভিস কমিশনের সদস্য হিসেবে যোগদান করেছিলেন। তিনি ভারতের তৎকালীন রাষ্ট্রপতি প্রণব মুখার্জী কর্তৃক নিযুক্ত হয়েছিলেন। সুজাতা মেহতা এবং এয়ার মার্শাল অজিত শঙ্কারো একই দিনে ইউনিয়ন পাবলিক সার্ভিস কমিশনের সদস্য হিসেবে শপথ নিয়েছিলেন। তিনি তার বয়স পঁয়ষট্টি না হওয়া পর্যন্ত ইউনিয়ন পাবলিক সার্ভিস কমিশনের সদস্য পদে কর্মরত থাকবেন। বর্তমানে তিনি সেখানেই কর্মরত আছেন। ==তথ্যসূত্র== ব্যক্তি জন্ম ব্যক্তি লাভস ওমেন ২০১৯ অনলাইন এডিটাথনে তৈরিকৃত নিবন্ধ
'''মিয়া মুহম্মদ নওয়াজ শরীফ''' (উর্দু: '''میاں محمد نواز شریف''' (জন্ম: ডিসেম্বর ২৫, ১৯৪৯) একজন পাকিস্তানী রাজনীতিবিদ। তিনি তিন বার পাকিস্তানের প্রধানমন্ত্রী নির্বাচিত হন। প্রথমবার তিনি নভেম্বর ১, ১৯৯০ হতে জুলাই ১৮, ১৯৯৩ পর্যন্ত এই পদে ছিলেন। দ্বিতীয় বার তিনি ফেব্রুয়ারি ১৭, ১৯৯৭ হতে অক্টোবর ১২, ১৯৯৯ পর্যন্ত দায়িত্ব পালন করেন। তৃতীয় বার দ্বায়িত্ব পালন করেন ২০১৩ থেকে ২০১৭ সাল পর্যন্ত। ১৯৮৫ সাল থেকে ১৯৯০ সাল পর্যন্ত তিনি পাঞ্জাবের মুখ্যমন্ত্রী হিসেবে দ্বায়িত্ব পালন করেন। তিনি পাকিস্তান মুসলিম লীগ এর সদস্য। আন্তর্জাতিক ভাবে তার খ্যাতি ছড়িয়ে পড়ে ১৯৯৮ সালে ভারতের পারমাণবিক বোমা পরীক্ষার জবাবে পাকিস্তানের পালটা পারমাণবিক বিস্ফোরণ পরীক্ষার আদেশ করার পরে। এবং ১৯৯৯ সালে জেনারেল পারভেজ মোশাররফ এর হাতে নাটকীয়ভাবে ক্ষমতাচ্যুত হওয়ার পরে। ==প্রারম্ভিক জীবন== নওয়াজ শরীফ ১৯৪৯ সালের ২৫ ডিসেম্বর পাকিস্তানের পাঞ্জাবের লাহোরে জন্মগ্রহণ করেন। শরীফের পরিবার কাশ্মীরী বংশোদ্ভূত পাঞ্জাবী। তার পিতা মুহাম্মদ শরীফ ছিলেন উচ্চ-মধ্যবিত্ত ব্যবসায়ী এবং শিল্পপতি। তার পরিবার অনন্তনাগ জেলা থেকে কাশ্মীরে আসেন ব্যবসায়ের খাতিরে এবং বিংশ শতাব্দীর প্রথম দিকে পাঞ্জাবের অমৃতসর জেলার জাতি উমরা গ্রামে স্থায়ীভাবে বসবাস শুরু করেন। নওয়াজের মাতার পরিবার পুলোয়ামার অধিবাসী ছিল। মুহাম্মদ আলী জিন্নাহ পরিচালিত আন্দোলন এবং ১৯৪৭ সালে পাকিস্তান সৃষ্টির পর তার পিতামাতা অমৃতসর থেকে লাহোরে চলে আসেন। তার পিতা আহলে হাদীসের অনুসারী ছিলেন। নওয়াজের পরিবার মাল্টিমিলিয়ন ডলারের স্টিল ব্যবসায় ইত্তেফাক গ্রুপ এবং কৃষি, পরিবহন সুগার মিলের ব্যবসায় শরীফ গ্রুপ এর মালিক। তার ভাই শেহবাজ শরীফ পাঞ্জাবের মুখ্যমন্ত্রী, এবং তার ভাতিজা হামজা শেহবাজ শরীফ পাকিস্তানের জাতীয় মন্ত্রীসভার সদস্য। নওয়াজ সেন্ট অ্যান্থনি হাই স্কুলে পড়াশুনা করেন। তিনি গভর্মেন্ট কলেজ ইউনিভার্সিটি থেকে কলা এবং ব্যবসায় বিষয়ে স্নাতক লাভ করেন এবং লাহোরের পাঞ্জাব কলেজ থেকে আইন বিষয়ক ডিগ্রি অর্জন করেন। নওয়াজ কলসুম নওয়াজ শরীফকে বিয়ে করেন। কলসুমও কাশ্মীরী পরিবার থেকে এসেছেন। তার কন্যা মরিয়ম নওয়াজ প্রধানমন্ত্রীর যুব পরিকল্পনার বর্তমান চেয়ারপার্সন। মরিয়ম রাজনীতিবিদ মুহাম্মদ সফদার আওয়ানকে বিয়ে করেন। নওয়াজের আরেক কন্যা আসমা নওয়াজের বিয়ে হয় পাকিস্তানের বর্তমান অর্থমন্ত্রী ইসহাক ধরের পুত্র আলী ধরের সাথে। শরীফ পরিবারের নিবাস লাহোরের অদূরে রাইউন্ডের জাতি উমরায় অবস্থিত রাইউন্ড প্যালেস। সৌদি আরবের জেদ্দায় 'শরীফ ভিলা' নামে তার একটি বাড়ি রয়েছে। তার সৌদি আরবে নির্বাসনের সময় তিনি সেখান বাস করতেন। তার বড় পুত্র হুসাইন নওয়াজ একজন ব্যবসায়ী এবং তিনি সৌদি আরবে জেদ্দার বাড়িতে বসবাস করেন। তার ছোট পুত্র হাসান নওয়াজও একজন ব্যবসায়ী এবং তিনি লন্ডনে বসবাস করেন। == তথ্যসূত্র == ==তথ্যসূত্র== PML(N) জন্ম ব্যক্তি আইনজীবী গণতন্ত্রকর্মী ব্যবসায়ী বিলিয়নিয়ার রাজনীতিবিদ রেলওয়ে ক্রিকেটার প্রধানমন্ত্রী (পাকিস্তান) মূখ্যমন্ত্রী পরিবার জাতীয় পরিষদের সদস্য
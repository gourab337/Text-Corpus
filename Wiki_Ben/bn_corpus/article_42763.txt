'''হরিষ জয়রাজ''' (জন্ম জানুয়ারি ১৯৭৫) ভারতের তামিল চলচ্চিত্র শিল্পের একজন জনপ্রিয় সঙ্গীত পরিচালক যিনি ''মিন্নালে (২০০১)'' চলচ্চিত্রে প্রথম সঙ্গীত পরিচলনা করেন। মূলত তামিল চলচ্চিত্রের সঙ্গীতকার হলেও হরিষ তেলুগু এবং হিন্দি ভাষার সঙ্গীতও কম্পোজ করেছেন। ==পূর্ব জীবন== হরিষ চেন্নাইতে বড় হন, তার জন্ম হয়েছিলো একটি মধ্যবিত্ত খ্রিষ্টান পরিবারে। তিনি কে কে নগরের কৃষ্ণস্বামী ম্যাট্রিক স্কুলে পড়েন। হরিষের বাবার নাম এস এম জয়কুমার যিনি একজন ফিল্ম গীটারিস্ট ছিলেন এবং মালয়ালাম চলচ্চিত্রের সঙ্গীতকার শ্যামের একজন সহকারী হিসেবে কাজ করতেন এবং পরে একজন ভালো চলচ্চিত্র সঙ্গীত পরিচালক বনে যান। ছয় বছর বয়সে হরিষ ক্যারনাটিক মিউজিক প্রথমবারের মত শেখেন। তার বাবা তাকে গীটারিস্ট হিসেবে তৈরি করতে চেয়েছিলেন এবং তাকে জনাব আব্দুল সাত্তারের কাছে ক্ল্যাসিকাল গীটার বাজানো শেখার জন্য পাঠাতেন। চতুর্থ শ্রেণীতে পড়া অবস্থায় হরিষ লন্ডনের ট্রিনিটি কলেজ অব মিউজিকে এশিয়ানদের মধ্যে সর্বোচ্চ নম্বর পেয়েছিলেন। হরিষ ১৯৮৭ সালে মাত্র ১২ বছর বয়সে একজন গীটারিস্ট হিসেবে তার ক্যারিয়ার শুরু করেন। চলচ্চিত্রে তার প্রথম গান ছিলো ভোজপুরী ভাষায় যার নাম ছিলো ''পিয়ার কি হুইস্কি''। যদিও সম্পর্কে কেউ জানতে পারেনি। ২০০১ সালে মুক্তি পাওয়া হিন্দি চলচ্চিত্র ''র‍্যাহনা হে তেরে দিল মেঁ'' তে হরিষের কম্পোজ করা গানগুলো দারুণ জনপ্রিয়তা পেয়েছিলো। তিনি কিবোর্ড খেলা শুরু করেন এবং সিন্থেসাইযার্স এর প্রতি আগ্রহ বিকশিত করেন। এরপর তিনি তার রোল্যান্ড এমসি ৫০০ দ্বারা প্রোগ্রামিং করা শুরু করেন এবং কন্নড়, তামিল, তেলেগু, হিন্দি এবং মালায়ালাম ভাষার সঙ্গীতকারদের অধীনে প্রোগ্রামার হিসেবে কাজ করেন, প্রায় ২৫ জনেরও বেশী সঙ্গীতকারের অধীনে কাজ করেন হরিষ এবং ২০০০ সাল পর্যন্ত প্রায় ৬০০টিরও বেশী প্রকল্পে কাজ করেন। তিনি গুরুত্বপূর্ণ মিউজিক কম্পোজারের অধীনে কাজ করেন যেমন রাজ-কোটি জুটি (তেলেগু চলচ্চিত্র), আর রহমান (তামিল চলচ্চিত্র), সাধু কোকিলা (কন্নড় চলচ্চিত্র), মণি শর্মা (তেলেগু এবং তামিল চলচ্চিত্র), কার্তিক রাজা (তামিল চলচ্চিত্র) এবং বিদ্যাসাগর (তামিল, তেলুগু এবং মালয়ালাম চলচ্চিত্র)। হরিষ একসময় তামিল সঙ্গীতপরিচালক এম এস বিশ্বনাথান (১৯২৮-২০১৫) এবং রাহুল দেব বর্মণ কে অনুসরণ করতেন। ==তথ্যসূত্র== ==বহিঃসংযোগ== জন্ম ব্যক্তি সঙ্গীত পরিচালক রাজ্য চলচ্চিত্র পুরস্কার বিজয়ী পুরস্কার দক্ষিণ বিজয়ী পুরস্কার প্রাপক
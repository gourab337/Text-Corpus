'''প্রবীণ কুমার''' (; জন্ম: অক্টোবর, ১৯৮৬) উত্তরপ্রদেশের মিরাট এলাকার মাতুরে জন্মগ্রহণকারী প্রথিতযশা ভারতীয় ক্রিকেটার। ভারত ক্রিকেট দলের অন্যতম সদস্য তিনি। ঘরোয়া প্রথম-শ্রেণীর ক্রিকেটে উত্তরপ্রদেশের প্রতিনিধিত্ব করছেন। দলে তিনি মূলতঃ ডানহাতি মিডিয়াম-পেস বোলাররূপে খেলে থাকেন। এছাড়াও, নিচেরসারিতে ব্যাটিং করে দক্ষতা প্রদর্শন করছেন। সঠিক নিশানা উচ্চতা বজায় রেখে উভয় দিকেই বলকে সুইং প্রদানে সক্ষমতা দেখিয়েছেন তিনি। == প্রারম্ভিক জীবন == অক্টোবর, ১৯৮৬ তারিখে মুজাফফরনগর জেলার লাপরানা গ্রামে এক হিন্দু জাত কৃষক পরিবারে তার জন্ম। বাবা সাক্ত সিং খাইবাল পুলিশের হেড কনস্টেবল মা মূর্তি দেবী খাইবাল। ২০০৭ সালের এনকেপি সালভ চ্যালেঞ্জার ট্রফি প্রতিযোগিতায় ইন্ডিয়া রেডের সদস্যরূপে খেলেন সকলের দৃষ্টি আকর্ষণে সক্ষমতা দেখান। == আন্তর্জাতিক ক্রিকেট == ১৮ নভেম্বর, ২০০৭ তারিখে সফরকারী পাকিস্তানের বিপক্ষে জয়পুরের সয়াই মানসিং স্টেডিয়ামে ওডিআই অভিষেক ঘটে তার। এরপর ২০০৮ সালে অস্ট্রেলিয়ায় অনুষ্ঠিত ত্রি-দেশীয় কমনওয়েলথ ব্যাংক সিরিজে খেলার জন্য মনোনীত হন। স্বাগতিক অস্ট্রেলিয়া শ্রীলঙ্কাকে নিয়ে অনুষ্ঠিত প্রতিযোগিতায় তিনি গুরুত্বপূর্ণ ভূমিকা পালন করেন। ২০০৮ থেকে ২০১০ সালে ভারতের ওডিআই খেলাগুলোয় উদ্বোধনী বোলার ছিলেন। ২০১১ সালের আইসিসি ক্রিকেট বিশ্বকাপে খেলার সুযোগ পান। কিন্তু, আঘাতের কারণে এস. শ্রীশান্ত তার স্থলাভিষিক্ত হন। ২০ জুন, ২০১১ তারিখে কিংস্টনে স্বাগতিক ওয়েস্ট ইন্ডিজের বিপক্ষে তার টেস্ট অভিষেক হয়। একই বছরে ইংল্যান্ড সফরে অনুষ্ঠিত প্রথম টেস্টে প্রথমবারের মতো পাঁচ-উইকেট দখল করেন। আঘাতের কারণে উদীয়মান ভুবনেশ্বর কুমারের আগমনে তাকে প্রায়শঃই আসা-যাওয়ার পালায় অবস্থান করতে হয়। এছাড়াও, মাঠ মাঠের বাইরে বেশ কিছু বিতর্কিত ঘটনার সাথে তার সম্পৃক্ততার কথা জানা যায়। == ইন্ডিয়ান প্রিমিয়ার লীগ == ২০১০ সাল পর্যন্ত রয়্যাল চ্যালেঞ্জার্স ব্যাঙ্গালোরের সাথে যুক্ত ছিলেন। তন্মধ্যে, ব্যাঙ্গালোরের এম. চিনাস্বামী স্টেডিয়ামে রাজস্থান রয়্যালসের বিপক্ষে আইপিএলের ইতিহাসের ৭ম বোলার হিসেবে হ্যাট্রিক করেছিলেন। এরপর ২০১১ থেকে ২০১৩ সাল পর্যন্ত কিংস ইলাভেন পাঞ্জাবের পক্ষে খেলেন। তবে, ২০১৪ সালের আইপিএলের নিলামে তিনি অবিক্রিত থেকে যান। ফলশ্রুতিতে ছয় খেলায় অংশ নেয়ার পর আঘাতপ্রাপ্ত জহির খানের পরিবর্তে মৌসুমের বাদ-বাকী সময় মুম্বই ইন্ডিয়ান্সের পক্ষে খেলেন। তবে, ২০১৫ সালের নিলামে ২২০ লাখ ভারতীয় রূপিতে সানরাইজার্স হায়দ্রাবাদের পক্ষে চুক্তিবদ্ধ হন তিনি। == ব্যক্তিগত জীবন == ২০১০ সালে জাতীয় পর্যায়ের প্রমিলা শ্যুটিং তারকা সপ্না চৌধুরীর সাথে পরিণয়সূত্রে আবদ্ধ হন। বর্ণভা গ্রামে একটি খামারের মালিক তিনি। মিরাটের এনএইচ-৫৮ রোতক রোড ক্রসিংয়ে প্রবীন রেস্টুরেন্ট বিবাহ অনুষ্ঠানের একটি প্রতিষ্ঠান পরিচালনা করছেন। উত্তরপ্রদেশ রাজ্যসভায় নির্বাচনের পূর্বে সমাজবাদী দলে যোগদানের মাধ্যমে রাজনীতিতে প্রবেশ করেন। == তথ্যসূত্র == == আরও দেখুন == রবীন্দ্র জাদেজা ২০০৯ আইসিসি চ্যাম্পিয়ন্স ট্রফি একদিনের আন্তর্জাতিক ক্রিকেটে হ্যাট্রিকের তালিকা == বহিঃসংযোগ == Praveen Kumar joins list of Indians with wicket haul at Lord's জন্ম ক্রিকেট বিশ্বকাপের ক্রিকেটার গ্রীনের ক্রিকেটার রেডের ক্রিকেটার ক্রিকেটার ইলাভেন পাঞ্জাবের ক্রিকেটার লায়ন্সের ক্রিকেটার ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার টুয়েন্টি২০ আন্তর্জাতিক ক্রিকেটার অঞ্চলের ক্রিকেটার চ্যালেঞ্জার্স ব্যাঙ্গালোরের ক্রিকেটার
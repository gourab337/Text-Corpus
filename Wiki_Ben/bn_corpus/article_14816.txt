ডুব তেলে ভাজার পর পুরি '''পুরি''' দক্ষিণ এশিয়ার অতিজনপ্রিয় একটি খাবার। পুরি মূলত একটি রুটি জাতীয় খাবার যা বিকেলের নাস্তা হিসেবে পছন্দনীয়। এটি বাংলাদেশ, ভারত, পাকিস্তান সহ দক্ষিণ এশিয়ার বিভিন্ন দেশে তৈরি হয়ে থাকে। সাধারণত সকালের নাস্তায়, কিংবা বিকেলে হাল্কা খাবার হিসেবে গ্রহণ করা হয়। তবে অনেক অঞ্চলে পুরি বিভিন্ন উৎসব উপলক্ষেও খাওয়া হয়, বিশেষ করে হিন্দুধর্ম অনুসারিদের প্রসাদে অন্যান্য নিরামিষ জাতীয় খাদ্যের সাথে পুরি পরিবেশন করা হয়। বাংলাদেশের প্রত্যেক অঞ্চলের বেশির ভাগ গলিতেই পুরির দোকান থাকে। সেখানে পুরির সাথে পিঁয়াজু, সিঙাড়া, সমুচা, বেগুনি প্রভৃতি পাওয়া যায়। == প্রস্তুতি == বিভিন্ন প্রকার পুরি পাওয়া যায়। ডাল পুরি, আলু পুরি, কিমা পুরি ইত্যাদি। পুরি প্রধানত ময়দা, লবন তেল দিয়ে তৈরি হয়। প্রকার ভেদে আলু, ডাল বা মাংসের কিমা দেওয়া হয়। প্রথমত, ময়দাতে পানি তেল দিয়ে ময়ান তৈরি করা হয়। তারপর সেই ময়ানের ছোট ছোট ভাগ করে ভেতরে সেদ্ধ আলু, ডাল বা পূর্বে প্রস্তুতকৃত কিমা দেওয়া হয়। অবশেষে বেলনের মাধ্যমে বেলে সেটিকে বৃত্তাকৃতি দেওয়া হয় এবং ডুবো তেলে ভাজা হয়। পুরির রঙ হালকা কমলার মত হলে গরম মচমচে পুরির তেল ছাড়িয়ে পরিবেশন করা হয়। == বহিঃসংযোগ == রন্ধনশৈলী রন্ধনশৈলী রন্ধনশৈলী রন্ধনশৈলী
'''চুয়াটেল উমিডি এজিওফর''' সিবিই (; জন্ম: ১০ জুলাই ১৯৭৭) হলেন একজন নাইজেরীয় ইংরেজ অভিনেতা। তিনি ১৯৯৫ সালে ন্যাশনাল ইয়থ থিয়েটারে ভর্তি হন এবং পরে লন্ডন একাডেমি অব মিউজিক অ্যান্ড ড্রামাটিক আর্টে পড়াকালীন ১৯ বছর বয়সে তিনি স্টিভেন স্পিলবার্গ পরিচালিত ''আমিস্টাড'' (১৯৯৭) চলচ্চিত্রে জেমস কভি নামক পার্শ্ব চরিত্রে অভিনয়ের সুযোগ পান। এজিওফর ''ডার্টি প্রিটি থিংস'' (২০০২) ছবিতে ওকউই, ''সেরেনিটি'' (২০০৫) ছবিতে অপারেটিভ, ''টুয়েলভ ইয়ার্স স্লেইভ'' (২০১৩) ছবিতে সলোমন নর্থাপ, ''দ্য মার্শিয়ান'' (২০১৫) ছবিতে ভিনসেন্ট কাপুর, ''ডক্টর স্ট্রেঞ্জ'' (২০১৬) ছবিতে কার্ল মর্ডো, ''শার্লক নোমস'' (২০১৮) ছবিতে ওয়াটসন এবং ''দ্য বয় হু হার্নেসড দ্য উইন্ড'' (২০১৯) ছবিতে ট্রাইওয়েল কামকোয়াম্বা ভূমিকায় অভিনয় করেন। ''টুয়েলভ ইয়ার্স স্লেইভ'' ছবিতে অভিনয়ের জন্য তিনি শ্রেষ্ঠ অভিনেতা বিভাগে বাফটা পুরস্কার অর্জন করেন এবং শ্রেষ্ঠ অভিনেতা বিভাগে একাডেমি পুরস্কার শ্রেষ্ঠ নাট্য অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। তিনি ২০১৪ সালে ''ড্যান্সিং অন দ্য এজ'' ধারাবাহিকে অভিনয় করে সীমিত ধারাবাহিক বা টিভি চলচ্চিত্রে সেরা কেন্দ্রীয় অভিনেতা বিভাগে প্রাইমটাইম এমি পুরস্কারে মনোনীত হন। ==প্রারম্ভিক জীবন== এজিওফর ১৯৭৭ সালের ১০ই জুলাই লন্ডনের ফরেস্ট গেটে এক নাইজেরীয় মধ্যবিত্ত পরিবারে জন্মগ্রহণ করেন। তার পিতা আরিঞ্জ একজন ডাক্তার এবং মাতা অবিয়াজুলু একজন ফার্মাসিস্ট ছিলেন। তার ছোট বোন জাইন আশার সিএনএনের করেসপন্ডেন্ট। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেতা বিষয়শ্রেণী:২১শ শতাব্দীর ইংরেজ অভিনেতা কণ্ঠ অভিনেতা চলচ্চিত্র অভিনেতা টেলিভিশন অভিনেতা বেতার অভিনেতা মঞ্চ অভিনেতা শেকসপিয়রীয় অভিনেতা ব্রিটিশ অভিনেতা বংশোদ্ভূত ইংরেজ ব্যক্তি যুক্তরাষ্ট্রে ব্রিটিশ প্রবাসী একাডেমি অব মিউজিক অ্যান্ড ড্রামাটিক আর্টের প্রাক্তন শিক্ষার্থী অভিনেতা অব দি অর্ডার অব দ্য ব্রিটিশ এম্পায়ার অভিনেতা বিভাগে বাফটা পুরস্কার বিজয়ী স্পিরিট পুরস্কার বিজয়ী অলিভিয়ে পুরস্কার বিজয়ী
'''যুক্তরাষ্ট্র ক্রিকেট''' আন্তর্জাতিক ক্রিকেট কাউন্সিলের (আইসিসি) সহযোগী সদস্য হিসাবে মার্কিন যুক্তরাষ্ট্র ক্রিকেটের পরিচালনা কমিটি। এটি আত্মপ্রকাশ করে ২০১৭ সালের ২৪ সেপ্টেম্বর, ২০১৭ সালের জুনে আইসিসি থেকে বহিস্কার হওয়া যুক্তরাষ্ট্র ক্রিকেট অ্যাসোসিয়েশনের প্রস্তাবিত উত্তরসূরি হিসাবে কাজ করবে। == ইতিহাস == ২০১৭ সালের জুনে, আইসিসি ''ইউএসএসিএ''কে আইসিসি থেকে বহিষ্কার করার পক্ষে ভোট দিয়েছিল, আর এটি করার পেছনের কারণ ছিল যুক্তরাষ্ট্রে খেলাধুলা প্রশাসনের সহিত জড়িত থাকার বিষয়গুলির কারণে। একটি নতুন বোর্ড গঠনের আগ পর্যন্ত মার্কিন যুক্তরাষ্ট্রের জাতীয় দলের নিয়ন্ত্রণ আইসিসি আমেরিকার হাতে তুলে দেওয়া হয়েছিল। ২০১৭ সালের ২৪ সেপ্টেম্বর, (১৮৮৮ সালের কানাডা-মার্কিন যুক্তরাষ্ট্রের ক্রিকেট ম্যাচের বর্ষপূর্তি এবং কেএ আটি কাপে কানাডা-মার্কিন যুক্তরাষ্ট্রের খেলায় মার্কিন যুক্তরাষ্ট্রের জয়ের আনন্দে) ডেনভার ভিত্তিক গ্রুপ অ্যাড্রেনালিন কর্তৃক একটি লোগো সহ "ইউএসএ ক্রিকেট" বা "যুক্তরাষ্ট্র ক্রিকেট" নামে একটি নতুন প্রস্তাবিত সংস্থা অনুমোদনের জন্য ঘোষণা করে। নতুন সংস্থা জানায় যে এর লক্ষ্য হচ্ছে "মূলধারার" দর্শকদের মাঝে খেলাটির জন্য জনপ্রিয়তা বৃদ্ধি করা (মূলত অন্যান্য অঞ্চল থেকে আগত দর্শকদের ক্ষেত্রে)। প্রস্তাবিত সংস্থাটির প্রজেক্ট ম্যানেজার এরিক পার্থেন বর্ণনা করেছিলেন যে এটি একটি "নতুন শুরু" মাত্র, যা অতীতের স্মৃতিগুলিকে "উদযাপন করবে" এবং "ভবিষ্যতের দিকে তাকিয়ে এগিয়ে যাবে"। যুক্তরাষ্ট্র ক্রিকেট ২০১৮ সালের মাঝামাঝি সময়ে তার প্রথম স্বতন্ত্র বোর্ড নির্বাচন করেছে। নভেম্বরে ২০১৮ সালে, যুক্তরাষ্ট্র ক্রিকেট ২০২১ সালের মধ্যে আশেপাশের দলগুলোকে নিয়ে একটি ঘরোয়া টি-টোয়েন্টি লীগ প্রতিষ্ঠার একটি অনুরোধ জানিয়েছিল। যার লক্ষ্য হচ্ছে বিদ্যমান অনুরাগীদের আবারো যুক্ত করা এবং ক্রিকেটের প্রতি সংস্থাটির গঠনমূলক দৃষ্টিভঙ্গিকে সমর্থন করার জন্য নতুন অনুরাগীদের তৈরী করা এবং সমগ্র যুক্তরাষ্ট্র জুড়ে টেকসই ক্রিকেট অবকাঠামোর মানোন্নয়ন করা। (উল্লেখ্য, কেন্দ্রীয় ব্রোওয়ার্ড আঞ্চলিক পার্কটি দেশের একমাত্র আইসিসি অনুমোদিত ক্রিকেট গ্রাউন্ড) জানুয়ারী ২০১৯, যুক্তরাষ্ট্র ক্রিকেট আনুষ্ঠানিকভাবে আইসিসির ১০৫তম সহযোগী সদস্য হিসাবে অনুমোদন লাভ করে। মে ২০১৯, যুক্তরাষ্ট্র ক্রিকেট ঘোষণা করে যে, আমেরিকান ক্রিকেট এন্টারপ্রাইজেজ (এসিই) এর তরফ থেকে প্রস্তাবিত টি-টোয়েন্টি লীগে $১ বিলিয়ন মার্কিন ডলার বিনিয়োগের জন্য বিড গ্রহণ করেছে; এসিইর অংশীদারদের মধ্যে রয়েছেন দ্য টাইমস গ্রুপের সত্যান গজওয়ানি এবং ভিনিত জৈন, এবং উইলো টিভি প্রতিষ্ঠাতা সমীর মেহতা এবং বিজয় শ্রীনিবাসন। এসিই তাদের বিনিয়োগটি করবে লীগ (মানোন্নয়ন এবং পেশাদার), সুবিধা এবং মার্কিন জাতীয় দলগুলির সহায়তা সরবরাহ ক্ষেত্রে। == তথ্যসূত্র == প্রশাসন
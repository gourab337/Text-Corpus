'''স্যাটার্ন ফাইভ''' যা ''স্যাটার্ন ফাইভ'' নামে উচ্চারিত হয়) হচ্ছে মনুষ্যবাহী, একবার ব্যবহারযোগ্য রকেট যা নাসা কর্তৃক ১৯৬৭ থেকে ১৯৭৩ সাল পর্যন্ত ব্যবহৃত হয়েছিলো। মানুষের চাঁদে যাওয়ার অভিযান সম্পন্নের উদ্দেশ্যে পরিচালিত অ্যাপোলো প্রোগ্রামের অংশ হিসেবে এই তিন পর্ব বিশিষ্ট তরল জ্বালানী চালিত অত্যন্ত ভারি উৎপেক্ষপনযানটি তৈরি করা হয়, যা পরে মার্কিন যুক্তরাষ্ট্রের প্রথম স্পেস স্টেশন স্কাইল্যাব উৎক্ষেপনেও ব্যবহৃত হয়। স্যাটার্ন ফাইভ কেনেডি স্পেস সেন্টার থেকে কোনো ক্রু বা পেলোড হারানো ব্যতিরেকে সর্বমোট ১৩ বার উৎক্ষেপিত হয়। এটি এখন পর্যন্ত বিশ্বের সবচেয়ে লম্বা, ভারী, এবং সবচেয়ে বেশি ইমপালসসম্পন্ন রকেট যা ব্যবহার করার পর্যায় পর্যন্ত নিয়ে আসা গেছে। একই সাথে স্যাটার্ন ফাইভ এখন পর্যন্ত সবচেয়ে বেশি (১,৪০,০০০ কেজি) পেলোড নিম্ন পৃথিবী কক্ষপথ পর্যন্ত নিয়ে যাওয়ার রেকর্ডটির অধিকারী। এই পেলোডের মধ্যে ছিলো রকেটটির তৃতীয় পর্ব চাদের পৌঁছানোর জন্য অ্যাপোলো কমান্ড/সার্ভিস মডিউল লুনার মডিউলের জন্য অব্যবহৃত জ্বালানী। স্যাটার্ন ফাইভ, স্যাটার্ন পরিবারের সবচেয়ে বড় রকেট যার নকশা প্রণয়ন করা হয়েছিলো ভের্নার ফন ব্রাউন আর্থার রুডোলফের তত্ত্বাবধানে। যুক্তরাষ্ট্রের আলাবামার হান্টসভিলে অবস্থিত মার্শাল স্পেস ফ্লাইট সেন্টারে এই কার্যক্রম পরিচালিত হয়। রকেটটির বিভিন্ন অংশ নির্মাণে অংশগ্রহণকৃত কোম্পানিগুলোর মধ্যে বোয়িং, নর্থ অ্যামেরিকান এভিয়েশন, ডগলাস এয়াক্র্যাফট কোম্পানি, আইবিএম ছিলো অন্যতম। == টীকা == == তথ্যসূত্র ==
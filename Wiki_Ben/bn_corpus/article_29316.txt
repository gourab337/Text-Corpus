'''নামিবিয়া ক্রিকেট দল''' আন্তর্জাতিক ক্রিকেট অঙ্গনে নামিবিয়ার ক্রিকেট দল। ১৯৯২ সালে আন্তর্জাতিক ক্রিকেট কাউন্সিলের সহযোগী সদস্যের মর্যাদা লাভকারী ‘ক্রিকেট নামিবিয়া’ সংস্থা দলটিকে পরিচালনা করছে। ২০০৭ সালে হাই পারফরম্যান্স প্রোগ্রামের অংশ হিসেবে দল রয়েছে। দক্ষিণ আফ্রিকায় অনুষ্ঠিত ২০০৩ সালের ক্রিকেট বিশ্বকাপে নামিবিয়া অংশগ্রহণ করলেও গ্রুপ পর্বের সবগুলো খেলাতেই পরাজিত হয়। বর্তমানে দলটি আইসিসি আন্তঃমহাদেশীয় কাপে খেলছে। == ২০০৩ ক্রিকেট বিশ্বকাপ == কানাডায় অনুষ্ঠিত ২০০১ সালের আইসিসি ট্রফির মাধ্যমে নামিবিয়া ২০০৩ সালের ক্রিকেট বিশ্বকাপে খেলার সূচনা ঘটায়। টরন্টো ক্রিকেট, স্কেটিং কার্লিং ক্লাবে অনুষ্ঠিত ফাইনালে নেদারল্যান্ডস দলের কাছে পরাজিত হলেও নামিবিয়া প্রথমবারের মতো বিশ্বকাপে খেলার যোগ্যতা লাভ করে। তারপর এপ্রিল, ২০০২ সালে নামিবিয়ায় আইসিসি ৬-জাতি চ্যালেঞ্জ প্রতিযোগিতার আয়োজন করে চতুর্থ স্থান দখল করে। বছরের সেপ্টেম্বর মাসে অনুষ্ঠিত ২০০২ সালের আফ্রিকান কাপে গ্রুপ পর্বের খেলায় কেবলমাত্র তাঞ্জানিয়া দলকে পরাজিত করে গ্রুপে চতুর্থ স্থান দখল করে। এর কয়েক সপ্তাহ পর জিম্বাবুয়ে দলের বিপক্ষে চার খেলাতেই পরাজিত হয়। জিম্বাবুয়ে সফরের তুলনায় সফরকারী কেনিয়ার বিপক্ষে চার খেলার একদিনের সিরিজে সফলতা বেশী পায়। এরপর শীর্ষস্তরের দক্ষিণ আফ্রিকার ঘরোয়া একদিনের ক্রিকেট স্ট্যান্ডার্ড কাপে অংশ নিলেও পাঁচ খেলার সবকটিতেই পরাজিত হয়। জানুয়ারি, ২০০৩ সালে বাংলাদেশ নামিবিয়া সফর করে পাঁচটি একদিনের সিরিজে ৪-১ ব্যবধানে জয় পায়। ১০ ফেব্রুয়ারি, ২০০৩ সালে হারারেতে বিশ্বকাপের খেলায় জিম্বাবুয়ে দল ৮৬ রানে নামিবিয়াকে পরাজিত করে। == তথ্যসূত্র == == আরও পড়ুন == ''South African Cricket Annual'' various editions ''Wisden Cricketers' Almanack'' various editions Cricket Namibia official site ক্রিকেট ক্রিকেট দল জাতীয় ক্রীড়া দল ক্রিকেটে নামিবিয়া
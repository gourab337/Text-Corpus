কোলেজ দ্য ফ্রঁসের চত্বর '''কোলেজ দ্য ফ্রঁস''' () ফ্রান্সের রাজধানী প্যারিসে অবস্থিত একটি উচ্চশিক্ষা গবেষণা প্রতিষ্ঠান। এটি প্যারিসের ৫ম আরোঁদিস্‌ম বা লাতিন পাড়ায়, সরবন ঐতিহাসিক ক্যাম্পাসের ঠিক বিপরীতে, রু সাঁ-জাক রু দেজেকোলের মিলনস্থলে অবস্থিত। প্রতিষ্ঠানটি ১৫৩০ সালে ফ্রান্সের রাজা ১ম ফ্রান্সিসের অনুরোধে প্রতিষ্ঠা করা হয়। এটিকে কোলেজ দ্য সরবন-এর একটি বিকল্প হিসেবে গড়ে তোলা হয়। এখানে হিব্রু ভাষা, প্রাচীন গ্রিক ভাষা এবং গণিত শেখানো হত। শুরুতে এটি কোলেজ রইয়াল নামে পরিচিত ছিল। পরে এর নাম হয় কোলেজ দে ত্রোয়া লঁগ, কোলেজ নাসিওনাল, কোলেজ আঁপেরিয়াল এবং সর্বশেষে ১৮৭০ সালে এর নাম হয় কোলেজ দ্য ফ্রঁস। প্রতিষ্ঠানটির একটি অদ্বিতীয় বৈশিষ্ট্য হল এখানে যে কেউ বিনামূল্যে ক্লাস করতে পারে, যদিও কিছু উচ্চস্তরের কোর্স সাধারণ জনগণের জন্য উন্মুক্ত নয়। কোলেজ দ্য ফ্রঁসে কেবল সেইসব অধ্যাপকদের নির্বাচন করা হয়, যারা বর্তমানে তাদের ক্ষেত্রের শীর্ষ গবেষক বা অবদানকারী। বিজ্ঞান কলার বিভিন্ন ক্ষেত্র থেকে তাদের বাছাই করা হয়। কোলেজ থেকে কোন ডিগ্রী প্রদান করা হয় না। কিন্তু এখানে বেশ কিছু গবেষণাগার এবং ইউরোপের অন্যতম সেরা গবেষণা গ্রন্থাগার অবস্থিত। গ্রন্থাগারে ইতিহাস, কলা, সামাজিক বিজ্ঞান, রসায়ন, পদার্থবিজ্ঞান, ইত্যাদির উপর বিপুল সংখ্যক দুর্লভ বই আছে। == বহিঃসংযোগ == কোলেজ দ্য ফ্রঁসের ওয়েবসাইট শিক্ষা
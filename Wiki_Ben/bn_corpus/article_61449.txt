'''জন গ্যাভিন''' (; জন্ম: '''হুয়ান ভিনসেন্ত আপাব্লাসা জুনিয়র''', এপ্রিল ১৯৩১ ফেব্রুয়ারি ২০১৮) ছিলেন একজন মার্কিন অভিনেতা কূটনীতিক। তিনি ১৯৮১ থেকে ১৯৮৬ সাল পর্যন্ত মেক্সিকোতে মার্কিন যুক্তরাষ্ট্রের রাষ্ট্রদূত হিসেবে দায়িত্ব পালন করেন এবং ১৯৭১ থেকে ১৯৭৩ সাল পর্যন্ত স্ক্রিন অ্যাক্টরস গিল্ডের সভাপতি হিসেবে দায়িত্ব পালন করেন। তিনি ''আ টাইম টু লাভ অ্যান্ড টাইম টু ডাই'' (১৯৫৮) চলচ্চিত্রে অভিনয় করে সমাদৃত হন এবং বর্ষসেরা নবীন তারকা অভিনেতা বিভাগে গোল্ডেন গ্লোব পুরস্কার অর্জন করেন। এছাড়া তিনি ''ইমিটেশন অব লাইফ'' (১৯৫৯), ''স্পার্টাকাস'' (১৯৬০), ''সাইকো'' (১৯৬০), এবং ''থরোলি মডার্ন মিলি'' (১৯৬৭) চলচ্চিত্রে অভিনয়ের জন্য পরিচিত। ==কর্মজীবন== গ্যাভিনের প্রথম সাফল্য আসে ''আ টাইম টু লাভ অ্যান্ড টাইম টু ডাই'' (১৯৫৮) চলচ্চিত্রে অভিনয়ের মধ্য দিয়ে। এরিক মারিয়া রেমার্কের উপন্যাস অবলম্বনে ডগলাস সার্ক নির্মিত ছবিটি দিয়ে তিনি সমালোচকদের দ্বারা প্রশংসিত হন। জঁ-লুক গদার ''সাহিয়ের দ্যু সিনেমা''য় এক নিবন্ধে তার প্রসংশা করেন। ''শিকাগো ডেইলি ট্রিবিউন'' লিখে, "তুলনামূলকভাবে নবাগত হিসেবে তিনি লক্ষণীয় রকম ভালো করেছেন।" ''দ্য নিউ ইয়র্ক টাইমস'' তাকে "সুদর্শন, বোকাটে যুবক যার কথা, ভাবভঙ্গি বোকাটে সংলাপ ক্ষেপণ হলিউডে প্রথমবার অভিনেতার হিসেবে কাজকে উৎরে গেছে।" ''লস অ্যাঞ্জেলেস টাইমস'' লিখে তিনি "অনুভূতি-প্রবণ, পছন্দনীয়" কাজ করেছেন। গ্যাভিন তার এই কাজের জন্য বর্ষসেরা নবীন তারকা অভিনেতা বিভাগে গোল্ডেন গ্লোব পুরস্কার অর্জন করেন। ''আ টাইম টু লাভ অ্যান্ড টাইম টু ডাই'' ছবিতে অভিনয় শুরুর পূর্বে তিনি ডগলাস সার্কের আরেকটি চলচ্চিত্রে, ''ইমিটেশন অব লাইফ'' (১৯৫৯), একটি গুরুত্বপূর্ণ চরিত্রের জন্য নির্বাচিত হয়েছিলেন। তিনি এই চলচ্চিত্রে লানা টার্নারের বিপরীতে অভিনয় করেন। ''আ টাইম টু লাভ অ্যান্ড টাইম টু ডাই''-এর মত এই ছবিটিও বক্স অফিসে সফলতা অর্জন করে এবং এই ছবিতে তার কাজের জন্য গ্যাভিন মোশন পিকচার এক্‌জিবিটদের ভোটে সবচেয়ে সম্ভাবনাময় নবাগত হিসেবে নির্বাচিত হন। পরের বছর ইউনিভার্সাল পিকচার্স তাকে স্ট্যানলি কুবরিকের মহাকাব্যিক ''স্পার্টাকাস'' (১৯৬০)-এ গুরুত্বপূর্ণ পার্শ্ব চরিত্র জুলিয়াস সিজার ভূমিকায় কাজের সুযোগ দেয়। তিনি একই বছর অ্যালফ্রেড হিচককের মনস্তাত্ত্বিক থ্রিলার ''সাইকো'' (১৯৬০)-এ স্যাম লুমিস চরিত্রে অভিনয় করেন। দুটি চলচ্চিত্রই সমালোচনামূলক বাণিজ্যিকভাবে সফলতা লাভ করে। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা যুদ্ধে মার্কিন সামরিক কর্মকর্তা রিপাবলিকান বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি চলচ্চিত্র অভিনেতা টেলিভিশন অভিনেতা মঞ্চ অভিনেতা যুক্তরাষ্ট্রের নৌবাহিনীর কর্মকর্তা মার্কিন যুক্তরাষ্ট্রের রাষ্ট্রদূত বিষয়শ্রেণী:লস অ্যাঞ্জেলেসের অভিনেতা প্রাক্তন শিক্ষার্থী অ্যাক্টরস গিল্ডের সভাপতি গ্লোব পুরস্কার (বর্ষসেরা নবীন তারকা অভিনেতা) বিজয়ী
'''ড্যারেন আরোনোফস্কি''' একজন আমেরিকান চিত্রপরিচালক, প্রযোজক, চিত্রনাট্য লেখক। তিনি ১৯৬৯ সালের ১২ ফেব্রুয়ারি নিউইয়র্কের ব্রুকলিনে একটি রক্ষনশীল ইহুদী পরিবারে জন্মগ্রহণ করেন। তার বাবা আব্রাহাম আরোনোফস্কি এবং মা শার্লট আরোনোফস্কি উভয়েই ছিলেন স্কুল শিক্ষক। ছোটবেলা থেকেই তিনি বাবা মায়ের সাথে ব্রডওয়ে থিয়েটারগুলোতে বিভিন্ন অনুষ্ঠান দেখতে যেতেন যার ফলে তার মনে চলচ্চিত্রের প্রতি আগ্রহ জন্মায়। ছোটবেলায় তিনি 'ফিল্ড বায়োলজি' এর উপর পড়াশোনা করেছেন। ১৯৮৭ সালে তিনি হার্ভার্ড বিশ্ববিদ্যালয়ে ছাত্র হিসেবে যোগদান করেন এবং তার পড়াশোনার বিষয় ছিল 'সোশ্যাল এন্থ্রপলজি' এবং 'ফিল্মমেকিং'। তিনি এখানথেকে ১৯৯১ সালে তার গ্র্যাজুয়েশন সম্পন্ন করেন। এর পাশাপাশি তিনি আমেরিকান ফিল্ম ইনস্টিটিউট চলচ্চিত্র পরিচালনার উপর পড়াশোনা করেছেন। তার পছন্দের পরিচালকদের তালিকায় আছে Akira Kurosawa, Federico Fellini, Roman Polanski, Shinya Tsukamoto মত নামকরা পরিচালক। তার কাজের ধারায় এসব পরিচালকদের ছাপ খুজে পাওয়া যায়। আরোনোফস্কির প্রথম ফিচার ফিল্ম ছিল পাই (pi,π) যা ১৯৯৭ সালে শুটিং করা হয়। ছবিটির অর্থ জোগার করার জন্য তিনি তার পরিবার এবং বন্ধুবান্ধবদের কাছ থেকে ১০০ ডলার করে ধার নিয়েছিলেন এবং প্রতিশ্রুতি দিয়েছিলেন যদি ছবিটি ব্যবসাসফল হয় তবে প্রত্যেককে ১৫০ ডলার করে করে দেবেন এবং ফ্লপ হলে সবার নাম ছবিটির শেষে থাকবে। এভাবেই মাত্র ৬০০০০ ডলার বাজেটে ছবিটি নির্মাণ করা হয় এবং তা ১৯৯৮ সালের সানড্যান্স ফিল্ম ফেস্টিভালে উন্মুক্ত করা হয়। এখান থেকে তিনি ছবিটির জন্য সেরা পরিচালক এবং সেরা চিত্রনাট্যের জন্য পুরুস্কার লাভ করেন এবং ছবিটি সমালোচকদের প্রসংসা লাভ করে। পরবর্তিতে Artisan Entertainment ছবিটির স্বত্ব ১০ লাখ ডলারের বিনিময়ে কিনে নেয় এবং এটি সাধারন দর্শকের জন্য মুক্তি দেয়া হয় এবং ছবিটি মোট ৩,২২১,১৫২ ডলার ব্যবসা করতে সক্ষম হয়।আর এভাবেই ক্যারিয়ারের প্রথম ছবি দিয়েই তিনি সমালোচক, দর্শকদের মন জয় করে নেন। তার ২য় ছবি রিকুয়েম ফর ড্রিম( Requiem for Dream)। প্রথম ছবির বাঁধভাঙ্গা সাফল্যের ফলে ২য় ছবির বাজেট নিয়ে তাকে তেমন একটা ভাবতে হয় নি, তার এই ছবির মোট বাজেট ছিল ৪৫ লাখ ডলার। ছবিটি ২০০০ সালের অক্টোবর মাসে রিলিজ দেয়া হয় এবং মোট ৭৩ লাখ ডলার ব্যবসা করে। ছবিটির জন্য Ellen Burstyn সেরা অভিনেত্রী হিসেবে অস্কার নমিনেশন লাভ করেন। ছবিটি ২০০৭ সালে আমেরিকান ফিল্ম ইনস্টিটিউটের "AFI's 100 Years...100 Movies" তালিকায় অন্তঃভুক্ত হয়। ব্ল্যাক সোয়ান (Black Swan) ছবিটি ২০১০ সালের ডিসেম্বরে মুক্তি পায়। ছবিটির জন্য ড্যারেন আরোনোফস্কি ২০১১ সালে সেরা পরিচালক হিসেবে অস্কার মনোনয়ন লাভ করেন, ছবিটি মোট ৫টি ক্যাটাগরিতে অস্কার নমিনেশন পায় এবং Natalie Portman ছবিটির নাম ভুমিকায় অভিনয় করে সেরা অভিনেত্রী হিসেবে অস্কার লাভ করেন। আরোনোফস্কির পরিচালিত অন্যান্য ছবিসমুহ হল The Fountain,The Wrestler,Noah। এছাড়া তিনি Below,The Fighter ছবিতে প্রযোজকের দায়িত্ব পালন করেন। ==তথ্য উৎস==
'''ফিরোজাবাদ জেলা''' ভারতের উত্তর প্রদেশ রাজ্যের অন্যতম একটি পশ্চিমাঞ্চলীয় জেলা। ফিরোজাবাদ শহরটি জেলা সদর হিসাবে কাজ করে। জেলাটি আগ্রা বিভাগের একটি অন্তর্গত। ফিরোজাবাদ জেলা ভারতের অন্যান্য বড় শহরগুলোর সাথে রেল বাসের মাধ্যমে সংযুক্ত। এর জেলায় কোন বিমাবন্দর নেই। এর নিকটতম বিমানবন্দর আগ্রা বিমানবন্দর। == ইতিহাস == এটি মুঘল সম্রাট আকবারের রাজত্বকালে ১৫৬৬ সালে ফিরোজ শাহ মনসব দার নামে নামকরণ করা হয়েছিল। ঐতিহ্য অনুসারে, রাজা তোদার মল গয়া তীর্থযাত্রায় এই শহরটি দিয়ে যাচ্ছিলেন, যাওয়ার সময় তার সম্পত্তি লুট করার জন্য ডাকাত দল তাদের আক্রমণ করে। তাঁর অনুরোধে আকবর তাঁর মনসাবদার ফিরোজ শাহকে সহায়তার জন্য প্রেরণ করেন এবং তিনি সুখমালপুর উলুর কাছে কোথাও পৌঁছেছিলেন। ফিরোজ শাহের সমাধিসৌধ এবং কাট্রা পাঠাননের বাসভবনের ধ্বংসাবশেষ, যা এখন মোশতাক মঞ্জিল নামে পরিচিত, এই গল্পটির প্রমাণ দেয়। == ভূগোল == ফিরোজাবাদ জেলা ৩৭ ডিগ্রি উত্তর অক্ষাংশ থেকে ৭৮ ডিগ্রি পূর্ব দ্রাঘিমাংশের মধ্যে অবস্থিত। সমুদ্র স্তর থেকে এর গড় উচ্চতা ১৬৪.৪৬ মিটার (৫৩৯.৫৯ ফুট)। জেলাটি উত্তরে ইটাওয়া জেলা এবং পূর্বে মৈনপুরী এবং ইটওয়ার সাথে সীমানা নির্ধারণ করে যমুনা নদী দক্ষিণ সীমানা বরাবর প্রবাহিত হয়েছে। জেলার আয়তন ২৩৬৩ বর্গ কিলোমিটার, যা উত্তর প্রদেশের মোট এলাকার প্রায় ০.৮ শতাংশ এবং এর জনসংখ্যার ১.১ শতাংশ। ফিরোজাবাদ জেলার ৭৩.৬ শতাংশ মানুষ গ্রামাঞ্চলে বসবাস করে। জেলাটির বেশিরভাগ অংশ সমতল হলেও উত্তর- পশ্চিম থেকে দক্ষিণে কিছুটা ঢালু। == জনসংখ্যা == ২০১১ সালের ভারতীয় জনগণনা অনুসারে ফিরোজাবাদ জেলার জনসংখ্যা ২,৪৯৬৭৬১ জন, যা কুয়েতের মোট জনসংখ্যার সমান বা মার্কিন যুক্তরাষ্ট্রের নেভাদা রাজ্যের মোট জনসংখ্যার সমান। এটি ভারতের ৬৪০টি জেলার মধ্যের ১৭৩ তম জনবহুল জেলা। জেলার জনসংখ্যার ঘনত্ব প্রতি বর্গকিলোমিটারে ১০৪৪ জন বা প্রতি বর্গ মাইলে ২৭০০ লোক বসবাস করে। ২০০১ থেকে ২০১১ এর দশকে জেলার জনসংখ্যা বৃদ্ধির হার ছিল ২১.৬২%। ফিরোজাবাদ জেলার লিঙ্গ অনুপাত প্রতি ১০০০ পুরুষের জন্য ৮৬৭ জন মহিলা রয়েছে এবং শিক্ষার হার ৭৪.৬%। ২০১১ সালে ভারতের জনগণনার সময়ে ফিরোজাবাদ জেলার জনসংখ্যার ৯৭.৩২% হিন্দি এবং ২.৬০% উর্দুকে তাদের প্রথম ভাষা বলে উল্লেখ্য করেছিল। == যোগাযোগ == ফিরোজাবাদ জেলা ভারতের অন্যান্য বড় শহরগুলোর সাথে রেল বাসের মাধ্যমে সংযুক্ত। দিল্লির সাথে কলকাতা যমুনা এক্সপ্রেসওয়ে জেলা দিয়ে অতিক্রম করেছে, যা জাতীয় মহাসড়ক ১৯ হিসেবে পরিচিত। এর জেলায় কোন বিমাবন্দর নেই। এর নিকটতম বিমানবন্দর আগ্রা বিমানবন্দর, যা একটি অভ্যন্তরীণ বিমানবন্দর। জেলার বড় রেলওয়ে স্টেশনটি ফিরোজাবাদের কেন্দ্রে এবং টুন্ডলায় একটি জংশন আছে। ==তথ্যসূত্র== জেলা জেলা
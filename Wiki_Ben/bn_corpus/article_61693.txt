'''কেঁদ ফিরকি''' (বৈজ্ঞানিক নাম: ''Pedesta masuriensis (Moore)'') 'হেসপারিডি' (Hespaeriidae) বা স্কিপারস (Skippers) গোত্র 'হেসপারিনি' (Hesperiinae) উপ-গোত্রের অন্তর্ভুক্ত ছোট আকৃতির প্রজাতি। == আকার == কেঁদ ফিরকি এর প্রসারিত অবস্থায় ডানার আকার ৩০ -৩২ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত কেঁদ ফিরকি এর উপপ্রজাতি হল- ''Pedesta masuriensis masuriensis'' White-spotted Mussoorie Bush Bob == বিস্তার == ভারত (পশ্চিমবঙ্গ, সিকিম থেকে অরুণাচল প্রদেশ উত্তর-পূর্ব ভারত) নেপাল, ভুটান, বাংলাদেশ, মায়ানমার এর বিভিন্ন অঞ্চলে এদের পাওয়া যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- ডানার উপরিতল গাঢ় বাদামি বা কালচে বাদামি সাদা অর্ধ-স্বচ্ছ দাগ-ছোপ যুক্ত। সামনের ডানায় কোস্টার ঠিক নিচেই শীর্ষভাগের নিচে (সাব-এপিক্যাল অংশে) টি ছোট ছোপ সরলরৈখিক সারিতে গায়ে গায়ে অবস্থিত যাদের সবার উপরের ছোপটি ক্ষুদ্রতম। কোনো কোনো নমুনাতে সাব-এপিক্যাল ছোপ তিনটির সামান্য বাইরের দিকে পোস্ট-ডিসকাল অংশে অনুরূপ একটি ছোপ ছোপ লক্ষ্য করা যায়। ডিসকাল অংশে ডানার মধ্যভাগে কতগুলি (৪-৫ টি) বড় চওড়া লম্বাটে ছোপ স্তূপীকৃত ভাবে বর্তমান। উক্ত ছোপগুলির সেল- এর বহিঃপ্রান্তের লাগোয়া ছোপদুটি প্রায় চতুষ্কৌণিক তাদের নিচে মাঝারি বৃহত্তম ছোপদুটি অনেকটা শঙ্কু আকৃতির। পিছনের ডানা গোলাকৃতি মধ্যভাগে একটি বা দুটি ছোট ছোপ পাশাপাশি দেখা যায়। উভয় ডানায় প্বার্শরোয়া বা সিলিয়া পর্যায়ক্রমে খয়েরি সাদা যদিও পিছনের ডানার সিলিয়াতে সদর ভাগই অধিক। ডানার নিম্নতল ফ্যাকাশে কালচে বাদামি উজ্জ্বল সোনালী হলুদ আঁশে ঘনভাবে ছাওয়া (বিশেষত পিছনের ডানায়)। ডানার উপরিতলের ছোপগুলি স্বচ্ছতার কারণে নিম্নতলে দৃশ্যমান। সামনের ডানার সাব-কোস্টাল এপিক্যাল অংশ ঘনভাবে উজ্জ্বল সোনালী হলুদ আঁশে ছাওয়া এবং মধ্যভাগ কালচে বাদামি। পিছনের ডানায় ঘন উজ্জ্বল সোনালী হলুদ আঁশের উপরে কতকগুলি অস্পষ্ট ডিসকাল ছোপ দেখা যায়। শুঙ্গ সাদায় কালোয় ডোরাকাটা, শুঙ্গের শীর্ষে মুগুরাকৃতি অংশ (club) কালো ডগা কমলা। মাথা, বক্ষদেশ (thorax) উদর উপরিতলে ঘন বাদামি বা কালচে বাদামি ঈষদ নীলচে সাদা রোয়াযুক্ত এবং নিম্নতলে ফ্যাকাশে বাদামি। == আচরণ == প্রায় দুর্লভ দর্শন এই প্রজাতির উড়ান দ্রুত সল্পগামী; তবে অন্যান্য দ্রুতগামী স্কিপারদের তুলনায় দুর্বল। এরা ভূমির কাছাকাছি নিচ দিয়ে খানিকটা উড়েই আবার পছন্দের বসার জায়গায় অবস্থান করে। ভিজে মাটি, পাথরের ভিজে ছোপ, পাখির বিষ্ঠায় অবস্থান করে এদের খ্যাদরস আহরণ করতে দেখা যায়। এই প্রজাতি স্কিপারসুলভ আচরণে পিঠের উপর ডানা খাড়া করে রেখে বা ডানা অর্ধেক মেলে পাতায়, ডালে, মাটিতে বা পাথরে বসে রোদ পোহায় এদের সাধারণত ফুলে বসতে দেখা যায় না ।জঙ্গলের পথে, নদী বা ঝর্ণার কিনারে এদের বিচরণ উড়ান চোখে পড়ে। তিলে ফিরকি প্রজাতির সাথে এদের অনেক স্বভাবগত সাদৃশ্য চোখে পড়ে। == তথ্যসূত্র == প্রজাপতি প্রাপ্ত হেসপেরায়িডি গোত্রের প্রজাপতি
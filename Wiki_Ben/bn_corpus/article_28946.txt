'''মাঘ সিম''' ভারতের পশ্চিমবঙ্গ রাজ্যের পুরুলিয়া জেলার সাঁওতাল সম্প্রদায়ের উৎসব। == পালনরীতি== প্রতি বছর মাঘ মাসে বাবুই জাতীয় ঘাস কাটার জন্য এই উৎসব হয়ে থাকে। গোড়েৎ মাঝি হাড়িয়া তৈরীর উদ্দেশ্যে প্রতি গৃহস্থের নিকট হতে একটু করে চাল বা বাজরা সংগ্রহ করেন। নায়কে স্নান করে মুরগি পূজা করেন। এছাড়াও মঁড়েঁকো, মারাং বুরু, জাহের এরা, গোঁসায় এরা, মাঝি হাড়াম সিমা হাড়ার প্রভৃতি উপাস্য দেবতাদের পূজা দেওয়া হয়ে থাকে। অতীতে পারমানিক, জগমাঝি, জগপারমানিক, গোড়েৎ মাঝি, নায়কে, কুড়ান নায়কে প্রভৃতি সাঁওতাল সমাজের প্রধান পদাধিকারীরা পদত্যাগ করতেন এবং নতুন সমাজ প্রধানের নির্বাচন করা হত। জমিজমা নতুন করে বিলি বন্দোবস্তের ব্যবস্থাও করা হত। বর্তমানে পদগুলি বংশানুক্রমিক হয়ে যাওয়ায় জমি উত্তরাধিকার সূত্রে ভোগ করার ব্যবস্থা থাকায় এই প্রথা রীতিরক্ষা মাত্র হয়ে গেছে। == তথ্যসূত্র == লোকসংস্কৃতি জেলার উৎসব উৎসব
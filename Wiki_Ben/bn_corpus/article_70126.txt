'''১৮৯৬ গ্রীষ্মকালীন অলিম্পিক''' আধুনিক অলিম্পিক ইতিহাসের প্রথম অলিম্পিক গেমস, যা অফিসিয়ালি ১ম অলিম্পিয়াডের গেমস নামে পরিচিত। আন্তর্জাতিক অলিম্পিক কমিটি (আইওসি) দ্বারা সংগঠিত, পিয়ের ডি কবার্টিন দ্বারা তৈরি বা পরিকল্পিত বহু ক্রীড়া প্রতিযোগিতাটি ১৮৯৬ সালের ১৫ এপ্রিলে গ্রীসের রাজধানী এথেন্স শহরে অনুষ্ঠিত হয়। ১৪টি জাতির ২৪১ জন পুরুষ ক্রীড়াবিদ ক্রীড়া প্রতিযোগিতায় অংশ নিয়েছিল। মার্কিন যুক্তরাষ্ট্রের দল বাদে, অংশগ্রহণকারীদের সবাই ইউরোপীয় ছিল অথবা ইউরোপে বসবাসকারী ছিল। বিজয়ীর জন্য একটি রৌপ্য পদক নির্ধারিত ছিল, যখন রানার্স আপের জন্য একটি তাম্র পদক ছিল। আন্তর্জাতিক অলিম্পিক কমিটি রৌপ্য পদককে স্বর্ণ পদকে রুপান্তর করে এবং তৃতীয় স্থান অর্জনকারীর জন্য ব্রোঞ্জ পদক চালু করে। ১৪টি অংশগ্রহণকারী জাতির মধ্যে ১০টি পদক পেয়েছিল। মার্কিন যুক্তরাষ্ট্র ১১টি স্বর্ণ পদক নিয়ে সবচেয়ে বেশি স্বর্ণ পদক বিজয়ী হয় এবং স্বাগতিক গ্রীস ৪৬টি পদক নিয়ে সর্বাধিক পদক জয়ী হয়। গ্রীকদের কাছে হাইলাইটটি ছিল তাদের স্বদেশী স্পাইরিডন লুইসের ম্যারাথন বিজয়। সর্বাধিক সফল প্রতিদ্বন্দ্বী ছিলেন জার্মান রেসলার এবং জিমন্যাস্ট কার্ল শোহম্যান, যিনি চারটি ইভেন্টে পদক জিতেছিলেন। == মাঠ == ১৮৯৬ গ্রীষ্মকালীন অলিম্পিকের জন্য সাতটি মাঠ ব্যবহার করা হয়েছিল। পানাথেনাইক স্টেডিয়াম মূল খেলারমাঠ ছিল, নয়টি ক্রীড়া প্রতিযোগিতার মধ্যে চারটি আয়োজক ছিল। সিটি অব ম্যারাথন ম্যারাথন ইভেন্ট এবং একক রোড রেস ইভেন্টগুলি আয়োজন করেছিল। জিয়াসাগরে সাঁতার, জেপ্পিয়নে অসিচালনা, ক্যালিথিয়ায় শ্যুটিং, এথেন্স লন টেনিস ক্লাবে টেনিস খেলা অনুষ্ঠিত হয়। ১৮৯৬ গেমসের সময় টেনিস গ্রীকদের কাছে অপরিচিত একটি খেলা ছিল। == সমাপনী অনুষ্ঠান == ১২ এপ্রিল রোববার সকালে (জুলীয় বর্ষপঞ্জি মতে এপ্রিল, যা গ্রীসে ব্যবহৃত হয়) রাজা জর্জ কর্মকর্তা ক্রীড়াবিদদের জন্য একটি রাজকীয় ভোজের আয়োজন করেছিলেন (যদিও কিছু প্রতিযোগিতা তখনও অনুষ্ঠিত হয়নি)। == পদক তালিকা == ১৪টি অংশগ্রহণকারী জাতির মধ্যে ১০টি জাতি পদক জিতেছিল, এছাড়া মিশ্র দল ৩টি পদক জিতেছিল (এ দলটি কয়েকটি দেশের ক্রীড়াবিদ নিয়ে গঠিত হয়েছিল)। আইওসি ভূতাপেক্ষিকভাবে আরও সাম্প্রতিক ঐতিহ্যের সাথে সংগতি রেখে প্রতিটি ইভেন্টে তিনজন সেরা স্থান প্রাপ্ত ক্রীড়াবিদকে স্বর্ণ, রৌপ্য এবং ব্রোঞ্জ পদক প্রদান করেছিল। সবচেয়ে বেশি স্বর্ণ পদক জিতে মার্কিন যুক্তরাষ্ট্র (১১), সবচেয়ে বেশি পদক জিতে স্বাগতিক গ্রীস (৪৬), গ্রীস ১০টি স্বর্ণ, ১৭টি রৌপ্য ১৯টি ব্রোঞ্জ পদক জিতেছিল। গ্রীস মার্কিন যুক্তরাষ্ট্রের চেয়ে ১টি স্বর্ণ পদক কম জিতলেও মার্কিন যুক্তরাষ্ট্রের চেয়ে গ্রীসের ১৫৫ জন ক্রীড়াবিদ বেশি ছিল। '''নির্দেশক''' ==তথ্যসূত্র== অলিম্পিক গেমস
'''ডিবির হাওর''' জৈন্তাপুর উপজেলায় অবস্থিত একটি হাওর। এটি '''''“লাল শাপলার”''''' বিল নামে পরিচিত। এখানে রয়েছে ডিবি বিল, ইয়াম বিল, হরফকাট বিল কেন্দ্রীবিল। প্রাকৃতিক ভাবে এখানে লাল শাপলার জন্ম। == বিবরণ == ডিবির হাওর, ইয়াম, হরফকাটা কেন্দ্রী বিলসহ রয়েছে চারটি বিল। বিলগুলোকে কেন্দ্র করেই নাম করা হয়েছে '''ডিবির হাওর'''। চারটি বিলের অবস্থান বাংলাদেশ-ভারত সীমান্তবর্তী মেঘালয় পাহাড়ের পাদদেশে। বিলগুলো রূপ নিয়েছে শাপলার রাজ্যে। বিলে ফুটে থাকে অজস্র লাল শাপলা। ডিবির হাওরের আকর্ষণ হলো হাওরের পারেই পাহাড়ের সারি। == ইতিহাস == এই বিলে আগে কোনো ধরনের শাপলা ছিল না। ৩০ বছর আগে সীমান্তের ওপারে খাসিয়া সম্প্রদায় লাল শাপলা দিয়ে পূজা-অর্চনা করত। খাসিয়া পরিবার ডিবি বিলে লাল শাপলার চারা রোপণ করেন পূজা-অর্চনায় ফুলের চাহিদা মেটাতে। সেই থেকে একে একে ডিবি বিল, কেন্দ্রি বিল, হরফকাটা বিল, ইয়ামবিলসহ পার্শ্ববর্তী জনসাধারণের পুকুর-নালা পরিপূর্ণ হয়ে পড়ে লাল শাপলায়। চারটি বিলের অন্তত ৭০০ একর জায়গা লাল শাপলা দখল করে আছে। জৈন্তা রাজ্যের রাজা রাম সিংহকে হাওরে ডুবিয়ে মারা হয়েছিলো। সেই স্মৃতিতেই নির্মিত দুইশত বছরের পুরাতন একটি মন্দির আছে সেখানে। == অতিথি পাখি == প্রতিবছর অসংখ্য পরিযায়ী পাখি আসে এই ডিবির হাওরে। যার মধ্যে রয়েছে বালিহাঁস পাতিসরালি, পানকৌড়ি, সাদাবক জল ময়ুরী। == পবিবেশ বিপর্যয় == ডিবির হাওরে চেড়াপুঞ্জি থেকে নেমে সাদা পাথর। একে ঘিরে পাথর ভাঙ্গার অঞ্চল করতে প্রশাসন হাওর এলাকার ৯০০ একর জায়গার মধ্যে ৬২৫ একর জায়গার শ্রেণি পরিবর্তন করেছে। পবিবেশ বিপর্যয়ের আশঙ্কায় ডিবির হাওরে পাথর ভাঙার কল স্থাপনের পরিকল্পনা বাতিলের দাবি জানিয়েছে বাংলাদেশ পরিবেশ আইনবিদ সমিতি (বেলা) আন্তর্জাতিক পরিবেশবাদী সংগঠন ওয়াটারকিপারস বাংলাদেশ। == আরো দেখুন == বাংলাদেশের দর্শনীয় স্থানসমূহ পাংতুমাই কৈলাশটিলা মালনি ছড়া চা বাগান ড্রিমল্যান্ড পার্ক == তথ্যসূত্র == == বহিঃসংযোগ == লালাখাল: জেলা তথ্য বাতায়ন। দর্শনীয় স্থান সিলেট বাংলাদেশ জাতীয় তথ্য বাতায়ন জেলার দর্শনীয় স্থান হাওর জলাভূমি
'''ফিফ্‌থ অ্যাভিনিউ''' () মার্কিন যুক্তরাষ্ট্রের বৃহত্তম শহর নিউ ইয়র্কের ম্যানহাটন বারো বা প্রশাসনিক বিভাগে অবস্থিত একটি গুরুত্বপূর্ণ রাজপথ। এটি গ্রিনিচ ভিলেজ এলাকার ওয়াশিংটন স্কয়ার পার্ক নামক উদ্যান থেকে শুরু হয়ে মিডটাউন ম্যানহাটন নামক ম্যানহাটনের কেন্দ্রীয় এলাকাকে চিরে পরে সেন্ট্রাল পার্কের পূর্ব পাশ ঘেঁষে উত্তর দিকে বিস্তৃত হয়ে হার্লেম এলাকার ওয়েস্ট ১৪৩ স্ট্রিট পর্যন্ত বিস্তৃত। ফিফথ অ্যাভিনিউকে বিশ্বের সবচেয়ে ব্যয়বহুল অভিজাত সড়কগুলির একটি হিসেবে গণ্য করা হয় নিউ ইয়র্ক শহরের রাস্তার নামকরণের পেছনেও ফিফথ অ্যাভিনিউ ভূমিকা রাখে। এই রাজপথের পশ্চিমে অবস্থিত সমস্থ পূর্ব-পশ্চিমে বিস্তৃত সড়কগুলির নামে ওয়েস্ট এবং রাজপথের পূর্বে এরকম রাস্তাগুলির নামে ইস্ট কথাটি যোগ করা হয়। যেমন ইস্ট ফিফটি-নাইনথ স্ট্রিট এর পূর্ব পাশে এবং ওয়েস্ট ফিফটি-নাইনথ স্ট্রিট এর পশ্চিম পাশে অবস্থিত। নিউ ইয়র্ক শহরের অনেক ঐতিহাসিক ভবন এই রাজপথের উপরে অবস্থিত। এদের মধ্যে এম্পায়ার স্টেট বিল্ডিং, ফ্ল্যাটআয়রন বিল্ডিং, নিউ ইয়র্ক পাবলিক লাইব্রেরি, রকাফেলার সেন্টার এবং সেন্ট প্যাট্রিক্‌স ক্যাথিড্রাল উল্লেখযোগ্য। ৮২ থেকে ১০৫ নং স্ট্রিট পর্যন্ত ফিফথ অ্যাভিনিউয়ের উপরে এক মাইলের কিছু বেশী দৈর্ঘ্য ধরে নয়টি জাদুঘর অবস্থিত, যা সারা বিশ্বের মধ্যে শিল্পকলা প্রদর্শনীর অন্যতম নিবিড় নিদর্শন। এই অংশটিকে জাদুঘর মাইল নামেও ডাকা হয়। এই জাদুঘরগুলি হল: *১১০নং স্ট্রিট মিউজিয়াম অফ আফ্রিকান আর্ট *১০৫নং স্ট্রিট এল মুসেও দেল বাররিও *১০৩নং স্ট্রিট মিউজিয়াম অফ দ্য সিটি অফ নিউ ইয়র্ক *৯২নং স্ট্রিট জিউইশ মিউজিয়াম *৯১নং স্ট্রিট কপার-হিউইট, ন্যাশনাল ডিজাইন মিউজিয়াম *৮৯নং স্ট্রিট ন্যাশনাল অ্যাকাডেমি অফ ডিজাইন *৮৮নং স্ট্রিট সলমন আর গুগেনহাইম মিউজিয়াম *৮৬নং স্ট্রিট নয় গালেরি নিউ ইয়র্ক *৮২নং স্ট্রিট মেট্রোপলিটান মিউজিয়াম অফ আর্ট স্থাপত্যশৈলীতে পুরস্কারপ্রাপ্ত অ্যাপল কম্পিউটারের দোকান। ফিফথ অ্যাভিনিয়য়ের ৪৯নং স্ট্রিট ৬০নং স্ট্রিটের মধ্যবর্তী অংশটিতে বিলাসদ্রব্য, পোশাকশৈলী, ক্রীড়াদ্রব্যের বহু অভিজাত মার্কার প্রধান বিপণীগুলি অবস্থিত। এই অংশটি বহু বছর ধরে বিশ্বের সবচেয়ে বিলাসবহুল বিপণীসড়ক হিসেবে বিবেচিত হয়ে আসছে। বিশ্বখ্যাত মার্কাগুলির মধ্যে রয়েছে লুই ভুইতোঁ, টিফানি অ্যান্ড কো, গুচি, প্রাদা, আর্মানি, টমি হিলফিগার, কার্তিয়ে, ওমেগা, শানেল, হ্যারি উইন্সটন, সালভাতোরে ফেরাগামো, নাইক, এস্কাদা, সোয়ারভস্কি, বুলগারি, এমিলিও পুচি, এরমেনজিলদো যেগনা, অ্যাবারক্রম্বি অ্যান্ড ফিচ, ডি বিয়ার্স, এমানুয়েল উনগারো, গ্যাপ, লিন্ট চকলেট, অঁরি বঁদেল, এনবিএ, অক্সফোর্ড ক্লোদস, মাইক্রোসফট, অ্যাপল, সেফোরা, জারা, এইচ অ্যান্ড এম, ইত্যাদি। ==তথ্যসূত্র== বিষয়শ্রেণী:নিউ ইয়র্ক সিটি
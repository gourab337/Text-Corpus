প্যারিসে একোল নরমাল সুপেরিয়রের মূল প্রাঙ্গন '''একোল নর্মাল সুপেরিয়র''' () ফ্রান্সের প্যারিস শহরে অবস্থিত একটি উচ্চশিক্ষা প্রতিষ্ঠান। এটি ১৭৯৪ সালে একটি শিক্ষক প্রশিক্ষণ কেন্দ্র হিসেবে প্রতিষ্ঠিত হয়। বর্তমানে এখান থেকে কিছু ছাত্র পাশ করে শিক্ষক হলেও বেশির ভাগ ছাত্র পড়াশোনা শেষ করে বিশ্ববিদ্যালয়ে অধ্যাপনার কাজে কিংবা সরকারী চাকুরিতে যোগদান করে। বিদ্যালয়টি প্যারিসের শিক্ষা সংস্কৃতির বিখ্যাত কেন্দ্র পশ্চিম তীর এলাকাতে অবস্থিত। মূল ক্যাম্পাসটি প্যারিসের ৫ম আরোঁদিসমঁ এলাকার উল্ম সড়কে (rue d'Ulm) অবস্থিত। একোল নর্মাল সুপেরিয়রে স্নাতক স্নাতকোত্তর উভয় ধরনের পড়াশোনার জন্যই ব্যবস্থা আছে। এখানে গণিত, কম্পিউটার বিজ্ঞান, পদার্থবিজ্ঞান, জীববিজ্ঞান, রসায়ন, ভূবিজ্ঞান, আধুনিক সাহিত্য, বিদেশী ভাষা, চিরায়ত পাঠ, দর্শন, ইতিহাস, ভূগোল এবং সামাজিক বিজ্ঞানসমূহের জন্য ডিপার্টমেন্ট আছে। বিদ্যালয়টি ফ্রান্সের গ্রঁত একোল বা সবচেয়ে মর্যাদাপূর্ণ উচ্চশিক্ষা প্রতিষ্ঠানগুলির একটি। ভর্তি হতে ইচ্ছুক ছাত্রদেরকে মাধ্যমিক স্কুল পর্যায় পাস করে অত্যন্ত প্রতিযোগিতামূলক পরীক্ষায় অবতীর্ণ হতে হয়। বেশির ভাগ প্রার্থী মাধ্যমিক বিদ্যালয় পাস করার পর আরও দুই থেকে তিন বছর এই পরীক্ষার জন্য প্রস্তুতি নেয়। একোন নর্মাল সুপেরিয়রের ছাত্ররা পড়াশোনা চলাকালীন অবস্থায় বৃত্তি পায়। পড়াশোনার বিষয়বস্তু নির্বাচনের ব্যাপারে তাদের যথেষ্ট স্বাধীনতা আছে। ব্যাপারে স্কুল থেকে সম্প্রতি পাস করা প্রাক্তন ছাত্ররা তাদেরকে সাহায্য করে। একোল নর্মাল সুপেরিয়র থেকে উত্তীর্ণ বিখ্যাত ছাত্রদের মধ্যে আছেন দার্শনিক জঁ-পল সার্ত্র্‌ অঁরি বের্গসন, রসায়নবিদ জীববিজ্ঞানী লুই পাস্তুর এবং রাজনৈতিক নেতা লেওঁ ব্লুম। ==তথ্যসূত্র==
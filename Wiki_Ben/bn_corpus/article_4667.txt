চীনের জনঅধ্যুষিত পূর্বার্ধে প্রচলিত বিভিন্ন ভাষা চীনে ম্যান্ডারিন ভাষাভাষীদের ভৌগোলিক অবস্থান; ম্যান্ডারিন ভাষাতে চীনের ৭০% লোক কথা বলে। ম্যান্ডারিন চীনা ভাষা চীনের সরকারি ভাষা; এতে চীনের প্রায় ৭০% লোক কথা বলেন। চীনা ভাষার অন্যান্য প্রচলিত কথ্যরূপগুলির মধ্যে আছে ইউয়ে ভাষা বা ক্যান্টোনীয় ভাষা (প্রায় ৪.৫% বক্তা), ভাষা (প্রায় ৭.৫% বক্তা), গান ভাষা (প্রায় ২% বক্তা), মিন নান ভাষা (প্রায় ২.৫% বক্তা), মিন পেই ভাষা (প্রায় ১.২% বক্তা), শিয়াং ভাষা (প্রায় ৩.৫% বক্তা) এবং হাক্কা ভাষা (প্রায় ২.৫% বক্তা)। এছাড়াও প্রায় ১৩০টি ভাষা চীনে প্রচলিত, যেগুলিতে চীনের প্রায় ৬.৫% জনগণ কথা বলেন। এদের মধ্যে ৫৫টি ভাষা সরকারীভাবে স্বীকৃত সংখ্যালঘু ভাষা। প্রাদেশিক সরকারি ভাষার মর্যাদাপ্রাপ্ত ভাষার মধ্যে আছে মঙ্গোল ভাষা (প্রায় অর্ধকোটি বক্তা), তিব্বতি ভাষা (প্রায় অর্ধকোটি বক্তা), উইগুর ভাষা (৭০ লক্ষের বেশি বক্তা), এবং চুয়াং ভাষা (প্রায় দেড় কোটি বক্তা)। আরও আছে য়ি ভাষা (অর্ধ কোটি বক্তা), মিয়াও ভাষা (অর্ধকোটি বক্তা), বুয়েই ভাষা (২০ লক্ষ বক্তা), কোরীয় ভাষা (২০ লক্ষ বক্তা), ইয়াও ভাষা (১0 লক্ষাধিক বক্তা), বাই ভাষা (প্রায় ১০ লক্ষ বক্তা), দং ভাষা (প্রায় ৩০ লক্ষ বক্তা) এবং হানি ভাষা (প্রায় লক্ষ বক্তা)। == বহিঃসংযোগ == চীনের ভাষার উপর এথ্‌নোলগ রিপোর্ট বিষয়শ্রেণী:দেশ অনুযায়ী ভাষা ভাষা বিষয়শ্রেণী:চীন
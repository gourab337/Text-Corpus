'''অ্যান্ড্রু "অ্যান্ডি" মারি''' () (জন্ম ১৫ই মে, ১৯৮৭) একজন ব্রিটিশ স্কটিশ পেশাদার টেনিস খেলোয়াড়। তিনি বর্তমানে যুক্তরাজ্যের সেরা টেনিস খেলোয়াড়। এটিপি র‍্যাঙ্কিং-এ প্রথমবারের মত তিনি২০০৭ সালে শীর্ষ দশে স্থান লাভ করেন এবং ২০০৯ এর আগস্টে ২০১৩ এর এপ্রিল/মে মাসে বিশ্ব র‍্যাঙ্কিং-এ দ্বিতীয় স্থান লাভ করেন। মারি ইউএস ওপেন এবং উইম্বলেডন চ্যাম্পিয়নশীপ উভয় শিরোপাই অর্জন করেছেন। এছাড়া ২০১২ অলিম্পিকের পুরুষ একক টেনিসেও তিনি শিরোপা অর্জন করেন। ২০১২ ইউএস ওপেনে পাঁচ সেটে নোভাক জকোভিচকে হারিয়ে গ্র্যান্ড স্ল্যাম জিতে ১৯৭৭ সালের পর মারি প্রথম ব্রিটিশ খেলোয়াড় হন। ২০১৩ এর জুলাই মারি ২০১৩ উইম্বলেডন চ্যাম্পিয়নশীপ জয় করেন যা ৭৭ বছর পূর্বে ব্রিটিশ খেলোয়াড় ফ্রেড পেরি এই জয় অর্জন করেছিলেন। এই খেলাতেও মারি জোকোভিচকে হারিয়েছিলেন। মারি তার জীবনের প্রথম উইম্বলেডন ফাইনালে রজার ফেদেরারের কাছে হারার পর ২০১২ অলিম্পিক গেমসের পুরুষ এককে ফেদেরারকে পরাজিত করেন। ২০১২ গ্রীষ্মকালীন অলিম্পিকে মারি রৌপ্য পদক অর্জন করেন। এছাড়া পাঁচটি গ্র্যান্ড স্ল্যাম ফাইনালে মারি রানার-আপ হয়েছিলেন: ২০০৮ ইউএস ওপেন, ২০১০ অস্ট্রেলিয়ান ওপেন, ২০১১ অস্ট্রেলিয়ান ওপেন, ২০১২ উইম্বলেডন এবং ২০১৩ অস্ট্রেলিয়ান ওপেন। এর মধ্যে তিনটিতে তিনি রজার ফেদেরারের কাছে এবং বাকি দু'টিতে নোভাক জকোভিচের কাছে পরাজিত হন। == তথ্যসূত্র == == বহিঃসংযোগ == টেনিস খেলোয়াড় টেনিস খেলোয়াড় জন্ম ব্যক্তি অলিম্পিক পদকজয়ী
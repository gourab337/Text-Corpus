'''''ফালি ফালি ক’রে কাটা চাঁদ''''' বাংলাদেশের অন্যতম প্রথাবিরোধী লেখক হুমায়ুন আজাদ রচিত একটি উপন্যাস। ফেব্রুয়ারি, ২০০১ সালে (ফাল্গুন, ১৪০৭ বঙ্গাব্দ) একুশে গ্রন্থমেলায় আগামী প্রকাশনী, ঢাকা থেকে এটি গ্রন্থাকারে প্রকাশিত হয়। আজাদ এই উপন্যাস উৎসর্গ করেছেন "বিপন্ন চাঁদদের"। আজাদ এই উপন্যাসটি সম্পর্কে বলেছিলেন যে, এটি একটি কর্মজীবী স্বাধীন এবং নারীকেন্দ্রিক উপন্যাস যেখানে মূল নারী চরিত্র মনে করে যে মানসিক সম্পর্ক হচ্ছে বিশ্বাস এবং আস্থার ব্যাপার, এটা যে কোনো মানুষের সঙ্গে করা যায় না। ==সারাংশ== ''ফালি ফালি ক’রে কাটা চাঁদ'' উপন্যাসের মূল চরিত্র ৩৬ বছর বয়সী ডক্টর শিরিন আহমেদ, নৃতত্ত্বের অধ্যাপিকা। তিনি নৃতাত্ত্বিক অনুসন্ধানের জন্যে সিলেটের কমলগঞ্জে যান, ওখানের এক রেস্টহাউজে খালেদ নামের এক পুরুষ তার সঙ্গে যৌনমিলন করেন তার পরোক্ষ মৌনসম্মতিতে। এরপর থেকে ড. শিরিন বুঝতে পারেন ঘটনাটি তার জীবন বদলে দিয়েছে এবং তিনি ঠিক করলেন তার আগের জীবনে, স্বামী দেলোয়ারের সংসারে তিনি আর ফিরে যাবেন না। হুমায়ুন আজাদ এই উপন্যাসে এমন এক নারী চরিত্রের অবতারণা করেছেন যে তার স্বামীর সঙ্গেও থাকতে চায়না আবার তার সঙ্গে ব্যভিচারকারী অপর একজন পুরুষের সঙ্গেও কোনো ধরনের সম্পর্ক রাখতে চায়না। ==চরিত্রসমূহ== ডক্টর শিরিন আহমেদ একটি বেসরকারী নৃতত্ত্বের অধ্যাপিকা যিনি স্বাধীনভাবে ঘোরাফেরা করতে ভালোবাসেন মোহাম্মদ দেলোয়ার হোসেন খান শিরিনের স্বামী, পেশায় একজন বড় ব্যবসায়ী খালেদ পেশায় একজন প্রকৌশলী, বিবাহিত, চার সন্তানের জনক, শিরিনের দেহভোগকারী নাসরীন শিরিনের কনিষ্ঠ ভগ্নী সুমন শিরিনের কনিষ্ঠ ভ্রাতা রামকৃষ্ণ শিরিন সিলেটের যে রেস্টহাউজে ওঠে সেই রেস্টহাউজের কেয়ারটেকার এবং কুক ==আরো দেখুন== হুমায়ুন আজাদের সৃষ্টিকর্ম ==তথ্যসূত্র== ==বহিঃসংযোগ== উপন্যাস উপন্যাস উপন্যাস সম্পর্কিত বই বিষয়শ্রেণী:সমর মজুমদারের প্রচ্ছদ শিল্প সহ বই আজাদের উপন্যাস প্রকাশনীর বই
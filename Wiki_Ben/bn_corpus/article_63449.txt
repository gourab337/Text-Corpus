'''সিডনি হ্যান্ড এমরি''' (; জন্ম: ১৫ অক্টোবর, ১৮৮৫ মৃত্যু: জানুয়ারি, ১৯৬৭) নিউ সাউথ ওয়েলসের জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯১২ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর অস্ট্রেলীয় ক্রিকেটে নিউ সাউথ ওয়েলস দলের প্রতিনিধিত্ব করেন। দলে তিনি মূলতঃ লেগ ব্রেক গুগলি বোলার হিসেবে খেলতেন। এছাড়াও, নিচেরসারিতে ডানহাতে ব্যাটিংয়ে অভ্যস্ত ছিলেন '''সিড এমরি'''। == প্রথম-শ্রেণীর ক্রিকেট == ১৯০৮-০৯ মৌসুম থেকে ১৯১২-১৩ মৌসুম পর্যন্ত সিড এমরি’র প্রথম-শ্রেণীর খেলোয়াড়ী জীবন চলমান ছিল। সময়ে নিউ সাউথ ওয়েলসের পক্ষে ৫৮ খেলায় অংশ নিয়ে ২৩.৭৯ গড়ে ১৮৩ উইকেট পেয়েছিলেন। ব্যক্তিগত সেরা বোলিং পরিসংখ্যান গড়েন ৭/২৮। চমৎকার মিডিয়াম-পেস গুগলি বোলার হিসেবে সুনাম অর্জন করেন। ১৯০৯-১০ মৌসুমে মেলবোর্নে ভিক্টোরিয়ার বিপক্ষে প্রথম-শ্রেণীর ক্রিকেটে নিউ সাউথ ওয়েলসের সদস্যরূপে ৭/২৮ লাভ করেন। মাত্র ১৫টি শেফিল্ড শিল্ডের খেলার অংশ নেয়ার সুযোগ হয় তার। পর্যায়ে ২৪.৬৫ গড়ে ৬০ উইকেট তুলে নেন। == আন্তর্জাতিক ক্রিকেট == সমগ্র খেলোয়াড়ী জীবনে চারটিমাত্র টেস্টে অংশগ্রহণ করার সুযোগ পেয়েছিলেন সিড এমরি। ২৭ মে, ১৯১২ তারিখে ম্যানচেস্টারে ত্রি-দেশীয় প্রতিযোগিতায় দক্ষিণ আফ্রিকার বিপক্ষে টেস্ট ক্রিকেটে অভিষেক ঘটে তার। আগস্ট, ১৯১২ তারিখে নটিংহামে একই দলের বিপক্ষে সর্বশেষ টেস্টে অংশ নিয়েছিলেন তিনি। ১৯১২ সালে এস. ই. গ্রিগরির নেতৃত্বাধীন অস্ট্রেলিয়া দলের সদস্যরূপে ইংল্যান্ড গমন করেন। শুরুরদিকে বেশ সফলতা পেয়েছিলেন। কিন্তু পরবর্তীতে ধারা অব্যাহত রাখতে পারেননি। গ্রীষ্মে স্বাগতিক ইংল্যান্ডের বিপক্ষে দুইটি দক্ষিণ আফ্রিকার বিপক্ষে দুই টেস্ট খেলেছিলেন। ওল্ড ট্রাফোর্ড টি. জে. ম্যাথুজের একই দিন বিকেলে দুইবার হ্যাট্রিক লাভের খেলায় তারও অংশগ্রহণ ছিল। প্রায় ৫০ রান খরচায় পাঁচ উইকেট পান। খেলাগুলোয় তিনি খুব কমই সফল হয়েছিলেন। সফরে ২৩.৮৯ গড়ে ৬৭ উইকেট পান। নর্দাম্পটনে বিপক্ষে আয়োজিত খেলায় ১১০ রান খরচায় ১২ উইকেট পান। এটিই তার খেলায় সেরা বোলিং পরিসংখ্যানরূপে স্বীকৃতি পায়। ১৯১৩ সালে উত্তর আমেরিকা বারমুদায় অস্ট্রেলিয়া দলের দীর্ঘ সময়ের সফরে যান। সেখানে তিনি শতাধিক উইকেট সহস্রাধিক রান তুলেছিলেন। জানুয়ারি, ১৯৬৭ তারিখে ৮১ বছর বয়সে নিউ সাউথ ওয়েলসের সিডনির পিটারশ্যাম এলাকার হাসপাতালে সিড এমরি’র দেহাবসান ঘটে। == তথ্যসূত্র == == আরও দেখুন == ক্লদ জেনিংস কুইন্সল্যান্ড ক্রিকেট দল ১৯১২ ত্রি-দেশীয় প্রতিযোগিতা অস্ট্রেলীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার বিষয়শ্রেণী:নিউ সাউথ ওয়েলসের ক্রিকেটার
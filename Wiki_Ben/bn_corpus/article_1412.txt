'''''বন্দে মাতরম্''''' ("বন্দনা করি মায়") বঙ্কিমচন্দ্র চট্টোপাধ্যায় কর্তৃক ১৮৮২ সালে রচিত ''আনন্দমঠ'' উপন্যাসের অন্তর্ভুক্ত একটি গান। সংস্কৃত-বাংলা মিশ্রভাষায় লিখিত এই গানটি দেবী ভারত মাতা বন্দনাগীতি এবং বাংলা মা তথা বঙ্গদেশের একটি জাতীয় মূর্তিকল্প। শ্রীঅরবিন্দ ''বন্দে মাতরম্'' গানটিকে "বঙ্গদেশের জাতীয় সংগীত" ("National Anthem of Bengal") বলে উল্লেখ করেন। ভারতের স্বাধীনতা আন্দোলনে এই গানটি বিশেষ গুরুত্বপূর্ণ ভূমিকা গ্রহণ করেছিল। ১৮৯৬ সালে ভারতীয় জাতীয় কংগ্রেসের অধিবেশনে সর্বপ্রথম রাজনৈতিক প্রেক্ষাপটে গাওয়া হয় ''বন্দে মাতরম গানটি।'' উক্ত অধিবেশনে গানটি পরিবেশন করেছিলেন স্বয়ং রবীন্দ্রনাথ ঠাকুর। ১৯৫০ সালে রবীন্দ্রনাথ ঠাকুরের জয় হে'' ভারতের জাতীয় সংগীতের মর্যাদা লাভ করলে ''বন্দে মাতরম্'' গানটিকে ভারতীয় প্রজাতন্ত্রের জাতীয় স্তোত্রের মর্যাদা দেওয়া হয়। তবে একাধিক ভারতীয় মুসলিম সংগঠন ''বন্দে মাতরম্'' গাওয়ার বিরুদ্ধে ফতোয়া জারি করেছেন। তাদের মতে, ভারতমাতার বন্দনাগীতি এই গানটির মূলভাবনা ইসলাম-নিষিদ্ধ পৌত্তলিকতার অনুসরণ করে। ১৯০৯ সালে শ্রীঅরবিন্দ ''Mother, bow to thee!'' শিরোনামে ''বন্দে মাতরম্'' গানটির ইংরেজি অনুবাদ করেন। ইংরেজি ভাষায় এই অনুবাদটি বহুল প্রচলিত। একাধিকবার এই গানটিতে সুরারোপ করা হয়। ''বন্দে মাতরম্'' সঙ্গীতের প্রাচীনতম প্রাপ্ত অডিও রেকর্ডিংটি ১৯০৭ সালের। সমগ্র বিংশ শতাব্দীতে গানটি প্রায় একশোটি ভিন্ন সুরে রেকর্ড করা হয়েছিল। ২০০২ সালে বিবিসি ওয়ার্ল্ড সার্ভিস সর্বকালের সর্বশ্রেষ্ঠ দশটি জনপ্রিয় গান নির্বাচনের একটি আন্তর্জাতিক সমীক্ষা চালায়। এই সমীক্ষায় ৭০০০ গানের মধ্যে থেকে আর রহমান সুরারোপিত ''বন্দে মাতরম্'' গানটি বিশ্বের দ্বিতীয় জনপ্রিয়তম গান নির্বাচিত হয়। == পাঠ == জাতীয় স্তোত্ররূপে গৃহীত অংশ: সত্যেন্দ্রনাথ দত্ত কর্তৃক বঙ্গানুবাদ: বন্দে মাতরম্ সুজলাং সুফলাং মলয়জশীতলাং শস্যশ্যামলাং মাতরম্। সুহাসিনীং সুমধুরভাষিণীম্ সুখদাং বরদাং মাতরম্। বন্দনা করি মায়! সুজলা, সুফলা, শস্যশ্যামলা, চন্দন-শীতলায়! যাঁহার রাতি যাঁহার ভূষণ বনফুল পাঁতি, সুহাসিনী সেই বন্দনা করি মায়! সপ্তকোটির কণ্ঠনিনাদ যাঁহার গগন ছায়, চৌদ্দ কোটি হস্তে যাঁহার চৌদ্দ কোটি ধৃত তরবার, এত বল তার তবু মা আমার অবলা কেন গো হায়? বন্দনা করি মায়! ===মূল পাঠ=== ''আনন্দমঠ'' উপন্যাসের মূল পাঠ বন্দে মাতরম্ সুজলাং সুফলাং মলয়জশীতলাং শস্যশ্যামলাং মাতরম্৷৷ সুহাসিনীং সুমধুরভাষিণীম্ সুখদাং বরদাং মাতরম্৷৷ অবলা কেন মা এত বলে৷৷ বহুবলধারিণীং নমামি তারিণীং রিপুদলবারিণীং মাতরম্৷৷ তুমি বিদ্যা তুমি ধর্ম্ম তুমি হৃদি তুমি মর্ম্ম ত্বং হি প্রাণাঃ শরীরে৷৷ বাহুতে তুমি মা শক্তি হৃদয়ে তুমি মা ভক্তি তোমারই প্রতিমা গড়ি মন্দিরে মন্দিরে॥ ত্বং হি দুর্গা দশপ্রহরণধারিণী কমলা কমল-দলবিহারিণী বাণী বিদ্যাদায়িনী নমামি ত্বাং নমামি কমলাম্ অমলাং অতুলাম্ সুজলাং সুফলাম্ মাতরম্॥ বন্দে মাতরম্ শ্যামলাং সরলাম্ সুস্মিতাং ভূষিতাম্ ধরণীং ভরণীম্ মাতরম্॥ == ইতিহাস গুরুত্ব == === রচনা === সাধারণভাবে অনুমান করা হয়, ১৮৭৬ সাল নাগাদ ব্রিটিশ সরকারের অধীনে চাকুরিরত অবস্থাতেই ''বন্দে মাতরম্'' রচনার কথা ভেবেছিলেন বঙ্কিমচন্দ্র চট্টোপাধ্যায়। তবে ঠিক কোন সময় তিনি গানটি রচনা করেছিলেন তা জানা যায় না। ১৮৮২ সালে বঙ্কিমচন্দ্রের ''আনন্দমঠ'' উপন্যাসে প্রথম গানটি প্রকাশিত হয়। রচনার অব্যবহিত পরে লেখক যদুভট্টকে গানটিতে সুরারোপ করার জন্য অনুরোধ করেন। === ভারতের স্বাধীনতা আন্দোলন === চিত্র:Flag of India 1907 (Nationalists ১৯০৭ সালে ভিখাজি কামা উত্তোলিত পতাকায় দেবনাগরী হরফে ''বন্দেমাতরম'' ধ্বনি ব্রিটিশ শাসনের হাত থেকে ভারতের স্বাধীনতা সংগ্রামের জাতীয় ধ্বনিতে পরিণত হয়। প্রথমে কলকাতা মহানগরীতে প্রধান প্রধান রাজনৈতিক সমাবেশে ধ্বনি দেওয়া শুরু হয়। এই ধ্বনির তীব্র প্রতিক্রিয়ায় ভীত হয়ে একবার ব্রিটিশ সরকার জনসমক্ষে এই ধ্বনি উচ্চারণ নিষিদ্ধ করে দেয়; এই সময় বহু স্বাধীনতা সংগ্রামী ধ্বনি দেওয়ার অপরাধে গ্রেফতার হয়েছিলেন। ১৮৯৬ সালে বিডন স্কোয়ারে অনুষ্ঠিত জাতীয় কংগ্রেসের কলকাতা অধিবেশনে গানটি পরিবেশন করেছিলেন রবীন্দ্রনাথ ঠাকুর। পাঁচ বছর বাদে ১৯০১ সালের কংগ্রেসের কলকাতা অধিবেশনে গানটি পরিবেশন করেন দক্ষিণাচরণ সেন। ১৯০৫ সালে কংগ্রেসের বারাণসী অধিবেশনে গানটি পরিবেশন করেছিলেন সরলা দেবী চৌধুরাণী। লালা লাজপত রায় লাহোর থেকে ''বন্দে মাতরম'' নামক একটি সাময়িকপত্র প্রকাশ করতেন। ১৯০৫ সালে হীরালাল সেন ভারতের প্রথম রাজনৈতিক চলচ্চিত্রটি নির্মাণ করেছিলেন; এই চলচ্চিত্রের সমাপ্তি হয়েছিল গানটির মাধ্যমে। ব্রিটিশ পুলিশের হাতে নিহত হওয়ার আগে মাতঙ্গিনী হাজরার শেষ উচ্চারিত শব্দ ছিল ১৯০৭ সালে ভিখাজি কামা (১৮৬১–১৯৩৬) ভারতের প্রথম জাতীয় পতাকার যে রূপদান করেছিলেন, তার মাঝের ব্যান্ডে দেবনাগরী হরফে ''"বন্দে মাতরম্‌ ''" ধ্বনিটি খোদিত ছিল। ==পাদটীকা== Sabyasachi Bhattacharya, ''Vande mataram, the biography of song'', Penguin Books, 2003, ==বহিঃসংযোগ== Vande Matharam Sung by Lata Mangeshkar in Anand Math Vande Matharam Sung by Hemant Kumar Mukhopadhaya in Anand Math Download the most simple and most elegant version of Vande Mataram from the National Portal of India, Government of India. Vande Mataram voted second in The World's Top Ten BBC Vande Mataram against Sikh tenets "How Secular is Vande Mataram?" AG Noorani on the controversy Boycott threat over Indian song BBC 1937 Congress Resolution on validity of Muslim objection to this song "Vande Mataram and Muslims" Islamic Voice (magazine) Vande Matram is back as handle to beat Muslims with Historical perspective from Islamic Voice সংস্কৃতি দেশাত্মবোধক গান শব্দ শব্দবন্ধ জাতীয় প্রতীক
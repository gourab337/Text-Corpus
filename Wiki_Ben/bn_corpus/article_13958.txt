গ্রিক পুরাণে, (প্রাচীন গ্রিক: Ἀστερία) নামে এগারজন ব্যক্তি ছিলেন। তারা হলেন টাইটান কয়উস ফয়বের কন্যা, আমাজন নারী, হেলিয়াড, ডানাইড, আলকিনাইডিস, করোনাসের কন্যা, তেউসারের কন্যা, ফোকাসের উপপত্নী, বেলেরোফোনের উপপত্নী, অ্যাথেনীয় দাসী, এবং তেলেমাকো অপেরার চরিত্র। ==কয়উসের কন্যা== আস্তেরিয়া ছিলেন টাইটান কয়উস ফয়বের কন্যা এবং লেটোর বোন। হেসিয়ডের ''থিওগনি'' অনুসারে, পের্সেসের ঔরসে তার গর্ভে একটি সন্তান জন্মে, সে হল ডাইনিদের দেবী হেকাতে। ==আমাজন নারী== আস্তেরিয়া ছিলেন হিরাক্লিজ কর্তৃক খুন হওয়া নবম আমাজন নারী। ==হেলিয়াড== আস্তেরিয়া বা আস্তরিস ছিলেন হেলিয়স ক্লিমেনে বা সেটোর কন্যা। নদীর দেবতা হাইডেসপিসের সাথে তার বিয়ে হয় এবং তাদের পুত্র ডেইয়াডিস ভারতের রাজা হন। ==ডানাইড== আস্তেরিয়া ছিলেন ডানাইডদের একজন, যারা বিয়ের রাতে তাদের স্বামীকে খুন করত এবং ডানাউসের কন্যা। আস্তেরিয়া স্বল্প সময়ের জন্য চাইতাসের স্ত্রী ছিলেন। ==আলকিনাইডিস== আস্তেরিয়া আলকিনাইডিসদের একজন ছিলেন। সে তার বোনদের সাথে সমুদ্রে উড়ে যায় এবং মাছরাঙ্গা পাখিতে রূপান্তরিত হয়। ==করোনাসের কন্যা== আস্তেরিয়া করোনাসের কন্যা এবং সম্ভবত তিনি এবং অ্যাপোলো ভবিষ্যৎদ্রষ্টা ইডমনের পিতামাতা। ==তেউসারের কন্যা== তেউসার এবং সাইপ্রাসের ইউনের কন্যার নামও আস্তেরিয়া ছিল। ==ফোকাসের উপপত্নী== আস্তেরিয়া বা আস্তেরোডিয়া ছিলেন ফোকাসের উপপত্নী। তাদের সন্তান ক্রিসাস পানোপাস। ==বেলেরোফোনের উপপত্নী== আস্তেরিয়া ছিলেন হাইডিয়াসের কন্যা। তিনি বেলেরোফোনের উপপত্নী এবং তাদের সন্তান হাইডিসস। তার পুত্র কারিয়া শহর প্রতিষ্ঠা করেন, যা তার নামেই নামকরণ করা হয়। ==অ্যাথেনীয় দাসী== আস্তেরিয়া একজন অ্যাথেনীয় দাসী ছিলেন যাকে মিনোতরের সম্ভাব্য উৎসর্গ করা হওয়ার কথা ছিল, যা ফুলদানির চিত্রের অঙ্কিত হয়। ==তেলেমাকো অপেরার চরিত্র== ক্রিস্টফ ভিলিবাল্ড গ্লুক তার ১৭৬৫ সালের ''তেলেমাকো'' অপেরার একটি চরিত্রের নাম দেন আস্তেরিয়া। অপেরাটি হোমারের ওডিসি অবলম্বনে হলেও, সেখানে এই নাম ছিল না। ==তথ্যসূত্র== দেবী পুরাণে নারী
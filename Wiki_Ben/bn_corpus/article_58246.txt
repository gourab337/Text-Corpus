'''রেঞ্জার''' () ইউনিক্স-সদৃশ সিস্টেমসমূহের জন্যে টেক্সট-ভিত্তিক ব্যবহারকারী ইন্টারফেসের একটি ফ্রি ওপেন সোর্স ফাইল ম্যানেজার। রোমান জিম্বেলমান এটির উন্নয়ন করেন এবং গ্নু জেনারেল পাবলিক লাইসেন্সের অধীনে নিবন্ধন করেন। কয়েকটি কীস্ট্রোকের মাধ্যমে এই প্রোগ্রাম ফাইল ব্যবস্থাপনা টাস্ক সম্পাদন করতে পারে এবং এক্ষেত্রে মাউজের ব্যবহার ঐচ্ছিক। রাইফেল ফাইল ওপেনার এবং scope.sh-এর মত এক্সটেনশন সহযোগে রেঞ্জারকে পূর্ব নির্ধারিত প্রোগ্রাম দ্বারা ফাইল খোলাতে বা বাহ্যিক প্রোগ্রাম দিয়ে ফাইলের প্রিভিউ দেখাতে স্ক্রিপ্টেড করা যায়। == বৈশিষ্ট্য == ইউটিএফ-৮ সমর্থন মাল্টি-কলাম ডিসপ্লে নির্বাচিত ফাইল/ডিরেক্টরির প্রাকদর্শন কমন ফাইল অপারেশন (ক্রিয়েট/মোড পরিবর্তন ভিআই-সদৃশ কনসোল এবং হটকি একবারে একাধিক ফাইল পুনঃনামকরণ ফাইল প্রকার নির্ধারণ এবং সঠিক প্রোগ্রাম দ্বারা চালানো রেঞ্জার ছাড়ার পরে শেলের ডিরেক্টরি পরিবর্তন ট্যাব, বুকমার্ক, মাউজ সমর্থন সত্যিকারের রঙে চিত্র প্রাকদর্শন ভিডিও থাম্বনেল == ডিজাইন == রেঞ্জার পাইথনে লেখা হয়েছে এবং টেক্সট ভিত্তিক ব্যবহারকারী ইন্টারফেস এনকার্সেস ব্যবহার করে। প্রোগ্রাম তিনটি কলামে ফোল্ডার গঠন দেখাতে মিলার কলাম ভিজুয়ালাইজেশন পদ্ধতি ব্যবহার করে, যেখানে কলামগুলোর প্রশস্ততার অনুপাত ১:২:৩। বর্তমানে সক্রিয় ফোল্ডারটি সবসময় কেন্দ্রে থাকে, যেখানে তার মাতৃ ফোল্ডার থাকে বামে। একদম ডানের ফোল্ডারে ফাইল প্রিভিউ বা বর্তমানের নির্বাচিত ফোল্ডারের অধীন ফোল্ডার দেখানো হয়। === কনফিগারেশন === যতটুকু সম্ভব রেঞ্জার এর কিবাইন্ডিং ভিআই-থেকে আনয়ন করে, তবে মাউজ বাটনও সমর্থন করে এবং গ্নু রিডলাইন মিডনাইট কমান্ডারের সাথেও কিছু কিবাইন্ডিং শেয়ার করে। সমস্ত কনফিগারযোগ্য কিবাইন্ডিং কনফিগারেশন ফাইলে সংজ্ঞায়িত থাকে, যেটি ডিফল্টভাবে থাকে। == রিসেপশন == আর্চ লিনাক্স ব্যবহারকারীদের মধ্যে ২০১২ সালের একটি পরিসংখ্যানে পাওয়া যায় রেঞ্জারই ছিলো সবচেয়ে বেশি ব্যবহৃত টেক্সট-ভিত্তিল ফাইল ম্যানেজার। দ্বিতীয় অবস্থানে ছিলো মিডনাইট কমান্ডার। লিনাক্স জার্নালের "বেস্ট ফাইল ম্যানেজার" বিষয়শ্রেণিতে ২০১৩ সালে রেঞ্জার ০.৯% ভোট পায়। লিনাক্সলিংকস একে "১০টি সেরা অর্থডক্স ফ্রি লিনাক্স ফাইল ম্যানেজার", এবং এর "৫টি শীর্ষ কনসোল লিনাক্স ফাইল ম্যানেজার"-এর একটি হিসেবে ঘোষণা করে। প্রায়সময় ম্যাগাজিন প্রবন্ধ সফটওয়্যার ব্লগে পাওয়ার ইউজারদের জন্যে এর কথা উল্লেখ করা হয়, বিশেষত কমান্ড-লাইন ইন্টারফেসের পাওয়ার বিশালত্ব বোঝাতে। === অন্যান্য ফাইল ম্যানেজারের সাথে তুলনা=== এর মিলার কলাম লেআউটের কারণে রেঞ্জারকে প্রায়শই ফাইন্ডারের সাথে তুলনা করা হয়, যেটি ক্লাসিক ম্যাক ওএস ম্যাকওএসের ডিফল্ট ফাইল ম্যানেজার। যারা ডিরেক্টরি ওপাসে অভ্যস্ত তাদের জন্যেও একটি উল্লেখিযোগ্য বিকল্প হিসেবে সাজেস্ট করা হয়। মিডনাইট কমান্ডারসহ অন্যান্য টেক্সট-ভিত্তিক ফাইল ম্যানেজারের সাথে এর কিছু সাদৃশ্য রয়েছে, যেখান থেকে এটি এর ফাংশন কি কীবোর্ড শর্টকাট আনয়ন করে। এর সাথে ভিআইএফএম মাটেরও সাদৃশ্য রয়েছে। সাথে সাথে ফাইল ব্যবস্থাপনার সাথে যুক্ত অধিকাংশ কোর ইউটিলিটি (cd, ls, rm, mv, ln, touch, ইত্যাদি) রেঞ্জারের স্বতন্ত্র কমান্ড ভাষা লেয়ারে অন্তর্ভুক্ত। একইরকম টেক্সট ব্যবহারকারী ইন্টারফেসের ফাইল ব্রাউজারের মধ্যে "রোভার" "এনএনএন" রয়েছে। ==তথ্যসূত্র== == আরও দেখুন == ফাইল ব্যবস্থাপক কমান্ড-লাইন ইন্টারফেস == বহিঃসংযোগ == ডকুমেন্টেশন সফটওয়্যার অ্যাপলিকেশন সফটওয়্যার সফটওয়্যার
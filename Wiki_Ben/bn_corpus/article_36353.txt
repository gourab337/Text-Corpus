স্টেট রুট ১৮৬ (এসআর ১৮৬)''' যুক্তরাস্ট্রের অবস্থিত একটি রাজ্য মহাসড়ক। রাস্তাটি কলরাডো নদীর তীরে অবস্থিত যেটি কিনা ইউএস-মেক্সিকো সীমান্ত থেকে ইন্টারস্টেট (আই-৮) এর সংযোগ সড়ক হিসেবে ব্যবহৃত হয়। এসআর ১৮৬ এর দক্ষিণ প্রান্তবিন্দু অবস্থিত লস অ্যানগোডন্স, বাজা ক্যালিফোর্নিয়া এবং উত্তর প্রান্তবিন্দু অবস্থিত আরজা জাংশনের নিকটবর্তী উইন্টারহ্যাভেন, মাত্র ২.০৭ মাইল (৩.৩৩১কি.মি.) লম্বা রাস্তাটি আলমো ক্যানেল ধরে অল আমেরিকান ক্যানেল পাড়ি দেয় ফোর্ট উমা-কুইচ্যান রিজারভেশান এলাকায়। এসআর ১৮৬, ১৯৭২ সালে ইম্পিরিয়াল কাউন্টির অধীন হিসেবে চিহ্ণিত করা করা হয়, যদিও এর অপরপ্রান্ত আই-৮ একবছর পর নির্মাণ করা হয়েছিল। ==রাস্তার বিবরণ== এসআর ১৮৬ এর দক্ষিণ প্রান্তে লস-অ্যানগোডন্সে অবস্থিত ইউএস-মেক্সিকো সীমান্ত এসআর ১৮৬ ইউএস-মেক্সিকো ইন্টারন্যাশনাল) মধ্যবর্তী লস-অ্যানগোডন্স থেকে শুরু হয়। তারপর রাস্তাটি আলমো ক্যানেল ধরে উত্তরপূর্ব দিক বরাবর ফোর্ট উমা-কুইচ্যান রিজারভেশন অতিক্রম করে। তবে রাস্তাটির আশেপাশে কোন জনবসতি নেই বললেই চলে, সেই অর্থে রাস্তাটি বেশ নির্জন জায়গায় অবস্থিত। এসআর উত্তরদিক বরাবর চলে অল-আমেরিকান ক্যানেল অতিক্রম করে উত্তরদিকে মোড় নেয়। অবশেষে রাস্তাটি আরজা জাংশনের নিকটবর্তী আই-৮ গিয়ে সমাপ্ত হয়। অপর অংশটি আরজা রোড নাম নিয়ে উত্তরদিকে চলতেই থাকে। আই-৮ এবং এসআর ১৮৬ এর সংযোগ স্থলের পাশেই একটি ক্যাসিনো অবস্থিত, যেটি কুইচ্যান আদিবাসী আমেরিকানদের দ্বারা ২০০৯ সালে স্থাপিত হয়। এসআর ১৮৬ জাতীয় মহাসড়ক ব্যবস্থার অংশ নয়, যেটি কিনা একটি দেশের অর্থনীতি, প্রতিরক্ষা এবং চলাফেরার জন্য সবচেয়ে গুরুত্বপূর্ণ বলে বিবেচিত। ২০১৩ সালের তথ্যমতে, রাস্তাটির দক্ষিণ প্রান্তদিয়ে দৈনিক গড়ে ৩,৭০০ টি যানবাহন এবং আই-৮ অংশ দিয়ে গড়ে ৮,১০০ টি যানবাহন চলাচল করে, সংখ্যাটি এখন পর্যন্ত ওই রাস্তাদিয়ে চলাচলকারী যানবাহনের সংখ্যার সর্বোচ্চ। ==ইতিহাস== কলরাডো নদীর তীরবর্তী একটি দক্ষিণমুখী ওয়ান-টু-ওয়ান মহাসড়ক ১৯১৭ সাল থেকেই বিদ্যমান ছিল, যেটি ১৯৫৬ থেকে ১৯৬৫ সালের মধ্যে পাঁকাকৃত। ১৯৭০ সালে রাস্তাটির দক্ষিণপ্রান্তে অ্যানড্রেড পোর্ট নির্মাণ করা হয়। ১৯৭২ সাল নাগাদ ক্যালিফোর্নিয়া রাজ্য আইনসভা কর্তৃক রাস্তাটিকে এসআর ১৮৬ নামকরণ করা হয়। পুরো রাস্তাজুড়ে দুটি সেতু রয়েছে। প্রথম সেতুটি তৈরী করা হয় অল-আমেরিকান ক্যানেলের ওপর ১৯৩৮ সালে কনক্রিটের স্লাবে। গাড়ির চাপ সামাল দিতে ব্যর্থ সেতুটি ছিল মাত্র ১৪০.০৯ ফিট লম্বা। দ্বিতীয় সেতুটি আরজা জাংশনের নিকটবর্তী আই-৮ অবস্থিত। ১৯৭৩ সালে ২২৭.০৩ ফিট লম্বা সেতুটি কনক্রিট বক্স বিম কাঠামোতে তৈরী। গাড়ির চাপ সামাল দিতে ব্যর্থ নয় এই সেতুটি। ==মূখ্য অংশবিশেষ== ==তথ্যসূত্র== ==বহিঃসংযোগ== California Highways Route 186 অঙ্গরাজ্যের মহাসড়ক
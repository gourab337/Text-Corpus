'''চেতন শর্মা''' (; জন্ম: জানুয়ারি, ১৯৬৬) পাঞ্জাবের লুধিয়ানায় জন্মগ্রহণকারী প্রথিতযশা সাবেক ভারতীয় আন্তর্জাতিক ক্রিকেটার। ১৯৮৭ সালের বিশ্বকাপ ক্রিকেটে ভারতীয় দলের অন্যতম সদস্য ছিলেন। বিশ্বকাপ ক্রিকেটের ইতিহাসে প্রথমবারের মতো হ্যাট্রিক করে স্মরণীয় হয়ে আছেন তিনি। দ্রোণাচার্য পুরস্কার বিজয়ী ব্যক্তিত্ব ''দেশ প্রেম আজাদ'' ছিলেন তার কোচ। মাত্র ফুট ইঞ্চি উচ্চতাবিশিষ্ট হওয়া স্বত্ত্বেও ১৯৮০-এর দশকে ভারতের অন্যতম দ্রুতগামীর বোলার হিসেবে পরিচিত ছিলেন। == খেলোয়াড়ী জীবন == ১৬ বছর বয়সে হরিয়ানা দলের মাধ্যমে প্রথম-শ্রেণীর ক্রিকেটে অভিষেক ঘটে চেতন শর্মার। এর এক বছর একদিবসীয় ক্রিকেটে অংশগ্রহণ করেন। ১৯৮৪ সালে লাহোরের গাদ্দাফি স্টেডিয়ামে পাকিস্তান দলের বিপক্ষে টেস্ট ক্রিকেটে অভিষিক্ত হন তিনি। অভিষেকেই নিজস্ব ৫ম বলে মহসিন খানকে বোল্ড করেন। এরফলে তিনি টেস্টে তৃতীয় ভারতীয় হিসেবে প্রথম ওভারেই উইকেট লাভ করার সবিশেষ কৃতিত্ব দেখান। ১৯৮৫ সালে শ্রীলঙ্কায় তিন টেস্টে ১৪ উইকেট লাভ করেন। পরবর্তী মৌসুমে অস্ট্রেলিয়ায় অনুষ্ঠিত বিশ্ব সিরিজ কাপের লীগ পর্যায়ে অপরাজিত ৩৮* রান করে দলকে ফাইনালে নিয়ে যান। ১৯৮৬ সালে ইংল্যান্ড ক্রিকেট দলের বিপক্ষে দুই টেস্টে ১৬ উইকেট শিকার করেন। তন্মধ্যে বার্মিংহামে ১০ উইকেট লাভ করেন। দ্বিতীয় ইনিংসে তার খেলোয়াড়ী জীবনের সেরা ৬/৫৮ করেন যা অদ্যাবধি ভারতীয়দের মধ্যে সেরা বোলিং নৈপুণ্য। আঘাতপ্রাপ্তি তার ক্রিকেট খেলায় অন্তরায় হয়ে দাড়ায়। আঘাত থেকে মুক্ত হয়ে তিনি পরবর্তী তিন বছর কপিল দেবের সাথে উদ্বোধনী বোলার হিসেবে জুটি গড়েন। == বিশ্বকাপ ক্রিকেট == ১৯৮৭ সালের বিশ্বকাপ ক্রিকেটে চেতন শর্মা প্রতিযোগিতার ইতিহাসে প্রথমবারের মতো হ্যাট্রিক করেন। গ্রুপ-পর্বে তিনি একে-একে নিউজিল্যান্ডের কেন রাদারফোর্ড, ইয়ান স্মিথ এবং ইয়ান চ্যাটফিল্ডকে ৪২ ওভারের শেষ তিন বলে আউট করে কীর্তিগাঁথা গড়েন। ১৯৮৯ সালের নেহরু কাপে ইংল্যান্ডের বিপক্ষে স্মরণীয় ইনিংস খেলেন। নম্বরে ব্যাটিংয়ে নেমে ৯৬ বলে অপরাজিত ১০১* রান করে দলকে বিজয় এনে দেন। পরের খেলায় অস্ট্রেলিয়ার বিরুদ্ধে মনোজ প্রভাকরকে সাথে নিয়ে নিরবিচ্ছিন্ন ৪০ রানের জুটি করেন ছক্কা মেরে দলকে জয়ী হতে সাহায্য করেন। == অবসর পরবর্তী জীবন == ক্রিকেট খেলা থেকে অবসর নেয়ার পর চেতন শর্মা ধারাভাষ্যকার হিসেবে কাজ করেছেন। ২০০৪ সালে হরিয়ানার পাঁচকুলা এলাকায় ক্রিকেট একাডেমী প্রতিষ্ঠা করেন। সাবেক ভারতীয় ক্রিকেটার যশপাল শর্মা সম্পর্কে তার কাকা হন। ২০০৯ সালে বহুজন সমাজ পার্টির পক্ষ থেকে ফরিদাবাদ এলাকা থেকে লোকসভা নির্বাচনে করেছেন চেতন শর্মা। == তথ্যসূত্র == == আরও পড়ুন == Christopher Martin-Jenkins, ''The Complete Who's Who of Test Cricketers'' == আরও দেখুন == ক্রিকেট বিশ্বকাপ ১৯৮৭ ক্রিকেট বিশ্বকাপ ক্রিকেট বিশ্বকাপের রেকর্ড তালিকা একদিনের আন্তর্জাতিক ক্রিকেটে হ্যাট্রিকের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার আন্তর্জাতিকে হ্যাট্রিক লাভকারী বিষয়শ্রেণী:এম পার্কিনসন বিশ্ব একাদশের ক্রিকেটার অঞ্চলের ক্রিকেটার অঞ্চলের ক্রিকেটার ক্রিকেটার স্পোর্টিং ক্লাবের ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেট কোচ ক্রিকেট ধারাভাষ্যকার থেকে আগত ক্রিকেটার ক্রিকেটার
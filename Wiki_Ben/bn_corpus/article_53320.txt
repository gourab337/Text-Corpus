'''নাতালি সিভার''' (; জন্ম: ২০ আগস্ট, ১৯৯২) জাপানের টোকিওতে জন্মগ্রহণকারী বিখ্যাত ইংরেজ মহিলা আন্তর্জাতিক ক্রিকেট তারকা। ইংল্যান্ড মহিলা ক্রিকেট দলের অন্যতম সদস্য তিনি। দলে তিনি মূলতঃ অল-রাউন্ডার হিসেবে খেলছেন। ২০১৭ সালের বিশ্বকাপ বিজয়ী ইংল্যান্ড দলের অন্যতম সদস্য ছিলেন। == প্রারম্ভিক জীবন == সিভারের মাতা জাপানভিত্তিক বৈদেশিক কমনওয়েলথ কার্যালয়ে কাজ করতেন। সময়েই সিভারের জন্ম হয়েছিল। ইংল্যান্ডে ফিরে যাবার পূর্বে পোল্যান্ডে বসবাস করেন তিনি। সেখানে তিনি মহিলাদের লীগ ফুটবলে অংশ নেন। এরপর নেদারল্যান্ডসে বাস্কেটবল খেলায় অংশগ্রহণ করেন। কিশোরী থাকাকালেই ক্রিকেট খেলতে শুরু করেন নাতালি সিভার। সারের ক্লাব দল স্টোক ডি’আবেরননে খেলেন তিনি। এছাড়াও, বিদ্যালয় দলের পক্ষে খেলেছেন তিনি। এপসম কলেজে থাকাবস্থায় দুই মৌসুমে প্রথম একাদশে সপ্রতিভ অংশগ্রহণ ছিল নাতালি সিভারের। সারের একাডেমিতে কিছুকাল অবস্থানকালে সারে কাউন্টি দলে খেলেন। এরপর ইংল্যান্ড মহিলা একাডেমিতে স্থানান্তরিত হন। ২০১৪ সালে লাফবোরা বিশ্ববিদ্যালয়ে ক্রীড়া অনুশীলন বিষয়ে অধ্যয়ন করেছেন নাতালি সিভার। == আন্তর্জাতিক ক্রিকেট == একাডেমি দলের পক্ষে কয়েকটি খেলায় সফলতা লাভের পর ২০১৩ সালে পাকিস্তানের বিপক্ষে সীমিত ওভারের ক্রিকেট সিরিজ খেলার জন্য মনোনীত হন। এভাবেই পূর্ণাঙ্গ ইংল্যান্ড দলের পক্ষে অভিষেক ঘটে তার। এরপর নিউজিল্যান্ডের বিপক্ষে টুয়েন্টি২০ খেলায় অংশ নেন। নিউজিল্যান্ড দলের বিপক্ষে প্রথম ইংরেজ ক্রিকেটার হিসেবে টুয়েন্টি২০ আন্তর্জাতিকে হ্যাট্রিক করার বিরল কীর্তিগাঁথা স্থাপন করেন তিনি। ২০১৩-১৪ মৌসুমে অ্যাশেজ সিরিজ খেলার জন্য অস্ট্রেলিয়া গমন করেন। পার্থে অনুষ্ঠিত টেস্টে ৭২ রান সংগ্রহসহ এক উইকেট দখল করেন তিনি। এরপর ভারতের বিপক্ষেও টেস্ট সিরিজে অংশ নেন নাতালি সিভার। এপ্রিল, ২০১৫ সালে ইংল্যান্ড মহিলা একাডেমি দল দুবাই সফরে যায়। দলের অন্যতম সদস্য ছিলেন তিনি। সেখানে ইংল্যান্ড দল তাদের প্রতিপক্ষ অস্ট্রেলিয়ার বিপক্ষে দুইটি ৫০-ওভারের খেলায় দুইটি টুয়েন্টি২০ খেলায় অংশ নেয়। == ক্রিকেট বিশ্বকাপ == ২০১৭ সালের ক্রিকেট বিশ্বকাপে হিদার নাইটকে সাথে নিয়ে ২১৩ রানের জুটি গড়েন। এটি বিশ্বকাপের ইতিহাসে ৩য় উইকেট জুটিতে সর্বোচ্চ সংগ্রহ। একই বিশ্বকাপে তামসিন বিউমন্টের সাথে ১৭০ রান তুলে ৪র্থ উইকেটে সর্বোচ্চ রানের জুটি গড়েন। ২০১৭ সালের বিশ্বকাপের শিরোপা বিজয়ী ইংল্যান্ড দলের অন্যতম সদস্য ছিলেন তিনি। দলটি শিরোপা নির্ধারণী খেলায় ভারতকে পরাজিত করেছিল। == মূল্যায়ন == পূর্ববর্তী গ্রীষ্মে অনুষ্ঠিত ক্রিকেট বিশ্বকাপে সপ্রতিভ অংশগ্রহণ করেন তিনি। দলের বিশ্বকাপ শিরোপায় প্রভূতঃ ভূমিকা রাখেন। ফলশ্রুতিতে ২০১৮ সালে উইজডেন কর্তৃক নির্বাচিত ৩জন মহিলা ক্রিকেটারের অন্যতম বর্ষসেরা ক্রিকেটার হিসেবে মনোনীত হন তিনি। এপ্রিল, ২০১৪ সালে ঘোষিত ইসিবি’র প্রথম ১৮ জনের কেন্দ্রীয় চুক্তির তালিকায় তাকেও অন্তর্ভূক্ত করা হয়। ইংরেজ অধিনায়ক হিদার নাইট তার সম্পর্কে মন্তব্য করেন যে, তিনি আমাদের বেন স্টোকস বিধ্বংসী অল-রাউন্ডার। == ওডিআই শতকসমূহ == নাতালি সিভারের ওডিআই শতকসমূহ রান খেলা প্রতিপক্ষ শহর/দেশ মাঠ সাল ফলাফল '''১''' ১৩৭ ৩৪ লিচেস্টার, ইংল্যান্ড, যুক্তরাজ্য গ্রেস রোড ২০১৭ জয় '''২''' ১২৯ ৩৮ ডার্বি, ইংল্যান্ড, যুক্তরাজ্য কাউন্টি গ্রাউন্ড ২০১৭ জয় == তথ্যসূত্র == == বহিঃসংযোগ == জন্ম ব্যক্তি মহিলা ক্রিকেটার মহিলা টেস্ট ক্রিকেটার মহিলা একদিনের আন্তর্জাতিক ক্রিকেটার মহিলা টুয়েন্টি২০ আন্তর্জাতিক ক্রিকেটার স্টার্সের (ডব্লিউবিবিএল) ক্রিকেটার বর্ষসেরা ক্রিকেটার টুয়েন্টি২০ আন্তর্জাতিক ক্রিকেটে হ্যাট্রিক লাভকারী থেকে আগত ক্রিকেটার স্টার্সের ক্রিকেটার ওম্যানের ক্রিকেটার
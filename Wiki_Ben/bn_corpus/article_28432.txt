অনারারি ক্যাপ্টেন '''তাহের আলী''' বাংলাদেশের স্বাধীনতা যুদ্ধের একজন বীর মুক্তিযোদ্ধা। স্বাধীনতা যুদ্ধে তার সাহসিকতার জন্য বাংলাদেশ সরকার তাকে বীর বিক্রম খেতাব প্রদান করে। == জন্ম শিক্ষাজীবন == গোলাপগঞ্জ উপজেলার ফুলবাড়ী ইউনিয়নের মাইজভাগ গ্রামে ১৯৪৫ সালে জন্মগ্রহণ করেন অনারারি ক্যাপ্টেন তাহের আলী (বীর বিক্রম)। তার পিতা মরহুম মোঃ শেখ আবরু মিয়া মাতা হুছনে আরা বেগম। == কর্ম জীবন == অনারারি ক্যাপ্টেন তাহের আলী ১৯৬৩ সালে তৎকালীন পাকিস্তান সেনাবাহিনীর ইস্ট বেঙ্গল রেজিমেন্টে যোগদান করেন। ১৯৬৫ সালে পাক-ভারত যুদ্ধে তিনি অংশগ্রহণ করেন। তৎকালীন পাকিস্তান সেনাবাহিনীর পক্ষ থেকে ১৯৭১ সাল পর্যন্ত গুরুত্বপূর্ণ অবদানের জন্য তিনি ১০টি পদকে ভূষিত হন। == মুক্তিযুদ্ধে ভূমিকা == ১৯৭১ সালে মুক্তিযুদ্ধ চলাকালে তাহের আলী ১নং সেক্টরের অধীনে ৮ম ইস্ট বেঙ্গল রেজিমেন্টে একজন হাবিলদার হিসেবে মুক্তিযুদ্ধে অংশ নেন। অনারারি ক্যাপ্টেন তাহের আলী (বীর বিক্রম) ১৯৭১ সালের এপ্রিল মাসে তৎকালীন মেজর মীর শওকত আলীর নেতৃত্বে ক্যাপ্টেন খালেকুজ্জামান চৌধুরী, শহীদ ক্যাপ্টেন আপ্তাব কাদের, ক্যাপ্টেন মাফুজ আহমদ, সুবেদার আব্দুল মোতালেব নায়েক সুবেদার খয়রুল আলমসহ প্রায় ৩‘শ সৈনিকের সাথে মুক্তিযুদ্ধের রণাঙ্গনে ঝাঁপিয়ে পড়েন। তিনি মহালছড়ি, বাঘছড়ি, বুড়িঘাটসহ পার্বত্য রাঙ্গামাটির বিভিন্ন রণাঙ্গনে সম্মুখ যুদ্ধে অংশ নেন। অনারারি ক্যাপ্টেন তাহের আলী মুক্তিযুদ্ধে বিশেষ অবদানের জন্য ১৯৭৩ সালে ‘বীর বিক্রম’ উপাধিতে ভূষিত হন। == পুরস্কার সম্মাননা == বীর বিক্রম == তথ্যসূত্র == ==বহিঃসংযোগ== বিষয়শ্রেণী:বীর বিক্রম জন্ম
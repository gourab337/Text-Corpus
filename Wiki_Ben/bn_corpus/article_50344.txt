'''''আ নাইট আউট''''' (ইংরেজি: Night Out) হল চার্লি চ্যাপলিন পরিচালিত ১৯১৫ সালের মার্কিন নির্বাক হাস্যরসাত্মক চলচ্চিত্র। এসানে ফিল্ম কোম্পানি নাইলসে স্টুডিওতে আসার পর এটি চার্লি চ্যাপলিনের প্রথম চলচ্চিত্র। এসানে স্টুডিওর অধীনে চ্যাপলিনের প্রথম চলচ্চিত্র ''হিজ নিউ জব'', যা এসানের শিকাগো স্টুডিওতে চিত্রায়িত হয়েছিল। এতে চ্যাপলিনের সাথে প্রধান নারী চরিত্রে অভিনয় করেন এডনা পারভায়েন্স। এটি পারভায়েন্সের প্রথম চলচ্চিত্র। চ্যাপলিন যখন তার চলচ্চিত্রের জন্য প্রধান নারী ভূমিকায় অভিনয়ের জন্য কাউকে খুঁজছিলেন, তিনি তাকে নিউ ইয়র্ককে খুঁজে পান। ==কাহিনী সংক্ষেপ== চার্লি বেন এক মদের দোকান থেকে বের হয়ে একটি রেস্তোরাঁয় যায়। সেখানে মদ্যপ এই দুজন এক ফ্রেঞ্চ ড্যান্ডি তার বান্ধবীর সাথে ঝগড়া করে। প্রধান খাদ্য পরিবেশক প্রথমে বেনকে পরে চার্লিকে রেস্তোরাঁ থেকে বের করে দেয়। তারা অন্য একটি মদের দোকানে যায় এবং পরে তাদের হোটেলের দিকে রওনা দেয়। তারা দুজনেই সেখানকার এক সুন্দরী মহিলার প্রতি আগ্রহী হয়ে ওঠে। চার্লি যখন দরজার ফুটো দিয়ে তাকে দেখছিল, এক বেলবয় তাকে বাধা দেয় এবং জানায় মহিলাটি রেস্তোরাঁর প্রধান খাদ্য পরিবেশকের স্ত্রী। সে দ্রুত সেই হোটেল ছেড়ে অন্য হোটলে গিয়ে ওঠে। ইতোমধ্যে খাদ্য পরিবেশক তার স্ত্রী হোটেলের সেবা অসন্তুষ্ট হয়ে অন্য হোটেলে যাওয়ার সিদ্ধান্ত নেয়। দুর্ভাগ্যক্রমে তারা চার্লি যে হোটেলে ওঠে সেই হোটলেই ওঠে। মহিলাটির কুকুর চার্লির ঘরে চলে গেলে সে কুকুরের পিছু পিছু চার্লির ঘরে প্রবেশ করে। তার স্বামী এসে তার স্ত্রীকে চার্লির ঘরে খুঁজে পায়। ==কুশীলব== পূর্ণ চলচ্চিত্র চার্লি চ্যাপলিন রেভেলার বেন টার্পিন রেভেলার বাড জেমিসন প্রধান খাদ্য পরিবেশক এডনা পারভায়েন্স প্রধান খাদ্য পরিবেশকের স্ত্রী লিও হোয়াইট ফ্রেঞ্চ ড্যান্ডি/ডেস্ক ক্লার্ক ফ্রেড গুডউইন্স দ্বিতীয় হোটেলের ডেস্ক ক্লার্ক চার্লস অ্যালেন ডিলি রেস্তোরাঁর মালিক ফ্রাঙ্ক ডোলান খাদ্য পরিবেশক আর্ল এসোলা বেলবয় ==নির্মাণ== চ্যাপলিন প্রথমে এসানের শিকাগো স্টুডিওতে ''হিজ নিউ জব'' ছবি নির্মাণ করেন। কিন্তু এই শহরে কাজ করা তার জন্য কষ্টকর ছিল, তাই তিনি এসানের নাইলস স্টুডিওতে আসার অনুরোধ করেন। তার অনুরোধে সম্মত হয়ে এসানের প্রধান তাকে নাইলস স্টুডিওতে কাজ করার অনুমতি দেয়। ''আ নাইট আউট'' নাইলস স্টুডিও থেকে চ্যাপলিন নির্মিত প্রথম চলচ্চিত্র। ==তথ্যসূত্র== ==বহিঃসংযোগ== চলচ্চিত্র দশকের হাস্যরসাত্মক চলচ্চিত্র দশকের স্বল্পদৈর্ঘ্য চলচ্চিত্র স্টুডিওজের চলচ্চিত্র চ্যাপলিন পরিচালিত স্বল্পদৈর্ঘ্য চলচ্চিত্র চ্যাপলিনের চিত্রনাট্য চলচ্চিত্র নির্বাক স্বল্পদৈর্ঘ্য চলচ্চিত্র সাদাকালো চলচ্চিত্র হাস্যরসাত্মক চলচ্চিত্র
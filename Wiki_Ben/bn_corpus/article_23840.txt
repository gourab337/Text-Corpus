'''জ্ঞানবাপি মসজিদ''' (হিন্দি: ज्ञानवापी मस्जिद; "জ্ঞানের কূপ") বা '''আলমগিরি মসজিদ''' () হল মুঘল সম্রাট আওরঙ্গজেব কর্তৃক স্থাপিত একটি মসজিদ। এটি বারাণসী শহরের ললিতা ঘাটের কাছে দশাশ্বমেধ ঘাটের উত্তরে অবস্থিত। == নির্মাণ == মসজিদের ৭১ মিটার উঁচু মিনারগুলি ১৯৪৮ সালের বন্যায় ভেঙে পড়ে। আওরঙ্গজেব কাশী বিশ্বনাথ মন্দির ধ্বংস করে মন্দিরের ধ্বংসাবশেষ দিয়ে এই মসজিদ নির্মাণ করিয়েছিলেন। মন্দিরের ভিত্তি, স্তম্ভ সম্মুখভাগের দেওয়ালে আদি হিন্দু মন্দিরটির কিছু কিছু নিদর্শন স্পষ্ট দেখা যায়। পুরনো মন্দিরের পাঁচিলটি মসজিদের অন্তর্ভুক্ত হয়। মন্দিরের কিছু কিছু অংশ এখনো মসজিদের গায়ে রাখা আছে। মন্দিরের সামনের অংশটি তাজমহলের অনুকরণে নির্মিত। ১৭৮০ সালে হিন্দু মারাঠা রানি অহল্যা বাই হোলকার কাশী বিশ্বনাথ মন্দির পুনর্নির্মাণ করেন। নবনির্মিত মন্দিরটি মসজিদের পাশেই নির্মিত হয়। সেই সময় থেকে মন্দির মসজিদ দুটি শান্তিপূর্ণভাবে সহাবস্থান করছে। দুইয়ের মাঝে লোহা কাঁটাতারের বেড়া আছে। দুইয়ের মাঝে জ্ঞানবাপি নামে কুয়োটিও আছে। হিন্দুরা বিশ্বাস করে, আওরঙ্গজেব মন্দির আক্রমণ করলে মন্দিরের শিবলিঙ্গটিকে এখানে লুকিয়ে রাখা হয়েছিল। রামজন্মভূমি চত্বরের বাবরি মসজিদ ধ্বংস করার পর হিন্দু করসেবকরা ওই স্থানে হিন্দু মন্দির স্থাপনের দাবি জানায়। ১৯৯২ সালের ডিসেম্বর মাসে এই ঘটনা ঘটার পর এক হাজার পুলিশ দিয়ে কাশী বিশ্বনাথ মন্দির জ্ঞানবাপি মসজিদ ঘিরে দেওয়া হয়েছিল। মসজিদটি এখনও চালু আছে। এটি ধর্মস্থান (বিশেষ সুবিধা) আইন, ১৯৯১ অনুসারে বিশেষ সুরক্ষা পেয়ে থাকে। == আরও দেখুন == গঞ্জ-এ-শাহদিন মসজিদ চৌখাম্বা মসজিদ অমুসলমান ধর্মস্থানকে মসজিদে রূপান্তরণ == তথ্যসূত্র == ধর্মস্থানকে মসজিদে রূপান্তরণ স্থাপত্য মসজিদ দর্শক আকর্ষণ উপমহাদেশের ইসলামী শাসন মসজিদ
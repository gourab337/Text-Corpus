'''প্যারাকী''' বা '''প্যারাকি''' বা '''পেরাকি''' এক ধরনের ভারতীয় পিঠে যা পুলির আকারে তৈরি ময়দার খোলের ভিতরে নারকোল আর ক্ষীরের পুর দিয়ে ভাজা। এর আরেক নাম চন্দ্রাকলা। == স্থানভেদে বিভিন্নতা == সাবেক কালে বাঙালী হেঁশেলে দু'ধরনের প্যারাকী বানানো হতো। কখনো প্যারাকি পেটের ভিতরে খোয়া ক্ষীর আর বাদাম কিসমিসের পুর দিয়ে, আবার কখনো পায়রাকির ভিতরে থাকে মাংসের কিমা, মাছ বা বাঁধাকপির পুর দিয়ে নোনতা প্যারাকী। ভারতের বিভিন্ন প্রদেশেই ময়দার খোলের ভিতরে নারকেলের পুর ভরে সেটাকে ভেজে এক ধরনের সুস্বাদু মিষ্টি বানানোর প্রচলন আছে। তবে জায়গা বিশেষে তার এক এক রকম নাম। প্রায় একই খাবার গুজরাটে 'ঘুঘরা', মহারাষ্ট্রে 'কারঞ্জি', তামিলনাড়ুতে 'করাচিকা', অন্ধ্র আর কার্নাটকে 'কারজিকায়ি' নামে ডাকা হয়। গোয়ানিস হিন্দুরা এই খাবার গনেশ চতুর্থিতে তৈরি করেন। সেখানে এর নাম হল 'নেভরি'। উত্তর ভারতের বিভিন্ন অঞ্চলে এই পুরভরা ভাজা মিষ্টি 'গুজিয়া' নামে প্রসিদ্ধ। বিহারে আবার সেই মিষ্টিরই নাম 'পুরুকিয়া'। বিহারে মূলত দুরকম পুরুকিয়া বানানোর চল আছে সুজির আর খোয়া ক্ষীরের। সুজির পুরুকিয়াতে সুজির সাথে চিনি, কাজু বাদাম, নারকেল কোড়া, এলাচ এবং আরো বেশ কয়েক রকমের বাদাম মিশিয়ে সেটাকে ঘিয়ে ভাজা হয়। আর অন্যটায় খোয়া ক্ষীরের সাথে বাদাম আর চিনি মিশিয়ে ঘিয়ে ভেজে খোয়া পুরুকিয়া তৈরি করা হয়। বাঙালি 'প্যারাকি'র সঙ্গে পার্শ্ববর্তী রাজ্য বিহারের 'পুরুকিয়া'র নামের সাদৃশ্য বিশেষ ভাবে লক্ষণীয়। == উপকরণ == ✔( খোল বানানোর জন্য ১) ময়দা এক কাপ ২) গলানো গাওয়া ঘি/সাদা তেল হাফ কাপ ৩) বেকিং সোডা হাফ চা চামচ ৪) এক চা চামচ ছোট এলাচের গুড়ো ✔( পুর বানানোর জন্য এক কাপ নারকেল কোড়া এক কাপ গুড়োনো খোয়া ক্ষীর এক কাপ নলেন গুড়। পদ্ধতি ==== 〰〰〰〰 শুকনো ময়দাতে প্রথমে বেকিং সোডা তারপর তেল বা ঘি এর ময়ান মিশিয়ে কম কম করে জল দিয়ে ময়দাটা মেখে গায়ে বেশ খানিকটা তেল মাখিয়ে নিয়ে একটা ভিজে কাপড় জড়িয়ে একঘন্টা মতো রাখতে হবে। ততক্ষণে একটা পুর বানানোর সরঞ্জাম একটা একটা পাত্রে নিয়ে আঁচ কমিয়ে পাক করতে হবে। চিট হয়ে আসলে নামিয়ে হালকা ঠাণ্ডা অবস্থায় ছোট ছোট নাড়ু করে নিতে হবে। এর পর ময়দার লেচি কেটে লুচির মতো বিলে নিয়ে তাতে পুলি বা মোমোর মতো করে পুর ভোরে মুড়ে নিতে হবে। একসাথে বানিয়ে নিয়ে তেল গরম করে আঁচ কমিয়ে খুব কম আছে প্যারাকি গুলো ভাজতে হয়। প্যারাকীর পায়েস বানাতে গেলে এই সদ্য ভাজা প্যারাকী গরম ক্ষীরে ডোবাতে হবে। ==তথ্যসূত্র== মিষ্টি
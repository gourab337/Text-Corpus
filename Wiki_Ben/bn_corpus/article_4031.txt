'''আলফ্রেডো ডি স্টিফানো''' (৪ জুলাই ১৯২৬ জুলাই ২০১৪; একজন প্রাক্তন ফুটবলার এবং কোচ। তাকে সর্বকালের অন্যতম সেরা ফুটবলার গণ্য করা হয়। তবে আর্জেন্টাইন হলেও তার মূল পরিচিতি স্প্যানিশ ক্লাব রিয়াল মাদ্রিদের খেলোয়াড় হিসেবে। ডি স্টিফানো সেন্টার ফরোয়ার্ড হিসেবে খেলতেন। ১৯৪৩ আর্জেন্টিনার রিভারপ্লেট ক্লাবে তার ক্যারিয়ার শুরু হয়। পরবর্তী এক দশক তিনি আর্জেন্টিনা কলম্বিয়ার বিভিন্ন ক্লাবে খেলেন। ১৯৫৩ সালে রিয়াল মাদ্রিদে আসার পর ফেরেঙ্ক পুসকাসের সাথে তার ফরোয়ার্ড লাইনে অনবদ্য জুটি গড়ে উঠে, যা ক্লাবটিকে অনেক সাফল্য এনে দেয়। ১৯৬৪ পর্যন্ত রিয়ালের হয়ে তিনি ২৮২টি ম্যাচ খেলে ২১৯টি গোল করেন, যা ক্লাবটির ইতিহাসে তাকে লীগের সর্বোচ্চ গোলদাতায় পরিণত করে। ইতিহাসের অন্যতম সেরা ফুটবলার হয়েও ডি স্টিফানোর কখনো বিশ্বকাপ ফুটবল খেলা হয়নি। ১৯৫০ সালের বিশ্বকাপে আর্জেন্টিনা খেলতে অস্বীকৃতি জানায়, ১৯৫৪ সালের বিশ্বকাপে আর্জেন্টিনা সুযোগ পায়নি, ১৯৫৬ সালে ডি স্টিফানো স্পেনের নাগরিকত্ব লাভ করেন এবং স্পেনের হয়ে পরবর্তী বিশ্বকাপের (১৯৫৮) বাছাই পর্বে অংশ নেন, কিন্তু স্পেন কোয়ালিফাই করতে ব্যর্থ হয়। ১৯৬২ সালের বিশ্বকাপের বাছাই পর্বেও তিনি স্পেনের হয়ে অংশ নেন, এবার স্পেন মূল পর্বে কোয়ালিফাই-ও করে, কিন্তু বিশ্বকাপের আগে ডি স্টিফানো ইনজুরিতে পড়ে মূল পর্বে খেলতে পারেননি। ==প্রাথমিক জীবন== রিভার প্লেট ক্লাবে প্রথম বছরে খেলার সময় ডি স্টেফানো বুয়েন্স আয়ার্সের ব্যারাকাসে জন্মগ্রহণ করেন। পিতার নাম আলফ্রেডো ডি স্টেফানো। তার দাদা মাইকেল ১৯ শতকে ইতালির নিকোলোসি থেকে আর্জেন্টিনার চলে আসেন। ১৯৭৩ সালে তিনি মাত্র ১৭ বছর বয়সে আর্জেন্টাইন ক্লাব রিভার প্লেটে খেলা শুরু করেন। ==তথ্যসুত্র== ফুটবলার জন্ম ফরোয়ার্ড মৃত্যু মাদ্রিদের ম্যানেজার
আর্ডভার্কের চিত্র আর্ডভার্কের আলোকচিত্র '''আর্ডভার্ক''' নিম্ন সাহারা অঞ্চলে বসবাসকারী এক ধরনের পতঙ্গভুক স্তন্যপায়ী প্রাণী। এই প্রাণীটি Tubulidentata বর্গের অধীনে ''Orycteropus'' গণের অন্তর্ভুক্ত। এরা নিশাচর এবং গর্তে বসবাস করে। == দৈহিক গঠন == আর্ডাভর্কের গড় দৈর্ঘ্য ১.৮ মিটার। এদের দেহ খাটো এবং পাতলা লোমে আবৃত। এদের দেহের গঠন তাদের অভ্যাসের সাথে সঙ্গতি রেখে পরিবর্তিত হয়েছে। এদের পিঁপড়ে খাওয়ার অভ্যাস রয়েছে বিধায় বয়স্ক প্রাণীর কর্তন দাঁত এবং ছেদন দাঁত থাকে না। শুধুমাত্র ২০ টি পেষণ দাঁত থাকে। পেষণ দাঁতগুলোর ১০ টি নিচের চোয়ালে এবং ১০ টি উপরের চোয়ালে সন্নিবেশিত থাকে। এদের দাঁতে কোন মূল বা এনামেল নেই এবং এগুলো দেখতে নলাকৃতির। আর সারাজীবন ধরে এদের দাঁত আকারে বৃদ্ধি পেতে থাকে। এজন্যই এই বর্গের নাম হয়েছে Tubulidentata। আর্ডভার্কের সামনের পায়ের নখগুলো চ্যাপ্টা, খাটো এবং শক্তিশালী। এই নখগুলোর সাহায্যে এরা অতি দ্রুত গর্ত খুঁড়ে উইয়ের ঢিবির মধ্যে ঢুকে যেতে পারে। আর এদের মাথা লম্বা সরু। মাথার শীর্ষে নলের মত একটি তুণ্ড তথা snout থাকে। জিহ্বাটিও নলের মত লম্বাকৃতির। এটি মুখ থেকে বেরিয়ে ৪৫ সেন্টিমিটার পর্যন্ত প্রসারিত হতে পারে। == আঞ্চলিক অর্থনৈতিক গুরুত্ব == ''Orycteropus'' নামক এই গণে মোট কয়টি প্রজাতি আছে তা নিশ্চিত করে বলা যাবেনা। মূলত আফ্রিকায় এদের দেখতে পাওয়া যায়। আফ্রিকা মহাদেশের কোন কোন অঞ্চলের অধিবাসীরা আর্ডভার্ক শিকার করে খায়। এছাড়া আদের চামড়া বেশ পুরু হওয়ায় অর্থনৈতিকভাবে গুরুত্বপূর্ণ। == তথ্যসূত্র == বাংলা একাডেমী বিজ্ঞান বিশ্বকোষ; প্রথম খণ্ড। নিবন্ধের নাম: Ardvark, সংকলক: সৈয়দ মোহাম্মদ হুমায়ুন কবির। == বহিঃসংযোগ == প্রাণী স্তন্যপায়ী
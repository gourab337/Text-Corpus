'''''দ্যা কর্নফিল্ড''''' () প্রখ্যাত বৃটিশ চিত্রকর জন কন্সটেবল অঙ্কিত জনপ্রিয় একটি তৈলচিত্র। চিত্রটিতে ইংল্যান্ডের এক গ্রামীণ পথ তার আশেপাশের শান্ত পরিবেশ ফুটে উঠেছে। কনস্টেবল ১৮২৬ সালে এই চিত্রকর্মটি সমাপ্ত করেন। চিত্রকর্মটি প্রথমে ইংল্যান্ডের রয়েল একাডেমিতে প্রদর্শিত হয়। বর্তমানে চিত্রটি লন্ডনের ন্যাশনাল গ্যালারিতে শোভা পাচ্ছে। == বর্ণনা == ''দ্যা কর্নফিল্ড'' চিত্রটি ক্যানভাসের ওপর তেলরঙে আঁকা। ছবিটিতে গ্রামীণ ইংল্যান্ডের সাধারণ একটি পথ দেখানো হয়েছে। পথের দু'ধারে গাছের সারি। পথটা একটা ভুট্টাক্ষেতে গিয়ে শেষ হয়েছে। পথের ওপর কয়েকটি ভেড়া ভুট্টাক্ষেত অভিমুখে রওনা দিয়েছে, তাদের পিছুপিছু যাচ্ছে একটা সাদা-কালো কলি জাতের কুকুর। পথের পাশে এক জলাশয় থেকে উবু হয়ে পানি পান করছে এক কিশোর। গাছের ফাঁক দিয়ে দূরে সোনালী ভুট্টাক্ষেত দেখা যাচ্ছে। পুরো আকাশ জুড়ে রয়েছে সাদা মেঘ। গোটা চিত্রকর্মেই ইংল্যান্ডের এক পাড়াগাঁয়ের চিরাচরিত অলস দুপুর উঠে এসেছে। == তথ্যসূত্র == == বহিঃসংযোগ == The Cornfield, The National Gallery. চিত্রকর্ম বিষয়শ্রেণী:জন কনস্টেবলের চিত্রকর্ম গ্যালারির সংগ্রহ, লন্ডন
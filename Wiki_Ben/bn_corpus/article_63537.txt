'''ফ্ল্যাশ গর্ডন''' একটি কাল্পনিক কমিক চরিত্র,যার স্রষ্টা হলেন অ্যালেক্স রেমন্ড। ফ্ল্যাশ গর্ডনের কাহিনীগুলি প্রধানত মহাকাশ অভিযানভিত্তিক কল্পবিজ্ঞান। ফ্ল্যাশ গর্ডনের চিত্রকাহিনী ১৯৩৪ সালের ৭ই জানুয়ারী প্রথম প্রকাশিত হয়। এই কমিক স্ট্রিপটি সম্ভবত বাক রজারের কমিক স্ট্রিপ থেকে অনুপ্রাণিত ছিল। পরবর্তীতে ফ্ল্যাশ গর্ডন চরিত্রটি বিশ্ব জুড়ে বিপুল জনপ্রিয়তা লাভ করে এবং বিভিন্ন ভাষাতে অনুদিত হয়। ফ্ল্যাশ গর্ডনকে নিয়ে তৈরি হয় বিভিন্ন চলচ্চিত্র, টেলিভিশন সিরিজ, অ্যানিমেশন সিরিজ ইত্যাদি। ২০০৭-২০০৮ সময়পর্বে মার্কিন যুক্তরাষ্ট্রর সাইফাই চ্যানেলে ফ্ল্যাশ গর্ডনের সর্বাধুনিক টেলিভিশন সিরিজটি দেখানো হয়। ফ্ল্যাশ গর্ডনের কাহিনী প্রথম দৈনিক কমিক স্ট্রিপ আকারে প্রকাশিত হয় ১৯৩৪ থেকে ১৯৯২ সময়পর্বে এবং সানডে স্ট্রিপ প্রকাশিত হয় ১৯৩৪ থেকে ২০০৩ সাল পর্যন্ত। বর্তমানে কিং ফিচারস সিন্ডিকেট ফ্ল্যাশ গর্ডনের কমিকস রঙিন করে পুনর্মুদ্রিত করছে। ==কাহিনীর প্রেক্ষাপট== কাহিনীর নায়ক ফ্ল্যাশ গর্ডন, একজন আমেরিকান অ্যাথলিট যে পৃথিবী থেকে অপহৃত হয় এবং সুদূর মঙ্গো গ্রহে প্রেরিত হয়। পৃথিবীর অধিবাসী হওয়া সত্ত্বেও মঙ্গোর ন্যায়কামী রাজপুত্র ব্যারিন এবং মঙ্গোয় অরাজকতার প্রতিষ্ঠাতা নিষ্ঠুর সম্রাট মিং-এর যুদ্ধ চলাকালীন সময়ে ফ্ল্যাশ তার ক্ষুরধার বুদ্ধি দুর্নিবার সাহসের পরিচয় দেয়। ফ্ল্যাশ গর্ডনের নেতৃত্বেই অবশেষে মঙ্গোর অধিবাসীরা অত্যাচারী মিং-এর বিরুদ্ধে প্রতিরোধ গড়ে তুলতে সক্ষম হয়। ==অন্যান্য প্রধান চরিত্রসমূহ== ডেল আর্ডেন হান্স জার্কভ মিং দি মার্সিলেস প্রিন্স ব্যারিন ==আরও দেখুন== *''জাদুকর ম্যানড্রেক'' *''অরণ্যদেব'' *''কিং ফিচারস সিন্ডিকেট'' *''বাক রজার'' *''ডিফেন্ডারস অব দ্য আর্থ'' ==তথ্যসূত্র== বই চলচ্চিত্রের মধ্যে অভিযোজিত চরিত্র চরিত্র
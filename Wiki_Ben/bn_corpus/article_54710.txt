'''টিম অ্যালেন''' (ইংরেজি: Tim Allen) নামে সুপরিচিত '''টিমোথি অ্যালান ডিক''' (ইংরেজি: Timothy Alan Dick; জন্ম: ১৩ই জুন ১৯৫৩) হলেন একজন মার্কিন অভিনেতা কৌতুকাভিনেতা। তিনি এবিসি চ্যানেলের সিটকম ''হোম ইমপ্রোভমেন্ট'' (১৯৯১-১৯৯৯)-এ টিম "দ্য টুলম্যান" টেলর ভূমিকায় অভিনয়ের জন্য পরিচিত। এই কাজের জন্য তিনি একটি প্রাইমটাইম এমি পুরস্কারের (১৯৯৪) মনোনয়ন লাভ করেন এবং তিনটি গোল্ডেন গ্লোব পুরস্কারের মনোনয়ন থেকে একটি পুরস্কার অর্জন করেন। এছাড়া ১৯৯০-এর দশকে তিনি ''টয় স্টোরি'' চলচ্চিত্র ধারাবাহিকে বাজ লাইটইয়ার চরিত্রে জন্য কণ্ঠ দিয়ে এবং ''দ্য সান্তা ক্লজ'' চলচ্চিত্র ত্রয়ীতে (১৯৯৪-২০০৬) স্কট ক্যালভিন সান্তা ক্লজ চরিত্রে অভিনয় করে পরিচিতি লাভ করেন। ''টয় স্টোরি ২'' ছবিতে কণ্ঠ দিয়ে তিনি একটি অ্যানি পুরস্কার লাভ করেন। তার অভিনীত অন্যান্য চলচ্চিত্রগুলো হল ''ফর রিচার অর পুয়রার'' (১৯৯৭), ''জাঙ্গল টু জাঙ্গল'' (১৯৯৭), ''গ্যালাক্সি কোয়েস্ট'' (১৯৯৯), ''বিগ ট্রাবল'' (২০০২), ''ক্রিসমাস উইথ দ্য ক্র্যাঙ্কস'' (২০০৪), ''দ্য শ্যাগি ডগ'' (২০০৬), ''ওয়াইল্ড হগস্‌'' (২০০৭), ''রেডবেল্ট'' (২০০৮), ''ক্রেজি অন দ্য আউটসাইড'' (২০১০)। ২০১১ থেকে ২০১৭ পর্যন্ত তিনি এবিসির সিটকম ''লাস্ট ম্যান স্ট্যান্ডিং''-এ মাইক ব্যাক্সটার চরিত্রে অভিনয় করেন। ==প্রারম্ভিক জীবন== অ্যালেন ১৯৫৩ সালের ১৩ই জুন কলোরাডোর ডেনভারে জন্মগ্রহণ করেন। তার জন্মনাম টিমোথি অ্যালান ডিক। তার মাতা মার্থা ক্যাথরিন (জন্ম: ফক্স) ছিলেন একজন কমিউনিটি সার্ভিস ওয়ার্কার এবং তার পিতা জেরাল্ড এম. ডিক ছিলেন একজন আবাসন ব্যবসায়ের এজেন্ট। পাঁচ ভাইয়ের মধ্যে অ্যালেন তৃতীয়। তার এগারো বছর বয়সে তার পিতা এক মদ্যপ গাড়ি চালকের গাড়ির সাথে ধাক্কা লেগে সড়ক দুর্ঘটনায় মারা যান। দুই বছর পর তার মাতা তার স্কুল জীবনের প্রেমিক ব্যবসায়ের নির্বাহীকে বিয়ে করেন। ছয় সন্তানসহ তার মাতা তার নতুন স্বামীর সাথে মিশিগানের বার্মিংহামে চলে আসেন। ==তথ্যসূত্র== ==বহিঃসংযোগ== প্রাতিষ্ঠানিক ওয়েবসাইট জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২০শ শতাব্দীর মার্কিন কৌতুকাভিনেতা বিষয়শ্রেণী:২১শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন কৌতুকাভিনেতা অভিনেতা ডেমোক্র্যাট মিশিগান প্রাক্তন শিক্ষার্থী মিশিগান প্রাক্তন শিক্ষার্থী কণ্ঠ অভিনেতা কৌতুকাভিনেতা চলচ্চিত্র অভিনেতা টেলিভিশন অভিনেতা গ্লোব পুরস্কার (সেরা অভিনেতা সঙ্গীতধর্মী বা হাস্যরসাত্মক টিভি ধারাবাহিক) বিজয়ী পুরস্কার বিজয়ী
'''অ্যান্ড্রু জেমস মোলস''' (; জন্ম: ১২ ফেব্রুয়ারি, ১৯৬১) সোলিহাল এলাকায় জন্মগ্রহণকারী সাবেক ইংরেজ ক্রিকেটার। প্রথম-শ্রেণীর ক্রিকেটে ওয়ারউইকশায়ার এবং ওয়েস্ট দলের পক্ষে খেলেছেন '''অ্যান্ডি মোলস'''। খেলোয়াড়ী জীবন শেষে নিউজিল্যান্ড ক্রিকেট দল পরবর্তীতে আফগানিস্তান দলে কোচের দায়িত্ব পালন করেছেন। == খেলোয়াড়ী জীবন == ডানহাতি উদ্বোধনী ব্যাটসম্যান হিসেবে প্রথম-শ্রেণীর ক্রিকেট খেলেন। ১৯৮৬ থেকে ওয়ারউইকশায়ার দলের পক্ষে ক্রিকেট খেলেন। ৩৮.৫৯ গড়ে তিনি ১৩,৩১৬ রান সংগ্রহ করেন। ১৯৮০-এর দশকের শেষদিকে দক্ষিণ আফ্রিকার ঘরোয়া ক্রিকেটে ওয়েস্টের পক্ষে তিন মৌসুম খেলেন ৬৪.১৬ গড়ে ১,৯৮৯ রান তোলেন। ১৯৯৭ সালে ওয়ারউইকশায়ার দলে খেলে অবসর নেন। == কোচের দায়িত্ব পালন == খেলোয়াড়ী জীবন থেকে অবসর নেয়ার পর ওয়েস্ট দলে পাঁচ বছর কোচের দায়িত্ব পালন করেন। ২০০৩ সালে কেনিয়ার কোচের দায়িত্ব পেলেও কেনিয়ান ক্রিকেট বোর্ড কেনিয়ার ক্রিকেটারদের মধ্যে ক্রমবর্ধমান উত্তেজনাপূর্ণ সময়কাল অতিবাহিত করেন। এরই জের ধরে ২০০৪ সালের শেষদিকে কোচের দায়িত্ব পালন থেকে পদত্যাগ করতে বাধ্য হন তিনি। জানুয়ারি, ২০০৫ সালে স্কটল্যান্ড দলের কোচের দায়িত্ব পান। কিন্তু জ্যেষ্ঠ খেলোয়াড়দের সাথে মতানৈক্য হওয়ায় একবছরেরও কম সময়ের মধ্যে দায়িত্ব ছেড়ে দেন। ২০০৬-০৭ মৌসুমে নিউজিল্যান্ডীয় ঘরোয়া ক্রিকেটে নর্দার্ন ডিস্ট্রিক্টসের কোচের দায়িত্বভার গ্রহণ করেন। প্রথম মৌসুমেই তিনি দলকে রাজ্য শিরোপা জয়ে সহায়তা করেন। নভেম্বর, ২০০৮ সালে নিউজিল্যান্ড ক্রিকেট কর্তৃপক্ষ অ্যান্ডি মোলসকে নিউজিল্যান্ড দল পরিচালনার জন্য জন ব্রেসওয়েলের স্থলাভিষিক্ত করে। কিন্তু অক্টোবর, ২০০৯ সালে দলের জ্যেষ্ঠ খেলোয়াড়দের সাথে পুণরায় মতানৈক্য সৃষ্টি হওয়ায় পদ থেকে চলে আসেন। এরপর ওয়েলিংবোরা স্কুলের কোচের দায়িত্ব পান। জুন, ২০১৪ সালে ২০১৫ সালের ক্রিকেট বিশ্বকাপে আফগানিস্তান ক্রিকেট দলকে সহায়তার জন্য ব্যাটিং কোচের দায়িত্ব প্রদান করা হয়। পরবর্তীতে সেপ্টেম্বর, ২০১৪ তারিখে প্রধান কোচ হিসেবে কবির খানের স্থলাভিষিক্ত হয়েছিলেন তিনি। == তথ্যসূত্র == == আরও দেখুন == নিল ব্রুম জেসি রাইডার ২০১৫ ক্রিকেট বিশ্বকাপ দলসমূহ == বহিঃসংযোগ == জন্ম জাতীয় ক্রিকেট দলের কোচ ক্রিকেটার ক্রিকেট কোচ ক্রিকেটার জাতীয় ক্রিকেট দলের কোচ ওয়েস্টের ক্রিকেটার ব্যক্তি জাতীয় ক্রিকেট দলের কোচ জাতীয় ক্রিকেট দলের কোচ জাতীয় ক্রিকেট দলের কোচ
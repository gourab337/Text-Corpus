'''রিফা''' (, ''''), পূর্বে ইংরেজিতে '''রাফিন''' নামে পরিচিত ছিল, হল বাহরাইন সাম্রাজ্যের দ্বিতীয় বৃহত্তম শহর। রিফা মূলত দুই অংশে বিভক্ত পূর্ব রিফা পশ্চিম রিফা। শহরটি মূলত কেন্দ্রীয় প্রশাসনিক বিভাগের অবস্থিত, যার ছোট অংশগুলো দক্ষিণ প্রশাসনিক বিভাগে পড়েছে। শহরটি দ্রুত বর্ধনশীল। ২০০১-এর বাহরাইন আদমশুমারি অনুযায়ী জনসংখ্যা ৭৯,৫৫০ হলেও ২০০৮ সালের অনুমিত জনসংখ্যা এসে দাঁড়ায় ১১১,০০০তে। == ইতিহাস == পূর্বে বাহরাইন দ্বীপের প্রধান স্থান ছিল রাফিন, যতদিন না এটি ১৯ শতকে মানামা বন্দর কর্তৃক প্রতিস্থাপিত হয়। == পূর্ব রিফা == পূর্ব রিফায় অনেক আকর্ষণীয় স্থান রয়েছে। এর মধ্যে অন্যতম স্থান হল রিফা দুর্গ, যা শেলজ সালমান বিন আহমেদ আল ফাতেহ দুর্গ নামেও পরিচিত। শহরে নানা শপিং মল ছাড়াও দুটি শপিং সড়ক আছে; রিফা বাজার (, ''সৌক আর-রিফা'') এবং বুকুওয়ারা সড়ক বাজার। প্রথমটি বৃহৎ হলেও পরেরটি বেশি আধুনিক এবং সুসজ্জিত। এই অঞ্চলের অন্যতম জনপ্রিয় কাজ হল রয়াল গলফ ক্লাবে গলফ খেলা। আরক্যাপিটা কর্তৃক নির্মিত নতুন একটি উন্নয়ন প্রকল্প হল রিভা ভিউস। এটি মূলত একটি বড় আবাসিক এবং বাণিজ্যিক এলাকা। এই উন্নয়ন প্রকল্পের অধীনে একটি কৃত্রিম হ্রদ, একটি আন্তর্জাতিক বিদ্যালয়, বাণিজ্যিক জেলা, সুপারমার্কেট এবং নব্যনির্মিত রয়েল উইমেন ইউনিভার্সিটিও অন্তর্ভুক্ত রয়েছে। পূর্ব রিফায় দ্রুতগতিতে বেড়ে ওঠা বাণিজ্যিক কেন্দ্রের মধ্যে লুলু হাইপারমার্কেট অন্যতম। == পশ্চিম রিফা == পশ্চিম রিফা প্রধানত একটি আবাসিক এলাকা। অধিকাংশ ধনী ব্যক্তিবর্গ; যেমনঃ মন্ত্রী, ব্যবসায় বিনিয়োগকারীরা পূর্ব রিফায় বসবাস করে। বাহরাইনের রাজা হামাদ বিন ঈসা আল খলিফা এখানে বসবাস করে, সেইসাথে তার প্রধানমন্ত্রী শেখ খলিফা বিন সালমান আল খলিফাও এখানেই বসবাস করে। রিফার বিখ্যাত ঘড়ির টাওয়ার পশ্চিম রিফার কেন্দ্রে অবস্থিত। পূর্ব রিফাতেই বাহরাইন জাতীয় স্টেডিয়াম অবস্থিত। এই স্টেডিয়ামেই বাহরাইনের অধিকাংশ ফুটবল এবং অন্যান্য খেলা অনুষ্ঠিত হয়। পূর্ব রিফা পশ্চিম রিফা উভয়েরই নিজস্ব স্টেডিয়াম এবং ফুটবল দল আছে। == তথ্যসূত্র == === টীকা === === গ্রন্থপঞ্জি === == বহিঃসংযোগ == স্যাটেলাইট মানচিত্র জনবহুল অঞ্চল
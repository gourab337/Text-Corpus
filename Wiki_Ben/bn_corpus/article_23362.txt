'''তায়েব সালিহ''' () (জন্ম: ১২ই জুলাই, ১৯২৯ মৃত্যু: ১৮ই ফেব্রুয়ারি, ২০০৯) সুদানের একজন সাহিত্যিক ছিলেন। == শৈশব শিক্ষাজীবন == তায়েব সালেহ-এর জন্ম উত্তর সুদানের কারমকল নামক স্থানে ১৯২৯ সালের ১২ জুলাই। তার পিতা এবং তার পূর্ববর্তী পুরুষেরা ছিলেন পেশায় কৃষক। এবং একই সংগে ধর্মীয় বিষয়ে শিক্ষক বাবার ইচ্ছা ছিল তায়েব সালেহ অনুরূপ কৃষক হবেন এবং গ্রামীণ মাদ্রাসায় শিক্ষকতা করবেন। কিন্তু তিনি পৌঁছলেন বাবার আকাঙ্ক্ষার অনেক ঊর্ধ্বে। খার্তুম বিশ্ববিদ্যালয়ে লেখাপড়া শেষে তিনি ব্রিটেনেও একাধিক বিশ্ববিদ্যালয়ে উচ্চশিক্ষা সংক্রান্ত কাজ করেছেন। পরে তিনি বিবিসি নাটক প্রোগ্রামের আরবি বিভাগের প্রধান হিসেবে কাজ করেন। == সাহিত্য জীবন == তার লেখালেখি জীবন শুরু হয় ১৯৫৩ সালে। তবে তার প্রথম বই ‘দ্য ওয়েডিং অব জেইন এন্ড আদার স্টোরিজ’ প্রকাশিত হয় ১৯৬৮ সালে। তার বহুল পঠিত বহুল আলোচিত উপন্যাস ‘সিজন অফ মাইগ্রেশন টু দ্য নর্থ’ প্রকাশিত হয় ১৯৬৯ সালে যা প্রকাশিত হবার পরপরই অনূদিত হয় ৩০টিরও বেশি ভাষায়। মূলত এই উপন্যাসের মাধ্যমেই তিনি আরোহণ করেন খ্যাতির স্বর্ণশিখরে। ২০০১ সালে ‘আরব লিটারারি সোসাইটি’ এই উপন্যাসকে আখ্যায়িত করে ‘বিশ শতকের সর্বাধিক গুরুত্বপূর্ণ উপন্যাস’ হিসেবে। শুধু তাই নয়, ২০০২ সালে ‘নরওয়েজিয়ান বুকস্ ক্লাব’ কর্তৃক প্রকাশিত ‘বিশ শতকের ১০০টি সেরা উপন্যাস’ এর তালিকাতেও স্থান করে নেয় তায়েব সালেহ’র ‘সিজন অফ মাইগ্রেশন টু দ্য নর্থ’। তার ছোটগল্প ‘দ্য ওয়েডিং অব জেইন’ অবলম্বনে নির্মিত চলচিত্র ১৯৭৬ সালে লাভ করে ‘কান ফিল্ম ফেস্টিভাল অ্যাওয়ার্ড’। তায়েব সালেহ’র উল্লেখযোগ্য কয়েকটি ছোটগল্প হল: দোমা ওয়াদ হামাদ, দাও আল বাইয়াত, সিপ্রিয়েট ম্যান এবং বন্দরশাহ। তায়েব সালেহ’র মুত্যু ২০০৯ সালের ১৮ ফেব্রুয়ারি লন্ডনে। == তথ্যসূত্র == == বহিঃসংযোগ == Tayeb Salih (Alain Mourgue) -"Lire Saison de la migration vers le Nord de Tayeb Sâlih", by Salah NATIJ, in Website: l'adab''' জন্ম মৃত্যু লেখক ঔপন্যাসিক প্রাক্তন শিক্ষার্থী প্রাক্তন শিক্ষার্থী
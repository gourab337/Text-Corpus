'''গামাচ্চি বিথানাগে হাসিনি মাদুশিকা পেরেরা''' (জন্ম: ২৭ জুন, ১৯৯৫) কলম্বোয় জন্মগ্রহণকারী প্রথিতযশা শ্রীলঙ্কান প্রমিলা ক্রিকেটার। শ্রীলঙ্কা ক্রিকেট দলের অন্যতম সদস্য তিনি। এছাড়াও, '''হাসিনি পেরেরা''' দলের অধিনায়কের দায়িত্ব পালন করেছেন। একদিনের আন্তর্জাতিক টুয়েন্টি২০ আন্তর্জাতিকে অংশ নিচ্ছেন। ঘরোয়া ক্রিকেটে কম্বাইন্ড প্রভিন্স উইম্যান, পালিঙ্ক স্পোর্টস ক্লাব উইম্যান, শ্রীলঙ্কা ক্রিকেট উইম্যান’স একাদশে অংশ নিয়েছেন তিনি। দলে তিনি মূলতঃ বামহাতি ব্যাটসম্যান হিসেবে খেলে থাকেন। এছাড়াও দলের প্রয়োজনে ডানহাতে মিডিয়াম ফাস্ট বোলিং করেন। == খেলোয়াড়ী জীবন == এপ্রিল, ২০১৪ তারিখে সিলেটে স্বাগতিক বাংলাদেশের বিপক্ষে টি২০আইয়ের অভিষেক হয় তার। একই বছরের ১৫ অক্টোবর কলম্বোয় সফরকারী দক্ষিণ আফ্রিকার বিপক্ষে তার ওডিআই অভিষেক ঘটে। মে, ২০১৫ সালে ওয়েস্ট ইন্ডিজের বিপক্ষে টুয়েন্টি২০ সিরিজে উদেশিকা প্রবোধ্যানি’র সাথে ১৪ সদস্যের দলে ঠাঁই হয় তার। তারা যথাক্রমে প্রসাদানি বীরাক্কোডি সান্দুনি আবেবিক্রেমা’র স্থলাভিষিক্ত হন। থাইল্যান্ডে অনুষ্ঠিত ২০১৬ সালের মহিলাদের টুয়েন্টি২০ এশিয়া কাপে খেলার জন্য তাকে দলের অধিনায়কের দায়িত্ব দেয়া হয়। প্রতিযোগিতার দশম খেলায় তিনি ৫৯ বলে ৫৫ রান তুলে থাইল্যান্ডের বিপক্ষে দলকে ৭৫ রানের ব্যবধানে জয়ে সহায়তা করেন। খেলায় তিনি ম্যান অব দ্য ম্যাচ নির্বাচিত হন। আসন্ন ক্রিকেট বিশ্বকাপকে সামনে রেখে ২৩ মে, ২০১৭ তারিখে ইনোকা রাণাবীরার অধিনায়কত্বে শ্রীলঙ্কা দলের ১৫-সদস্যদের তালিকা প্রকাশ করা হয়। এতে তিনিও অন্যতম সদস্য মনোনীত হন। == তথ্যসূত্র == == আরও দেখুন == ইনোকা রাণাবীরা শ্রীলঙ্কা জাতীয় মহিলা ক্রিকেট দল ২০১৬ মহিলাদের টুয়েন্টি২০ এশিয়া কাপ == বহিঃসংযোগ == জন্ম ব্যক্তি ক্রীড়াবিদ মহিলা ক্রিকেটার মহিলা একদিনের আন্তর্জাতিক ক্রিকেটার মহিলা ক্রিকেট অধিনায়ক মহিলা টুয়েন্টি২০ আন্তর্জাতিক ক্রিকেটার
'''অ্যাডাম ক্রেগ ডেল''' (জন্ম: ৩০ ডিসেম্বর, ১৯৬৮) ভিক্টোরিয়ার ইভানহো এলাকায় জন্মগ্রহণকারী সাবেক অস্ট্রেলীয় ক্রিকেটার। ১৯৯৭ থেকে ২০০০ সাল পর্যন্ত অস্ট্রেলিয়া ক্রিকেট দলের অন্যতম সদস্য ছিলেন। দলে তিনি মূলতঃ ডানহাতি মিডিয়াম-পেসার ছিলেন। পাশাপাশি বামহাতে নিচের সারির ব্যাটসম্যান হিসেবে দলে ভূমিকা রাখেন। ঘরোয়া ক্রিকেটে কুইন্সল্যান্ডের পক্ষে খেলেন '''অ্যাডাম ডেল'''। এছাড়াও ব্রিসবেনের উইনাম-ম্যানলি ক্রিকেট ক্লাবের প্রতিনিধিত্ব করেন। == খেলোয়াড়ী জীবন == প্রথম-শ্রেণীর ক্রিকেটে কুইন্সল্যান্ডের পক্ষে বেশ সফলতা পেয়েছেন। ১৯৯৭-৯৮ মৌসুমে ক্রিকেটের ইতিহাসে অন্যতম সেরা ক্যাচ নিয়ে স্মরণীয় হয়ে আছেন। শর্ট ডেলিভারিতে অভ্যস্ত ডেল তার কার্যকরী মিডিয়াম-পেস আউটসুইংগার নিখুঁতভাবে পীচে ফেলতেন। পরবর্তীতে একদিনের আন্তর্জাতিকে ওভার পিছু মিতব্যয়ী বোলিংয়ে পরিচিতি পান। ১৯৯৯ সালের ক্রিকেট বিশ্বকাপের শিরোপা জয়ী অস্ট্রেলিয়া দলের অন্যতম সদস্য ছিলেন। সমগ্র খেলোয়াড়ী জীবনে তিনি মাত্র দুই টেস্টে খেলার সুযোগ লাভ করেন। == তথ্যসূত্র == == আরও দেখুন == স্টিভ ওয়াহ ১৯৯৯ ক্রিকেট বিশ্বকাপ অস্ট্রেলিয়া জাতীয় ক্রিকেট দল == বহিঃসংযোগ == Cricinfo article on Adam Dale ক্রিকেটার জন্ম ব্যক্তি টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেটার ক্রিকেট ক্লাবের ক্রিকেটার
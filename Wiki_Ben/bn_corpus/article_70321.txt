কাগ্যু থেক চেন লিং মঠে পবিত্র শিশু (সময়কাল-২০০৯) বাসের ছাদে কৌতূহলী পর্যটক, লাভা, কালিম্পং লাভা একটি ছোট্ট জনপদ যা ভারতের পশ্চিমবঙ্গ রাজ্যের কালিম্পং জেলার আলগড়া হয়ে কালিম্পং শহর থেকে ৩০ কিলোমিটার (১৯ মাইল) পূর্বে অবস্থিত। লাভা ৭,২০০ ফুট (২,১৯৫ মিটার) উচ্চতায় অবস্থিত। শীতকালে পশ্চিমবঙ্গের যে কয়েকটি জায়গায় তুষারপাত হয় তার মধ্যে লাভা অন্যতম। এটি কালিম্পং থেকে কুমারী নেওড়া উপত্যকা জাতীয় উদ্যানে প্রবেশের স্থান। লাভা গমনের রাস্তাটি দৃষ্টিনন্দন, যা কিনা সম্মুখে অগ্রসর হওয়ার সাথে সাথে ক্রান্তীয় পত্রঝরা উদ্ভিদের সমারোহ হতে পাইন, বার্চের মতো আর্দ্র-আলপাইন জলবায়ুর বৃক্ষ সমারোহে পরিবর্তিত হয়। সবুজ-শ্যামল বনগুলি পিকনিক, ট্রেকিং এবং পাখি-পরিদর্শনের জন্য একটি জনপ্রিয় স্থান। লাভা ধীরে ধীরে একটি প্রিয় পর্যটন কেন্দ্র হয়ে উঠেছে। এখানে শীতকালে তাপমাত্রা শূন্য ডিগ্রির নীচে হ্রাস পায় এবং গ্রীষ্মে সর্বোচ্চ ৩০ ডিগ্রি সেলসিয়াস পর্যন্ত বৃদ্ধি পায়। এটি প্রাচীন ভারতের সিল্ক রুটে অবস্থিত- তিব্বত বাণিজ্য রীতি। জলপাইগুড়ি জেলার দামদিম বা মালবাজার থেকে গোরুবথান হয়ে লাভা পৌঁছানো যায়। গোরুবথান থেকে দূরত্ব ৫০ কিলোমিটার। রাস্তাটি প্রশস্ত, মসৃন এবং প্রতিটি মোড়ে প্রাকৃতিক সৌন্দর্য্য পরিপূর্ণরূপে খেলা করে। নতুন রাস্তাটি ভারত সরকারের প্রতিরক্ষা মন্ত্রনালয়ের সীমান্ত সড়ক সংস্থা (B.R.O.) দ্বারা নির্মিত হয়েছে। চিত্র:Rache La from Kagyu Thek Chen Ling Monastery Year- থেক চেন লিং মঠ থেকে রাখে-লা এর দৃশ্য এই অঞ্চলের বিভিন্ন অংশে চিতাবাঘ, বুনো শুয়োর, লাল পান্ডা, হিমালয় অঞ্চলের কালো ভাল্লুক এবং মায়া হরিণের মতো বন্য প্রাণী দেখতে পাওয়া যায়। ২০১৫ সালে এখানে কিছু রয়্যাল বেঙ্গল টাইগার পাওয়া গিয়েছিল এবং ক্যামেরায় ধরা পড়েছিল। লাভার পাহাড় সমূহে একটি বৌদ্ধ বিহার রয়েছে। উল্লেখযোগ্য সাইটগুলির মধ্যে রয়েছে চেঙ্গি জলপ্রপাত, রাখে-লা, কোলাখাম এবং লাভা কাগ্যু থেক চেন লিং মঠ। == জনসংখ্যার উপাত্ত == ভারতের জনগণনা ২০১১ অনুসারে লাভার মোট জনসংখ্যা হলো ১,৮৩৬: ৯৪৫ জন পুরুষ এবং ৮৯১ জন নারী। == পরিবহন ব্যবস্থা == === আকাশপথ === লাভার সবচেয়ে নিকটবর্তী বিমানবন্দর হলো বাগডোগরা বিমানবন্দর, যা শিলিগুড়ি শহরের অদূরে অবস্থিত। বিমানবন্দরটির সাথে লাভার যোগাযোগ ব্যবস্থা ভালো। বিমানবন্দরটিতে আন্তর্জাতিক ফ্লাইটও ওঠা-নামা করে। যা এখানে ঘুরতে আসা দেশি-বিদেশী পর্যটকদের ভ্রমণ আরো সহজতর করে তোলে। === রেল যোগাযোগ === নিকটবর্তী রেল-স্টেশন হলো নব্য জলপাইগুড়ি রেল-স্টেশন এবং শিলিগুড়ি রেল-স্টেশন। রাজ্যের অন্যান্য অঞ্চলের সাথে অঞ্চলের যেমন রেল যোগাযোগ রয়েছে তেমনিভাবে সমগ্র দেশের সাথেও অঞ্চলের রেল সংযোগ রয়েছে। === সড়ক পথ === শিলিগুড়ি হতে কালিম্পং অথবা গোরুবথান হয়ে লাভা ভ্রমণ করা যায়। আর শিলিগুড়ি হতে লোলেগাঁও পৌঁছনোর সহজ রাস্তা হলো কালিম্পং বা লাভা হয়ে গমন করা। == পর্যটন == লাভায় পর্যটকদের অন্যতম প্রিয় গন্তব্যস্থল হলো নেওড়া উপত্যকা জাতীয় উদ্যান। লাভা এবং এর পার্শ্ববর্তী এলাকা একটি জনপ্রিয় গন্তব্যস্থল। == আলোকচিত্র == শহরের দৃশ্য File:Buddhist Monestry in Lava, West অবস্থিত একটি বৌদ্ধ মঠ, পশ্চিমবঙ্গ Birds DSC0217 Chestnut bellied বনমালী File:Flowers planted in Lava Monastery, মঠে সুসজ্জিত ফুল == তথ্যসূত্র ==
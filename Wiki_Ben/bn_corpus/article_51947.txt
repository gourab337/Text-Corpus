'''ট্রেইলার''' হচ্ছে আগত চলচ্চিত্রের প্রাক প্রচারনা বা আকর্ষণ সৃষ্টিকারি বিজ্ঞাপন যা পরবর্তীতে চলচ্চিত্রের মধ্যে প্রদর্শিত হয়ে থাকে। ট্রেইলার এর মাধ্যমে সংশ্লিষ্ট চলচ্চিত্র সম্পর্কে আংশিক বা পুরোপুরি ধারণা লাভ করা যায়। এর মাধ্যমে মূলত দর্শকদের চলচ্চিত্রটির প্রতি আকর্ষণ বৃদ্ধি করা হয়। দর্শক আকৃষ্ট করার উদ্দেশ্যে এতে কারিগরি দক্ষতা এবং সৃজনশীলতা প্রয়োগ করা হয়। ট্রেইলার বলতে আগে চলচ্চিত্র এর শেষে দেখানো হয়, এমন কিছুকে বোঝানো হতো। কিন্তু এই ধারণা বেশিদিন টিকতে পারেনি। বর্তমান সময়ে ট্রেইলার চলচ্চিত্রের পূর্বে দেখানো হয়। ট্রেইলার বর্তমানে ডিভিডি এবং ব্লু-রে ডিস্ক এর পাশাপাশি ইন্টারনেট এবং মোবাইল ফোনে জনপ্রিয়তা পেয়েছে। বাৎসরিক অনলাইনে দেখা ১০ বিলিয়ন ভিডিও এর মধ্যে চলচ্চিত্র ট্রেইলার এর অবস্থান ৩য়। ১ম এবং ২য় অবস্থান ধরে রেখেছে খবর এবং সাধারণ ব্যবহারকারীদের তৈরিকৃত ভিডিও। বর্তমানে টেলিভিশন শো, ভিডিও গেমস, বই এবং বিভিন্ন অনুষ্ঠান বা কন্সার্ট এর বিজ্ঞাপন হিসেবেও ট্রেইলার ব্যবহৃত হয়। নকশা প্রণয়ন
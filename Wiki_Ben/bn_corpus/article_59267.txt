'''হোসে ভিনসেন্তে ফেরার দে ওতেরো সিনত্রোন''' (৮ জানুয়ারি ১৯১২ ২৬ জানুয়ারি ১৯৯২) ছিলেন একজন পুয়ের্তো রিকান অভিনেতা, মঞ্চ চলচ্চিত্র পরিচালক। তিনি প্রথম পুয়ের্তো রিকান অভিনেতা এবং প্রথম হিস্পানিক অভিনেতা হিসেবে একাডেমি পুরস্কার অর্জন করেন। ১৯৪৭ সালের ফেরার ''সাইরানো দে বের্গেরাক'' মঞ্চনাটকে অভিনয় করে টনি পুরস্কার অর্জন করেন এবং ১৯৫০ সালে এই নাটকের কাজ করে শ্রেষ্ঠ অভিনেতার জন্য একাডেমি পুরস্কার অর্জন করেন। ১৯৫২ সালে তিনি ''দ্য শ্রাইক'' নাটকে অভিনয় করে ডিস্টিংগুইশড ড্রামাটিক অ্যাক্টর পুরস্কার এবং ''দ্য শ্রাইক'', ''দ্য ফোরপোস্টার'' এবং ''স্ট্যালাগ সেভেন্টিন'' মঞ্চনাটকের জন্য সেরা পরিচালকের পুরস্কার অর্জন করেন। মার্কিন মঞ্চনাটকে তার অবদানের জন্য ১৯৮১ সালে আমেরিকান থিয়েটার হল অব ফেমে তার নাম অন্তর্ভুক্ত করা হয়। ১৯৮৫ সালে তিনি রোনাল্ড রেগনের নিকট থেকে ন্যাশনাল মেডেল অব আর্টস গ্রহণ করেন, তিনিই প্রথম অভিনেতা হিসেবে এই সম্মানে ভূষিত হন। ২০১২ সালের ২৬শে এপ্রিল মার্কিন যুক্তরাষ্ট্রের ডাক বিভাগে তার সম্মানে স্ট্যাম্প ইস্যু করে। ==প্রারম্ভিক জীবন== ফেরার ১৯১২ সালের ৮ই জানুয়ারি পুয়ের্তো রিকোর সান হুয়ানে জন্মগ্রহণ করেন। তার পিতা রাফায়েল ফেরার সান হুয়ানের একজন অ্যাটর্নি লেখক ছিলেন। তার মাতা মারিয়া প্রোভিদেন্সিয়া সিনত্রোন পুয়ের্তো রিকোর ইয়াবুকোয়ায় জন্মগ্রহণ করেছিলেন। তার পিতামহ গাব্রিয়েল ফেয়ার হার্নান্দেজ স্পেন থেকে পুয়ের্তো রিকোর স্বাধীনতার সময়কালে একজন ডাক্তার অ্যাডভোকেট ছিলেন। ফেরারের দুইজন ছোট বোন রয়েছে, তারা হলেন এলভিরা লেতিশিয়া। ==কর্মজীবন== ফেরারের ব্রডওয়ে মঞ্চে পরিচালক হিসেবে অভিষেক হয় ''ভিকি'' (১৯৪২) নাটক দিয়ে। তিনি এই নাটকে কেন্দ্রীয় চরিত্রে অভিনয় করেন। নাটকটি অল্প কিছুদিন মঞ্চস্থ হয়। তিনি মার্গারেট ওয়েবস্টারের নির্দেশনায় ব্রডওয়ের ''ওথেলো'' (১৯৪৩-১৯৪৪) নাটকে ইয়াগো চরিত্রে অভিনয় করেন। এই নাটকে পল রোবসন নাম ভূমিকায়, ওয়েবস্টার এমিলিয়া চরিত্রে এবং ফেরারের স্ত্রী উটা হ্যাগেন ডেসডিমোনা চরিত্রে অভিনয় করেন। নাটকটি ২৯৬ বার মঞ্চস্থ হয়, যা সে সময়ের দীর্ঘতম সময় মঞ্চস্থ শেকসপিয়ারীয় নাটক। ফেয়ার ''স্ট্রেঞ্জ ফ্রুট'' (১৯৪৫-১৯৪৬) নাটকটি প্রযোজনা পরিচালনা করেন। এতে কেন্দ্রীয় চরিত্রে অভিনয় করেন মেল ফেরার। এই সময়ে তিনি ১৯৪৫ সালের ''ফিলো ভ্যান্স'' বেতার নাটকে ডিটেকটিভ ফিলো ভ্যান্স চরিত্রের জন্য কণ্ঠ দেন। ==মৃত্যু== ফেরার মলাশয়ের ক্যান্সারে আক্রান্ত হয়ে ১৯৯২ সালের ২৬শে জানুয়ারি ফ্লোরিডার কোরাল গেবলসে মৃত্যুবরণ করেন। তাকে পুয়ের্তো রিকোর পুরনো সান হুয়ানের সান্তা মারিয়া মাগদালেনা দে পাজ্জিস সমাধিতে সমাহিত করা হয়। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা প্রাক্তন শিক্ষার্থী রিকোর অভিনেতা ক্যান্সারে মৃত্যু চলচ্চিত্র অভিনেতা মঞ্চ অভিনেতা যুক্তরাষ্ট্রের জাতীয় শিল্পকলা পদক প্রাপক থিয়েটার হল অব ফেমে অন্তর্ভুক্ত ব্যক্তি অভিনেতা বিভাগে একাডেমি পুরস্কার বিজয়ী গ্লোব পুরস্কার (সেরা অভিনেতা নাট্য চলচ্চিত্র) বিজয়ী বিষয়শ্রেণী:টনি পুরস্কার বিজয়ী পুরস্কার বিজয়ী
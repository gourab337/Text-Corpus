'''মুজিব পরদেশী''' বাংলাদেশী একজন জনপ্রিয় কণ্ঠশিল্পী। তিনি লোকগীতি ধারার শিল্পী হিসেবেই বিশেষ পরিচিত। তার প্রকৃত নাম মুজিবুর রহমান মোল্লা। ==জন্ম পরিবার== তাঁর পিতার নাম ইউসুফ আলী মোল্লা। তিনি পাকিস্তানের করাচিতে ব্যবসা করতেন। মুজিব পরদেশী করাচীতে জন্মগ্রহণ করেন। বোন,৩ ভাইয়ের মধ্যে তিনি সবার বড়। ১৯৬৫ সালে ১১ বছর বয়সে ঢাকায় চলে আসেন। ঢাকা বিশ্ববিদ্যালয় থেকে তিনি মাস্টার্স ডিগ্রী লাভ করেন। ==সঙ্গীতজীবন== করাচীতে ওস্তাদ আশিক আলীর কাছে তবলা শেখা শুরু করেন। শৈশবেই শাস্ত্রীয় সঙ্গীতে তালিম নিয়েছেন ওস্তাদ গোলাম হায়দার আলী খান, ওস্তাদ ফজলুল হক, ওস্তাদ আমানুল্লাহ'র নিকট। তবলা শিখেছেন ওস্তাদ মনির হোসেন খান ওস্তাদ সাজ্জাদ হোসেন খানের কাছে। তিনি দীর্ঘদিন গান করছেন লোকগীতির কিংবদন্তী আবদুল আলীমের সাথে। তিনি গণমানুষের জন্য গান করেছেন। তিনি স্বাধীন বাংলা বেতারকেন্দ্রের শিল্পী ছিলেন == জনপ্রিয় গানসমূহ == মুজিব পরদেশী জনপ্রিয় গানগুলোর মধ্যে অন্যতম হলঃ ''কলমে নাই কালি'', ''আমি বন্দী কারাগারে'', ''তোমায় আমি হলেম অচেনা'', ''আমার সাদা দিলে কাদা লাগাই গেলি রে বন্ধুয়া'', ''আমি যার লাগি হইলাম অনুরাগী গো প্রাণসজনী'', ''আমার জনম গেলো কাঁদিতে'', ''আমারে নি পড়ে তোমার মনে?'' ''আমার সোনা বন্ধু রে'' ==তথ্যসূত্র== ==বহিঃসংযোগ== ব্যক্তি সঙ্গীতশিল্পী গায়ক
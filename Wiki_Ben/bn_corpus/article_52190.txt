'''রস এডওয়ার্ডস''' (; জন্ম: ডিসেম্বর, ১৯৪২) পশ্চিম অস্ট্রেলিয়ার কটসেলো এলাকায় জন্মগ্রহণকারী অস্ট্রেলিয়ার প্রথিতযশা সাবেক আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর অস্ট্রেলীয় ক্রিকেটে পশ্চিম অস্ট্রেলিয়া নিউ সাউথ ওয়েলসের প্রতিনিধিত্ব করেছেন তিনি। দলে তিনি মূলতঃ ডানহাতি ব্যাটসম্যান হিসেবে খেলতেন। == প্রারম্ভিক জীবন == পশ্চিম অস্ট্রেলিয়ার কটসেলো এলাকায় জন্মগ্রহণকারী রস এডওয়ার্ডসের বাবা এডমন্ড এডওয়ার্ডস প্রথম-শ্রেণীর ক্রিকেটে অংশগ্রহণ করেছেন। তিনি উইকেট-রক্ষক হিসেবে দুইবার পশ্চিম অস্ট্রেলিয়ার প্রতিনিধিত্ব করেছিলেন। ১৯৭১-৭২ মৌসুমের শেফিল্ড শীল্ড প্রতিযোগিতায় চারটি সেঞ্চুরি করেছিলেন রস এডওয়ার্ডস। ফলশ্রুতিতে ২৯ বছর বয়সে ১৯৭২ সালে ইংল্যান্ড গমনের সুযোগ পান। == আন্তর্জাতিক ক্রিকেট == সমগ্র খেলোয়াড়ী জীবনে ইংল্যান্ড, ওয়েস্ট ইন্ডিজ পাকিস্তানের বিপক্ষে ২০ টেস্টে অস্ট্রেলিয়ার পক্ষে খেলেছেন। ২২ জুন, ১৯৭২ তারিখে ইংল্যান্ডের বিপক্ষে টেস্ট অভিষেক ঘটে রস এডওয়ার্ডসের। প্রথম সুযোগেই নটিংহামে অপরাজিত ১৭০ রান তুলেন তিনি। তবে, পরের দুই ইনিংসে শূন্য রানে বিদায় নিতে হয় তাকে। ১৯৭৪-৭৫ মৌসুমে সফরকারী ইংল্যান্ডের বিপক্ষে নিজস্ব দ্বিতীয় সেঞ্চুরির সন্ধান পান। পার্থের ওয়াকা গ্রাউন্ডে অনুষ্ঠিত টেস্টে ১১৫ রান তুলেন তিনি। এছাড়াও, ১৯৭৫ সালে লর্ডসে স্বাগতিক ইংল্যান্ডের বিপক্ষে ৯৯ রানে আউট হন। == ক্রিকেট বিশ্বকাপ == সমগ্র খেলোয়াড়ী জীবনে নয়টি ওডিআইয়ে অংশগ্রহণের সুযোগ হয় তার। তন্মধ্যে, ১৯৭৫ সালের ক্রিকেট বিশ্বকাপে সপ্রতিভ অংশগ্রহণ ছিল রস এডওয়ার্ডসের। ১৯৭৫ সালে ইংল্যান্ডের মাটিতে অনুষ্ঠিত ক্রিকেট বিশ্বকাপের উদ্বোধনী আসরে ইয়ান চ্যাপেলের অধিনায়কত্বে অস্ট্রেলিয়া ক্রিকেট দলের অন্যতম সদস্যরূপে খেলেন। প্রতিযোগিতায় তার দল শিরোপাধারী ওয়েস্ট ইন্ডিজের বিপক্ষে পরাজিত হয়ে রানার্সআপ নিয়ে সন্তুষ্ট থাকতে হয়। == তথ্যসূত্র == == আরও দেখুন == রড মার্শ টেরি অল্ডারম্যান ১৯৭৫ ক্রিকেট বিশ্বকাপ দলসমূহ অস্ট্রেলীয় টেস্ট ক্রিকেটারদের তালিকা টেস্ট ক্রিকেট অভিষেকে উইকেট লাভকারী ইংরেজ ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার অস্ট্রেলিয়ার ক্রিকেটার বিষয়শ্রেণী:নিউ সাউথ ওয়েলসের ক্রিকেটার (পশ্চিম অস্ট্রেলিয়া) থেকে আগত ক্রিকেটার অস্ট্রেলিয়ার সিরিজ ক্রিকেট খেলোয়াড়
'''ফিতেপলাশ''' (বৈজ্ঞানিক নাম: ''Loxura এক প্রজাতির ছোট আকারের প্রজাপতি যার শরীর এবং ডানা উজ্জ্বল সোনালী কমলা বর্ণের এবং ডানার শীর্ষে কালো সীমারেখা দেখা যায়। এরা লাইসিনিডি পরিবার এবং থেকেলিনি উপগোত্রের সদস্য। এদের এক জোড়া লেজ দেখা যায়। == আকার == ফিতেপলাশ এর প্রসারিত অবস্থায় ডানার আকার ৩৬-৪০মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত ফিতেপলাশ এর উপপ্রজাতিসমূহ হল- ''Loxura atymnus atymnus'' Stoll, 1780 Sahyadri Yamfly ''Loxura atymnus continentalis'' Fruhstorfer, 1912 Continental Yamfly ''Loxura atymnus prabha'' Moore, 1877 Andaman Yamfly ''Loxura atymnus nicobarica'' Evans, 1932 Nicobar Yamfly == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- পিছনের ডানায় টর্নাস অংশ বিস্তৃত হয়ে লম্বা একটি লেজ এর আকার ধারন করেছে। যার অগ্রভাগ সাদা। ডানার নিম্নতল সর্বাংশেই সমান কমলা হলুদের সংমিশ্রণ। সাব-বেসাল অঞ্চলে কয়েকটি কমবেশী স্পষ্ট কালো ছড়ানো ছোপ বিদ্যমান। পোস্ট-ডিসকাল অংশে বাইরের দিকে বাঁকানো ছোট ছোট ছোপ দ্বারা গঠিত একটি অস্পষ্ট বন্ধনী চোখে পড়ে উভয় ডানায় পুরুষ এবং স্ত্রী উভয়েরই ডানার উপরিভাগ কমলা, চওড়া কালো অ্যপেক্স অংশটি কালো। সামনের ডানার উপরিভাগে প্রান্তিক কালো কালো রেখাটি সরু এবং অনেকক্ষেত্রে অনুপস্থিত। স্ত্রী নমুনাতে পিছনের ডানার উপরিতল অপেক্ষাকৃত কালচে। == আচরণ == এরা সাধারণত দূর্বল,মন্‌হন এবং ঢেউ খেলানো উড়ান দেয়। ফুলের মধু খেতে সচরাচর দেখা যায় না। কম উচ্চতার স্যাঁতস্যাঁতে জংগল বিশেষতঃ বাঁশ ঝোপে,ঝর্নার ধারে এদের দেখা মেলে। ফাঁকা জায়গায় এদের পাওয়া দূর্লভ।পুরুষ দের ভিজে মাটিতে বসে জলপান করতে দেখা যায়। ফিতেপলাশদের রৌদ্র পোহানোর প্রতি আসক্তি আছে। ===মধু সংগ্রহকারী উদ্ভিদ=== ফিতেপলাশ দের Dioscorea pentaphylla, Smilax Spp. ইত্যাদি উদ্ভিদের ফুলের মধু পান করতে দেখা যায়। == বৈশিষ্ট্য == === ডিম === === শূককীট === ফিতেপলাশ এর শুককীট গুলি চ্যাপ্টা ধরনের এবং ফ্যাকাশে সবুজ বর্ণের হয়। দেহখন্ডের ওপর দিকে লালচে খয়েরি অথবা গোলাপী রঙ ঘেষা দাগ দেখা যায়। ==== আহার্য উদ্ভিদ ==== এই শূককীট কাঁটা আলু (''Dioscorea pentaphylla'') গাছের পাতার রসালো অংশ আহার করে। === মূককীট === == চিত্রশালা == File:Mating pair of Loxura atymnus Stoll, 1780 Yamfly WLB.jpg|সংগমরত অবস্থা == তথ্যসূত্র == == বহিঃসংযোগ == প্রজাপতি প্রাপ্ত লাইসিনিডি গোত্রের প্রজাপতি
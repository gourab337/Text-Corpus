'''মতিন রহমান''' (জন্ম: ১৮ মার্চ, ১৯৫২) একজন বাংলাদেশী চলচ্চিত্র পরিচালক। আজিজুর রহমানের সহকারী হিসেবে বাংলা চলচ্চিত্রে আগমন হলেও অচিরেই তিনি একজন সফল পরিচালক হিসেবে নিজেকে গড়ে তুলেন। তার পরিচালিত প্রথম চলচ্চিত্র লাল কাজল। ১৯৯৩ সালে অন্ধ বিশ্বাস চলচ্চিত্র পরিচালনা করে অর্জন করেন বাংলাদেশ সরকার কর্তৃক প্রদত্ত জাতীয় চলচ্চিত্র পুরস্কার। == প্রাথমিক জীবন == মতিন রহমান ১৯৫২ সালের ১৮ মার্চ বাংলাদেশের নওগাঁ জেলার শান্তাহারে জন্মগ্রহণ করেন। সাত ভাই দুই বোনের মধ্যে তিনি সবার বড়। শৈশব কাটে গ্রাজুয়েশন সম্পন্ন করেন শান্তাহারে। পরে ১৯৭৩ সালে ঢাকায় এসে আলমগীর কবির ফিল্ম ইন্সটিটিউটে চলচ্চিত্র বিষয়ে পড়াশুনা করেন। তিনি বাংলাদেশে সাংবাদিকতাসহ চলচ্চিত্র বিষয়ে মাস্টার্স ডিগ্রিপ্রাপ্ত প্রথম ছাত্র। == চলচ্চিত্র জীবন == মতিন রহমান চলচ্চিত্রকার আজিজুর রহমানের সহকারী হিসেবে বাংলা চলচ্চিত্রে পদার্পণ করেন। আজিজুর রহমানের সহকারী হিসেবে তিনি অশিক্ষিত (১৯৭৮), মাটির ঘর (১৯৭৯), ছুটির ঘণ্টা (১৯৮০) এবং মহানগর (১৯৮১) চলচ্চিত্রে কাজ করেন। ১৯৮২ সালে নির্মিত লাল কাজল পরিচালক হিসেবে তার প্রথম চলচ্চিত্র। এরপর নির্মাণ করেন ''চিৎকার'', ''স্বর্গ নরক'', ''স্নেহের বাঁধন'', ''জীবন ধারা''। ১৯৮৯ সালে পরিচালনা করেন পাকিস্তানের ইকবাল কাশ্মীরীর একটি গল্প থেকে অনুপ্রাণিত হয়ে সাংবাদিক চলচ্চিত্রকার আহমদ জামান চৌধুরীর লেখা কাহিনী নিয়ে ''রাঙা ভাবী'' এবং ময়মনসিংহ গীতিকার লোককাহিনী অবলম্বনে ''বীরাঙ্গনা সখিনা''। ১৯৯২ সালে পরিচালনা করেন ''অন্ধ বিশ্বাস''। এই ছায়াছবিতে তার যার সহকারী হিসেবে চলচ্চিত্রে আসা সেই আজিজুর রহমান তার সহকারী পরিচালক হিসেবে কাজ করেন। এই চলচ্চিত্র পরিচালনার জন্য তিনি শ্রেষ্ঠ পরিচালক বিভাগে জাতীয় চলচ্চিত্র পুরস্কার অর্জন করেন। পরবর্তীতে তিনি নির্মাণ করেন সালমান শাহ শাবনূর জুটিকে নিয়ে ''তোমাকে চাই'' (১৯৯৬), ''মন মানে না'', রিয়াজ, শাকিল খান শাবনূর অভিনীত ''বিয়ের ফুল'' (১৯৯৯) ''নারীর মন'' (২০০০), রিয়াজ, শাবনূর, ফেরদৌস আহমেদ অভিনীত ''এ মন চায় যে...!'' (২০০০), রিয়াজ শাবনূর অভিনীত ''মাটির ফুল'' (২০০৩) ''মহব্বত জিন্দাবাদ''। ২০০৪ সালে রিয়াজ শ্রাবন্তিকে নিয়ে নির্মাণ করেন কমেডি ধাঁচের রং নাম্বার। ২০০৫ সালে নির্মাণ করেন জাতীয় কবি কাজী নজরুল ইসলাম রচিত গল্প অবলম্বনে রাক্ষুসী। এতে প্রধান চরিত্রে অভিনয় করেন রোজিনা ফেরদৌস আহমেদ। ২০০৮ সালে পরিচালনা করেন ''তোমাকেই খুঁজছি''। চলচ্চিত্র পরিচালনার পাশাপাশি তিনি চলচ্চিত্রে অভিনয়ও করেছেন। তিনি প্রথম আজিজুর রহমান পরিচালিত ''অতিথি'' চলচ্চিত্রে কাজী চরিত্রে অভিনয় করেন। এছাড়া তিনি তার নিজের পরিচালিত ''স্নেহের বাঁধন'' চলচ্চিত্রে শাবানার স্বামী চরিত্রে অভিনয় করেন। পরবর্তীতে তিনি নারীর মন ছায়াছবিতে শিক্ষক, বউ শাশুড়ীর যুদ্ধ ছায়াছবিতে ডাক্তার, রাক্ষুসী ছায়াছবিতে পূর্ণিমার বাবার চরিত্রে অভিনয় করেন। এছাড়া তিনি দিলশাদুল হক শিমুল পরিচালিত ''লিডার'' চলচ্চিত্রে খল চরিত্রে অভিনয় করেন। == শিক্ষকতা লেখালেখি == তিনি ২০০২ সাল থেকে ঢাকার বেসরকারী স্টাম্পফোর্ড ইউনিভার্সিটি বাংলাদেশ-এ ফিল্ম অ্যান্ড মিডিয়া বিভাগে শিক্ষকতা করছেন। ২০১৩ সালে তিনি নন্দিত সাহিত্যিক চলচ্চিত্র পরিচালক হুমায়ূন আহমেদ পরিচালিত দুটি চলচ্চিত্র নিয়ে একটি বই প্রকাশ করেন। বইটির নাম "হুমায়ূন আহমেদ-এর শেষ প্রথম চলচ্চিত্র"। == ব্যক্তিগত জীবন == মতিন রহমান নাসিম খানমের সাথে বিবাহ বন্ধনে আবদ্ধ হন। তাদের দুই মেয়ে নওশীন নওরীন এবং এক ছেলে মৃত্তিক রহমান। তারা ঢাকার মোহাম্মদপুরে বসবাস করেন। == চলচ্চিত্রের তালিকা == বছর চলচ্চিত্র পরিচালক চিত্রনাট্যকার অভিনেতা ভাষা টীকা ১৯৭৩ অতিথি বাংলা ১৯৭৯ মাটির ঘর বাংলা সহকারী পরিচালক হিসেবে কাজ করেন ১৯৮২ লাল কাজল বাংলা চিৎকার বাংলা স্বর্গ নরক বাংলা স্নেহের বাঁধন বাংলা ১৯৮৮ জীবন ধারা বাংলা ১৯৮৯ রাঙা ভাবী বাংলা বীরাঙ্গনা সখিনা বাংলা ১৯৯২ অন্ধ বিশ্বাস বাংলা '''বিজয়ী''': জাতীয় চলচ্চিত্র পুরস্কার শ্রেষ্ঠ পরিচালক রাধা কৃষ্ণ বাংলা ১৯৯৬ তোমাকে চাই বাংলা মন মানে না বাংলা ১৯৯৯ বিয়ের ফুল বাংলা ২০০০ নারীর মন বাংলা মন চায় যে...! বাংলা ২০০৩ মাটির ফুল বাংলা বউ শাশুড়ীর যুদ্ধ বাংলা মহব্বত জিন্দাবাদ বাংলা ২০০৪ রং নাম্বার বাংলা ২০০৫ রাক্ষুসী বাংলা ২০০৮ তোমাকেই খুঁজছি বাংলা == পুরস্কার == বছর পুরস্কার বিভাগ চলচ্চিত্র ফলাফল ১৯৯৩ '''জাতীয় চলচ্চিত্র পুরস্কার''' শ্রেষ্ঠ পরিচালক অন্ধ বিশ্বাস (১৯৯২) == তথ্যসূত্র == == বহিঃসংযোগ == রকমারি.কমে মতিন রহমান জন্ম ব্যক্তি চলচ্চিত্র পরিচালক পুরুষ চিত্রনাট্যকার জেলার ব্যক্তি পরিচালকের জন্য জাতীয় চলচ্চিত্র পুরস্কার (বাংলাদেশ) বিজয়ী চলচ্চিত্র পুরস্কার বিজয়ী
'''সামারা''' (), যা ১৯৩৫-১৯৯১ সময়কালে '''কুইবিশেভ''' নামে পরিচিত ছিল, পশ্চিম রাশিয়ার সামারা ওবলাস্তের (প্রশাসনিক অঞ্চল) দক্ষিণ-মধ্য অংশে অবস্থিত একটি নগরী আঞ্চলিক প্রশাসনিক কেন্দ্র। শহরটিকে ১৫৮৬ সালে ভোলগার বাণিজ্যপথ সুরক্ষিত করার উদ্দেশ্যে একটি দুর্গশহর হিসেবে প্রতিষ্ঠা করা হয়। শীঘ্রই এটি একটি বাণিজ্যিক কেন্দ্রে পরিণত হয় এবং এটিকে আঞ্চলিক প্রশাসনিক কেন্দ্রের মর্যাদা দেওয়া হয়। ==ইতিহাস== ১৯৩৫ সালে একজন প্রভাবশালী বলশেভিক নেতা ভালেরিয়ান ভ্লাদিমিরোভিচ কুইবিশেভের নামানুসারে নগরীটির নতুন নাম দেওয়া হয় কুইবিশেভ। ২য় বিশ্বযুদ্ধের সময় যুদ্ধক্ষেত্র থেকে অনেক দূরে অবস্থিত ছিল বলে শহরটির কোন ক্ষয়ক্ষতি হয়নি, বরং জার্মানির আক্রমণের প্রেক্ষিতে মস্কোতে অবস্থিত সরকারের বহু কার্যালয় এই শহরটিতে স্থানান্তরিত করা হয়, ফলে শহরটির উত্তরোত্তর উন্নতি ঘটে। যুদ্ধ-পরবর্তী যুগে ভোলগা-উরাল অঞ্চলে খনিজ তেলের সন্ধান পাওয়া গেলে শহরটির উন্নয়ন অব্যাহত থাকে। ১৯৯১ সালে সাম্যবাদী শাসনের অবসানের পর শহরের নাম বদলে আবার সামারা রাখা হয়। ==ভৌগোলিক অবস্থান== শহরটি ভোলগা নদীর পূর্ব তীরে, ভোলগা সামারা নদীর সঙ্গমস্থলের কাছে অবস্থিত। ==অর্থনীতি== বর্তমানে সামারা রাশিয়ার বৃহত্তম শিল্পকেন্দ্রিক শহরগুলির একটি। খনিজ তেল পরিশোধন এবং তৈলরাসায়নিক দ্রব্য উৎপাদন এখানকার প্রধান শিল্প (মূলত নোভোকুইবিশেভস্ক উপশহরে)। শহরটি অনেকগুলি তেলপরিবাহী নালিকার আন্তর্জালের কেন্দ্রে অবস্থিত। এখানে অনেক বিশালাকার প্রকৌশলনির্ভর কারখানা আছে, যেখানে পেট্রোলিয়াম শিল্পে ব্যবহৃত যন্ত্রাংশ, যন্ত্র, বল বিয়ারিং, তার এবং সুক্ষ্ম নিখুঁত যান্ত্রিক সরঞ্জাম তৈরি করা হয়। এছাড়া নির্মাণসামগ্রী ভোক্তাপণ্যেরও বহু শিল্প শহরটিতে জায়গা করে নিয়েছে। ১৯৫৭ সালে শহর থেকে কয়েক কিলোমিটার উজানে জিগুলিভস্ক লোকালয়ে স্থাপিতি জলবিদ্যুৎ কেন্দ্রটি সামারা শহরের বিদ্যুৎশক্তির মূল উৎস। সামারা শহরকে অনেকগুলি শিল্পকেন্দ্রিক আবাসিক শহরতলী উপশহর বৃত্তের মত ঘিরে আছে। বৃহত্তর সামারা অঞ্চলটিতে প্রায় ৩০ লক্ষ লোকের বাস। ভোলগার সুবাদে সামারায় জাহাজভিত্তিক নৌপরিবহনের সুব্যবস্থা আছে। এছাড়া এটি রেলপথের মাধ্যমে রাশিয়ার ইউরোপীয় অংশ, সাইবেরিয়া এবং মধ্য এশিয়ার সাথে সংযুক্ত। শহরে সাংস্কৃতিক গবেষণা কেন্দ্র ছাড়াও বেশ কিছু উচ্চশিক্ষা প্রতিষ্ঠান রয়েছে। ==জনউপাত্ত == এখানে প্রায় ১২ লক্ষ লোকের বাস। জনসংখ্যার বিচারে এটি রাশিয়ার ৬ষ্ঠ বৃহত্তম শহর। সামারাতে মহাদেশীয় জলবায়ু পরিলক্ষিত হয়; এখানকার গ্রীষ্মকালগুলি উত্তপ্ত শীতকালগুলি হিমশীতল। ==পর্যটন== ভোলগা নদীর তীরে সামারা শহরের উপকূলীয় সৈকতটি বহু পর্যটকদের জন্য একটি আকর্ষণস্থল। ==পরিবহণ== ===আকাশপথে=== এই শহরের প্রধান বিমানবন্দর হচ্ছে শহরের ৪০ কিমি উত্তরে অবস্থিত '''কুরুমচ আন্তর্জাতিক বিমানবন্দর'''। ==তথ্যসূত্র== ==বহিঃসংযোগ== শহর
'''শর্মিলা বসু''' (জন্ম: ৪ঠা জুলাই, ১৯৫৯ বস্টন, ম্যাসাচুসেটস), একজন ভারতীয় বংশোদ্ভুত আমেরিকান, বর্তমানে অক্সফোর্ড সেন্টার ফর ইন্টারন্যাশনাল স্টাডিজের একজন সিনিয়র গবেষণা সহযোগী। তিনি বিতর্কিত "ডেড রেকনিং: ১৯৭১ এর বাংলাদেশ যুদ্ধের স্মৃতি" বইয়ের লেখিকা। == শিক্ষাজীবন == তিনি কোলকাতার মডার্ন হাই স্কুলে পড়াশোনা করেছেন। পরে তিনি Bryn Mawr College থেকে A. B. অর্জন করেছেন এবং হার্ভার্ড বিশ্ববিদ্যালয় থেকে রাজনৈতিক অর্থনীতি বিষয়ে মাস্টার্স পিএইচডি লাভ করেছেন। == পরিবার == তার পিতার নাম শিশির কুমার বসু, যিনি একজন শিশুরোগ বিশেষজ্ঞ চিকিৎসক। তার মায়ের নাম কৃষ্ণা বসু, যিনি একজন ইংরেজীর অধ্যাপক, লেখক রাজনীতিবিদ। কৃষ্ণা বসু যিনি ১৯৭১ সালের যুদ্ধে ক্ষতিগ্রস্তদের প্রতি অত্যন্ত সহানুভূতিশীল ছিলেন, তিনি শর্মিলা বসুর বই নিয়ে আলোচনায় অংশ নিতে অস্বীকৃতি জানিয়েছেন। তার পিতামহ শরৎ চন্দ্র বসু একজন ব্যারিস্টার প্রখ্যাত জাতীয়তাবাদী নেতা ছিলেন। তার পিতামহের ভাই ছিলেন নেতাজী সুভাষচন্দ্র বসু। তিনি অ্যালেন রসলিং নামে এক ব্রিটিশ ভদ্রলোক'কে বিবাহ করেছেন যিনি টাটা গোষ্ঠীর অন্যতম ডিরেক্টর। তাদের তিন পুত্র। == বিতর্কিত == বসু তার লেখা বিতর্কিত বই "ডেড রেকনিং: ১৯৭১ এর বাংলাদেশ যুদ্ধের স্মৃতি"-তে এবং অন্যান্য স্থানে দাবি করেছেন যে, বাংলাদেশের মুক্তিযুদ্ধকালে পাকিস্তানী সেনাবাহিনী কর্তৃক যে ব্যাপক গণহত্যা ধর্ষণ সংঘটিত হয়েছে বলে উল্লেখ করা হয় তা রাজনৈতিক উদ্দেশ্যে বাংলাদেশ ভারত কর্তৃক অতিরঞ্জিত। পাকিস্তানীদের মধ্যে যারা ১৯৭১-এর পাকিস্তানীদের চালানো গনহত্যার সমালোচনা করে বই লিখেছেন, তাদের বর্ননাকে বসু 'সীমাবদ্ধ' আখ্যা দিয়েছেন। তিনি বহুসংখ্যক প্রত্যক্ষদর্শীর সাক্ষাৎকার গ্রহণপূর্বক উপসংহার টেনেছেন যে, ১৯৭১ সালের যুদ্ধে পাকিস্তানী সেনাবাহিনী এবং মুক্তিবাহিনী উভয় পক্ষই ব্যাপক গণহত্যা চালিয়েছিল। তার এই দৃষ্টিভঙ্গী বাংলাদেশ ভারতে ইতিহাসবিদদের দ্বারা ব্যাপকভাবে সমালোচিত হয়েছে। অনেক গবেষক তার কাজে অনেক অসঙ্গতি রয়েছে বলে দাবি করেছেন। পাকিস্তানে বসুর বই কোন মহলে প্রশংসিত আর কোন মহলে সমালোচিত হয়েছে। ১৯৭১ সালে বাংলাদেশে অবস্থানরত বিদেশী সাংবাদিকরাও বসুর লেখা ইতিহাসের সমালোচনা করেছেন। শর্মিলা বসু যুক্তরাষ্ট্র হতে পাকিস্তানে এফ-১৬ যুদ্ধবিমান বিক্রয়ের সমর্থক। তিনি পাকিস্তানি জেনারেল নিয়াজীর উচ্চকিত প্রশংসা করেছেন, যদিও অন্য পাকিস্তানি জেনারেলরা এর সাথে ভিন্নমত পোষন করেন। পাকিস্তানি ব্রিগেডিয়ার এফ বি আলীর ভাষ্যমতে, নিয়াজী একজন প্রতারক, লম্পট এবং কাপুরূষ। করাচিতে নিয়াজীর গাড়ি সবসময় নিষিদ্ধ পল্লির বাইরে পাওয়া যেত। আরেকজন পাকিস্তানী জেনারেল খাদিম হুসেন রাজার মতে, পাকিস্তানি জেনারেল নিয়াজী বাঙ্গালী নারীদের উপরে পাকিস্তান সেনাবাহিনী লেলিয়ে দিতে চেয়েছিলেন। লিপিবদ্ধ ৯৩,০০০ পাকিস্তানি সৈন্যের আত্মসমর্পনকে নিয়াজির দাবির প্রেক্ষিতে ৩৪,০০০ দেখানোতে ইতিহাসবিদরা শর্মিলা ইচ্ছাকৃতভাবে সংখ্যা নিয়ে খেলা করছেন কিনা সেই প্রশ্ন তুলেছেন। == বাংলাদেশের মুক্তিযুদ্ধ বিষয়ক বইয়ের তালিকা == বাংলাদেশের মুক্তিযুদ্ধ বিষয়ক বইয়ের তালিকা == বহিঃসংযোগ == The truth about the Jessore massacre by Sarmila Bose in The Telegraph, Calcutta, 19 March 2006 New impartial evidence debunks 1971 rape allegations against Pakistan Army, Daily Times Editorial, July 2, 2005 ডেড রেকনিং বইটির বাংলা অনুবাদ পাওয়া যাবে এখানে: == তথ্যসূত্র == Nayanika Mookerjee responds to Sarmila Bose in EPW Daily Star জন্ম ব্যক্তি বংশদ্ভুত মার্কিন লেখক মাওর কলেজের প্রাক্তন শিক্ষার্থী প্রাক্তন শিক্ষার্থী অভিবাসীরা যুক্তরাজ্যে শিক্ষাবিদগণ
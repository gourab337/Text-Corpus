'''বজ্জভূমি''' (আধুনিক বাংলায়: ''বজ্রের দেশ'') ছিল প্রাচীন রাঢ় অঞ্চলের একটি অংশ। অধুনা ভারতের পশ্চিমবঙ্গ রাজ্যের বীরভূম জেলার রুক্ষ পশ্চিমাঞ্চল অতীতে বজ্জভূমি নামে পরিচিত ছিল। ''আচারাঙ্গ সূত্র'' নামে একটি প্রাচীন জৈন ধর্মগ্রন্থে রাঢ় অঞ্চলের উল্লেখ পাওয়া যায়। সর্বশেষ (২৪শ) তীর্থঙ্কর মহাবীর ভ্রমণ করতে করতে এই অঞ্চলে উপস্থিত হয়েছিলেন। উক্ত গ্রন্থে এই অঞ্চলটিকে "লাঢ়ার পথহীন দেশ" এবং এই অঞ্চলের অধিবাসীদের দুর্বৃত্ত বলে উল্লেখ করা হয়। তারা মহাবীরের পিছনে কুকুর লেলিয়ে দিয়েছিল। ইতিহাসবিদদের একাংশ মনে করেন, আর্যাবর্তের মানুষ নিজেদের এলাকার বাইরের অঞ্চলগুলির সম্পর্কে পরিচিত ছিল না। সেই কারণেই তারা ওই সব অঞ্চলের অধিবাসীদের সম্পর্কে হীন ধারণা পোষণ করতেন। ''বোধায়ন'' নামে অপর একটি ধর্মগ্রন্থে এও বলা হয়েছে যে, যাঁরা বঙ্গ রাজ্যে গমন করেন, তাদের প্রায়শ্চিত্ত করতে হয়। ==তথ্যসূত্র== ভারতীয় অঞ্চল ইতিহাস ভূগোল বাংলার জনপদ ইতিহাস জেলা
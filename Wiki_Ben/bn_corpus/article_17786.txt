১৯০১ থেকে ২০১১ পর্যন্ত ভারতের সাক্ষরতা হার। '''ভারতে সাক্ষরতা''' ভারতীয় প্রজাতন্ত্রের আর্থ-সামাজিক অগ্রগতির অন্যতম প্রধান পন্থা হিসেবে বিবেচিত হয়। ১৯৪৭ সালে স্বাধীনতা অর্জনের সময় দেশের সাক্ষরতার হার ছিল ১২%। ২০১১ সালে এই হার বেড়ে হয়েছে ৭৪.০৪%। ২০০৮ সালের জুন মাসে জাতীয় নমুনা সমীক্ষা কার্যালয় (এনএসএসও) পরিচালিত একটি সাম্প্রতিক সমীক্ষা অনুযায়ী, বছর বয়স পর্যন্ত সাক্ষরতার হার ৭২%, কিন্তু পূর্ণবয়স্ককদের (১৫ বছর তদুর্ধ্ব) সাক্ষরতার হার ৬৬%। সাক্ষরতার ক্ষেত্রে এই উন্নতি পাঁচ গুণ হলেও, ভারতে সাক্ষরতার হার বিশ্বের গড় সাক্ষরতার হার ৮৪%-এর অনেকটাই নিচে। বর্তমানে নিরক্ষর জনসংখ্যার নিরিখে ভারত বিশ্বে প্রথম স্থানের অধিকারী। সরকারিভাবে একাধিক কর্মসূচি গ্রহণ সত্ত্বেও, ভারতের সাক্ষরতার হার বৃদ্ধির হার "শ্লথ"। ১৯৯০ সালের একটি গবেষণাপত্রে বলা হয়েছিল, সার্বিক সাক্ষরতা অর্জনে ভারতের ২০৬০ সাল লেগে যাবে। ২০১১ সালের জনগণনায় দেখা গেছে, ভারতের ২০০১-২০১১ দশকীয় সাক্ষরতা বৃদ্ধির হার ৯.২%, যা পূর্ববর্তী দশকীয় বৃদ্ধির হারের তুলনায় শ্লথতর। ভারতে লিঙ্গভেদে শিক্ষাগত তারতম্য লক্ষিত হয়। ২০১১ সালে পূর্ণবয়স্ক (১৫ বছর তদুর্ধ্ব) সাক্ষরতার হার পুরুষদের ক্ষেত্রে ৮২.১৫% মহিলাদের ক্ষেত্রে ৬৫.৪৬%। নারী-সাক্ষরতার হার কম হওয়ার কুপ্রভাব পড়ছে পরিবার পরিকল্পনা জনসংখ্যা নিয়ন্ত্রণ প্রয়াসে পরিলক্ষিত হচ্ছে। গবেষণা থেকে জানা গিয়েছে, নারী সাক্ষরতার ফলে বিবাহিত মহিলাদের মধ্যে গর্ভনিরোধক ব্যবহারের প্রবণতা বাড়ে, এমনকি তাঁরা আর্থিকভাবে স্বাধীন না হলেও। অবশ্য সাম্প্রতিক জনগণনা থেকে জানা গিয়েছে, ২০০১-২০১১ দশকে ভারতে নারী সাক্ষরতা বৃদ্ধির হার (১১.৮%), পুরুষ সাক্ষরতা বৃদ্ধির হারের (৬.৯%) তুলনায় অধিক; যার অর্থ সাক্ষরতার ক্ষেত্রে লিঙ্গগত বিভেদ কমে আসছে। == পাদটীকা == == বহিঃসংযোগ == National Literacy Mission Indian Census National Literacy Policies India Need for literacy in India Growth of literacy in India Literacy in the context of constitution of India Find details about Literacy in India Literacy as seen in the 2001 census ''Frontline'' article ''Education for too few'', 5th December 2003 ''The Hindu'' article ''Two word mantra'', 1st February 2004 ''Times of India'' editorial ''Learn to change'', 28th July 2006 ''The Statesman'' editorial sub literacy'', 22nd August 2006 ''Left behind by Bangladesh'' ''The Telegraph'' report on 2nd October 2005 '' Provisional Population Totals for Census 2011 '' 31 March 2011 শিক্ষাব্যবস্থা অর্থনীতি সমাজ
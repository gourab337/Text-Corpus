'''লুসিয়াস আনিকেতোস''' () একজন ইন্দো-গ্রিক রাজা ছিলেন, যিনি ১২০ থেকে ১১০ পর্য্যন্ত পারোপামিসাদাই আরাখোশিয়া অঞ্চল শাসন করেন। == রাজত্ব == অসমুন্ড বোপেয়ারাচ্চির মতে, লুসিয়াস আনিকেতোস ১২০ ১১০ পর্যন্ত রাজত্ব করেন। তার মতে তিনি পারোপামিসাদাই আরাখোশিয়া অঞ্চলে রাজত্ব করেন, কিন্তু পাঞ্জাব অঞ্চল থেকে প্রাপ্ত তার কিছু মুদ্রা থেকে অনুমান করা হয়, সমগ্র ইন্দো-গ্রিক রাজ্যের অধিকাংশ তিনি কিছুকাল শাসন করেন। == মুদ্রা == লুসিয়াস আনিকেতোস বেশ কিছু দ্বিভাষী মুদ্রা প্রচলন করেন। তার দ্বারা প্রচলিত রৌপ্য মুদ্রায় করিন্থীয় হেলমেট, ম্যাসিডনিয় চ্যাপ্টা কাউসিয়া টুপি, হাতির মাথার আকৃতির টুপি, ষাঁড়ের শিং যুক্ত হেলমেট ইত্যাদি বিভিন্ন ধরনের মুকুট বা টুপি পরিহিত অবস্থায় তার প্রতিকৃতি দেখতে পাওয়া যায়। মুদ্রাগুলির উলটো পিঠে গদা হাতে হেরাক্লিসের মূর্তি দেখতে পাওয়া যায়। তার ব্রোঞ্জ মুদ্রাগুলিতে চতুর্ভুজাকৃতি বিশিষ্ট এবং তাতে হেরাক্লিস অথবা হাতির চিত্র খোদিত থাকত। কিছু কিছু ব্রোঞ্জ মুদ্রা আবিষ্কৃত হয়েছে, যার এক পিঠে লুসিয়াস আনিকেতোসের চিত্র অপর পিঠে আন্তিয়াল্কিদাস নিকেফোরোসের চিত্র মুদ্রিত রয়েছে। এই দুই ইন্দো-গ্রিক শাসক নিজেদের মধ্যে মৈত্রীসূত্রে আবদ্ধ হন বলে উইলিয়াম উডথর্প টার্ন মনে করেন। অপর ঐতিহাসিকদের মতে, লুসিয়াস আনিকেতোসের মুদ্রায় আন্তিয়াল্কিদাস নিকেফোরোস নিজের চিত্র নাম উৎকীর্ণ করিয়েছিলেন বলেই এই ধরনের মুদ্রা সৃষ্টি হয়েছিল। এর সঙ্গে এই দুই শাসকের মিত্রতার কোন সম্পর্ক নেই। == তথ্যসূত্র == শাসক
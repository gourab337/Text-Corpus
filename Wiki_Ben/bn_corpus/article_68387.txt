অধ্যাপক ডা. মনছুর খলীল একজন প্রথিতযশা বাংলাদেশী চিকিৎসক। প্রকৃতপক্ষে এনাটমীর শিক্ষক হলেও চিকিৎসা বিজ্ঞানের অন্যান্য শাখায়ও তাঁর দক্ষতা ছিল ঈর্ষনীয়। বাংলাদেশের চিকিৎসা শিক্ষায় তিনি একজন কিংবদন্তী। == পারিবারিক জীবন == ডা. মনছুর খলীল ০৫ ডিসেম্বর, ১৯৬১ পাকিস্তানের রাওয়ালপিন্ডি সম্মিলিত সামরিক হাসপাতালে জন্মগ্রহন করেন। তাঁর পিতা ক‌র্ণেল ডা. মীরাস আহমেদ মাতা আ‌ছিয়া সুলতানা। আ‌দি নিবাস ময়মন‌সিং‌হের ফুলপুর উপ‌জেলায়। তিন ভাই বো‌নের ম‌ধ্যে তি‌নি ছিলেন দ্বিতীয়। বড় ভাই ডা. মহসীন খলীল ময়মন‌সিংহ মে‌ডি‌কে‌লে এনাটমীর অধ্যাপক হি‌সে‌বে কর্মরত। ছোট‌বোন সাইদা খলীল। তি‌নি অকৃতদার ছিলেন। == শিক্ষাজীবন == ছোট‌বেলা থে‌কেই ডা. মনছুর খলীল ছি‌লেন তু‌খোড় মেধাবী। ১৯৭৬ সা‌লে চট্টগ্রাম ক‌লে‌জি‌য়েট স্কুল থে‌কে মেধা তা‌লিকায় ১৫ তম স্থান নি‌য়ে মাধ্য‌মিক পাশ ক‌রেন। ১৯৭৮ সা‌লে না‌সিরাবাদ ক‌লেজ থে‌কে মেধা তা‌লিকায় ১৫ তম স্থান নি‌য়ে উচ্চমাধ্য‌মিক পাশ ক‌রেন। ১৯৮৪ সা‌লে ময়মন‌সিংহ মে‌ডি‌কেল ক‌লেজ থে‌কে মেধা তা‌লিকায় স্থান নি‌য়ে এম‌বি‌বিএস পাশ ক‌রেন। ১৯৯২ সা‌লে বঙ্গবন্ধু শেখ মু‌জিব মে‌ডি‌কেল বিশ্বব‌িদ্যালয় থে‌কে মেধা তা‌লিকায় ১ম স্থান নি‌য়ে এনাটমী‌তে এম‌ফিল পাশ ক‌রেন। ১৯৯৯ সা‌লে জাপা‌নের ওসাকা বিশ্বব‌িদ্যালয় থে‌কে পিএইচ‌ডি ডিগ্রী অর্জন ক‌রেন। ২০০১ সা‌লে বাংলা‌দেশ কৃ‌ষি বিশ্বব‌িদ্যালয় থে‌কে ভে‌টে‌রিনারী কম্পা‌রে‌টিভ এনাটমী‌তে এম‌এস পাশ ক‌রেন। ২০০৪ সা‌লে সি‌লেট শাহজালাল বিজ্ঞান প্রযু‌ক্তি বিশ্বব‌িদ্যালয় থে‌কে ডি‌প্লোমা ইন ফ‌রেন‌সিক মে‌ডি‌সিন পাশ ক‌রেন এবং ২০০৫ সা‌লে বাংলা‌দেশ ক‌লেজ অব ফি‌জি‌শিয়ান সার্জন থে‌কে একই ‌বিষ‌য়ে এম‌সি‌পিএস পাশ ক‌রেন। ২০০৫ সা‌লে এম‌বিএ ২০০৮ সা‌লে এম‌.মেড ডিগ্রী লাভ ক‌রেন। == কর্মজীবন == ১৯৮৪ সা‌লে তি‌নি ময়মন‌সিংহ মে‌ডি‌কেল ক‌লে‌জ হাসপাতা‌লে সহকারী সার্জন হি‌সে‌বে কর্মজীবন শুরু ক‌রেন। ১৯৮৬ সা‌লে ৮ম বি‌সিএসে সারা‌দে‌শে ১ম স্থান অ‌ধিকার ক‌রেন এবং শরীয়তপুর উপজেলা স্বাস্থ্য কমপ্লেক্সে যোগ দেন। ১৯৮৮ সা‌লে ঢাকা মে‌ডি‌কেল ক‌লে‌জে প্রভাষক হি‌সে‌বে যোগ দেন। ১৯৯০ সা‌লে তি‌নি নওগাঁর মহা‌দেবপু‌রে মে‌ডি‌কেল অ‌ফিসার হি‌সে‌বে যোগ দেন। ১৯৯২ সা‌লে এম.‌ফিল শেষ ক‌রে বিএসএমএমইউতে কিউ‌রেটর হি‌সে‌বে দা‌য়িত্ব নেন। ১৯৯৩ সা‌লে তি‌নি বগুড়া শহীদ জিয়াউর রহমান মে‌ডি‌কেল ক‌লেজে সহকারী অধ্যাপক হি‌সে‌বে যোগ দেন। ১৯৯৯ সা‌লে ময়মন‌সিংহ মে‌ডি‌কেল ক‌লেজে সহযোগী অধ্যাপক হি‌সে‌বে প‌দোন্ন‌তি পান। ২০০১ সা‌লে খুলনা মে‌ডি‌কেল ক‌লেজে যোগ দেন। ২০০২ সা‌লে তি‌নি প‌দোন্ন‌তি পে‌য়ে অধ্যাপক হি‌সে‌বে সি‌লেট এম জি ওসমানী মে‌ডি‌কেল ক‌লেজে অধ্যাপক হি‌সে‌বে যোগ দেন। ২০০৯ সা‌লে চট্টগ্রাম মে‌ডি‌কে‌লে বদলী হন। ২০১১ সা‌লে কি‌শোরগঞ্জ শহীদ সৈয়দ নজরুল ইসলাম মে‌ডি‌কেল ক‌লে‌জে প্র‌তিষ্ঠাকালীন অধ্যক্ষ হি‌সে‌বে যোগ দেন এবং আমৃত্যু স্বীয় প‌দে বহাল ছি‌লেন। তিনি মেডিকেলের এনাটমীর বিভাগীয় প্রধান হিসেবেও দায়িত্বরত ছিলেন। ২০১২ সা‌লে উক্ত মে‌ডি‌কেল ক‌লে‌জের প্রকল্প প‌রিচালক হি‌সে‌বে নি‌য়োগপ্রাপ্ত হন এবং অল্প সম‌য়ের ম‌ধ্যে ক‌লেজ বি‌ল্ডিং, হাসপাতাল, শিক্ষার্থী নিবাস নির্মাণসহ বহু‌বিধ কাজ প্রায় সম্পন্ন ক‌রেন। তাঁর একাধিক গবেষণাপত্র জাতীয় আন্তর্জাতিক জার্নালে প্র্রকাশিত হয়েছে। == মৃত্যু == এই মেধাবী, কর্মমুখর প্রচার‌বিমুখ মানুষ‌টি ২৪ ডি‌সেম্বর, ২০১৫, বৃহস্প‌তিবার মাত্র ৫৫ বছর বয়সে হৃদ‌রো‌গে আক্রান্ত হ‌য়ে মৃত্যুবরণ ক‌রেন। == সম্মাননা == অধ্যাপক ডা. মনছুর খলীল বাংলাদেশ এনাটমিক্যাল সোসাইটির আজীবন সদস্য ছিলেন। তাঁর স্মর‌ণে কি‌শোরগঞ্জ শহীদ সৈয়দ নজরুল ইসলাম মে‌ডি‌কেল ক‌লে‌জের পাঠাগার এক‌টি ছাত্র হো‌স্টে‌লের নামকরণ করা হ‌য়ে‌ছে। চট্টগ্রাম মেডিকেল কলেজে তাঁর নামে 'প্রফেসর ডা. মনছুর খলীল বোনস লাইব্রেরী' স্থাপন করা হয়েছে। এছাড়া চিকিৎসা বিজ্ঞানে অসামান্য অবদানের জন্য সম্মিলিত নাগরিক ফোরাম, কিশোরগঞ্জ তাঁকে 'জ্যোতির্ময় কিশোরগঞ্জ ২০১৬' পুরস্কারে ভূষিত করে। == তথ্যসূত্র ==
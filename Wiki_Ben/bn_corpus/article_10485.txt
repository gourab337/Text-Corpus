কোডেক ডিজিটাল ডেটাকে এক ফরমেট থেকে অন্য ফরমেটে পরিবর্তন করে। কোডেক শব্দটি কোডার এবং ডিকোডার শব্দদুটির সমন্বয়ে গঠিত। একটি কোডার বা এনকোডারের কাজ হচ্ছে একটা ডেটাকে একটি সুনির্দিষ্ট ফরম্যাট থেকে আরেকটি সুনির্দিষ্ট ফরমেটে পরিবর্তন করা। ডিকোডারের কাজ ঠিক এর উল্টোটা করা: অর্থাৎ ডেটাকে পুরনো ফরমেটে ফিরিয়ে আনা। ভিডিও কোডেক হচ্ছে এমন একটি সফটওয়্যার, যা সাধারণত একটি কমপ্রেস করা ভিডিওকে ডিকমপ্রেস করে এবং একটি সাধারণ ডিজিটাল ভিডিওকে কমপ্রেস করে। অধিকাংশ ভিডিও কমপ্রেশনেই ডেটা লস হয়ে থাকে (লসি কমপ্রেশন)। ভিডিও কমপ্রেশনের একটি মূল উদ্দেশ্য হচ্ছে ব্যবহৃত ডেটার আকৃতি ছোট করা। সাধারণত ভিডিও ডেটার আকার (সাইজ) খুব বড় হয়ে থাকে এবং সেটাকে সরাসরি হার্ড ডিস্কে সংরক্ষণ করা বা নেটওয়ার্কে ট্রান্সফার করা খুব কষ্টসাধ্য। তাই ভিডিও কমপ্রেশনের মাধ্যমে ছোট করে ফেলা হয় এবং সেটাকে সংরক্ষণ করা হয়। ভিডিও কমপ্রেশনের ফলে ভিডিওর আকার ছোট হলেও ক্ষতিকর যেটা হয়, তা হলো ভিডিওর মান কমে যাওয়া। ভিডিওর আকার যত বেশি কমানো হয়, ভিডিওর মানও তত বেশি খারাপ হয়ে যায়। তাই কমপ্রেশন এমন ভাবে করতে হবে, যেন ফাইলের সাইজও ধারণক্ষমতার মধ্যে থাকে, এবং ভিডিওর মানও দর্শনযোগ্য হয়। সুপরিচিত ভিডিও এনকোডিংগুলোর মধ্যে রয়েছে: H.261, এমপেগ2, এমপেগ4, WMV ইত্যাদি। ফাইল ফরম্যাট
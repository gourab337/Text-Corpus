'''সম্বন্ধ বিপণন''' (ইংরেজী: Affiliate Marketing) বা '''অ্যাফিলিয়েট মার্কেটিং''' হলো এমন এক ধরনের বিপণন প্রক্রিয়া যেখানে এক বা একাধিক বিপণনকারিরা (বা মার্কেটাররা) একটি নির্দিষ্ট ব্যবসায় প্রতিষ্ঠানের সাথে জড়িত হয়ে প্রতিষ্ঠানে গ্রাহক আনার জন্য তাদের বিপণন দক্ষতা প্রয়োগ করে থাকে এবং গ্রাহক আনার পর উক্ত ব্যবসায় প্রতিষ্ঠান পুরষ্কার-স্বরূপ বিপণনকারিদের দিনশেষে কিছু নগদ অর্থ প্রদান করে থাকে। এই ধরনের বিপণন ব্যবস্থায় চারটি প্রধান ভিত্তি রয়েছেঃ ব্যবসায়ীগণ (যারা খুচরা বিক্রেতা বা ব্র্যান্ড নামেও পরিচিত), অ্যাফিলিয়েট নেটওয়ার্ক (যেখানে ব্যবসায় মালিক এবং বিপণনকারী বা অ্যাফিলিয়েটরা এসে মিলিত হয়), প্রচারক (বিপণকারী বা মার্কেটার) এবং গ্রাহক। সম্বন্ধ বিপণন ব্যবস্থা বিকশিত হয়েছে মাধ্যমিক স্তরের প্রতিযোগী, বিশেষ করে ব্যবস্থাপনা সংস্থা, এবং বিক্রেতা বা সরবরাহকারীদের উত্থানের ফলে। সম্বন্ধ বিপণন ইন্টারনেট মার্কেটিং-এর অন্যান্য পদ্ধতির উপরও কিছু কিছু ক্ষেত্রে প্রভাব বিস্তার করতে শুরু করেছে কেননা এই ধরনের বিপণন ব্যবস্থা প্রায়ই নিয়মিত-বিপণন পদ্ধতি গ্রহণ করে থাকে। আর সেই পদ্ধতিগুলো হলো সার্চ ইঞ্জিন অপ্টিমাইজেশান বা এসইও, সার্চ ইঞ্জিন মার্কেটিং (পিপিসি পেই পার ক্লিক), ই-মেইল মার্কেটিং, কন্টেন্ট মার্কেটিং এবং প্রদর্শন বিপণন। সম্বন্ধ বিপণনকে অনেক সময় রেফারেল মার্কেটিং (এটি এমন এক ধরনের বিপণন প্রক্রিয়া যেখানে মৌখিক যোগাযোগের মাধ্যমে একটি পণ্যের বিপণন প্রসার সাধিত হয়) এর সাথে গুলিয়ে ফেলা হয়। কেননা এই উভয় ধরনের বিপণন ব্যবস্থাই খুচরা বিক্রেতাদের কাছে বিক্রয় কার্যক্রম পরিচালনা করার জন্য তৃতীয় পক্ষের সহায়তা নিয়ে থাকে। যদিও উভয়ই বিপণন ব্যবস্থার স্বতন্ত্র রূপ কিন্তু তারপরও উভয়ের মধ্যে কিছু পার্থক্য বিদ্যমান আছে। সম্বন্ধ বিপণন বা অ্যাফিলিয়েট মার্কেটিং বিক্রয় পরিচালনার জন্য সম্পূর্ণ আর্থিক প্ররোচণার উপর নির্ভরশীল যেখানে রেফারেল মার্কেটি নির্ভরশীল শুধু বিশ্বাস এবং ব্যাক্তিগত সম্পর্কের উপর। সম্বন্ধ বিপণন বিজ্ঞাপণদাতাদের কর্তৃক মাঝে-মধ্যে উপেক্ষিত হয়। কেননা যেখানে সার্চ ইঞ্জিন, ই-মেইল এবং ওয়েব সিন্ডিকেশ্যান অনলাইন বিক্রেতাদের সিংহভাগ মনযোগ আকর্ষণে সফল, সেখানে সম্বন্ধ বিপণন তুলনামূলকভাবে দৃষ্টি আকর্ষণে কম সফল। কিন্তু তারপরও সম্বন্ধ বিপণন বা অ্যাফিলিয়েট মার্কেটিং অনলাইন বিপণন এবং কৌশলগত বাজারজাতকরণের ক্ষেত্রে গুরুত্বপূর্ণ ভূমিকা পালন করে চলেছে। ==তথ্যসূত্র==
'''প্রবীণ কল্যাণ আম্রে''' (; জন্ম: ১৪ আগস্ট, ১৯৬৮) মহারাষ্ট্রের বোম্বেতে (বর্তমানে মুম্বই) জন্মগ্রহণকারী প্রথিতযশা সাবেক ভারতীয় আন্তর্জাতিক ক্রিকেটার। ভারত ক্রিকেট দলের অন্যতম সদস্য ছিলেন তিনি। ১৯৯১ থেকে ১৯৯৪ সময়কালে ভারতের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ভারতীয় ক্রিকেটে এয়ার ইন্ডিয়া, বাংলা, গোয়া, মুম্বই, রেলওয়েজ রাজস্থান এবং দক্ষিণ আফ্রিকান ক্রিকেটে বোল্যান্ড দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে লেগ ব্রেক বোলিংয়ে পারদর্শী ছিলেন '''প্রবীণ আম্রে'''। == প্রথম-শ্রেণীর ক্রিকেট == ১৯৮৬-৮৭ মৌসুম থেকে ২০০০-০১ মৌসুম পর্যন্ত প্রবীণ আম্রের প্রথম-শ্রেণীর খেলোয়াড়ী জীবন চলমান ছিল। ঘরোয়া পর্যায়ের ক্রিকেটে বিভিন্ন দলের পক্ষে খেলেছেন তিনি। ১৯৮৬-৮৭ মৌসুমে রঞ্জি ট্রফিতে বোম্বের প্রতিনিধিত্ব করেন। এরপর রেলওয়েজ, রাজস্থান বাংলা দলে খেলেন। উদ্যমী দৃঢ়চিত্তের অধিকারী ছিলেন। ঘরোয়া ক্রিকেটে নিয়মিতভাবে রান পেয়েছেন। ১৯৮৯-৯০ মৌসুমের দিলীপ ট্রফিতে পরপর তিন খেলায় ১০৬, অপরাজিত ২৪০ ১১৩ রান তুলেছিলেন। ১৯৯৯-২০০০ মৌসুমে দক্ষিণ আফ্রিকান ঘরোয়া ক্রিকেটে বোল্যান্ডের পক্ষে খেলেন আশাতীত ভালো খেলা উপহার দিয়েছিলেন। ইরানি ট্রফিতে বহিঃভারতের সদস্যরূপে বাংলার বিপক্ষে সংগৃহীত ২৪৬ রানের ইনিংসটি অদ্যাবধি যে-কোন ব্যাটসম্যানের সর্বোচ্চ রানরূপে পরিগণিত হয়ে আসছে। তার কোচ রামকান্ত আচরেকার বিখ্যাত ভারতীয় ক্রিকেটার শচীন তেন্ডুলকরেরও কোচের দায়িত্বে ছিলেন। তিনি একবার মন্তব্য করেছিলেন যে, শচীন তেন্ডুলকরের চেয়েও প্রবীণ আম্রে সেরা। == আন্তর্জাতিক ক্রিকেট == সমগ্র খেলোয়াড়ী জীবনে এগারোটি টেস্ট ৩৭টি একদিনের আন্তর্জাতিকে অংশগ্রহণ করেছেন প্রবীণ আম্রে। ১৩ নভেম্বর, ১৯৯২ তারিখে ডারবানে স্বাগতিক দক্ষিণ আফ্রিকার বিপক্ষে টেস্ট ক্রিকেটে অভিষেক ঘটে তার। আগস্ট, ১৯৯৩ তারিখে কলম্বোয় স্বাগতিক শ্রীলঙ্কার বিপক্ষে সর্বশেষ টেস্টে অংশ নেন তিনি। নভেম্বর, ১৯৯১ সালে কলকাতায় সফরকারী দক্ষিণ আফ্রিকার বিপক্ষে প্রবীণ আম্রের ওডিআই অভিষেক ঘটে। খেলায় তিনি অর্ধ-শতরানের ইনিংস খেলেছিলেন। একই দলের বিপক্ষে ডারবানে নিজস্ব প্রথম টেস্টে সেঞ্চুরির সন্ধান পান। এরফলে নবম ভারতীয় ব্যাটসম্যান হিসেবে কৃতিত্বের স্বাক্ষর রাখেন তিনি। খুব কমসংখ্যক খেলোয়াড়ই বিদেশের মাটিতে টেস্ট অভিষেকে সেঞ্চুরি করার গৌরব অর্জন করেছেন। প্রবীণ আম্রে তাদেরই একজন। ১৯৯২-৯৩ মৌসুমে কঠিন পরিস্থিতি মোকাবেলান্তে ১০৩ রান তুলেছিলেন। পর্যায়ে অ্যালান ডোনাল্ড, মেরিক প্রিঙ্গল ব্রায়ান ম্যাকমিলানের ন্যায় বোলারদের পেস আক্রমণ মোকাবেলা করতে হয়েছিল তাকে। তবে, ১৯৯১ থেকে ১৯৯৪ সময়কালে আন্তর্জাতিক ক্রিকেট খেলার পর অজানা কারণে দল থেকে বাদ পড়েন। == অবসর == ক্রিকেট খেলা থেকে অবসর গ্রহণের পর ভারতের অনূর্ধ্ব-১৯ দলসহ মুম্বই ক্রিকেট দলকে প্রশিক্ষণ দেন। তার সুদক্ষ প্রশিক্ষণে অস্ট্রেলিয়ায় অনুষ্ঠিত ২০১২ সালের অনূর্ধ্ব-১৯ ক্রিকেট বিশ্বকাপের শিরোপা লাভ করে ভারত দল। ইন্ডিয়ান প্রিমিয়ার লীগে অংশগ্রহণকারী পুনে ওয়ারিয়র্সের সহকারী কোচের দায়িত্বে ছিলেন প্রবীণ আম্রে। বর্তমানে তিনি দিল্লি ক্যাপিটালসের প্রতিভাবান খেলোয়াড় অন্বেষণকারীর ভূমিকায় অবতীর্ণ হয়েছেন। জুলাই, ২০১৯ সালে স্বল্পমেয়াদী চুক্তিতে মার্কিন যুক্তরাষ্ট্র দলের ব্যাটিং কোচ হিসেবে নিযুক্তি লাভ করেন। == তথ্যসূত্র == == আরও দেখুন == ঋষভ পন্ত বরুণ আরন ১৯৯২ ক্রিকেট বিশ্বকাপ দলসমূহ ভারতীয় টেস্ট ক্রিকেটারদের তালিকা টেস্ট ক্রিকেট অভিষেকে শতরান করার তালিকা ভারতীয় একদিনের আন্তর্জাতিক ক্রিকেটারদের তালিকা একদিনের আন্তর্জাতিক অভিষেকে উইকেট লাভকারী ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার ক্রিকেট অভিষেকে সেঞ্চুরি করা ক্রিকেটার অঞ্চলের ক্রিকেটার ক্রিকেটার ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার প্রিমিয়ার লীগের কোচ ক্রিকেট কোচ অঞ্চলের ক্রিকেটার ক্রিকেটার থেকে আগত ক্রিকেটার ক্রিকেটার ক্রিকেটার
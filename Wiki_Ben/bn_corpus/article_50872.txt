'''যোগীন্দার যশবন্ত সিং''' (জন্মঃ ১৭ সেপ্টেম্বর ১৯৪৫) ভারতীয় সেনাবাহিনীর একজন জেনারেল ছিলেন যিনি ২০০৪ সালের নভেম্বর ২৭ তারিখে সেনাবাহিনী প্রধানের দায়িত্ব পান এবং ২০০৫ সালের ৩১ জানুয়ারী তিনি উক্ত কার্যালয়ে বসেন। ২০০৭ সালের ৩০ সেপ্টেম্বর যশবন্ত সেনাপ্রধানের দায়িত্ব থেকে অব্যাহতি পান। একজন শিখ হিসেবে যশবন্তই প্রথম যিনি ভারতীয় সেনাবাহিনীর সর্বোচ্চ পদে আসীন হতে সক্ষম হয়েছিলেন। ২০০৮ সালের জানুয়ারীতে যশবন্ত অরুনাচল প্রদেশের গভর্নর হিসেবে নিযুক্ত হন। ==সেনা জীবন== ১৯৬১ সালের জানুয়ারী মাসে যশবন্ত 'ন্যাশনাল ডিফেন্স একাডেমী'তে যোগদান করেন ২৫তম ব্যাচে। ১৯৬২ সালের চীন-ভারত যুদ্ধচলাকালীন যশবন্ত ক্যাডেটই ছিলেন। ন্যাশনাল ডিফেন্স একাডেমীর তৎকালীন উপ-প্রধান ব্রিগেডিয়ার হোশিয়ার সিংকে ৪র্থ ডিভিশনের অধীনে একটি ব্রিগেডের অধিনায়ক হিসেবে বদলী করা হয় এবং হোশিয়ার যুদ্ধে নিহত হন। চীন-ভারত যুদ্ধের ভয়াবহতা এবং সৈন্য-অফিসারের ঘাটতি থাকায় বহু ক্যাডেটকে রাতারাতি কমিশন দেওয়া হয় ১৯৬৫ সাল পর্যন্ত, যশবন্ত ১৯৬৪ সালের আগস্ট কমিশন লাভ করেন নবম মারাঠা লাইট ইনফ্যান্ট্রি রেজিমেন্টে। ==তথ্যসূত্র== জেনারেল
'''নলডাঙ্গা জমিদার বাড়ি''' বাংলাদেশ এর ঝিনাইদহ জেলার ঝিনাইদহ সদর উপজেলার নলডাঙ্গা নামক এলাকায় অবস্থিত এক ঐতিহাসিক জমিদার বাড়ি। ==ইতিহাস== নলডাঙ্গা জমিদার বাড়ির প্রতিষ্ঠাতা বিষ্ণুদাস হাজরা প্রথমে ছিলেন একজন সন্ন্যাসি। তিনি ধর্মের প্রতি দুর্বল হয়ে এই সন্ন্যাসিনী জীবন বেচে নেন। তিনি তার ফরিদপুর জেলার বসতভিটা ছেড়ে বর্তমান ঝিনাইদহ জেলার নলডাঙ্গা নামক এলাকায় এসে এক জঙ্গলে সন্ন্যাসিনী জীবনের তপস্যা শুরু করেন। আর এই সময়ে তার জীবনের মোড় ঘুরে যায়। তার তপস্যা করা অবস্থায় উক্ত জঙ্গলের পাশের নদী দিয়ে মোগল সাম্রাজ্যের সুবেদার মানসিংহ তার সৈন্যসামন্ত নিয়ে রাজধানীতে যাচ্ছিলেন। তখন তারা কিছু খাবার সংগ্রহ করার জন্য উক্ত জঙ্গলে প্রবেশ করে। তখন সৈন্যরা বিষ্ণুদাস হাজরাকে তপস্যারত অবস্থায় দেখতে পায়। তখন বিষ্ণুদাস তাদেরকে খাবার যোগাড় করতে সাহায্য করে। আর এতে খুশি হয়ে মোগল সুবেদার তাকে উক্ত জঙ্গলের আশেপাশের মোট পাঁচটি গ্রাম দান করে যান। আর এই থেকেই তার জমিদারীর শুরু। প্রথমত উক্ত জমিদারীর নাম ছিল হাজরা জমিদারী। পরে নলডাঙ্গা এলাকার নামানুসারে উক্ত জমিদারীর নামকরণ করা হয়। এরপর একের পর এক বংশপরামপণায় এই জমিদার বংশধররা প্রায় তিনশত বছর ধরে এই জমিদারীর জমিদারী পরিচালনা করেন। তাদের শাসনামলে এখানে প্রায় আটটি মন্দির তৈরি করেছিল। যেগুলো এখনো বেশ ভালো অবস্থায় রয়েছে। মন্দিরগুলো হলো কালীমাতা মন্দির, লক্ষ্মী মন্দির, গনেশ মন্দির, দুর্গা মন্দির, তারামনি মন্দির, বিঞ্চু মন্দির, রাজেশ্বরী মন্দির। ==অবকাঠামো== বসবাসের জন্য জমিদারী ভবন, শত্রুর আক্রমন থেকে বাচার জন্য জমিদার বাড়ি থেকে নদী পর্যন্ত সুড়ঙ্গপথ ধর্মীয় উপসনার জন্য আটটি মন্দির তৈরি করা হয়। ==বর্তমান অবস্থা== বর্তমানে জমিদার বাড়ির তেমন কোনো স্থাপনা আর নেই। সব ধ্বংস হয়ে গেছে। তবে জমিদারদের তৈরি করা আটটি মন্দিরগুলো কয়েকবার সরকারীভাবে সংস্কার করাতে এখনো বেশ ভালো অবস্থায় আছে। ==তথ্যসূত্র== জেলার দর্শনীয় স্থান জেলার প্রত্নতাত্ত্বিক স্থাপনা স্থান
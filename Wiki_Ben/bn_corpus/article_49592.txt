সম্পর্ক''', ইন্দোনেশিয়া এবং জর্ডান এর মধ্যকার দ্বিপাক্ষিক সম্পর্ককে নির্দেশ করে। উভয় দেশই মুসলিমপ্রধান দেশ। তাই উভয় দেশই বিভিন্ন বাধা সত্ত্বেও ইসলামিক বিভিন্ন প্রকল্প বাস্তবায়নের মাধ্যমে ইসলামের প্রসার ঘটাতে আগ্রহী। এছাড়াও, উভয় দেশের রাষ্ট্রধর্মই ইসলাম। ধর্মের মিলের কারণেই অধিকাংশ ক্ষেত্রেই, উভয় দেশের চিন্তাধারায় মিল পাওয়া যায়। বিশেষ করে মধ্যপ্রাচ্যে সিরীয় গৃহযুদ্ধ বিষয়ে এবং দ্বন্দ্ব বিষয়ে উভয় দেশই একই চিন্তাধারা মত পোষণ করে। অর্থনীতি বাণিজ্যের ক্ষেত্রেও দুই দেশের সম্পর্ক সমান গুরুত্বপূর্ণ। বর্তমানে আসিয়ান ভুক্ত রাষ্ট্রগুলোর মধ্যে, ইন্দোনেশিয়া, জর্ডানের সবচেয়ে বড় বাণিজ্যিক অংশীদার। ইন্দোনেশিয়ার রাজধানী জাকার্তায় জর্ডানের একটি স্থায়ী দূতাবাস রয়েছে। অপরদিকে, জর্ডানের রাজধানী আম্মানে ইন্দোনেশিয়ার একটি স্থায়ী দূতাবাস রয়েছে। জর্ডানে অবস্থিত এই ইন্দোনেশীয় দূতাবাসের মাধ্যমেই, ইন্দোনেশিয়ার সাথে ফিলিস্তিন এর কূটনৈতিক অন্যান্য কার্যক্রম সম্পন্ন করা হয়। উভয় দেশই বিভিন্ন বহুমাত্রিক আন্তর্জাতিক সংস্থা যেমন: জোট-নিরপেক্ষ আন্দোলন (ন্যাম), অর্গানাইজেশন অব ইসলামিক কোঅপারেশন (ওআইসি) এর সদস্য। ==ইতিহাস== ১৯৫০ সালে, ইন্দোনেশিয়া এবং জর্ডানের মধ্যে আনুষ্ঠানিকভাবে কূটনৈতিক সম্পর্ক স্থাপিত হয়। কূটনৈতিক সম্পর্ক স্থাপনের পর থেকেই দুই দেশের মধ্যে আন্তরিক, ঘনিষ্ঠ এবং বন্ধুত্বপূর্ণ সম্পর্ক বিদ্যমান রয়েছে। উভয় দেশই একে অপরের ভৌগলিক গুরুত্ব উপলব্ধি করতে পেরেছে। এক্ষেত্রে, ইন্দোনেশিয়া, ফিলিস্তিন এবং ইসরায়েলের প্রবেশদ্বার হিসেবে জর্ডানকে এবং জর্ডান, দক্ষিণপূর্ব এশিয়ায় নিজেদের প্রবেশদ্বার হিসেবে ইন্দোনেশিয়াকে চিন্তা করে। ঐতিহ্যগতভাবে জর্ডান, ফিলিস্তিনে অবস্থিত ইসলাম ধর্মের পবিত্র স্থানে ইন্দোনেশিয়ার মুসলিম এবং ইসরায়েলে অবস্থিত খ্রিস্টান ধর্মের পবিত্রস্থানে ইন্দোনেশিয়ার খ্রিস্টান তীর্থযাত্রীদের প্রবেশদ্বার হিসেবে ব্যবহৃত হয়। ==সমন্বয়== ২০০৯ সালে, ইন্দোনেশিয়া এবং জর্ডান সরকার, জর্ডানে অবস্থিত ইন্দোনেশিয়ার শ্রমিকদের কাজের ব্যবস্থা এবং সুরক্ষা দেয়ার বিষয়ে একটি সমঝোতা স্মারকে সাক্ষর করে। বর্তমানে জর্ডানের বিভিন্ন কর্মক্ষেত্রে প্রায় ৩০,০০০ ইন্দোনেশীয় নাগরিক কর্মরত রয়েছেন। ২০১৪ সালের ২৬ ফেব্রুয়ারি বাদশাহ আব্দুল্লাহ বিন আজ হুসেইন এক রাষ্ট্রীয় সফরে ইন্দোনেশিয়ায় যান। সেই সফরে তিনি ইন্দোনেশিয়ার রাষ্ট্রপতি, সুসিলো বামবাং ইয়ুধনো এর সাথে বৈঠক করেন। বৈঠকে উভয় রাষ্ট্রই প্রতিরক্ষা খাতে সমন্বয় বৃদ্ধি করার ক্ষেত্রে নিজেদের আগ্রহ প্রকাশ করে। ==বাণিজ্য এবং বিনিয়োগ== ২০১৩ সালে এই দুই দেশের মধ্যকার দ্বিপাক্ষিক বাণিজ্যের পরিমাণ ছিল ৪৩৮.৫৯ মিলিয়ন (৪৩.৮৫৯ কোটি) মার্কিন ডলারের। যেখানে জর্ডানের পক্ষে উদ্বৃত্তের পরিমাণ ছিল ১৪৮.৯৬ মিলিয়ন (১৪.৮৯৬ কোটি) মার্কিন ডলার। এছাড়াও সম্প্রতি জর্ডান ইন্দোনেশিয়ার সার শিল্পে বিনিয়োগের জন্য তাদের আগ্রহ প্রকাশ করেছে এবং এজন্য তারা ইন্দোনেশিয়ায় সার কারখানা প্রতিষ্ঠা করার প্রস্তাব দিয়েছে। ==তথ্যসূত্র== ==বহিঃসংযোগ== ইন্দোনেশিয়া দূতাবাস, আম্মান, জর্ডান জর্ডান দূতাবাস, জাকার্তা, ইন্দোনেশিয়া সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক সম্পর্ক
'''নবাব ফয়জুন্নেসা জমিদার বাড়ি''' বাংলাদেশের কুমিল্লা জেলার লাকসাম উপজেলার পশ্চিমগাঁও এলাকায় অবস্থিত এক ঐতিহাসিক জমিদার বাড়ি। ==ইতিহাস== ভারতবর্ষের একমাত্র মহিলা নবাব ফয়জুন্নেসা চৌধুরানী এই জমিদার বাড়িটি প্রতিষ্ঠা করেন। তিনি সভ্রান্ত এক মুসলিম জমিদার পরিবারে জন্মগ্রহণ করেন। বিয়ে করেন আরেক জমিদার গাজী চৌধুরীকে। কিন্তু পরবর্তীতে তাদের বিবাহ বিচ্ছেদ হয়। আর বিবাহ বিচ্ছেদের সময় পাওয়া দেনমোহরের এক লক্ষ এক টাকা দিয়ে তিনি নিজে একটি বাড়ি তৈরি করেন। ঐসময় জমিদারীর প্রশিক্ষণ নেন এবং মৃত্যুর আগ পর্যন্ত সাফল্যের সাথে জমিদারী পরিচালনা করতে থাকেন। তার জমিদারীর আওতায় প্রায় হোমনাবাদ পরগণার বর্তমান সময়ের কুমিল্লা জেলার মোট ১৪টি মৌজা ছিল। ১৪টি মৌজাতে রাজস্ব আদায়ের জন্য ১৪টি কাছারিঘর ছিল। তিনি ছিলেন একজন শিক্ষানুরাগী জমিদার। বিশেষ করে নারীদের শিক্ষার ক্ষেত্রে। তার জমিদারীর অধিকাংশ আয় এই নারী শিক্ষার পিছনে ব্যয় করতেন। তার এই সাহসী উদ্যোগ সাফল্যের কারণে তৎকালীন ব্রিটিশ রানী ভিক্টোরিয়া তাকে এক অনুষ্ঠানের মাধ্যমে "নওয়াব" উপাধিতে ভূষিত করেন। যা পুরো ভারত উপমহাদেশে একমাত্র মহিলা হিসেবে তিনি এই উপাধি পান। ==অবকাঠামো== এই জমিদার বাড়িটি ডাকাতিয়া নদীর তীরে অবস্থিত। বাড়িটিতে একটি প্রবেশদ্বার, বসবাসের জন্য দ্বিতল বিশিষ্ট্য ভবন, একটি কাছারিঘর, বাগানবাড়ি, মসজিদ কবরস্থান রয়েছে। ==বর্তমান অবস্থা== কিছুদিন আগেও এই ঐতিহাসিক বাড়ি অযত্ন অবহেলার কারণে প্রায় নষ্ট হতে চলেছিল। ভবনের দেয়ালে শ্যাওলা গাছগাছালি জন্মাচ্ছিল এবং দেয়ালের আস্তর খসে পড়ে ইট দেখা যাচ্ছিল। বর্তমানে পত্নতত্ত্ব অধিদপ্তর এই বাড়িটির সংস্কার করেন। ==আরো দেখুন== *নওয়াব ফয়জুন্নেসা চৌধুরানী ==তথ্যসূত্র== জেলার দর্শনীয় স্থান জেলার প্রত্নতাত্ত্বিক স্থাপনা স্থান
'''জয়ন কৌশল সিলভা''' (; জন্ম: ২৭ মে, ১৯৮৬) শ্রীলঙ্কার কলম্বোয় জন্মগ্রহণকারী ক্রিকেটার। শ্রীলঙ্কা ক্রিকেট দলের অন্যতম সদস্য কৌশল টেস্ট ক্রিকেট খেলার পাশাপাশি ঘরোয়া প্রথম-শ্রেণীর ক্রিকেটে সিংহলীজ স্পোর্টস ক্লাবের হয়েও খেলছেন। ক্রিকেট খেলায় তিনি মূলতঃ ডানহাতি ব্যাটসম্যান উইকেট-কিপারের ভূমিকায় অবতীর্ণ হন। == খেলোয়াড়ী জীবন == ২০০১/০২ মৌসুমে প্রথম-শ্রেণীর ক্রিকেটে কৌশল সিলভার আত্মপ্রকাশ ঘটে। ২০০৯ সালে শ্রীলঙ্কা দলের সদস্য হিসেবে অন্তর্ভুক্ত হন। ২০১১ সালের অক্টোবর মাসে সংযুক্ত আরব আমিরাতে অনুষ্ঠিত পাকিস্তান ক্রিকেট দলের বিপক্ষে টেস্ট ক্রিকেটে অভিষেক ঘটে তার। ২০১১ সালের শেষদিকে দক্ষিণ আফ্রিকা সফরের জন্য মনোনীত হন। কিন্তু প্রথম টেস্টের পর তিনি বাদ পড়ে যান। ২০১৩-১৪ মৌসুমে নিরপেক্ষ মাঠ হিসেবে সংযুক্ত আরব আমিরাতে পাকিস্তান ক্রিকেট দলের বিপক্ষে ২য় টেস্টের ২য় ইনিংসে তিনি তার দ্বিতীয় অর্ধ-শতক করেন। দিমুথ করুনারত্নের সাথে উদ্বোধনী জুটিতে ১২৪ রানের জুটি গড়েন যা জুন, ২০১১ সালের পর দলের প্রথম শতরানের জুটি ছিল। এরফলে শ্রীলঙ্কা দল উইকেটের বিশাল ব্যবধানে পাকিস্তানকে হারায় ডিসেম্বর, ২০১১-এর পর প্রথম বিদেশে এবং অক্টোবর, ২০০৪ সালের পর বিদেশে প্রথম পাকিস্তানের বিপক্ষে জয়। ২৮ জানুয়ারি, ২০১৪ তারিখে বাংলাদেশ সফরে শের-ই-বাংলা জাতীয় স্টেডিয়ামে বাংলাদেশ ক্রিকেট দলের বিপক্ষে অনুষ্ঠিত ১ম টেস্টের ১ম ইনিংসে তিনি তার ১ম সেঞ্চুরি করেন। == তথ্যসূত্র == == আরও দেখুন == উইকেট-কিপার কুমার সাঙ্গাকারা শ্রীলঙ্কা জাতীয় ক্রিকেট দল ২০১৩-১৪ সংযুক্ত আরব আমিরাতে পাকিস্তান ক্রিকেট দল বনাম শ্রীলঙ্কা ক্রিকেট দল == বহিঃসংযোগ == Cricket Archive ক্রিকেটার জন্ম ব্যক্তি উইকেট-রক্ষক টেস্ট ক্রিকেটার নর্থের ক্রিকেটার ক্রিকেট ক্লাবের ক্রিকেটার ক্রিকেটার স্কুলস একাদশের ক্রিকেটার স্পোর্টস ক্লাবের ক্রিকেটার
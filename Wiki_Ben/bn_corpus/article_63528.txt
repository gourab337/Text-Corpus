২০১৯ ক্রিকেট বিশ্বকাপ '''উদ্বোধনী অনুষ্ঠান'''টি কেন্দ্রীয় লন্ডনের শহরের বিখ্যাত রোড দ্য মলে অনুষ্ঠিত হয়। আইসিসি জানায় যে, এবারের উদ্বোধনী অনুষ্ঠানটি ''‘ক্রিকেট বিশ্বকাপের সর্বকালের সেরা উপভোগ্য শুরু হবে’''। অনুষ্ঠানে প্রায় ৪০০০ ভক্তের জন্য সরাসরি খেলা, সংগীত বিনোদন ছিল। লরিন রুডিমেন্টাল বিশ্বকাপের মূল অফিসিয়াল সংগীত ''ষ্ট্যান্ড বাই'' পারফরম্যান্স এর মধ্য দিয়ে অনুষ্ঠানের সমাপ্তি ঘটে। ==মূল সংগীত== ১৭ মে ২০১৯ আইসিসি ''স্ট্যান্ড বাই শিরোনামে বিশ্বকাপের অফিসিয়াল মূল গানটি অবমুক্ত করে। গানটি উপস্থাপন করে কানাডীয় উঠতি শিল্পী লরিন এবং যুক্তরাজ্য ভিত্তিক সংগীত ব্যান্ড দল রুডিমেন্টাল। ==উদ্বোধনী অনুষ্ঠান== অনুষ্ঠানটি ক্রিকেটের কিংবদন্তীদের সহ বিশ্বব্যাপী বিভিন্ন সম্মানিত ব্যক্তি, সেলিব্রেটি পপ তারকাদের নিয়ে লন্ডনের বিশ্ববিখ্যাত সড়ক দ্য মলে উদ্বোধন করা হয়। ===উপস্থাপক=== অনুষ্ঠানটির সার্বিক উপস্থাপনায় ছিল সাবেক ইংরেজ ক্রিকেটার অ্যান্ড্রু ফ্লিনটফ, ভারতীয় অভিনেত্রী উপস্থাপিকা শিবানী ডান্ডেকার এবং উপস্থাক পেডি ম্যাকগিনিস। ===অনুষ্ঠান=== সর্বপ্রথম মঞ্চে সকল অংশগ্রহণকারী জাতীয় দলের অধিনায়কদেরকে পরিচয় করিয়ে দেয়া হয়। বিভিন্ন কিংবদন্তী ক্রিকেটার অন্যান্য সাবেক ক্রিকেটার এবং বিভিন্ন কুশলীদের সমন্বয়ে অংশগ্রহণকারী দশটি দেশের প্রতিনিধিত্ব করে রাস্তায় বিশ্বকাপের মতো করে একে অপরকে চ্যালেঞ্জ করে খেলায় মেতে উঠে। আফগানিস্তানের মিরওয়াইজ আশরাফ এবং গীতিকার আরিয়ানা সাঈদ, শ্রীলঙ্কার মাহেলা জয়াবর্ধনে ক্রীড়াবিদ দামায়ান্তি ধর্শা, ওয়েস্টইন্ডিজের ভিভ রিচার্ডস জ্যামাইকান দৌড়বিদ যোহান ব্লেইক, বাংলাদেশের আব্দুর রাজ্জাক অভিনেত্রী জয়া আহসান, পাকিস্তানের আজহার আলী ২০১৪ নোবেল বিজয়ী মালালা ইউসুফজাই, অষ্ট্রেলিয়ার ব্রেট লি সাবেক টেনিস খেলোয়াড় প্যাট ক্যাশ, নিউজিল্যান্ডের জেমস ফ্রাঙ্কলিন এবং সাবেক রাগবী খেলোয়াড় সীন দক্ষিন আফ্রিকার জ্যাক ক্যালিস সাবেক ফুটবলার স্টিভেন পীনার, ভারতের অনিল কুম্বলে এবং অভিনেতা-পরিচালক ফারহান আখতার এবং ইংল্যান্ডের কেভিন পিটারসন টেলিভিশন ব্যক্তিত্ব ক্রিস হিউগেস হলেন সেই সকল ব্যক্তিত্ব যারা উক্ত দশ-দলের সেলিব্রেটি রাস্তার বিশ্বকাপে নিজ নিজ দেশকে উপস্থাপন করেন। ===উপসংহার=== ঘন্টা ব্যাপী চলতে থাকা অনুষ্ঠানটি সমাপ্ত হয় লরিন রুডিমেন্টাল সরাসরি ''Stand by'' মূল গানটি পরিবেশনের মাধ্যমে, সেই সাথে বিশ্বকাপের ট্রফিটি বাকিংহাম প্রসাদে আনার সময় এক অবিস্মরণীয় মুহূর্ত তৈরী হয়। ==বিতর্ক== ৬০ সেকেন্ডের উক্ত সেলিব্রেটি রাস্তার বিশ্বকাপে সাবেক ক্রিকেটার অনিল কুম্বলে বলিউড অভিনেতা-পরিচালক ফারহান আখতার ভারতের হয়ে ১৯ রান সংগ্রহ করে, যা ছিল সকল জাতির মধ্যে সবচেয়ে কম। অপর দিকে নোবেল পুরস্কার বিজয়ী মালালা ইউসুফজাই আজহার আলী মিলে তুলে ৩৮ রান, যা কিনা ভারতের দ্বিগুন। খেলার পর শিবানী ডান্ডেকার তাকে তার দলের পারফরম্যান্স সম্বন্ধে জিজ্ঞাসা করলে উত্তরে বলেন, "আমরা সপ্তম, সে হিসাবে ঠিক আছে, কিন্তু এখানে আমরা ভারতের মত সর্ব শেষ স্থানে নয়। এতে অনেকেই টুইটারে "ভারতের প্রতি ঘৃণামূলক" হিসাবে উল্লেখ করেন। ==তথ্যসূত্র== বিশ্বকাপের উদ্বোধনী অনুষ্ঠান
'''বান্দরবান''' বাংলাদেশের দক্ষিনাঞ্চলের পার্বত্য চট্টগ্রামের একটি শহর। চট্টগ্রাম বিভাগীয় শহর থেকে ৭৫ কিলোমিটার দক্ষিণ পূর্বে অবস্থিত শহরটি একই নামের জেলা উপজেলার (বান্দরবান জেলা বান্দরবান সদর উপজেলা) প্রশাসনিক সদরদপ্তর। এটি বান্দরবান জেলার সবচেয়ে জনবহুল স্থান। এর আয়তন ১৩.০৫ বর্গকিলোমিটার এবং জনসংখ্যা ৪১,৪৩৪ জন। এটি শ্রেণীর পৌরসভা দ্বারা শাসিত হয়। শহরের একমাত্র যোগাযোগের উপায় সড়কপথ। কক্সবাজার বিমানবন্দর শহরের সবচেয়ে নিকটবর্তী আভ্যন্তরীণ বিমানবন্দর। শহরটি সমুদ্র সমতল থেকে ২৪ মিটার উচ্চতায় অবস্থিত এবং এর আবহাওয়া গরম আদ্র জলবায়ু বিশিষ্ট। এখানে দুটি সরকারি কলেজ, একটি টেকনিক্যাল কলেজসহ বেশকিছু শিক্ষা প্রতিষ্ঠান রয়েছে। == নামকরণ == বান্দরবান নামকরণ নিয়ে একটি কিংবদন্তি রয়েছে। এলাকার বাসিন্দাদের প্রচলিত রূপকথায় আছে, এলাকায় একসময় অসংখ্য বানর বাস করত। আর এই বানরগুলো শহরের প্রবেশমুখে ছড়ার পাড়ে পাহাড়ে প্রতিনিয়ত লবণ খেতে আসত। এক সময় অনবরত বৃষ্টির কারণে ছড়ার পানি বৃ্দ্ধি পাওয়ায় বানরের দল ছড়া পাড় হয়ে পাহাড়ে যেতে না পারায় একে অপরকে ধরে ধরে সারিবদ্ধভাবে ছড়া পাড় হয়। বানরের ছড়া পারাপারের এই দৃশ্য দেখতে পায় এই জনপদের মানুষ। এই সময় থেকে এই জায়গাটির পরিচিতি লাভ করে ম্যাঅকছি ছড়া নামে অর্থাৎ মারমা ভাষায় ম্যাঅক অর্থ বানর আর ছি অর্থ বাঁধ। কালের প্রবাহে বাংলা ভাষাভাষির সাধারণ উচ্চারণে এই এলাকার নাম রুপ লাভ করে বান্দরবান হিসাবে। বর্তমানে সরকারি দলিল পত্রে বান্দরবান হিসাবে এই জেলার নাম স্থায়ী রুপ লাভ করেছে। তবে মারমা ভাষায় বান্দরবানের নাম রদ ক্যওচি ম্রো। == ইতিহাস == ১৫৫০ সালের প্রণীত বাংলার প্রথম মানচিত্রে বান্দরবানের অস্তিত্ব ছিল। তবে এর প্রায় ৬০০ বছর আগে ৯৫৩ সালে আরাকানের রাজা এই অঞ্চল অধিকার করেন। ১২৪০ সালের দিকে ত্রিপুরার রাজা এই এলাকা দখল করেন। == ভূগোল == বিভাগীয় শহর চট্টগ্রাম থেকে ৭৫ কিলোমিটার দুরে, ২২°১১'৪৩" উত্তর অক্ষাংশ ৯২°১৩'১০" পূর্ব দ্রাঘিমাংশে অবস্থিত। সমুদ্রপৃষ্ঠ থেকে এর গড় উচ্চতা ২৪ মিটার। == জনসংখ্যা == ২০১১ সালের আদমশুমারি অনুযায়ী বান্দরবান শহরের মোট জনসংখ্যা ছিল ৪১,৪৩৪ জন। যার মধ্যে ২৩১৯১ জন পুরুষ এবং ১৮২৪৩ জন মহিলা। ==তথ্যসূত্র== শহর
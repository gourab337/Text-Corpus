'''নাউরু রিড ওয়ার্বলার''', দ্বিপদ নামঃ Acrocephalus rehsei, প্যাসারিন জাতের পাখি যারা প্রশান্ত মহাসাগরের নাউরু দ্বীপের এন্ডেমিক পাখি। এরা নাউরু দ্বীপের দুটি নেটিভ পাখির একটি। অন্যটি হচ্ছে মাইক্রোনেশিয় পায়রা। এরা দ্বীপের একমাত্র প্যাসারিন পাখি। মাইক্রোনেশীয় রিড ওয়ার্বলারের সাথে এদের মিল আছে। কাছাকাছি দ্বীপে পাওয়া ক্যারোলিন রিড ওয়ার্বলার এবং নাইটিংগেল রিড ওয়ার্বলার। আগে এদের সবাইকে একই প্রজাতির পাখি ভেবে ভূল করা হতো। অট্টো ফিন্সচ হচ্ছে প্রথম প্রকৃতিবিদ যিনি ১৮৮০ সালে মার্শাল দ্বীপ থেকে সলোমন দ্বীপে যাওয়ার পথে ২৪ জুলাই ছয় ঘন্টার জন্য নাউরু দ্বীপ ভ্রমণ করেছিলেন। তার প্রতিবেদনে তিনি ক্যারোলিয়ান রিড ওয়ার্বলার পাখির উল্লেখ করেন। ১৮৮৩ সালে তিনি এটাকে নতুন প্রজাতি হিসেবে উল্লেখ করেন, ক্যালামোহার্পে রেহসেই। বর্তমানে গণ নাম ক্যালামোরার্পে হচ্ছে এক্রোসেফালাস এর সমার্থক শব্দ। এক্রোসেফালস শব্দটি গ্রীক শব্দ একরোস এবং কেফালে থেকে এসেছে। ==বর্ণনা== এরা মধ্যম আকারের পাখি। এরা লম্বায় ১৫ সে.মি পর্যন্ত হয়, ডানার বিস্তৃতি ৬.৭-৭.২ সে.মি। ক্যারোলিনিয়ান রীড ওয়ার্বলার থেকে এরা কিছুটা আকারে ছোট। ==বাসস্থান== এরা নাউরু দ্বীপের এন্ডেমিক পাখি। এই দ্বীপে বসবাসকারী অধিকাংশপাখি সমুদ্রচর। মাত্র দুটি পাখি স্থলচর (ল্যান্ড বার্ড)। তার একটি রিড ওয়ার্বলার, অন্যটি মাইক্রোনেশিয় পায়রা। সমগ্র দ্বীপজুড়েই এদের দেখতে পাওয়া যায়। ==তথ্য সূত্র== ==আরো পড়ুন==
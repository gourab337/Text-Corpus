'''কুতুব আল সিত্তাহ''' () ('''সিহাহ সিত্তাহ''' বলেও পরিচিত) হাদীসের প্রধান ছয়টি গ্রন্থকে একত্রিতভাবে বলা হয়ে থাকে। ''কুতুব আল সিত্তাহ'' দ্বারা ছয়টি গ্রন্থ এবং ''সিহাহ সিত্তাহ'' দ্বারা "নির্ভুল ছয়" বোঝানো হয়। এই গ্রন্থগুলো ইসলাম ধর্মের প্রচারক হযরত মুহাম্মাদ ইবনে আব্দুল্লাহ (সঃ) এর মৃত্যুর ২০০ বছর পর সংগৃহিত হয়েছে ছয়জন সংগ্রহকারীর দ্বারা। == গ্রন্থসমূহ == সুন্নী ইসলাম মতে সিহাহ সিত্তাহ-এর অন্তর্ভুক্ত গ্রন্থগুলো ধর্মীয় কারণে খুবই গুরুত্বপূর্ণ। নির্ভরযোগ্যতার বিচারে এগুলোর ধারাবাহিকতা হলো: সহীহ বুখারী, সংগ্রাহকঃ ইমাম বুখারী (মৃ. ৮৭০), অন্তর্ভুক্তি সংখ্যাঃ ৭২৭৫ টি হাদীস সহীহ মুসলিম, সংগ্রাহকঃ মুসলিম বিন হাজ্জাজ (মৃ. ৮৭৫), অন্তর্ভুক্তি সংখ্যাঃ ৯২০০ টি হাদীস সুনানে নাসাই, সংগ্রাহকঃ ইমাম নাসাই (মৃ. ৯১৫) সুনান আবু দাউদ, সংগ্রাহকঃ আবু দাউদ (মৃ. ৮৮৮) সুনান আল-তিরমিজী সংগ্রাহকঃ মুহাম্মদ ইবনে ঈসা আত-তিরমিজি (মৃ. ৮৯২) সুনান ইবনে মাজাহ, সংগ্রাহকঃ ইবনে মাজাহ (মৃ. ৮৮৭) প্রথম দুটি গ্রন্থকে তাদের নির্ভরযোগ্যতার জন্য "সহীহ গ্রন্থ" বলে নির্দেশ করা হয়। ==সংগ্রাহকবৃন্দ == ''ক্যামব্রিজ হিস্টোরী অফ ইরান" (Cambridge History of Iran) অনুসারে: সুন্নি হাদীস সংকলন কারী সকল সংগ্রাহকই ছিলেন ইরানের অধিবাসী। তারা হলেন: মুহাম্মাদ ইবনে ইসমাইল আল-মুহাম্মাদ আল-বুখারী; তিনি সহীহ বুখারী গ্রন্থের সংগ্রাহক, যা তিনি ষোল বছর ধরে সংকলন করেছেন। সাধারণভাবে বলা হয়ে থাকে যে, বুখারী বলেছেন, তিনি নামাজ না পড়ে চুড়ান্তভাবে নিশ্চিৎ না হয়ে কোন হাদীস লিপিবদ্ধ করেননি। ইমাম বুখারী সমরখন্দ-এর নিকটে ৮৬৯-৭০ সালে মৃত্যুবরণ করেন। মুসলিম ইবনে আল-হাজ্জাজ; তিনি সহীহ মুসলিম গ্রন্থের সংগ্রাহক, যা নির্ভরযোগ্যতার দিক থেকে সহীহ বুখারী গ্রন্থের পরই অবস্থান করে। ইমাম মুসলিম নিশাপুর-এ ৮৭৪-৭৫ সালে মৃত্যুবরণ করেন। আবু দাউদ সুলাইমান ইবনে আসহাত আল-সিজিস্তানি, আরবীয় বংশোদ্ভূত পারসীয়ান, মৃত্যু ৮৮৮-৮৯। মুহাম্মাদ ইবনে ইসা আল-তিরমিজি, তিনি জামি' আত-তিরমিজি গ্রন্থের সংগ্রাহক। তিনি ইমাম বুখারীর ছাত্র ছিলেন ৮৯২-৩ -এ মৃত্যুবরণ করেন। আবু আবদ আল-রহমান আল-নাসায়ী, তিনি সুনানে নাসাই গ্রন্থের সংগ্রাহক। তিনি খোরাসান-এর অধিবাসী ৯১৫-১৬-এ মৃত্যুবরণ করেন। ইবনে মাজাহ আল-কুয়াজুইনী, তিনি সুনান-এ-ইবনে মাজাহ গ্রন্থের সংগ্রাহক। তিনি ৮৮৬-৭-এ মৃত্যুবরণ করেন। == তথ্যসূত্র == ইসলাম সংকলন সাহিত্য
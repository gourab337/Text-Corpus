'''''দ্য ট্র্যাজিকাল হিস্ট্রি অফ দ্য লাইফ অ্যান্ড ডেথ অফ ডক্টর ফস্টাস''''' (ইংরেজি: ''The Tragical History of the Life and Death of Doctor Faustus''); সংক্ষেপে '''''ডক্টর ফস্টাস''''' (ইংরেজি: ''Doctor Faustus'') হল ক্রিস্টোফার মার্লোর লেখা একটি ইংরেজি নাটক। ফাউস্টের শয়তানের কাছে আত্মবিক্রয়ের বিখ্যাত কাহিনিটি অবলম্বনে এই নাটক রচিত হয়েছে। মার্লোর মৃত্যুর ১১ বছর এবং প্রথম মঞ্চায়নের প্রায় ১২ বছর পরে ১৬০৪ সালে নাটকটি পুস্তকাকারে প্রকাশিত হয়। "শেকসপিয়রের নাট্যসাহিত্যের বাইরে এলিজাবেথীয় যুগের অন্য কোনো নাটকই ততটা বিতর্ক সৃষ্টি করতে পারেনি, যতটা পেরেছিল ''ডক্টর ফস্টাস'' নাটকটি। এই নাটকের রচনার প্রকৃতি রচনাকাল নিয়ে কোনো মতৈক্যে পৌঁছানো যায়নি... পাশ্চাত্য জগতের ইতিহাসে ''ফাউস্ট'' উপকথার কেন্দ্রিকতা এই নাটকের ব্যাখ্যার ব্যাপারে কোনো সুনির্দিষ্ট মতৈক্যে আসার পক্ষে প্রধান বাধা হয়ে দাঁড়ায়... == মঞ্চায়ন == ১৫৯৪ সালের অক্টোবর থেকে ১৫৯৭ সালের অক্টোবর পর্যন্ত তিন বছরে অ্যাডমিরালস মেন ২৫ বার এই নাটকটি মঞ্চায়িত করেছিল। ফিলিপ হেনসলোর ডায়েরির ১৬০২ সালের ২২ নভেম্বর পৃষ্ঠা থেকে জানা যায়, স্যামুয়েল রোলে উইলিয়াম বার্ডকে এই নাটকে কিছু সংযোজনের জন্য পাউন্ড দেওয়া হয়েছিল। এর অর্থ, পরেও এই নাটকটি মঞ্চায়িত হয়। নাটকটির সঙ্গে কিছু কিংবদন্তি জড়িয়ে আছে। তা থেকেও অনুমিত হয়, নাটকটি বেশ কয়েকবার মঞ্চায়িত হয়েছিল। উইলিয়াম প্রাইন ১৬৩২ সালে এই নাটকের বিরুদ্ধে নামক প্রচারপুস্তকে লেখেন, এই নাটকের অভনয়ের সময় সত্যিকারের শয়তান একবার মঞ্চে আবির্ভূত হয়েছিল এবং তা দেখে অভিনেতা দর্শক সবাই অবাক হয়ে গিয়েছিলেন। জন অব্রে এই কিংবদন্তি প্রসঙ্গে লেখেন, অ্যাডমিরালস মেনের প্রধান অভিনেতা এডওয়ার্ড এলেইন এই ঘটনা দেখে পরবর্তীকালে জনসেবামূলক কাজে আত্মনিয়োগ করেছিলেন। == পাঠ == সম্ভবত ১৫৯২ সালের ১৮ ডিসেম্বর এই নাটকটি স্টেশনার্স রেজিস্টারে নথিভুক্ত হয়। যদিও নথির তথ্য বিভ্রান্তিকর। নাটকের স্বত্ব নিয়ে কোনো বিরোধ বেধেছিল, এমন আভাস পাওয়া যায় উক্ত নথি থেকে। ১৬০১ সালের জানুয়ারি স্টেশনার্স রেজিস্টারে গ্রন্থবিক্রেতা টমাস বুশনেল কর্তৃক অন্তর্ভুক্ত হয়। ইনিই ছিলেন নাটকের ১৬০৪ সালের প্রথম সংস্করণের প্রকাশক। ১৬১০ সালের ১৩ সেপ্টেম্বর তিনি নাটকের স্বত্ব জন রাইটের হাতে তুলে দিয়েছিলেন। == পাদটীকা == == তথ্যসূত্র == Chambers, E. K. ''The Elizabethan Stage.'' Volumes, Oxford, Clarendon Press, 1923. Logan, Terence P., and Denzell S. Smith, eds. ''The Predecessors of Shakespeare: Survey and Bibliography of Recent Studies in English Renaissance Drama.'' Lincoln, NE, University of Nebraska Press, 1973. == External links == ''The Tragical History of Doctor Faustus'' librivox.org audio 1616 quarto online মার্লোর নাটক
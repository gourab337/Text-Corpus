বিল উডফুল একটি বডিলাইন বল এড়াচ্ছেন '''বডিলাইন''' ছিল একটি ক্রিকেটীয় কৌশল যা ইংল্যান্ড ক্রিকেট দল তাদের ১৯৩২-৩৩ সালের অস্ট্রেলিয়ায় অ্যাশেজ সফরের জন্য প্রনয়ণ করে; মূলত অস্ট্রেলিয়ার ডন ব্র্যাডম্যানের অসাধারণ ব্যাটিং দক্ষতাকে মোকাবিলা করার জন্য। এটি ফার্স্ট লেগ থিওরি বোলিং নামেও পরিচিত। বডিলাইন ছিল এমন একটি ডেলিভারি যেখানে ক্রিকেট বলকে লেগ স্ট্যাম্প এর লাইনে ব্যাটসম্যানের শরীর বরাবর ছোড়া হতো, এই আশায় যে বলটি ব্যাটের কোনা ছুয়ে লেগ সাইডের অর্ধাংশজুড়ে স্কয়ার লেগের পেছনে সারি বেধে দাড়ানো একাধিক ফিল্ডারদের যে কোন একজনের হাতে ধরা পড়বে। অনেকের বিবেচনায় এটি ছিল ভীতিকর শারীরিকভাবে হুমকি স্বরূপ, এবং যে খেলায় একসময় ভদ্র রীতিনীতি সাধারণভাবে প্রচলিত ছিল তার বিচারে একটি অনৈতিক কৌশল। যদিও খেলাটির বাণিজ্যিকীকরণ পরবর্তীকালে "যে কোন মূল্যে জয়" এর নীতিকে চিরাচরিত খেলোয়াড়ি আদর্শের ওপর নিয়ে গেছে। ==তথ্যসূত্র== অস্ট্রেলীয় ক্রিকেট ইংরেজ ক্রিকেট অস্ট্রেলীয় ক্রিকেট ইংরেজ ক্রিকেট (ক্রিকেট) বিতর্ক ব্র্যাডম্যান অধিনায়কত্ব কৌশল
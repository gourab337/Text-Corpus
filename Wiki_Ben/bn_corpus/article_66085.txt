মাইক্রোগ্রাফের মাধ্যমে লঘুমস্তিষ্কে মলাশয়ের ক্যান্সার থেকে সৃষ্ট মেটাস্ট্যাসিস পরিলক্ষিত হয়েছে '''মস্তিষ্কের হচ্ছে এমন একটি ক্যান্সার যা দেহের অন্য কোনো স্থান থেকে মস্তিষ্কে মেটাস্ট্যাসাইজড (বিস্তৃত বা পরিবাহিত) হয়ে আসে, যার ফলে এটি মাধ্যমিক পর্যায়ের মস্তিষ্কের টিউমার হিসেবে বিবেচিত। মেটাস্ট্যাসিস সাধারণত ক্যান্সার কোষের মূল উৎপত্তিস্থলে ধরন। মস্তিষ্কের ক্যান্সারের সবচেয়ে সাধারণ কারণ হচ্ছে মেটাস্ট্যাসিস, কারণ মস্তিষ্ক থেকে সৃষ্ট প্রাথমিক টিউমার খুব একটা প্রচলিত নয়। সচারচর শরীরের যেসকল স্থান থেকে প্রাথমিক ক্যান্সারের কোষ মেটাস্ট্যাসাইজ হয়ে মস্তিষ্কে সংক্রমণ ঘটায় তার মধ্যে রয়েছে ফুসফুস, স্তন, বৃহদন্ত্র, বৃক্ক, এবং ত্বকের ক্যান্সার। মূল ক্যান্সারের চিকিৎসা শেষের কয়েক মাস থেকে কয়েক বছর পরেও মস্তিষ্কে মেটাস্ট্যাসিস ঘটতে পারে। মস্তিষ্কের মেটাস্ট্যাসিসের ফলে সৃষ্ট ক্যান্সারের আরোগ্য লাভের সম্ভাবনা খুব-ই কম, যদিও আধুনিক চিকিৎসা ব্যবস্থার বদৌলতে রোগীরা বেশ কয়েক মাস কিছু ক্ষেত্রে কয়েক বছর পর্যন্ত জীবন ধারণ করতে পারেন। == লক্ষণ == ফুসফুসের ক্যান্সার থেকে সৃষ্ট মস্তিষ্কের ডান সেরিব্রাল হেমিস্ফিয়ারে মেটাস্ট্যাসিস যা এমআরআই পরীক্ষায় প্রকাশ পেয়েছে যেহেতু মস্তিষ্কের বিভিন্ন অংশ শরীরের বিভিন্ন কর্মকাণ্ডের জন্য নিযুক্ত, তাই রোগের লক্ষণ মস্তিষ্কের কোন অংশে মেটাস্ট্যাসিস হয়েছে তার ওপর নির্ভরশীল। তবে যে-কোনো ক্যান্সার রোগীর ক্ষেত্রেই স্নায়বিক বা আচরণগত পরিবর্তন দেখা গেলে মস্তিষ্কে মেটাস্ট্যাসিস হওয়ার সম্ভাবনা বিবেচনায় আনা বাঞ্চনীয়। মস্তিষ্কের মেটাস্ট্যাসিসের ফলে বিভিন্ন ধরনের উপসর্গ দেখা যেতে পারে যা স্বাভাবিকভাবে খুবই ছোটখাট মনে হতে পারে। স্নায়বিক লক্ষণগুলো প্রায়শই অন্তঃকরোটি চাপ বাড়ার কারণে ঘটে। গুরুতর ক্ষেত্রে রোগী কোমায় চলে যেতে পারেন। == কারণ == মেমোরিয়াল ক্যান্সার সেন্টারে চিকিৎসা নেওয়া ২,৭০০ রোগীর ওপর পরিচালিত জরিপে মস্তিষ্কের মেটাস্ট্যাসিসের প্রচলিত উৎপত্তিস্থল হচ্ছে: ফুসফুসের ক্যান্সার, ৪৮% স্তনের ক্যান্সার, ১৫% জেনিটুরিয়ানারি নালীর ক্যান্সার, ১১% অস্টিওসার্কোমা, ১০% মেলানোমা, ৯% মাথা এবং ঘাড়ের ক্যান্সার, ৬% ৫% ক্ষুদ্রান্ত্রের ক্যান্সার, বিশেষত মলাশয়ের ক্যান্সার এবং অগ্ন্যাশয়ের ক্যান্সার, ৩% লিম্ফোমা, ১% ফুসফুসের ক্যান্সার এবং মেলানোমার ক্ষেত্রে সাধারণত একাধিক মেটাস্ট্যাসিস দেখা যায়, অপরদিকে স্তন, বৃহদন্ত্র এবং রেচনতন্ত্রের ক্যান্সারগুলোতে একক মেটাস্ট্যাসিসের সম্ভাবনাই বেশি। == তথ্যসূত্র == == আরও দেখুন == নিওপ্লাজম মেটাস্ট্যাসিস ক্যান্সার মস্তিষ্কের টিউমার টিউমার
'''জর্জ ফেনউইক ক্রেসওয়েল''' (; জন্ম: ২২ মার্চ, ১৯১৫ মৃত্যু: ১০ জানুয়ারি, ১৯৬৬) হোয়াঙ্গানুই এলাকায় জন্মগ্রহণকারী বিশিষ্ট নিউজিল্যান্ডীয় ক্রিকেটার ছিলেন। নিউজিল্যান্ড ক্রিকেট দলের অন্যতম সদস্য ছিলেন তিনি। দলে তিনি মূলতঃ ডানহাতি স্লো-মিডিয়াম বোলার ছিলেন। এছাড়াও বামহাতে ব্যাটিংয়ে সবিশেষ কৃতিত্ব প্রদর্শন করেছেন '''ফেন ক্রেসওয়েল'''। == প্রারম্ভিক জীবন == ওয়াঙ্গানুইয়ে জন্মগ্রহণকারী ফেন ক্রেসওয়েল, আর্থার ক্রেসওয়েলের বড় ভাই। মার্লবোরা বয়েজ কলেজে অধ্যয়ন করেন। কলেজের প্রথম একাদশে খেলেছেন তিনি। নিখুঁত স্লো-মিডিয়াম বোলিং করতেন তিনি। বেশ দেরীতে ৩৩ বছর বয়সে প্রথম-শ্রেণীর ক্রিকেটে অভিষেক ঘটে তার। মাত্র একটি খেলায় অংশ নেয়ার পরই ১৯৪৯ সালে ইংল্যান্ড সফরে যাবার জন্য দলের সদস্য মনোনীত হন। সফরে ১৯ খেলায় অংশ নিয়ে ২৬.০৯ গড়ে ৬২ উইকেট তুলে নেন। তবে সফরের শেষদিকে চূড়ান্ত সফলতা আসে তার। ইয়র্কশায়ারের বিপক্ষে ৫/৩০ গ্ল্যামারগনের বিপক্ষে ৬/২১ লাভ করেন ক্রেসওয়েল। ১৯৪৯-৫০ মৌসুমে ওয়েলিংটনের পক্ষে খেলেন। নিউজিল্যান্ড একাদশের সদস্যরূপে সফরকারী অস্ট্রেলিয়ার বিপক্ষে একমাত্র ইনিংসে ৮/১০০ লাভ করেন। পরবর্তীতে ১১ নম্বরে ওয়াল্টার হ্যাডলি’র সাথে নয় রানের অবিচ্ছিন্ন জুটি গড়ে ইনিংস পরাজয় রুখে দেন। == আন্তর্জাতিক ক্রিকেট == ১৯৪৯ সালে ইংল্যান্ড সফরে সিরিজের চূড়ান্ত টেস্টে খেলার সুযোগ পান ওভাল টেস্টের মাধ্যমে তার টেস্ট অভিষেক ঘটে। জ্যাক কাউয়ি’র সাথে বোলিং উদ্বোধনে নেমে ইংল্যান্ডের একমাত্র প্রথম ইনিংসে ছয় উইকেট নেন ১৬৮ রান খরচায়। প্রথম নিউজিল্যান্ডীয় বোলার হিসেবে তিনি সম্মাননায় অভিষিক্ত হন। এছাড়াও, প্রথম নিউজিল্যান্ডীয় বোলার হিসেবে অভিষেক টেস্টে ছয় উইকেট দখল করেছিলেন। পরবর্তীতে অ্যালেক্স মইর কলিন ডি গ্র্যান্ডহোম অভিষেক টেস্টে ছয় উইকেট পেয়েছিলেন। এছাড়াও, নিচেরসারির ব্যাটসম্যান হিসেবে ১১ নম্বরে ব্যাটিংয়ে নামেন অপরাজিত ১২* তোলেন যা তার প্রথম-শ্রেণীর ক্রিকেটে সর্বোচ্চ সংগ্রহ ছিল। সফরকারী ইংল্যান্ডের বিপক্ষে দুই টেস্টে অংশ নেন। ১৭.৭১ গড়ে উইকেট পান তিনি। == অবসর == পিঠের আঘাতের কারণে পরবর্তী চার মৌসুমে তিনি মাত্র তিনটি খেলায় অংশ নিতে পেরেছিলেন। ফলশ্রুতিতে খেলোয়াড়ী জীবন থেকে অবসর নিতে বাধ্য হন। ১৯৬৬ সালে তাকে ব্লেনহেইম শহরে মৃত অবস্থায় দেখতে পাওয়া যায়। একটি আগ্নেয়াস্ত্র তার পিছনে তাক করানো ছিল। তিনি ক্যান্সারে ভুগছিলেন। == তথ্যসূত্র == == আরও দেখুন == শেন ও’কনর কলিন ডি গ্র্যান্ডহোম টেস্ট ক্রিকেট অভিষেকে উইকেট লাভকারী নিউজিল্যান্ডীয় ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার ক্রিকেটার ক্রিকেট অভিষেকে উইকেট লাভকারী ক্রিকেটার ক্রিকেটার টেস্ট ক্রিকেটার ডিস্ট্রিক্টসের ক্রিকেটার
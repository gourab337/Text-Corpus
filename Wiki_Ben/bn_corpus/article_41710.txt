'''ওমান এয়ার''' () হচ্ছে ওমানের জাতীয় বিমানসংস্থা, যা মাস্কাট এর সীব মাস্কাট ইন্টারন্যাশনাল এয়ারপোর্ট এর গ্রাউন্ড ফ্লোরে অবস্থিত৷ বিমানসংস্থাটি অভ্যন্তরীণ এবং আন্তর্জাতিক রুটে বিমান পরিচালনা করে থাকে এবং একই সাথে আঞ্চলিক এয়ার ট্যাক্সি এবং চার্টার ফ্লাইট পরিচালনা করে থাকে৷ এয়ারলাইনটি দ্বারা পরিচালিত বিমানসমূহের প্রধান কেন্দ্রস্থল হচ্ছে মাস্কাট ইন্টারন্যাশনাল এয়ারপোর্ট৷ ওমান এয়ার আরব এয়ার ক্যারিয়ার্স অর্গানাইজেশন এর একজন সদস্য৷ ==ইতিহাস== ===শুরুর বছরগুলো=== ওমান এয়ার এর যাত্রার পটভূমি মূলত শুরু হয় ১৯৭০ সালে, যখন ওমান ইন্টারন্যাশনাল সার্ভিসেস (ওআইএস) প্রতিষ্ঠিত হয়৷ পরবর্তীতে কোম্পানীটি বেইত আল ফালাজ এয়ারপোর্টে সিভিল এয়ারক্রাফট গ্রাউন্ড হ্যান্ডেলিং সার্ভিস প্রদান শুরু করে৷ ১৯৭২ সালে ওমান ইন্টারন্যাশনাল সার্ভিসেস (ওআইএস) এর কার্যক্রম নতুন টার্মিনাল সীব ইন্টারন্যাশনাল এয়রপোর্টে স্থানান্তরিত করে৷ ১৯৭৭ সালে এয়ারক্রাফট ইঞ্জিনিয়ারিং ডিভিশন প্রতিষ্ঠার পূর্বে কোম্পানীটি গালফ এয়ার এর লাইট এয়ারক্রাফট ডিভিশন এর দায়িত্ব নেয়৷ ওমানের বেসামরিক বিমান চলাচল খাত এর দ্রুত অগ্রগতির কারণে ওমান ইন্টারন্যাশনাল সার্ভিসেস (ওআইএস) বিভিন্ন সার্ভিস যেমন হ্যাঙ্গার, ওয়ার্কশপ, ইন-ফ্লাইট ক্যাটারিং ইত্যাদি সুবিধার সাথে সংযুক্ত হয়৷ ১৯৮১ সালে ওমান এভিয়েশন সার্ভিস একটি জয়েন্ট স্টক কোম্পানীতে পরিণত হয়৷ ওমান ইন্টারন্যাশনাল সার্ভিসেস (ওআইএস) গালফ এয়ার এর নিকট হতে ১৩টি এয়ারক্রাফট কেনে, যে বিমানগুলো তাদের পূর্বে ব্যবহৃত টার্বোপ্রপস ফকার ২৭-৬০০ এবং ৫০০ সিরিজ এর পরিবর্তে ব্যবহার করা শুরু হয়৷ পরবর্তী বছর ওমান এভিয়েশন সার্ভিস যৌথভাবে গলফ এয়ার এর সাথে সালালাহতে জেট ইঞ্জিন চালিত বিমান পরিচালিত ফ্লাইট পরিচালনা শুরু করে৷ ১৯৮৩ সাল হতে ১৯৯৩ সাল পর্যন্ত কোম্পানীটি নতুন নতুন যন্ত্রপাতি যেমন সেসনা সিটাশন ক্রয় করে এবং তদের সার্ভিসসমূহ উন্নতকরণের লক্ষ্যে নতুন নতুন সুবিধা চালু করে৷ ==১৯৯৩ সালের নতুন এয়ারলাইন== ১৯৯৩ সালে ওমান এয়ার গঠিত হয়৷ বছরই মার্চ মাসে একটি বোয়িং ৭৩৭-৩০০ এর মাধ্যমে মাস্কাট হতে সালালাহ প্রথম ফ্লাইট পরিচালনা করা হয়৷ ১৯৯৩ সালের জুলাই মাসে এয়ারলাইনটি দ্বারা বোয়িং ৭৩৭-৩০০ এর মাধ্যমে এর প্রথম আন্তর্জাতিক ফ্লাইট দুবাইতে পরিচালিত হয়৷ অন্যান্য গন্তব্যস্থল যেমন ট্রিভানড্রামে নভেম্বর মাসে, ১৯৯৪ সালের জানুয়ারী মাসে কুয়েত এবং করাচীতে এবং অক্টোবর মাসে কলম্বোতে ফ্লাইট পরিচালনা শুরু হয়৷ ১৯৯৫ সালে বোয়িং ৭৩৭ গুলো পরিবর্তনের লক্ষ্যে রিজিয়ন এয়ার অব সিঙ্গাপুর হতে দুটি এয়ারবাস এ৩২০ লীজ নেয়া হয়৷ ১৯৯৫ হতে ১৯৯৭ পর্যন্ত অন্যান্য বিভিন্ন গন্তব্যস্থল যেমন মুম্বাই, ঢাকা, আবুধাবি, দোহা এবং চেন্নাই ইত্যাদি স্থানে ফ্লাইট পরিচালনা করা হয়৷ ১৯৯৮ সালের অক্টোবর মাসে ওমান এয়ার ইন্টারন্যাশনাল এভিয়েশন ইন্ডাস্ট্রি ট্রেড গ্রুপ ইন্টারন্যাশনাল এয়ার ট্রান্সপোর্ট অ্যাসোসিয়েশন (আইএটিএ) অন্তর্ভূ্ক্ত হয়৷ পরবর্তী বছরের শেষের দিকে গাওডার, পেশওয়ার, জেদ্দা এবং আল-আইন ইত্যাদি স্থানে এয়ারলাইনটির ফ্লাইট নেটওয়ার্ক বিস্তৃত করা হয়৷ ২০১৫ সালের ডিসেম্বর মাস অনুসারে, ওমান এয়ার এর প্রধান কেন্দ্রস্থল মাস্কাট আন্তর্জাতিক বিমানবন্দর হতে ২৭টি দেশের ৫০টি গন্তব্যস্থলে এর বিমানসমূহ পরিচালনা করে থাকে৷ সকল গন্তব্যস্থলের মধ্য ভারতে সর্বাধিক ফ্লাইট (১১টি গন্তব্যস্থলে) পরিচালিত হয়ে থাকে৷ ==কোডশেয়ার চুক্তি== নিন্মলিখিত সাথে ওমান এর কোড শেয়ার চুক্তি বিদ্যমান রয়েছে: এমিরেটস ইথিউপিয়ান এয়ারলাইন্স গারুডা ইন্দোনেশিয়া কেএলএম রয়েল জর্ডানিয়ান সাউদিয়া শ্রীলঙ্কান এয়ারলাইন্স থাই এয়ারওয়েজ টার্কিশ এয়ারলাইন্স ==পরিচালিত বিমানসমূহ== ২০১৬ সালের আগস্ট মাস অনুসারে ওমান এয়ার এর বিমানবহরে নিচের বিমানগুলো রয়েছে: এয়ারবাস এ৩৩০-২০০, এয়ারবাস এ৩৩০-৩০০, বোয়িং ৭৩৭-৭০০, বোয়িং ৭৩৭-৮০০, বোয়িং ৭৩৭-৯০০ইআর, বোয়িং ৭৩৭ ম্যাক্স, বোয়িং ৭৮৭-৮, বোয়িং ৭৮৭-৯, এমব্রায়ার ১৭৫৷ ==পূর্বে ব্যবহৃত বিমানসমূহ== এয়ারবাস এ৩০০বি৪-২০৩, এয়ারবাস এ৩১০-৩০০, এয়ারবাস এ৩২০-২০০, এটিআর ৪২-৫০০, বোয়িং ৭৩৭-৩০০, বোয়িং ৭৩৭-৪০০, বোয়িং ৭৩৭-৭০০, বোয়িং ৭৫৭-২০০, বোয়িং ৭৬৭-২০০ইআর, বম্বারডিয়ার ড্যাশ ৮-৩০০৷ ==তথ্যসূত্র== ==বহিঃসংযোগ== অফিসিয়াল ওয়েবসাইট অফিসিয়াল ব্লগ স্থাপনা ওমানে বিমান সদস্য বিষয়শ্রেণী:আরব এয়ার ক্যারিয়ার প্রতিষ্ঠানের সদস্য প্রতিষ্ঠিত বিমানসংস্থা ওমান কোম্পানি ব্র্যান্ড
'''সেন্ত্রো কালচারাল গাব্রিয়েলা মিস্ত্রাল''' (জিএএম) বা '''গাব্রিয়েলা মিস্ত্রাল সাংস্কৃতিক কেন্দ্র''' বা '''জিএএম সেন্টার''' বা '''জিএএম''' () চিলির সান্তিয়াগোর ২২৭ এভিনিউ লার্বাতাদোর বার্নাদো ও’হিগিন্স এলাকায় অবস্থিত সাংস্কৃতিক কেন্দ্রবিশেষ। দুইটি ভবন নিয়ে গড়া প্রায় ২২০০০ বর্গমিটার আয়তনের সাংস্কৃতিক কেন্দ্রটি মূলতঃ আঙ্কটাডের তৃতীয় সম্মেলনের সদর দফতর হিসেবে ব্যবহারের জন্য নির্মাণ করা হয়েছিল। ১৯৭২ সালে সান্তিয়াগোতে সম্মেলন অনুষ্ঠিত হয়েছিল। == ইতিহাস == সাধারণ অনুষ্ঠানের জন্য কনভেনশন সেন্টারসহ এর সাথে ২২-তলা ভবন রয়েছে। দশটি কক্ষে প্রদর্শনী কেন্দ্র, অনুশীলন, সেমিনার, গ্রন্থাগার, অনুষ্ঠান ধারণের কক্ষ, সভাকক্ষ, ক্যাফেটেরিয়া, রেঁস্তোরা রয়েছে। এছাড়াও, ফ্রি ওয়াই-ফাই সংযোগ ব্যবস্থা বিদ্যমান। মাত্র ২৭৫ দিনে ভবনের নির্মাণকার্য সম্পন্ন হয়েছিল। কয়েক হাজার স্বেচ্ছাসেবীর উল্লেখ্যযোগ্য সহায়তার ফলেই এটি সম্ভবপর হয়েছে। ১৯৭০ সালের শেষ দিক থেকে সেপ্টেম্বর, ১৯৭৩ সময়কালীন ক্ষমতাসীন সমাজতান্ত্রিক সরকারের প্রধান সালবাদোর আইয়েন্দের উদাত্ত্ব আহ্বানে ব্যাপক প্রচারণার ফলে স্বেচ্ছাসেবীরা কাজে অগ্রসর হয়েছিল। সফলভাবে সম্মেলন আয়োজনের পর ভবনটি সাংস্কৃতিক কেন্দ্রে রূপান্তরিত হয়। কিন্তু, ১৯৭৩ সালে চিলিতে সামরিক অভ্যুত্থান হলে তা পিনোচে সরকারের আমলে এখানে একগুচ্ছ সম্মেলন অনুষ্ঠিত হয় প্রধান ভবনে জাতীয় প্রতিরক্ষা মন্ত্রণালয়ের পর্যবেক্ষণ কেন্দ্রে পরিণত হয়। == পুণঃনির্মাণ == ২০০৬ সালের প্রথমদিকে অগ্নিকাণ্ডের ফলে ভবনের অংশবিশেষ ক্ষতিগ্রস্ত হয়। এরফলে মিশেল বাশলে সরকার ভবন নিয়ে পুণরায় চিন্তা-ভাবনা করতে থাকেন। সাংস্কৃতিক কেন্দ্রের দিকে ফিরিয়ে আনেন জনসাধারণের জন্য উন্মুক্ত করেন দেন তিনি। শহুরে পরিবেশের সাথে তাল মিলিয়ে এর অবকাঠামো নির্মাণ করা হয়। ভবনে প্রচ্ছন্নভাবে দৃশ্য ধারনের ব্যবস্থা রাখার ফলে অনেক শিল্পকর্মই প্রকৃত রূপে দৃশ্যমান হয়। দ্বিতীয় পর্যায়ে একটি মিলনায়তন তৈরি করা হয় যাতে ২০০০ ব্যক্তির সমাগম ঘটে খুব দ্রুত চালু করা হয়। == পুণঃনামকরণ == ১৯ অক্টোবর, ২০০৯ তারিখে দিয়েগো পোর্তালস ভবনের নাম পরিবর্তন করে সেন্ত্রো কালচারাল গাব্রিয়েলা মিস্ত্রালের উদ্বোধন করা হয়। নোবেল পুরস্কার বিজয়ী গাব্রিয়েলা মিস্ত্রালের নাম অনুসারে এর বর্তমান নামকরণ হয়। ২৭ অক্টোবর, ২০০৯ তারিখে চিলীয় রাষ্ট্রপতি মিশেল বাশলে ২০৩৮৬ আইনের মাধ্যমে চিলীয় সংস্কৃতি লেখনিতে অবিস্মরণীয় অবদানের প্রেক্ষিতে তার স্মরণে সম্মানার্থে অধ্যাদেশ জারী করেন। == কর্মকাণ্ড == বর্তমানে এই সাংস্কৃতিক কেন্দ্রটি শিল্পকলা সঙ্গীত অনুষ্ঠানের জন্য ব্যবহার করা হচ্ছে। এছাড়াও, অন্যান্য কর্মকাণ্ডের মধ্যে সমসাময়িক নাটক নৃত্যকলার পাশাপাশি ধ্রুপদী জনপ্রিয় সঙ্গীত চর্চার কেন্দ্রস্থলে পরিণত হয়েছে। এর ধারাবাহিক উত্তরণ অব্যাহত আছে। সমসাময়িক চিত্রকলা জনপ্রিয় শিল্পকলার পীঠস্থান হিসেবে এখানে দৃশ্যমান শিল্পকলার জন্য জিএএম কক্ষ স্থাপন করা হয়েছে। সুন্দর ব্যবস্থাপনা উঁচুমানের কারণে শিল্পী দর্শকের মাঝে সেঁতুবন্ধন গড়ে উঠেছে। == তথ্যসূত্র == == আরও দেখুন == চিনচরোদের মমি চিলির শিক্ষাব্যবস্থা কুব্রাদা ডে হুমাহুয়াকা ভেনেজুয়েলার সংস্কৃতি ভালদিভিয়া আন্তর্জাতিক চলচ্চিত্র উৎসব চিলির প্রাকৃতিক ইতিহাসবিষয়ক জাতীয় জাদুঘর == বহিঃসংযোগ == Página web del Centro Cultural Gabriela Mistral প্রতিষ্ঠিত ভবন স্থাপনা (চিলি) পর্যটন আকর্ষণ কেন্দ্র
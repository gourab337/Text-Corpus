'''১৭৯৭ রিওবাম্বা ভূমিকম্প''' ফেব্রুয়ারি ১২:৩০ ইউটিসিতে সংঘটিত হয়েছিল। ইকুয়েডরের রিওবাম্বা শহরসহ আন্তঃআন্দীয় উপত্যকার অনেক শহরে ভূমিকম্প অনুভূত হয়েছিল। ভূমিকম্পে প্রায় ৪০,০০০ ব্যক্তির জীবনহানি ঘটে। মার্কালি স্কেলে এটির মান ছিল ১১ রিক্টার স্কেলে ভূকম্পনের মাত্রা ছিল ৮.৩। ইকুয়েডরের ইতিহাসে এটি সর্বাপেক্ষা মারাত্মক দুর্যোগ হিসেবে আখ্যায়িত করা হয়ে থাকে। ১৮০১-০২ মৌসুমে আলেকজান্ডার ফন হামবোল্ট ভূমিকম্প নিয়ে গবেষণার জন্য এলাকা পরিদর্শনে এসেছিলেন। == ক্ষয়-ক্ষতি == এলাকার উল্লেখযোগ্য ক্ষয়-ক্ষতি হয়েছিল যা কিটোর পূর্বাংশে রিওবাম্বার ৬০ কিলোমিটার দক্ষিণ পর্যন্ত বিস্তৃত ছিল। গুয়ারান্দা, আম্বাতো, লাতাকাঙ্গা নগর এবং সাকুইসিলি বানোস শহরেও এর প্রভাব পড়ে। তন্মধ্যে রিওবাম্বা কুইরো শহরে ব্যাপক ভূমিধ্বস হয়। টাঙ্গুরাহুয়া আগ্নেয়গিরির কাছে বহমান পাসতাজা নদী প্রায় আশি দিন বাঁধ আকারে ছিল। হামবোল্টের বিশ্লেষণে দেখা যায় যে, ভূমিকম্পে অপরিমেয় ক্ষতিসাধিত হয়েছে। অনেকের মৃতদেহ লিকান নদীর অপর প্রান্তে অবস্থিত কালকা পাহাড়ের কয়েকশত ফুট উঁচুতে দেখতে পাওয়া যায় যা আদৌ বিশ্বাসযোগ্য নয়। তিনি ত্রিশ থেকে চল্লিশ হাজার ব্যক্তির প্রাণহানির কথা বলেছেন। কিন্তু সাম্প্রতিক গবেষণায় সর্বাধিক ছয় হাজার ব্যক্তির প্রাণহানি ঘটেছে বলে জানা যায়। ভূমিকম্পটি তিন থেকে চার মিনিটব্যাপী স্থায়ী ছিল। == ফলাফল == রিওবাম্বা শহরটি এর পূর্বেকার অবস্থানের প্রায় ২০ কিলোমিটার উত্তর-পূর্বাংশে পুণরায় প্রতিষ্ঠিত হয়। বর্তমানে স্থানে ছোট্ট শহর কাজাবাম্বা গড়ে উঠেছে। == তথ্যসূত্র == ভূমিকম্প ভূমিকম্প বিষয়শ্রেণী:১৮শ শতাব্দীতে ইকুয়েডর নিউ গ্রানাডার ভাইসরয়েলিটি
'''''ইভান গ্রোজ্‌নি''''' (, হল দুই খণ্ডে নির্মিত রুশ ঐতিহাসিক মহাকাব্যিক চলচ্চিত্র। সের্গেই আইজেনস্টাইন রচিত পরিচালিত চলচ্চিত্রটি রাশিয়ার জার চতুর্থ ইভানের জীবনী নিয়ে নির্মিত। সোভিয়েত নেতা জোসেফ স্ট্যালিন ইভানের প্রশংসা করতেন এবং নিজেকে তার সাথে তুলনা করতেন। ছবিতে ইভান চরিত্রে অভিনয় করেন নিকোলাই চের্কাসভ। ছবিটির ১ম খণ্ড ১৯৪৪ সালে মুক্তি পায়, কিন্তু ২য় খণ্ড ১৯৫৮ সালে মুক্তি দেওয়া হয়, কারণ স্ট্যালিনের নির্দেশ অনুযায়ী এটি নিষিদ্ধ ঘোষণা করা হয়েছিল। স্ট্যালিন ছবিতে ইভানের চরিত্রায়ণে ক্রোধদীপ্ত ছিলেন। আইজেনস্টাইন দুই খণ্ডের গল্প শেষ করার উদ্দেশ্য ছবিটির ৩য় খণ্ড নির্মাণের লক্ষ্যে চিত্রনাট্যও রচনা শুরু করেন। কিন্তু ২য় খণ্ড নিষিদ্ধ ঘোষণা করার পর ৩য় খণ্ডের কাজ স্থগিত হয়ে যায়। ১৯৪৮ সালে আইজেনস্টাইনের মৃত্যুর পর তার করে যাওয়া কাজও নষ্ট করে ফেলা হয়। ==কুশীলব== নিকোলাই চের্কাসভ ইভান ভাসিলিয়েভিচ সেরাফিমা বিরমান এফ্রোসিনিয়া স্তারিৎস্কা পাভেল কাদোচ্‌নিকভ ভ্লাদিমির স্ত্রারিৎস্কি মিখাইল ঝারভ মালিয়ুতা স্কুরাতভ আম্‌ভ্রসি বুচ্‌মা আলেক্সি বাস্‌মানভ মিখাইল কুজনেৎসভ ফিওদোর বাস্‌মানভ লুদমিলা জেলিকভ্‌স্কায়া ৎসারিনা আনাস্তাসিয়া ==নির্মাণ== ===চিত্রনাট্য উন্নয়ন=== দ্বিতীয় বিশ্বযুদ্ধ চলাকালীন মস্কোর দিকে অগ্রসরমান আক্রমণে আইজেনস্টাইন মস্কোভিত্তিক চলচ্চিত্র নির্মাতাদের মধ্যে একজন ছিলেন যাকে কাজাখ সোভিয়েত সমাজতান্ত্রিক প্রজাতন্ত্রের আলমা আতায় স্থানান্তর করা হয়েছিল। সেখানে আইজেনস্টাইন প্রথম জার চতুর্থ ইভানকে নিয়ে চলচ্চিত্র নির্মাণ করার চিন্তা করেন। স্ট্যালিন বুদ্ধিদীপ্ত, সফল নেতা হিসেবে ইভানের প্রশংসা করতেন এবং নিজেকে তার সাথে তুলনা করতেন। ইভান সম্পর্কে আইজেনস্টাইনের আগ্রহের কথা জানার পর স্ট্যালিন তাকে চলচ্চিত্র গল্প রচনা নির্মাণ কাজ শুরুর নির্দেশ দেন। মসফিল্ম এই চলচ্চিত্রের গল্প চিত্রনাট্য গ্রহণ করে এবং দুটি পূর্ণদৈর্ঘ্য চলচ্চিত্র নির্মাণের অভিপ্রায় ব্যক্ত করে। আইজেনস্টাইন চিত্রনাট্যটিকে তিন খণ্ডে রূপ দেওয়ার কথা বিবেচনা করেন এবং গ্রিগরি আলেক্সান্দ্রভের সাথে আলোচনা করেন। গ্রিগরি তিন খণ্ডের বিরোধী ছিলেন। কিন্তু আইজেনস্টাইন আলেক্সান্দ্রভের উপদেশ অগ্রাহ্য করেন এবং চলচ্চিত্রটিকে দুই খণ্ড থেকে তিন খণ্ডে পরিবর্তন করেন। স্ট্যালিন আইজেনস্টাইন ইভান গ্রোজ্‌নির ২য় খণ্ডের ব্যাপারে ১৯৪৭ সালের ফেব্রুয়ারি মাসের শেষের দিকে সাক্ষাৎ করেন এবং ৩য় খণ্ডের কাজ সম্পন্নই করা হয় নি। সম্পূর্ণ চলচ্চিত্র চিত্রায়িত হয় কাজাখস্তানের আলমা আতায় মসফিল্মের স্টুডিও লোকেশনে। যদিও বেশির ভাগ দৃশ্যই সাদাকালোতে চিত্রায়িত হয়েছে, কিন্তু ২য় খণ্ডে কিছু রঙিন দৃশ্যও গ্রহণ করা হয়। যার ফলে এটি সোভিয়েত ইউনিয়নে নির্মিত প্রথম দিকের রঙিন চলচ্চিত্রের একটি। চিত্রগ্রহণের দায়িত্বে ছিলেন এদুয়ার্দ তিসে এবং আন্দ্রেই মস্ক্‌ভিন। তিসে অভ্যন্তরীণ দৃশ্যসমূহ ধারণ করেন এবং মস্ক্‌ভিন স্টুডিও বাইরের দৃশ্যসমূহ ধারণ করেন। ২য় খণ্ডের রঙিন দৃশ্যসমূহ ধারণ করেন মস্ক্‌ভিন। ===সঙ্গীত=== ইভান গ্রোজ্‌নি চলচ্চিত্রের সুর করেছেন সের্গেই প্রকোফিয়েভ। আইজেনস্টাইন বলেন যে প্রকোফিয়েভ আবেগপূর্ণ ভাব, সুর এবং দৃশ্যের কাঠামো সহজে ধরতে পারতেন এবং পরের দিনই সুর প্রস্তুত করতে পারতেন। ==সমালোচকদের প্রতিক্রিয়া== চলচ্চিত্রটি ১৯৬২ সালে ''সাইট অ্যান্ড সাউন্ড'' ম্যাগাজিনের করা জরিপে সমালোচকদের বিচারে "সেরা দশ চলচ্চিত্র" তালিকায় অষ্টম স্থান অধিকার করে। পর্যালোচনা ভিত্তিক ওয়েবসাইট রটেন টম্যাটোস-এ ১৫ জন সমালোচকের পর্যালোচনার ভিত্তিতে ৮.৪/১০ গড়ে চলচ্চিত্রটির রেটিং স্কোর ১০০%, যা মূলত "তাজা ছাড়পত্র" প্রদান করে। একইভাবে, এই ওয়েবসাইটে ১২ জন সমালোচকের পর্যালোচনার ভিত্তিতে ৮.৪/১০ গড়ে চলচ্চিত্রটির রেটিং স্কোর ১০০%, যা মূলত "তাজা ছাড়পত্র" প্রদান করে। ''শিকাগো সান-টাইমস''-এর চলচ্চিত্র সমালোচক রজার ইবার্ট চলচ্চিত্রটিকে চারে চার তারকা দিয়েছেন এবং বলেন, "এটি পরিসরে একটি মহাকাব্য, দৃশ্যে অনন্য, এবং গল্পে অর্থহীন।" ''দ্য নিউ ইয়র্ক টাইমস''-এর সমালোচক বসলি ক্রোথার লিখেন, "ইভান গ্রোজ্‌নির ১ম খণ্ড ছিল স্মরণ করার মত চলচ্চিত্র, কিন্তু ২য় খণ্ডটি দৃশ্যবহুল একঘেয়ে ধারাবাহিক, যাতে নাট্যের অল্প বা কোন ধারাবাহিকতা ছিল না এবং শুধু উপযুক্ত গতিশীল মান ছিল।" ==তথ্যসূত্র== ==আরও পড়ুন== ==বহিঃসংযোগ== মসফিল্মের দাপ্তরিক ওয়েবসাইটে ''ইভান গ্রোজ্‌নি ১ম ২য় খণ্ড ইংরেজি সাবটাইটেলসহ Criterion Collection essay by J. Hoberman ''Senses of Cinema'' article on ''Ivan the Terrible I'' and ''II'' চলচ্চিত্র দশকের ঐতিহাসিক চলচ্চিত্র দশকের জীবনীমূলক চলচ্চিত্র বিষয়শ্রেণী:১৬শ শতাব্দীর পটভূমিতে চলচ্চিত্র পটভূমিতে চলচ্চিত্র পটভূমিতে চলচ্চিত্র চলচ্চিত্র পটভূমিতে চলচ্চিত্র বিষয়শ্রেণী:রুশ ভাষার চলচ্চিত্র আইজেনস্টাইন পরিচালিত চলচ্চিত্র চলচ্চিত্র ঐতিহাসিক চলচ্চিত্র জীবনীমূলক চলচ্চিত্র মহাকাব্যিক চলচ্চিত্র সাদাকালো চলচ্চিত্র
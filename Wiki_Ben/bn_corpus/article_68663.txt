'''রাজকন্যা দানা ফিরাস ('''জন্মঃ ২৭ অক্টোবর, ১৯৭০) হলেন রাজপুত্র ফিরাস বিন রা'দের স্ত্রী। ফিরাস বিন রা'দ হলেন রা'দ বিন জেইদ এবং মাজদা রা'দের পুত্র। রাজকন্যা দানা ফিরাস ঐতিহ্য সুরক্ষা উন্নয়ন, পর্যটন, রাজনৈতিক অংশগ্রহণ শান্তি স্থাপন ইত্যাদি বিষয়ে একজন আন্তর্জাতিক উকিল। তিনি পেট্রা ন্যাশনাল ট্রাস্টের পরিচালনা পর্ষদের সভাপতির দায়িত্ব পালন করেছেন এবং রয়েল হাশেমি কোর্ট এবং জর্ডান সরকারের মন্ত্রণালয়ে মধ্যে যোগসূত্র স্থাপনকারী হিসেবে করেন। ইউনেস্কোর মহাপরিচালক ইরিনা বোকোভা তাকে ২০১৭ সালের জুন মাসে ইউনেস্কোর শুভেচ্ছাদূত হিসেবে মনোনীত করেছিলেন। সাংস্কৃতিক ঐতিহ্য সংরক্ষণ সচেতনতায় তার সুপারিশ বিশ্ব পর্যটন সংস্থার দুইটি ঘোষণায় অন্তর্ভুক্ত করা হয়েছিল। == শিক্ষা এবং প্রাথমিক জীবন == রাজকন্যা দানা জর্ডানের আম্মানে জন্মগ্রহণ করেছিলেন। তিনি জর্ডানের আম্মান স্কুলে পড়াশোনা করেছেন। তারপরে বোস্টন বিশ্ববিদ্যালয় থেকে আন্তর্জাতিক সম্পর্ক অর্থনীতিতে বিএ করেছেন। লন্ডন স্কুল অফ ইকোনমিক্স থেকে আন্তর্জাতিক উন্নয়নে এমএসসি এবং হার্ভার্ড বিশ্ববিদ্যালয় থেকে পাবলিক পলিসি এন্ড ডেভেলপমেন্টে এমপিএ ডিগ্রি অর্জন করেছেন। == পেশা == ১৯৯৩ থেকে ২০০০ সাল পর্যন্ত রাজকন্যা দানা রয়্যাল হাশেমাইট কোর্ট-এ কাজ করেন। তার কার্যক্রম টেকসই উন্নয়ন, পরিবেশ সুরক্ষা, উন্নয়নে নারীর অংশগ্রহণ, যুব স্বাস্থ্য শিক্ষার উন্নতি ইত্যাদি বিষয়কে বর্ধিত করে। ১৯৯৯ সালে রাজকন্যা দানা হুসাইন ফাউন্ডেশন প্রতিষ্ঠায় কাজ করেন। ২০১৬ সালে রাজকন্যা দানা জর্ডানের ফুলব্রাইট কমিশন বোর্ডে যোগদান করেছিলেন। === সাংস্কৃতিক ঐতিহ্য সংরক্ষণ === রাজকন্যা দানা বর্তমানে ঐতিহ্য সুরক্ষা সংরক্ষণের ক্ষেত্রে জর্ডানের প্রাচীনতম জাতীয় বেসরকারী সংস্থা পেট্রা ন্যাশনাল ট্রাস্টের সভাপতির দায়িত্ব পালন করছেন। পেট্রা ন্যাশনাল ট্রাস্ট ১৯৮৯ সালে প্রতিষ্ঠিত হয়। == ব্যক্তিগত জীবন == আগস্ট, ১৯৯৯ সালে রাজকন্যা দানা রাজপুত্র রাদ বিন জেইদের পুত্র রাজপুত্র ফিরাসকে বিয়ে করেন। তার মাতামহ, রাজকন্যা ফাহরেলনিসা জেইদ, ছিলেন খ্যাতনামা তুর্কি চিত্রশিল্পী। রাজকন্যা দানা রাজপুত্র প্রিন্স ফিরাসের তিনজন সন্তান রয়েছেঃ রাজকন্যা সাফা, জর্ডানের আম্মানে ২৬ জুলাই, ২০০১ সালে জন্মগ্রহণ করেন। রাজকন্যা হায়া মার্চ, ২০০৩ সালে ওয়াশিংটন ডিসিতে জন্মগ্রহণ করেছিলেন রাজপুত্র হাশেম জর্ডানের আম্মানে ৩১ অক্টোবর, ২০১০ সালে জন্মগ্রহণ করেছেন। তিনি জর্ডানের আম্মানে পরিবারের সাথে থাকেন। == প্রকাশনা == ২০১৫ঃ রাজকন্যা দানা হাফিংটন পোস্টে একটি লেখা প্রকাশ করেন, যার নাম ছিলোঃ গ্লোবাল ডেভলপমেন্ট গোলস অ্যান্ড হেরিটেজ প্রিজার্ভেশন। ২০১২ঃ পেট্রায় পর্যটন এবং প্রত্নতাত্ত্বিক ঐতিহ্য ব্যবস্থাপনাঃ বিকাশ বা ধ্বংসে অবদান রাখা নিয়ামক ২০০৭ঃ তিনি ২০০৭ সালে স্টেট অফ দ্য ওয়ার্ল্ড রিপোর্টের জন্য একটি সংক্ষিপ্ত নিবন্ধ রচনা করেছিলেন এবং ওয়াশিংটন, ডিসিতে এই প্রতিবেদনের প্রকাশনা উৎসবে অংশ নিয়েছিলেন == তথ্যসূত্র == স্কুল অব ইকোনমিক্সের প্রাক্তন শিক্ষার্থী জন্ম ব্যক্তি
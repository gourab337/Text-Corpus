'''জিরো ডিগ্রী''' অনিমেষ আইচ পরিচালিত ২০১৫ সালের একটি বাংলা চলচ্চিত্র। প্লে হাউস প্রোডাকশনস্-এর ব্যানারে জনপ্রিয় নাট্যাভিনেতা পরিচালক মাহফুজ আহমেদ ''জিরো ডিগ্রী''র প্রযোজনা করেছেন। এতে অভিনয় করেছেন মাহফুজ আহমেদ, জয়া আহসান, দিলরুবা ইয়াসমিন রুহি, ইফতেখার জাইব, মীর রাব্বি, রনন রয়, তারিক আনাম খান, টেলিসামাদ, ইরেশ যাকের, লায়লা হাসান, শিরিন আলম প্রমুখ। রুহী এই চলচ্চিত্রে পাঁচ রূপে আবির্ভূত আসবেন। ১৮ই এপ্রিল, ২০১৪ সালে এই চলচ্চিত্রের দৃশ্যায়নের কাজ শেষ হয় এবং ২০১৫ সালের ৬ই ফেব্রুয়ারি এটি মুক্তি পায়। == কাহিনী == অমিত নীরার একমাত্র সন্তান অর্ক। সাধারণ সুখী জীবন তাদের। অমিত একটি টেলিকমিউনিকেশন কোম্পানিতে নীরা বেসরকারি সংস্থায় চাকরি করে। অফিসের কাজের জন্য প্রায়শই নীরাকে বিদেশে যেতে হয়। কিন্তু নীরা একবার বিদেশে গিয়ে আর ফিরে আসে না। সে অমিততে ফোনে জানায় যে একজন নব্য রকস্টার মুশফিককে বিয়ে করে এখন থেকে সেখানেই থাকবে। অমিত ব্যাপারটিকে মেনে নিতে পারে না, সে ভেঙে পড়ে। এরই মধ্যে সড়ক দুর্ঘটনায় অর্ক নিহত হয়। অমিত মানসিক ভারসাম্যহীন হয়ে পড়ে। এদিকে গ্রামের প্রভাবশালী ব্যাক্তিত্ব মন্দ-স্বভাবধারী পাটোয়ারী। সে সুন্দরী মহিলা বিয়ে করে দিনকয়েক পরে ছেড়ে বা মেরে ফেলতেন। এসবের প্রতি বিরূপ হয়ে তার স্ত্রী তাদের মেয়ে সোনিয়াকে কিছু টাকা দিয়ে ঢাকা পাঠিয়ে দেন। কিন্তু আশামত সব হয়ে ওঠে না। সে এক পর্যায়ে আত্মহত্যা করতে গেলে ওয়াহেদ নামের এক কবি তাকে আটকায়। তাদের মধ্যে সম্পর্ক সৃষ্টি হয়। কিন্তু প্রকৃত অবস্থায় ওয়াহেদ এক নারী-ব্যবসায়ী। সে টাকার বিনিময়ে সোনিয়াকে বিক্রি করে দেয়। সে ধর্ষণের শিকার হয় এবং মানসিক ভারসাম্য হারিয়ে ফেলে। সেও অমিতের হাসপাতালেই ভর্তি হয়। এখানেই তাদের পরিচয় হয়। সেখান থেকে তারা নিজ নিজ প্রতিশোধ নিতে প্রস্তুত হয়। সোনিয়া খুঁজবে ওয়াহেদকে আর অমিত খুঁজবে নীরাকে। এদিকে নীরা মুশফিকের মধ্যেও দাম্পত্য কলহ সৃষ্টি হয়। এভাবেই গল্প এগিয়ে যায়। == অভিনয়ে == ''অমিত'' চরিত্রে মাহফুজ আহমেদ ''সোনিয়া'' চরিত্রে জয়া আহসান ''নীরা'' চরিত্রে দিলরুবা ইয়াসমিন রুহি ইফতেখার জাইব মীর রাব্বি রনন রয় তারিক আনাম খান টেলিসামাদ ইরেশ যাকের লায়লা হাসান শিরিন আলম == প্রযোজনা == === দৃশ্যায়ন === চলচ্চিত্রের বেশিরভাগ অংশের দৃশ্যই ঢাকা এর আশেপাশে ধারণ করা হয়। তবে কিছু অংশ সিঙ্গাপুরেও ধারণ করা হয়। === দৃশ্যায়ন পরবর্তী কাজ === এপ্রিলে দৃশ্যায়নের কাজ শেষ হওয়ার পরেই শুরু হয় শুটিং-পরবর্তী কাজ। এর কারিগরি দিকে যথেষ্ট প্রযুক্তির ব্যবহার করা হয়েছে। ২৩ নভেম্বর ২০১৪ ছবিটি সেন্সর ছাড়পত্র লাভ করে == রিভিউ == ''দৈনিক মানবকণ্ঠ'' তাদের রিভিউতে বলে, পরিচালক সীমিত বাজেটের মধ্যে থেকে তার সর্বোচ্চ চেষ্টা করেছেন। তবে তারা কাহিনীগত ত্রুটিকে চিহ্নিত করেন। সব মিলিয়ে তারা অনিমেষকে ১০০তে ৯৯ দেয়া যেতে পারে বলে মতপ্রকাশ করে। চলচ্চিত্রের রিভিউতে ''সময় নিউজ'' মিশ্র সমালোচনা করে। দর্শকের মতামত তুলে ধরে তারা একে 'উপভোগ্য' 'অশ্লীল' দুই-ই বলে। ''দৈনিক যুগান্তর'' এই চলচ্চিত্রের ব্যাপক সমালোচনা করে একে "যুব সমাজ নষ্ট করার ছবি" বলে অভিহিত করে এবং উদ্ধৃতি দিয়ে বলা হয় এই ধরনের চলচ্চিত্রের ফলে অশ্লীলত পুনরায় জেঁকে বসতে পারে। ''বাংলানিউজ ২৪'' চলচ্চিত্রটি দেখতে গেলে পয়সা উসুল হবে বলে মন্তব্য করে। == তথ্যসূত্র == == বহিঃসংযোগ == চলচ্চিত্র ভাষার চলচ্চিত্র চলচ্চিত্র আইচ পরিচালিত চলচ্চিত্র
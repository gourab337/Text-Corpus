'''আবুল কালাম আজাদ''' (জন্ম: অজানা) বাংলাদেশের স্বাধীনতা যুদ্ধের একজন বীর মুক্তিযোদ্ধা। স্বাধীনতা যুদ্ধে তার সাহসিকতার জন্য বাংলাদেশ সরকার তাকে বীর বিক্রম খেতাব প্রদান করে। == জন্ম শিক্ষাজীবন == আবুল কালাম আজাদের পৈতৃক বাড়ি নোয়াখালী জেলার চাটখিল উপজেলার সাতড়াপাড়া গ্রামে। তার বাবার নাম আবদুল গণি এবং মায়ের নাম মাহমুদা খাতুন। তার স্ত্রীর নাম সালেহা বেগম। তাদের এক মেয়ে, তিন ছেলে। == কর্মজীবন == ১৯৭১ সালে আবুল কালাম আজাদ কর্মরত ছিলেন পাকিস্তান সেনাবাহিনীর ২৫ বালুচ রেজিমেন্টে। রেজিমেন্টটির অবস্থান ছিল যশোর সেনানিবাসে। ওই বছরই তাকে প্রথম ইস্ট বেঙ্গল রেজিমেন্ট থেকে সেখানে বদলি করা হয়। যোগ দেওয়ার পর ব্যাটালিয়ন অধিনায়ক তাকেসহ ওই রেজিমেন্টে কর্মরত বেশির ভাগ বাঙালিকে ছুটি দেন। মুক্তিযুদ্ধ শুরু হলে নিজ এলাকায় প্রতিরোধযুদ্ধ শেষে ভারতে গিয়ে চতুর্থ ইস্ট বেঙ্গল রেজিমেন্টের সঙ্গে যোগ দেন। পুনর্গঠিত হওয়ার পর রাজনগর সাবসেক্টরে যুদ্ধ করেন। পরে নিয়মিত মুক্তিবাহিনীর নবগঠিত ১০ ইস্ট বেঙ্গল রেজিমেন্টে তাকে অন্তর্ভুক্ত করা হয়। আবুল কালাম আজাদ স্বাধীনতার পর বাংলাদেশ সেনাবাহিনীতে সুবেদার পদে উন্নীত হন। ১৯৯৫ সালে অবসর নেন। == পুরস্কার সম্মাননা == বীর বিক্রম == তথ্যসূত্র == ==বহিঃসংযোগ== বিষয়শ্রেণী:বীর বিক্রম ব্যক্তি জেলার ব্যক্তি
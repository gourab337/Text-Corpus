'''ইন্টার্নশীপ '''হচ্ছে পেশাদারী কেরিয়ার এবং শ্বেতবন্ধনি (হোয়াইট কলার) এর একপ্রকার কর্ম প্রশিক্ষণ। পেশাদারী কেরিয়ারের ইন্টার্নশীপসমূহ বাণিজ্য তথা বৃত্তিমূলক কাজের ন্যায় কিন্তু কর্মতৎপরতার দিক থেকে ততটা কঠোর নয়, কিন্তু প্রমিতকরণ এবং তদারকির অভাবে এই শব্দটির ব্যবহারের পরিধি যথেষ্ট উন্মুক্ত এবং বিস্তৃত। একজন ইন্টার্ন কলেজ বা ছাত্র, উচ্চ বিদ্যালয় ছাত্র, বা প্রাপ্তবয়স্ক হতে পারেন। এই পদটি বৈতনিক বা অবৈতনিক এবং সাধারণত অস্থায়ী হয়ে থাকে। সাধারণত, ইন্টার্নশীপ একজন ছাত্রের কর্মে এবং একটি সংগঠনের কর্মীনিয়োগের পূর্ববর্তী মুল্যায়নের কাজ করে থাকে। একজন ছাত্র ইন্টার্নশীপকে ব্যবহার করতে পারেন তার একটি নির্দিষ্ট কেরিয়ারে ঝোঁক আছে কি না তা নির্ধারণ করতে, মানুষের সাথে যোগাযোগের নেটওয়ার্ক তৈরি করতে, বা স্কুলের/কলেজের ক্রেডিট লাভ করতে। কিছুক্ষেত্রে ইন্টার্নশীপ সমাপ্ত হওয়ার পর ইন্টার্নেরা যে সংস্থায় কাজ করলেন ওই সংগঠনে স্থায়ী বৈতনিক কর্মী হিসাবে নিয়োগ প্রাপ্ত হয়ে থাকেন। একটি নিয়োগকর্তা সংগঠনের জন্যে এটা লাভজনক কারণ একজন অভিজ্ঞ ইন্টার্ন প্রায়ই সামান্য অথবা বিনা প্রশিক্ষণে নিয়মিত কর্ম সম্পাদন করতে সক্ষম হয়ে থাকেন। তবে শিক্ষানবিস (trainee) প্রোগ্রামের ন্যায় ইন্টার্নশীপের সমাপ্তির পর কর্মসংস্থান হওয়ার কোন নিশ্চিতি নেই। == প্রকারভেদ == বিভিন্ন রকম শিল্পে ইন্টার্নশীপ বিদ্যমান। এটি অবৈতনিক হতে পারে বা পূর্ণ বা বা উপবৃত্তি হিসাবে) বৈতনিকও হতে পারে। উপবৃত্তি সাধারণত একটি নির্দিষ্ট পরিমাণ টাকা যা নিয়মিত সময়ের ব্যবধানে দেওয়া হয়ে থাকে। সাধারণত ইন্টার্নদের মাসিক ভিত্তিতে উপবৃত্তি দেওয়া হয়। পেশাদার ক্ষেত্র যেমন মেডিসিন, স্থাপত্য, বিজ্ঞান, প্রকৌশল, আইন, ব্যবসা (বিশেষ করে অ্যাকাউন্টিং এবং ফাইন্যান্স), প্রযুক্তি, এবং বিজ্ঞাপনে বৈতনিক ইন্টার্নশীপ প্রায়ই দেখা যায়। অলাভজনক দাতব্য সংস্থা এবং থিংক ট্যাংকে প্রায়শই অবৈতনিক স্বেচ্ছাসেবক পদ থাকে। ইন্টার্নশীপ খণ্ডকাল বা পূর্ণ-সময়ের জন্য হতে পারে। একটি টিপিক্যাল ইন্টার্নশীপ এক থেকে চার মাস দীর্ঘ হয়ে থাকে। কিন্তু এই সময়দৈর্ঘ সংগঠনবিশেষে ভিন্ন ভিন্ন হতে পারে।কাজ ছায়াকরণের কাজকেও ইন্টার্নশীপ বলা যেতে পারে। মার্কিন যুক্তরাষ্ট্রে মূলত দুইপ্রকার ইন্টার্নশীপ আছেঃ '''কাজের অভিজ্ঞতা''': সাধারনত এইটি কলেজের দ্বিতীয় বা তৃতীয় বছরের সময়ে প্রযোজ্য। এর সময়কাল দুই মাস থেকে পূর্ণ এক বছর হতে পারে। এই সময়কালে ছাত্ররা যা কিছু স্কুলে কলেজে শিখেছে তা কাজে লাগানো হবে প্রত্যাশা করা হয়। এই ভাবে ছাত্ররা তাদের নিজস্ব কর্মক্ষেত্রে কাজের অভিজ্ঞতা লাভ করে। এই অর্জিত অভিজ্ঞতা কলেজের চূড়ান্ত বছরের শিক্ষা তথা গবেষণায় সহায়ক হয়। '''গবেষণা (স্নাতক ডিগ্রী) বা অভিসন্দর্ভ''': এটি অধিকাংশ ক্ষেত্রে কলেজের চূড়ান্ত বছরের ছাত্রদের দ্বারা সম্পন্ন হয়। এই ধরনের ইন্টার্নশীপে একজন ছাত্র একটি নির্দিষ্ট কোম্পানির জন্য গবেষণা করে থাকেন। এতে ছাত্ররা নিজেদের পছন্দ অনুযায়ী কোম্পানির কোন কাজ বা কোম্পানির দ্বারা বেছে দেওয়া কোন কাজ করে থাকেন। এই গবেষণা কাজে প্রাপ্ত ফলাফল নিয়ে একটি প্রতিবেদন তৈরি করা হয় এবং প্রায়ই তা কোন সম্মেলনে উপস্থাপন করা হয়। আন্তর্জাতিক এক্সপোজার লাভের জন্য ইউরোপীয় ইন্টার্নশীপগুলি অ-ইউরোপীয়দের মধ্যে বিশেষভাবে জনপ্রিয়। এগুলি অবৈতনিক হলেও রেজুমের শোভাবর্ধন বিদেশী ভাষায় সাবলীল হওয়ার সুযোগ দিয়ে থাকে। আরেক ধরনের ইন্টার্নশীপ হল ভার্চুয়াল ইন্টার্নশীপ যার জনপ্রিয়তা ক্রমশ বাড়ছে। এখানে ইন্টার্নেরা দূরবর্তী স্থান থেকে কাজ করে এবং কর্মস্থলে শারীরিকভাবে উপস্থিত হওয়ার প্রয়োজন হয় না। কাজেই অফিসে না গিয়ে বাড়িতে বসেই কাজের অভিজ্ঞতা অর্জন করা যায়। ভার্চুয়াল পদ্ধতির যেমন ফোন, ইমেইল এবং ওয়েব কমিউনিকেশন ইত্যাদির মাধ্যমে ভার্চুয়াল ইন্টার্নশীপ করা সম্ভব হয়। সাধারণত ভার্চুয়াল ইন্টার্নদের নিজস্ব গতিতে কাজ করার সুযোগ দেওয়া হয়। == ইন্টার্নশীপ ক্রয় করা এবং দাতব্য নিলাম == আজকাল কিছু কোম্পানি ছাত্রদের ফি নিয়ে ইন্টার্নশীপ খুঁজে দেয় যার বেশিরভাগই অবৈতনিক। এই কোম্পানিগুলি ইন্টার্নশীপ খুঁজে দেওয়ার জন্যে টাকা নিয়ে থাকে যদি কোন ইন্টার্নশীপ না পাওয়া যায় তাহলে ফি ফিরিয়ে দেয়। এইরককম ব্যবস্থা আছে। কোন সম্মানজনক কোম্পানিতে ইন্টার্নশীপ খুঁজে দেওয়ার পাশাপাশি একটি নতুন শহরে থাকার ব্যবস্থা করা, পরামর্শ দেওয়া, নেটওয়ার্কিং, উইকেন্ডে নানারকম আমোদ-প্রমোদের ব্যবস্থা করা এবং কখনও কখনও একাডেমিক ক্রেডিটের জন্য আবেদন করা ইত্যাদি দায়িত্বও কোম্পানিই নিয়ে থাকে। আবার দাতব্য নিলামের মাধ্যমেও ইন্টার্নশীপ কেনা যায়(মূলত আমেরিকায়)। ইন্টার্নশীপ প্রদানকারী কোম্পানি নিলামের মাধ্যমে তাদের ইন্টার্নশীপ বিক্রি করে থাকে। কিছু কিছু ক্ষেত্রে, কোম্পানি শুধু কোন দাতব্য প্রতিষ্ঠানকে সাহায্য করার জন্য একটি ইন্টার্নশীপ তৈরি করে থাকে। ফি-ভিত্তিক ইন্টার্নশীপ প্রোগ্রাম এবং দাতব্য নিলামের মাধ্যমে প্রাপ্ত ইন্টার্নশীপের সুযোগ স্বভাবতই ধনী পরিবারের শিক্ষার্থীদের মধ্যে সীমাবদ্ধ। তবে কোম্পানিরা দাবী করে থাকে যে সাধারণত "ছাত্রছাত্রীরা মধ্যবিত্ত পরিবার থেকে আসে," এবং তাদের বাবা-মা "প্রচুর টাকা' ব্যয় করতে কার্পণ্য করেন না। কিছু কোম্পানি বিশেষভাবে নিম্ন আয়ের আবেদনকারীদের জন্য বৃত্তি অনুদান দিয়ে থাকে। সমালোচকরা বাধ্যতামূলক অবৈতনিক ইন্টার্নশীপের মাধ্যমে নির্দিষ্ট কলেজ ক্রেডিট পাওয়ার ব্যবস্থার নিন্দা করেছেন। প্রায়ই এই প্রথাকে অনৈতিক অনুশীলন হিসাবে হিসাবে দেখা হয় কারণ এর ফলে একজন ছাত্রকে বিনা পারিশ্রমিকে কাজ করতে বাধ্য হতে হয়।এমনকি কোম্পানিগুলি কলেজগুলিকে ক্রেডিটের জন্য অর্থাৎ পাশ করার জন্য একটি ইন্টার্নশীপ বাধ্যতামূলক করার জন্য প্রস্তাব তথা চাপ দিয়ে থাকে যাতে ইন্টার্নরা অবৈতনিক কাজের জন্য অভিযোগ করতে না পারে। একাডেমিক ক্রেডিট অর্জনের জন্য অর্থব্যয় করাকে একজন ছাত্র সম্পূর্ণ সময়কাল ইন্টার্নশীপ করল কি না তা নিশ্চিত করার একটি উপায় হিসেবে দেখা যেতে পারে। ছাত্ররা ইন্টার্নশীপ সম্পূর্ণ করার জন্য শিক্ষা প্রতিষ্ঠানের কাছে অঙ্গীকারবদ্ধ থাকতে পারে। উদাহরণস্বরূপ, একটি ছাত্রকে পৃষ্ঠপোষক সংগঠনে ইন্টার্নের সুপারভাইজারের কাছ থেকে ইতিবাচক পর্যালোচনা পাওয়ার পর বিশ্ববিদ্যালয়ে একাডেমিক ক্রেডিট দেওয়া হতে পারে। কিছু নিয়োগকর্তারা মনে করেন যে,এর মাধ্যমে সংশ্লিষ্ট ছাত্রটির মনে সংশয় থাকার দরুন সে কোম্পানির কাজে দায়বদ্ধতা দেখাবে। == অঞ্চল অনুযায়ী == দেশ স্থানের উপর নির্ভর করে ইন্টার্নশীপ আইন এবং চর্চার ব্যাপক বৈচিত্র্য থাকতে পারে। === এশিয়া === ==== চীন ==== চীনের ইন্টার্নশীপ সাধারণত একাডেমিক ক্যালেন্ডার অনুসরণ করে গ্রীষ্মের শেষের দিকে শুরু করে বসন্তের শেষের দিকে শেষ হয়ে থাকে। বিদেশী ছাত্রদের (বিশেষ করে অস্ট্রেলিয়া, যুক্তরাজ্য, এবং মার্কিন যুক্তরাষ্ট্রের) মধ্যে চীনে ইন্টার্নশীপের সুযোগ পাওয়ার জন্য প্রতিযোগিতা বৃদ্ধির একটি ক্রমবর্ধমান প্রবণতা দেখা যাচ্ছে বিদেশী ছাত্ররা চীন ভিত্তিক ইন্টার্নশীপ প্রদানকারী সংস্থাগুলির পরিষেবা গ্রহণ করে ইন্টার্নশীপ খুঁজে পাওয়াটা স্বাভাবিক হয়ে গেছে। বেইজিংএ তরুণ পেশাদারদের জন্য ইন্টার্নশীপ খুঁজে পেতে সবচেয়ে বড় ইন্টার্নশীপ প্রদানকারী ওয়েবসাইট এবং প্ল্যাটফর্ম পরিদর্শন করা যেতে পারে। ==== ভারত ==== ভারতে ইন্টার্নশীপের সুযোগসমূহ কলেজ ছাত্ররা প্রায়ই তাদের শিক্ষার শাখা বা ব্রাঞ্চের উপর ভিত্তি করে ইন্টার্নশীপ চয়ন করে থাকে। ছাত্ররা প্রায়ই ইন্টার্নশীপকে তাদের অর্জিত শিক্ষাকে একটি পেশাদার কাজের পরিবেশে ব্যবহারিক প্রয়োগের মাধ্যমে তাদের দক্ষতা বিকাশের উপায় হিসাবে বিবেচনা করে থাকে। অধিকাংশ ছাত্র তাদের গ্রীষ্মকালীন শীতকালীন ছুটিতে ইন্টার্নশীপের জন্য আবেদন করে থাকে। কিছু বিশ্ববিদ্যালয়ে ছুটির সময় ইন্টার্নশীপ করাটা বাধ্যতামূলক এবং পাঠ্যক্রমের একটি অংশ। পূর্ববর্তী ইন্টার্নরা একবার প্রয়োজনীয় দক্ষতা এবং অভিজ্ঞতা অর্জনের পর সংস্থার কর্মীতে রূপান্তরিত হওয়াটা খুবই স্বাভাবিক। তাছাড়া, অনেক ইঞ্জিনিয়ারিং ছাত্রছাত্রীরা তাদের কোন শিল্প প্রতিষ্ঠানে ইন্টার্নশীপ হিসাবে বর্ণনা করে থাকে। ==== মালয়েশিয়া ==== মালয়েশিয়ায় বেশীরভাগ বিশ্ববিদ্যালয় এবং কলেজে ছাত্রদের চূড়ান্ত বছরে প্রয়োজন অন্তত একটি সম্পূর্ণ এক সেমিস্টারব্যাপী ইন্টার্নশীপ করা ডিপ্লোমা বা স্নাতক প্রোগ্রামে উত্তীর্ণ হওয়ার জন্য বাধ্যতামূলক। এই নিয়ম সরকারী এবং বেসরকারি উভয় বিশ্ববিদ্যালয় কলেজের ক্ষেত্রে প্রযোজ্য। এটি অধিকাংশ প্রোগ্রামের ক্ষেত্রেই প্রযোজ্য। ছাত্রছাত্রীরা মালয়েশিয়ার কোন কোম্পানিতে বা বিদেশে তাদের ইন্টার্নশীপ করতে পারেন। অনুমান করা হয় যে একজন ইন্টার্নশীপ করা ছাত্রের চাকরি পাওয়ার সম্ভাবনা একজন ইন্টার্নশীপনা করা ছাত্রের চেয়ে ২০ শতাংশ বেশী। === ওশেনিয়া === ==== অস্ট্রেলিয়া ==== অস্ট্রেলিয়াতে প্রায়ই ইন্টার্নশীপ বলতে বোঝায় উচ্চ বিদ্যালয়ের ছাত্র দ্বারা প্রারব্ধ "কাজের অভিজ্ঞতা" এবং শিক্ষার্থীদের দ্বারা প্রারব্ধ "শিল্প অভিজ্ঞতা" যখন। কিছু ডিগ্রী প্রোগ্রাম যেমন ইঞ্জিনিয়ারিং কোন শিল্প সংস্থা যেমন ইঞ্জিনিয়ারস্ অস্ট্রেলিয়ায় সর্বনিম্ন পরিমাণ(সাধারণত ১২ সপ্তাহ) ইন্টার্নশীপ করে শিল্প অভিজ্ঞতা অর্জন করে পেশাদার স্বীকৃতি লাভ করতে হয়। অবৈতনিক ইন্টার্নশীপ আইনি এবং ন্যায্য কাজ আইন ২০০৯ দ্বারা অনুমোদিত। একটি বৈধ ইন্টার্নশীপ হিসেবে পরিগণিত হওয়ার জন্য কিছু মানদণ্ড নির্ধারণ করা আছে যেমন: ব্যক্তির প্রাপ্ত সুবিধা কোম্পানির বাণিজ্যিক লাভ ইন্টার্নশীপের মেয়াদ কোর্সের সাথে সম্পর্ক। ==== নিউজিল্যান্ড ==== নিউজিল্যান্ডে বেশ কিছু কলেজ আছে যেখানে ছাত্ররা অধ্যয়নরত অবস্থায় ইন্টার্নশীপ করতে পারে। কোর্স সম্পূর্ণ করার জন্য দু: সাহসিক পর্যটন বা হসপিটালিটি ম্যানেজমেন্ট অধ্যয়নরত ছাত্রদের বাধ্যতামূলকভাবে একটি ইন্টার্নশীপ সম্পন্ন করতেই হয়। অধিকাংশ ইন্টার্নশীপ নিয়োগকর্তা দ্বারা বৈতনিক হয়ে থাকে। নিউজিল্যান্ড শৈক্ষিক মনোবিদ্যা অধ্যয়নরত ছাত্রদের একটি এক বছরের ইন্টার্নশীপ করতে হয় যেমন ম্যাসে ইন্টার্নশীপ প্রোগ্রাম শৈক্ষিক মনোবিদ্যায় একটি এক বছরের পোস্ট মাস্টার্স, পোস্ট গ্র্যাজুয়েট ডিপ্লোমা এবং এরূপ অধিকাংশ ইন্টার্নশীপে শিক্ষা মন্ত্রণালয়ে চাকরিপ্রাপ্তি হয়। ইন্টার্নদের তাদের ব্যবহারিক ক্ষেত্রে সহায়তা করার জন্য শিক্ষা মন্ত্রণালয় গবেষণা পুরস্কার প্রোগ্রামের মাধ্যমে কিছু তহবিল পাওয়া যায়। প্রতি বছর প্রতিযোগিতার মাধ্যমে এই তহবিল দেওয়া হয়। ২০১৩ সনে ১০ টি গবেষণায পুরস্কার প্রদান করা হয়েছিল যার প্রতিটির মূল্য NZ$১৫০০০। অকল্যাণ্ড ইউনিভার্সিটি অব টেকনোলজিতে ব্যাচেলর অব কমিউনিকেশন স্টাডিজ অধ্যয়নরত ছাত্রদের যারা সাংবাদিকতায় মেজর করছেন তাদের একটি দুই সপ্তাহব্যাপী বাধ্যতামূলক ইন্টার্নশিপ করতে হয় তৃতীয় বছরের পড়াশোনার সময়। এই ইন্টার্নশীপ কোন জাতীয় বা স্থানীয় সংবাদপত্র, একটি পত্রিকা বা একটি রেডিও স্টেশনে হতে পারে। তাদের গবেষণা করতে হয় এবং প্রকাশনা এবং সম্প্রচারের জন্য নিবন্ধ লিখতে হয় এবং একটি দ্রুত গতিশীল সংবাদমাধ্যম পরিবেশের অভিজ্ঞতা অর্জন করতে হয়। === ইউরোপ === ==== ডেনমার্ক ==== অবৈতনিক কাজ ডেনমার্কে অনুপযোগী। একটি উপায় হল একজন সম্ভাব্য কর্মোপযোগী ব্যক্তিকে কাজ-ট্রায়ালের মাধ্যমে সংশ্লিষ্ট কর্তৃপক্ষ পরীক্ষা করার পাশাপাশি কর্মক্ষেত্রে নিযুক্তি দিতে পারে। অধিকাংশ ড্যানিশ বিশ্ববিদ্যালয় ছাত্রদের কোম্পানিতে "বিনামূল্যে কাজের" কাজে স্থাপিত করে। পরে কোম্পানিকে ক্ষতিপূরণ দেওয়া হয় এবং ইন্টার্নরা ওই সময়কালের জন্য কল্যাণী বেতন পায়। এরকম সাধারণত প্রায় তিন মাস দীর্ঘ হয়। ড্যানিশ ট্রেড ইউনিয়ন এই ধরনের নিয়োগ খুব ঘনিষ্ঠভাবে মনিটর করে যাতে ইন্টার্ন নিয়োগের ফলে কোন কর্মী ছাটাই না করা হয়। ২০০৮ সালে শিক্ষা দপ্তর একটি নতুন সিস্টেম বলবৎ করেছে যাতে শিক্ষার্থীদের দাতব্য সংস্থার জন্য কাজের প্রেরণা কমে যায়। ইইএ/ইইউ এলাকার ছাত্র নাগরিকরা ইইউ নিয়মের অধীনে অবাধে ডেনমার্কে ভ্রমণ এবং বসবাস করতে পারে। যদি তাদের থাকার মেয়াদ তিন মাস পেরিয়ে যায় তাহলে তাদের আঞ্চলিক রাজ্য প্রশাসনের কাছে একটি আবেদন দায়ের করতে হয়। যদি ছাত্রীটি ইউরোপীয় ইউনিয়নের বাইরে থেকে আসে তাহলে তার বসবাসের এবং ওয়ার্ক পারমিটের জন্য নিম্নলিখিত নিয়মসমূহ প্রযোজ্য: ছাত্রীটিকে ১৮ থেকে ৩৪ বছর বয়সের মধ্যে হতে হবে(এইক্ষেত্রে স্বাস্থ্যসেবা ছাত্রদের ছাড় দেওয়া হয়)। ছাত্রের গবেষণার সাথে সম্পর্কিত ইন্টার্নশীপ হতে হবে। ইন্টার্নশীপ প্রদানকারী সংস্থাকে উপযুক্ত কাজ প্রদান করতে সক্ষম হতে হবে। ডেনিশ যৌথ চুক্তির প্রবিধান অনুযায়ী বেতন কর্মসংস্থান শর্ত মেনে চলতে হবে। ইন্টার্নশীপ এবং তার উদ্দেশ্যের একটি বিস্তারিত বর্ণনা আবেদনপত্রের সাথে জমা দিতে হবে। উপরন্তু, কৃষি, স্বাস্থ্য এবং স্থাপত্য সংক্রান্ত ইন্টার্নশীপের ক্ষেত্রে বিশেষ নিয়ম আছে। ==== ইউরোপীয় ইউনিয়ন ==== ইউরোপিয়ান কমিশন একটি উল্লেখযোগ্য ট্রেইনীশিপ প্রোগ্রাম পরিচালনা করে। ==== ফ্রান্স ==== ফ্রেঞ্চ ইন্টার্নশীপ সাধারণত "স্টেজেস" হিসাবে পরিচিত। ফরাসি সময়কাল সাধারণত দুই থেকে ছয় মাস(যা আইনমাফিক সর্বাধিক দৈর্ঘ্য) হয়ে থাকে। ফরাসি শ্রম আইন অনুযায়ী দুই মাস বা তার বেশি সময়ের ইন্টার্নশীপের ক্ষেত্রে একটি সর্বনিম্ন ভাতা(২০১৬ সালে €৩.৬০ প্রতি ঘন্টা) দিতে হবে। এছাড়াও আন্তর্জাতিক শিক্ষার্থীদের জন্যও ফ্রান্সে ইন্টার্নশীপ জনপ্রিয়। এর প্রাথমিক কারণ আন্তর্জাতিক ছাত্ররা ফ্রান্সে বাস করে অনর্গল ফরাসি কথা বলা শিখতে চায়। ফরাসি কোম্পানিগুলিতে একাধিক ভাষায় কথা বলতে জানা কর্মচারীদের বাহবা দেওয়া হয় এবং তাই আন্তর্জাতিক কর্মীরাও সুযোগ পেয়ে থাকে। ==== জার্মানি ==== অন্যান্য দেশের মতই জার্মানিতে অধিকাংশ ছাত্র তাদের ডিগ্রীর চতুর্থ বা পঞ্চম সেমিস্টারে ইন্টার্নশীপ () করে থাকে। কিছু কিছু ক্ষেত্রে একটি কোম্পানিতে ইন্টার্ন হিসেবে কর্মরত থাকা অবস্থায় চূড়ান্ত থিসিস লিখতে হয়। কিছু ডিগ্রীতে স্নাতক হওয়ার জন্য ব্যবহারিক প্রশিক্ষণ প্রয়োজন হয় না। সাম্প্রতিককালে আরেক ধরনের ইন্টার্নশীপ দেখা যাচ্ছে তা হল পোস্ট গ্র্যাজুয়েশন ইন্টার্নশীপ। একটি পোস্ট গ্র্যাজুয়েশন ইন্টার্নশীপের উদ্দেশ্য হল ছাত্র তাদের ভবিষ্যৎ কর্মক্ষেত্রে সফল করার জন্য প্রয়োজনীয় জ্ঞান এবং সরঞ্জাম দ্বারা সজ্জিত করা। এই পোস্ট গ্র্যাজুয়েশন ইন্টার্নশীপের দৈর্ঘ্য ছয় থেকে দশ মাস। ==== ইতালি ==== == আরও দেখুন == == তথ্যসূত্র == == আরও পড়ুন == "The Underground Intern Economy", ''Spare Change News'', Boston, June 1, 2012 Lucas, Clay, "Unpaid internship: code for modern-day exploitation?", ''The Sydney Morning Herald'', Sydney, Australia, April 11, 2012 Perlin, Ross, ''Intern nation how to earn nothing and learn little in the brave new economy'', 1st ed., Brooklyn, NY Verso Books, 2011. Conlin, Michelle, "Intern Abuse?", ''Bloomberg Businessweek'', May 5, 2009 IITians shun fat paychecks to start their own ventures, inspired by success of IIT alumni startups
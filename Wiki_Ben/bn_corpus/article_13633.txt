মানচিত্রে বিগ সার জুন মাসে কুয়াশাচ্ছন্ন বিগ সার উপকূল '''বিগ সার''' () মার্কিন যুক্তরাষ্ট্রের ক্যালিফোর্নিয়া অঙ্গরাজ্যের মধ্যভাগের একটি অঞ্চল, যেখানে উপকূলে প্রশান্ত মহাসাগর থেকে স্যান্টা লুশা পর্বতমালা হঠাৎ করে উঠে গেছে। এখানকার ভূদৃশ্যাবলি অসাধারণ বলে প্রায়ই এখানে পর্যটকেরা বেড়াতে আসে। বিগ সারে "কোন পিক" নামের পর্বতটি মার্কিন যুক্তরাষ্ট্রের মূল ভূখণ্ডের উপকূলীয় পর্বতগুলির মধ্যে সবচেয়ে উঁচু। এটি প্রায় এক মাইল উঁচু এবং সাগর থেকে মাত্র তিন মাইল দূরে অবস্থিত। যদিও বিগ সারের কোনও নির্দিষ্ট ভৌগোলিক সংজ্ঞা নেই, অনেক বইয়ে কার্মেল নদী এবং স্যান ক্যার্পোফোরো ক্রিক-এর মধ্যবর্তী প্রায় ৯০ মাইল দীর্ঘ তটরেখা থেকে শুরু হয়ে স্থলভাগের প্রায় ২০ মাইল ভেতরে স্যান্টা লুশা পর্বতমালার পূর্ব পাদদেশ পর্যন্ত অঞ্চলটিকে বিগ সার বলা হয়। আবার অনেকে অঞ্চলটিকে পর্বতমালার পশ্চিম, উপকূলীয় পাদদেশ পর্যন্ত সীমাবদ্ধ রাখতে চান, যেক্ষেত্রে এটি মাত্র তিন থেকে ১২ মাইল অভ্যন্তর পর্যন্ত বিস্তৃত। বিগ সারের উত্তর প্রান্তটি সান ফ্রান্সিসকো শহরের প্রায় ১২০ মাইল দক্ষিণে অবস্থিত। দক্ষিণ প্রান্তটি লস অ্যাঞ্জেলেস শহরের প্রায় ২৪৫ মাইল উত্তরে অবস্থিত। == তথ্যসূত্র == == বহিঃসংযোগ == অঞ্চল
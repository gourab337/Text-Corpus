'''অর্জুন রথ''' হল ভারতের তামিলনাড়ু রাজ্যের কাঞ্চীপুরম জেলায় বঙ্গোপসাগরের তীরে করোমণ্ডল উপকূলে মহাবলীপুরমে অবস্থিত একটি পল্লব স্থাপত্যের নিদর্শন। এটি খ্রিস্টীয় সপ্তম শতাব্দীতে নির্মিত হয়েছিল। এটি আদি দ্রাবিড় স্থাপত্যের নিদর্শন। এটি একটি একশিলা ভারতীয় পাথরখোদাই স্থাপত্য। পল্লব রাজা প্রথম মহেন্দ্রবর্মণ তার পুত্র প্রথম নরসিংহবর্মণ (৬৩০-৬৮০ খ্রিষ্টাব্দ) এই স্থাপত্যের নির্মাতা। এটি পঞ্চরথ স্মারকস্থলের অন্যতম স্মারক। অণুমান করা হয় যে, এটি ধর্মরাজা রথের আগেই নির্মিত হয়েছিল এবং ধর্মরাজা ভীম রথের মতো এটিও আগে তৈরি একটি কাঠের রেপ্লিকার প্রতিকৃতি। অর্জুন রথ সহ মহাবলীপুরমের স্মারক স্থাপত্যগুলিকে ১৯৮৪ সালে ইউনেস্কো "মহাবলীপুরম স্মারকস্থল" ("গ্রুপ অফ মনুমেন্টস অ্যাট মহাবলীপুরম") নামে বিশ্ব ঐতিহ্যবাহী স্থানের মর্যাদা দেয়। == ভূগোল == কাঞ্চীপুরম জেলায় বঙ্গোপসাগরের করোমণ্ডল উপকূলে মহাবলীপুরমে (আগেকার নাম মামল্লপুরম) অর্জুন রথ স্থাপত্যটি অবস্থিত। এটি তামিলনাড়ুর রাজধানী চেন্নাই (আগেকার নাম মাদ্রাজ) থেকে প্রায় দূরে অবস্থিত। চেঙ্গলপট্টু থেকে এর দূরত্ব প্রায় == ইতিহাস == এই রথ বা অন্য চারটি রথের বৈশিষ্ট্যগুলি প্রাচীন ভারতের কোনো স্থাপত্যের মধ্যেই দেখা যায় না। তবে, এই পাঁচটি রথ ছিল ভারতীয় মন্দির স্থাপত্যধারার মডেল। পঞ্চরথের অন্য পাঁচটি রথের মতো এটিও একটি কাঠের মডেলের আদলে নির্মিত হয়েছিল। এটি একটি একশিলা মন্দির হিসেবে পরিচিত। তবে এটিকে প্রথাগতভাবে মন্দির বলা যলে না। কারণ, এই স্থাপনাটি অসম্পূর্ণ। মন্দিরের চূড়ার কাছে একটি অখোদিত অংশ দেখা যায়। তাছাড়া এই রথগুলি হিন্দু শাস্ত্রসম্মত পদ্ধতিতে মন্দির হিসেবে প্রতিষ্ঠিত হয়নি। ৬৬৮ খ্রিষ্টাব্দে রাজা নরসিংহবর্মণের মৃত্যু হলে মন্দিরগুলি অসম্পূর্ণ অবস্থায় পরিত্যক্ত হয়। == স্থাপত্য == পঞ্চরথ স্থাপত্যগুলি উত্তর-দক্ষিণে একটি সাধারণ পীঠের উপর গড়ে তোলা হয়েছিল। এই পীঠটি সামান্য ঢালু। ভারতীয় স্থাপত্যে এই ধরনের নির্মাণের কোনো নিদর্শন এর পূর্ববর্তী যুগে দেখা যায়নি। এগুলি সম্ভবত "অণু-মন্দির" (অর্থাৎ, বড়ো মন্দিরের মডেল) হিসেবে গড়ে উঠেছিল। এগুলি একশিলা মন্দির হলেও সাধারণ মন্দিরের আকারেই পাথর খোদাই করে নির্মিত হয়েছিল। তাই এগুলিকে "আধা-একশিলা মন্দির" বলা হয়। অর্জুন রথের বাইরের দেওয়ালের খোদাইচিত্র। === নকশা === এই রথটির নকশা সরল প্রকৃতির। এটি একটি ছোটো প্রাসাদের আকৃতিবিশিষ্ট। এটি একটি সরু আকারের পাথরের উপর খোদাইকাজের মাধ্যমে নির্মিত। রথটি সৈকতে বালির উপর স্থাপিত। উত্তর অংশ কিছুটা উঁচু দক্ষিণ অংশ অপেক্ষাকৃত নিচু। নকশা বর্গাকার ধর্মরাজা রথের অনুরূপ। অর্জুন রথ পশ্চিমমুখী এবং দৈর্ঘ্যে উচ্চতায় এই রথটি পাশের দ্রৌপদী রথের সঙ্গে একই উপপীঠে অবস্থিত। == চিত্রকক্ষ == File:Nandi at Pancha রথের পিছনে নন্দী ভাস্কর্য File:Draupadi and Arjuna temples.jpg|একই উপপীঠে অর্জুন দ্রৌপদী রথ == পাদটীকা == হিন্দু মন্দির বিশ্ব ঐতিহ্যবাহী স্থান বিশ্ব ঐতিহ্যবাহী স্থান
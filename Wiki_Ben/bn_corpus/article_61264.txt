'''ঋতু পাঠক''' (জন্ম সেপ্টেম্বর ১৯৮৭) একজন বলিউডের নেপথ্য সঙ্গীতশিল্পী। ভারতের গোপালগঞ্জে জন্মগ্রহণকারী ঋতু, ইন্ডিয়ান আইডলের দ্বিতীয় পর্যায়ে অংশগ্রহণের পর খ্যাতি অর্জন করেন। তিনি অন্য আর একটি টিভি সঙ্গীত প্রতিভা শো, ফেম এক্স এর একজন ফাইনালিস্ট। তিনি সাজিদ-ওয়াজিদ এবং আনন্দ রাজ আনন্দের মতো অনেক বিশিষ্ট সুরকারের সাথে অসংখ্য গান রেকর্ড করেছেন। == প্রাথমিক জীবন == ঋতু মধ্য প্রদেশের সেওনি জেলার একটি গ্রাম গোপালগঞ্জে জন্মগ্রহণ করেন। তার পিতা একজন গায়ক ছিলেন যিনি ছোট সমাবেশে এবং স্থানীয় অর্কেস্ট্রায় অনুষ্ঠান করতেন। তিনি পিতার কাছ থেকে সঙ্গীতকে পেশা হিসাবে গ্রহণ করার উৎসাহ পান এবং তার পিতা তাকে রিয়েলিটি শোগুলিতে অংশগ্রহণ করতে সঙ্গে নিয়ে যেতেন। ঋতু নাগপুরে তার প্রথম সঙ্গীত শিক্ষা লাভ করেন এবং তিনি সংগীত মহাভারতী থেকে হিন্দুস্তানী শাস্ত্রীয় সঙ্গীত প্রশিক্ষণ লাভ করেন। == পেশা == সোনিয়া রাও, যিনি ফেম এক্স অনুষ্ঠানের বিচারক ছিলেন, তার পরামর্শে পাঠক ট্যালেন্ট প্রতিযোগিতা অনুষ্ঠানে প্রদর্শন করেন। তিনি শোতে তার উপস্থাপনার দক্ষতা থেকে স্বীকৃতি অর্জন করেন; এবং পরে আনন্দ রাজ আনন্দের সঙ্গে দেখা হয় এবং উপস্থাপনার জন্য গোড়া থেকে গান গাওয়া শুরু করেন। ২০১০ সালে, ঋতু সঙ্গে দেখা করেন যিনি হাউসফুল ছবিতে পাপা জাগ জায়েগা গানটির জন্য তাকে নির্বাচন করেন। তারপরে, তিনি গীতিকার প্রীতম চক্রবর্তীর সাথে কাজ করেন। এসময় তিনি থ্যাংক ইউ চলচিত্রে ''রাজিয়া গুন্ডো মে ফাঁস গয়ি'' পরে হ্যালো ডার্লিং এবং অ্যাকশন রিপ্লের চলচিত্রের অন্য গানগুলিতে কন্ঠস্বর দেন। এরপর তিনি আনন্দ রাজ আনন্দের সাথে কাজ করেছিলেন, যখন তিনি ডবল ধামাল চলচিত্রের জন্য জালেবি বাই গানটি গান, যা বর্তমানে তার সবচেয়ে জনপ্রিয় গানগুলির মধ্যে একটি। ঋতু এছাড়াও সাজিদ-ওয়াজিদের সাথে অনেক গানে কাজ করেছেন, যেমন তেভার চলচিত্রে রাধা নাচেগী। ঋতু বহু জায়গায় অভিনেত্রী সোনাক্ষী সিনহার জন্য গান গেয়েছেন যেমন আর রাজকুমারের গন্ধি বাত গানটিতে। পাঠক লিপ টু লিপ (কাট্টি বাট্টি থেকে), ডিজে বাজেগা তো পাপ্পু নাচেগা (কিস কিস্কো পেয়ার করু থেকে) সিনেমার দেখে মাম্মা (সিং ইস ব্লিং থেকে)। অনেক সংগীতের সাথে কাজ করার পর, তিনি ভবিষ্যতে সঙ্গীতের রচয়িতা আর রহমানের জন্য গান গাইতে চান। ২০১২ সালে, পাঠক রেট্রোসপেকটিভ স্পেশাল' অনুষ্ঠানের আয়োজক ছিলেন যেটি ডিডি ১-এ সম্প্রচারিত হয়েছিল, যা সুবর্ণ যুগের চলচ্চিত্র সম্পর্কে আকর্ষণীয় তাত্পর্য তুলে ধরেছিল। তিনি দিল্লি, মুম্বাই, বাঙ্গালুরু, রায়পুর, উদয়পুর এবং অন্যান্য প্রধান ভারতীয় শহরে অসংখ্য ইভেন্টে লাইভ শোগুলিতে গান করেন। তিনি পোল্যান্ড, ম্যাসকট, রেঙ্গুন, কাঠমান্ডু এবং মালয়েশিয়া চীনেও অনুষ্ঠান করেছেন। তিনি জনি লিভার, প্রিয়াঙ্কা চোপড়া এবং অভিজিৎ সাওয়ান্তের সাথে অস্ট্রেলিয়ায় এবং ফিজি দ্বীপে সফর করেছিলেন। ২০০৭ সালে, তিনি জনি লিভারের সাথে ইসরাইলের একটি শো করেছিলেন। পাঠককে ২০১২ সালে স্টারডাস্ট অ্যাওয়ার্ডে মনোনীত করা হয়েছিল, নতুন মহিলা মিউসিকাল সেন্সেশন বিভাগে চলচ্চিত্র ডাবল ধামালের জালেবী বাই গানের জন্য। ==তথ্যসূত্র== ==বহিঃসংযোগ== ব্যক্তি চলচ্চিত্রের গায়িকা নেপথ্য কণ্ঠশিল্পী জন্ম
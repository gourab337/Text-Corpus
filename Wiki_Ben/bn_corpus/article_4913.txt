'''রবিউল আউয়াল''' () হলো ইসলামি বর্ষপঞ্জির তৃতীয় মাস। এই মাসে সংখ্যাগরিষ্ঠ মুসলমান ইসলামের শেষনবী হযরত মোহাম্মদ (ﷺ)'র জন্মদিন পালন করে। যদিও সঠিক তারিখটি অজ্ঞাত, তবুও সুন্নিদের মতানুসারে নবী মুহাম্মদ-এর সঠিক জন্মদিবসটি হলো এই মাসের ১২ তারিখ; অপরদিকে শিয়াদের মতানুসারে এটি হলো ১৭ তারিখ। 'রবিউল আউয়াল' অর্থ “শুরু (মাস)”, বা, “বসন্তের প্রারম্ভ”; এই মাসটির নাম 'রবিউল আউয়াল' হওয়ার কারণ হচ্ছে, প্রাক-ইসলামী আরব পঞ্জিকা অনুসারে এটি ছিলো প্রথম মাস। ইসলাম ধর্মীয় মতানুসারে, এটি একটি শুভ মাস। == বুৎপত্তি == আরবি ভাষায় "রবি" অর্থ "বসন্ত" এবং আল-আউয়াল অর্থ "প্রথম"; কাজেই "রবিউল আউয়াল" দ্বারা বুঝানো হয় "প্রথম বসন্ত"। যদিও চন্দ্র বর্ষপঞ্জি হওয়ায় এই মাসটির সময়কাল প্রতিনিয়তই পরিবর্তিত হয়, কাজেই এটি দ্বারা এখন আর মূল ভাবটি দৃশ্যমান হয় না। == সময়সূচী == ইসলামি বর্ষপঞ্জি একটি চন্দ্র পঞ্জিকা এবং এই বর্ষপঞ্জির মাসগুলো শুরু হয় যখন নতুন চাঁদের ক্রিসেন্ট দৃশ্যমান হয়। যেহেতু ইসলামি চন্দ্রভিত্তিক বর্ষপঞ্জিটির বছর পূর্ণ হয় সৌর পঞ্জিকা অপেক্ষা ১১ হতে ১২ দিন পূর্বেই, ফলে প্রতি বছর রবিউল আউয়াল মাসের শুরুর দিনটি প্রচলিত সৌরভিত্তিক গ্রেগরিয়ান বর্ষপঞ্জির সাথে একই দিনে মেলে না। সৌদি আরবে প্রচলিত “উম্ম আল-কুরা বর্ষপঞ্জি” অনুসারে, আনুমানিকভাবে, রবিউল আউয়াল মাসটি শুরু এবং স্থায়ীত্ব হবে নিম্নরূপঃ হিজরী বর্ষ প্রথম দিন(প্রচলিত খ্রিস্টীয় পঞ্জিকা অনুসারে) শেষ দিন(প্রচলিত খ্রিস্টীয় পঞ্জিকা অনুসারে) ১৪৩৭ ১২ ডিসেম্বর ২০১৫ ১০ জানুয়ারি ২০১৬ ১৪৩৮ ৩০ নভেম্বর ২০১৬ ২৯ ডিসেম্বর ২০১৬ ১৪৩৯ ১৯ নভেম্বর ২০১৭ ১৮ ডিসেম্বর ২০১৭ ১৪৪০ নভেম্বর ২০১৮ ডিসেম্বর ২০১৮ ১৪৪১ ২৯ অক্টোবর ২০১৯ ২৭ নভেম্বর ২০১৯ ১৪৪২ ১৮ অক্টোবর ২০২০ ১৫ নভেম্বর ২০২০ খ্রিস্টীয় ২০১৫ থেকে ২০২০ সাল পর্যন্ত হিজরী “রবিউল আউয়াল” মাস আরম্ভ সমাপ্তির তারিখ। == ঘটনাপঞ্জী == == আরও দেখুন == ঈদে মিলাদুন্নবী; ইসলামি বর্ষপঞ্জি। == তথ্যসূত্র == == বহিঃসংযোগ == রবিউল আউয়াল-এর নাত-এ-রাসূল। ইসলামী-পশ্চিমী পঞ্জিকা রূপান্তরকারী (গণনাসংক্রান্ত বা ট্যাবুলার পঞ্জিকার উপর ভিত্তি করে)। মক্কার জন্য ইসলামী পঞ্জিকা হিজরি পঞ্জিকা। গ্রেগরিয়ান এবং হিজরি দিনের পারস্পরিক পরিবর্তন (দ্বিমুখী)। হিজরি মাসের সার-সংক্ষিপ্ত। কপিরাইটযুক্ত) আউয়াল পঞ্জিকার মাস
'''একমালিকানা ব্যবসায়''' বা '''এক মালিকানা ব্যবসায়''' হল একজন ব্যাক্তির মালিকানাধীন এবং মালিক কর্তৃক পরিচালিত ব্যবসা। একমালিকানাধীন ব্যবসা এবং মালিক দুটি আলাদা স্বত্বা নয় বরং ব্যবসার সকল দায় দেনা এবং সম্পদ সমস্তই মালিকের একার। ব্যবসার সমস্ত লাভ-ক্ষতি মালিক একাই ভোগ করেন এক মালিকানাধীন ব্যবসার মালিক ইচ্ছে করলে তার নিজের বা ব্যবসায়িক নামে ব্যবসা পরিচালনা করতে পারেন। == সুবিধাসমূহ == এই ধরনের ব্যবসা পরিচালনা করা সহজ এবং শুরু করতে কম পুঁজির প্রয়োজন। এটি মালিককে ব্যবসা পরিচালনার ক্ষেত্রে অনেক স্বাধীনতা প্রদান করে। ব্যবসায় সমস্ত দায় মালিকের বলে অর্থ লগ্নিকারীরা সহজেই অর্থ লগ্নি করতে আগ্রহী হয়। পরিচালনায় গোপনীয়তা বজায় থাকে। মুনাফার একক মালিকানা। দ্রুত সিদ্ধান্ত গ্রহণ। সহজে বিলোপ সাধন। == অসুবিধাসমূহ == একজন ব্যাক্তির পক্ষে ব্যবসার সকল পুঁজি সংগ্রহ করা অনেক কষ্টসাধ্য ব্যাপার। অসীম দায়ের ব্যবসা হওয়ার ফলে ব্যবসার সকল দায় মালিকের উপর বর্তায়। মালিকের মৃত্যু হলে বা ব্যবসা পরিচালনায় অপারগ হলে ব্যবসা বন্ধ হয়ে যায়। যেহেতু মালিক নিজেই ব্যবসা পরিচালনা করেন তাই মালিকের অনভিজ্ঞতার কারণে ব্যবসার ক্ষতি হওয়ার সম্ভাবনা থাকে। কোন অংশীদার না থাকায় ব্যবসায়ের সমস্ত ঝুঁকি মালিককে একাই বহন করতে হয়। বৃহদায়তন ব্যবসায়ের সুবিধার অভাব। ক্ষুদ্র আয়তনের সংঘটন বিধায় সামাজিক মর্যাদা কম। কম পুঁজির ক্ষুদ্রায়তন সংঘটন বিধায় কর্মীদের সুযোগ সুবিধা কম। সীমিত কার্যক্ষেত্র। স্বল্প পুঁজি বিধায় গবেষণা কার্যক্রম পরিচালনা সম্ভব হয়না। == তথ্যসূত্র == ==বহিঃসংযোগ== Sole Proprietorship, পরিভাষা আইন
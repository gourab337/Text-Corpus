'''মেইন রোড''' ছিল ইংল্যান্ডের, ম্যানচেস্টার শহরের মস সাইডে অবস্থিত একটি বড় ফুটবল স্টেডিয়াম। ১৯২৩ সাল থেকে ২০০৩ সাল পর্যন্ত এটি ম্যানচেস্টার সিটির নিজস্ব মাঠ হিসেবে ব্যবহৃত হত। যখন এটি প্রথম চালু হয়েছিল তখন এটি ছিল ইংল্যান্ডের সর্ববৃহৎ ক্লাব স্টেডিয়াম এবং ওয়েম্বলির পর দ্বিতীয় সর্ববৃহৎ ফুটবল স্টেডিয়াম। ১৯৩৪ সালে মেইল রোডের রেকর্ড দর্শক সংখ্যা ছিল ৮৪,৫৬৯ এবং তখন এফএ কাপের ম্যাচে ম্যানচেস্টার সিটি স্টোক সিটি মুখোমুখি হয়েছিল। ৮০ বছরের ইতিহাসে স্টেডিয়ামের নকশায় বেশ কয়েকবার পরিবর্তন আনা হয়েছে। বন্ধের আগে মেইন রোড ৩৫,১৫০ সিটের একটি স্টেডিয়াম ছিল। ২০০৩ সালের ১১ মে মেইন রোডে শেষ খেলা অনুষ্ঠিত হয়। এতে ম্যানচেস্টার সিটি ১-০ গোলে সাউদাম্পটনের কাছে পরাজিত হয়। এতে একমাত্র গোল করেন সুইডীয় ডিফেন্ডার মাইকেল সোয়েনসন। পরের মৌসুমে ম্যানচেস্টার সিটি নবনির্মিত সিটি অব ম্যানচেস্টার স্টেডিয়ামে স্থানান্তরিত হয়। ২০০৪ সালে মেইন রোডকে ধ্বংস করে দেয়া হয়। == বহিঃসংযোগ == ফুটবল মাঠ সিটি ফুটবল ক্লাব
'''গম্ভীর সিং মুড়া''' (১৯৩০- নভেম্বর ২০০২) একজন ভারতীয় ছৌ নাচ শিল্পী ছিলেন, যিনি তার নৃত্যকুশলতার জন্য ভারত সরকারের নিকট হতে পদ্মশ্রী উপাধি লাভ করেন। == প্রথম জীবন == গম্ভীর সিং মুড়া ১৯৩০ খ্রিষ্টাব্দে ব্রিটিশ ভারতের মানভূম জেলার অন্তর্গত অযোধ্যা পাহাড়ের নিকটস্থ পিটিদিরি নামক একটি গ্রামে ছৌ নৃত্যশিল্পী জিপা সিং মুড়ার কনিষ্ঠ পুত্র রূপে জন্মগ্রহণ করেন। জন্মের পর তার নাম রাখা হয় বাবু সিং। খুব অল্প বয়সে পিতৃহীন গম্ভীরা তার মাতুলালয় পিটিদিরি গ্রামে চৌদ্দ বছর পর্য্যন্ত বসবাস করেন। ১৯৪৩ খ্রিষ্টাব্দে তিনি তার পৈতৃক ভিটে চড়িদা গ্রামে চলে যান। এই সময় চড়িদা গ্রামের নিকটস্থ জঙ্গলে বসবাসকারী পশুপাখিদের অঙ্গভঙ্গি অনুকরণ করে তিনি ছৌ নাচের জন্য চাল তৈরী করেন। তিনি সাত গ্রামের গরু চরাতেন এবং গরু চরাতে চরাতে বনে প্রকৃতির অনুষঙ্গ থেকে ঝুমুরের তালিম নেন। তিনি বলতেন তার শিক্ষাগুরু কামধেনু। মানভূমের ঝুমুরিয়া গোলাম মহম্মদ খাঁ'র উদ্যোগে ১৯৪৬ খ্রিষ্টাব্দে বাঘমুন্ডির রাজদরবারে ছৌ নাচের আসরে মহিষাসুরের ভূমিকায় অভিনয় করে সম্মান অর্জন করেন। == নৃত্য জীবন == ১৯৫৮ খ্রিষ্টাব্দের নতুন দিল্লি শহরে অনুষ্ঠিত এশিয়ান গেমস চলাকালীন রাষ্ট্রপতি ভবনে পূর্ব ভারতের লোকনৃত্যের মধ্যে একটি প্রতিযোগিতায় পুরুলিয়া ছৌ দল মহিষাসুর-বধ পালা করে প্রথম স্থান অধিকার করে। এই পালায় গম্ভীর সিং মুড়া মহিষাসুরের ভূমিকায় অভিনয় করেন। কলকাতা রবীন্দ্র অধ্যাপক আশুতোষ ভট্টাচার্য্য মিলেনা সলভিনী নামক এক ফরাসীর সহায়তায় গম্ভীর সিং একটি ছৌ দল নিয়ে ১৯৭২ থেকে ১৯৭৫ খ্রিষ্টাব্দ পর্য্যন্ত লন্ডন, প্যারিস, নিউ ইয়র্ক, শিকাগো, লস এঞ্জেলস, ওয়াশিংটন ডিসি প্রভৃতি শহরে যাত্রা করে পুরুলিয়া ছৌ নৃত্য পরিবেশন করেন। == স্বীকৃতি == *১৯৮১ খ্রিষ্টাব্দের ২৬শে জানুয়ারি ভারত সরকার গম্ভীর সিং মুড়াকে চতুর্থ সর্বোচ্চ অসামরিক সম্মান পদ্মশ্রী উপাধিতে ভূষিত করে। *১৯৮২ খ্রিষ্টাব্দে সঙ্গীত নাটক একাদেমি পুরস্কার প্রাপক হিসেবে গম্ভীর সিং মুড়ার নাম ঘোষণা করা হয়। চড়িদা গ্রামে তার একটি বৃহৎ মূর্তি প্রতিষ্ঠিত আছে। == মৃত্যু == দেশে বিদেশে সম্মান পুরস্কার লাভ করলেও গম্ভীর সিং মুড়ার ব্যক্তিগত জীবন ছিল দারিদ্র্যে পরিপূর্ণ। ২০০২ খ্রিষ্টাব্দের ১লা নভেম্বর কলকাতা শহরে তার চোখের অপারেশন হয়। ৯ই নভেম্বর ৩১৫ আপ হাওড়া চক্রধরপুর প্যাসেঞ্জার ট্রেনে হাওড়া থেকে পুরুলিয়া যাত্রা করার সময় গম্ভীর সিং মুড়ার মৃত্যু হয়। == পাদটীকা == == তথ্যসূত্র == জন্ম মৃত্যু জেলা বিষয়শ্রেণী:ছৌ নাচ প্রাপক নাটক অকাদেমি পুরস্কার জয়ী
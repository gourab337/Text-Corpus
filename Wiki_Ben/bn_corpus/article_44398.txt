'''ছেংগারচর পৌরসভা''' বাংলাদেশের চাঁদপুর জেলার অন্তর্গত একটি পৌরসভা। == আয়তন == ছেংগারচর পৌরসভার আয়তন ২৭.০৫ বর্গ কিলোমিটার। == জনসংখ্যা == ২০১১ সালের পরিসংখ্যান অনুযায়ী ছেংগারচর পৌরসভার জনসংখ্যা ৭৪,৫৬৫ জন। == অবস্থান সীমানা == মতলব উত্তর উপজেলার বাংলাদেশ পানি উন্নয়ন বোর্ড এর মেঘনা–ধনাগোদা প্রকল্পের অভ্যন্তরে ছেংগারচর পৌরসভার অবস্থান। এটি চাঁদপুর জেলা শহর হতে ৩৫ কিলোমিটার দূরে অবস্থিত। পৌরসভার উত্তরে ষাটনল ইউনিয়ন; পশ্চিমে ষাটনল ইউনিয়ন কলাকান্দা ইউনিয়ন; দক্ষিণে মোহনপুর ইউনিয়ন, গজরা ইউনিয়ন ফতেপুর পশ্চিম ইউনিয়ন এবং পূর্বে গজরা ইউনিয়ন, দুর্গাপুর ইউনিয়ন সাদুল্লাপুর ইউনিয়ন অবস্থিত। == প্রতিষ্ঠাকাল == গণপ্রজাতন্ত্রী বাংলাদেশের স্থানীয় সরকার পল্লী উন্নয়ন সমবায় মন্ত্রণালয়ের সরকার বিভাগ কর্তৃক এক প্রজ্ঞাপনের মাধ্যমে ১৯৯৮ সালের এপ্রিল ছেংগারচর পৌরসভা হিসেবে যাত্রা শুরু করে। পৌরসভার প্রথম পৌর প্রশাসক নিযুক্ত হন মতলব উত্তর উপজেলার তৎকালীন উপজেলা নির্বাহী কর্মকর্তা। তৎকালীন মতলব উপজেলাধীন ছেংগারচর ইউনিয়নের সম্পূর্ণ অংশ নিয়েই ছেংগারচর পৌরসভার প্রশাসনিক এলাকা বিস্তৃত। তৎকালীন স্থানীয় সরকার, পল্লী উন্নয়ন সমবায় মন্ত্রাণালয়ের সাবেক প্রতিমন্ত্রী বর্তমান দুর্যোগ ব্যবস্থাপনা ত্রাণমন্ত্রী মোফাজ্জল হোসেন চৌধুরী মায়া বীর বিক্রম এমপি পৌরসভাটি প্রতিষ্ঠা করেন। ২০১১ সালের আগস্ট পৌরসভাটি ''গ'' শ্রেণী থেকে ''খ'' শ্রেণীতে উন্নীত হয়। পরবর্তীতে স্থানীয় সরকার, পল্লী উন্নয়ন সমবায় মন্ত্রণালয়ের স্থানীয় বিভাগ কর্তৃক ২০১৭ সালের ১১ জানুয়ারী অপর এক প্রজ্ঞাপনে পৌরসভা কে ''ক'' শ্রেণীতে উন্নীত করা হয়। == প্রশাসনিক এলাকা == ছেংগারচর পৌরসভায় ৯টি ওয়ার্ড রয়েছে। পৌরসভার প্রশাসনিক কার্যক্রম মতলব উত্তর থানার আওতাধীন। এটি জাতীয় সংসদের ২৬১নং নির্বাচনী এলাকা চাঁদপুর-২ এর অংশ। == যোগাযোগ ব্যবস্থা == == শিক্ষা == ছেংগারচর পৌরসভার সাক্ষরতার হার ৬৯%। == অর্থনীতি == মূলত কৃষি, ব্যবসা এবং বৈদেশিক রেমিটেন্স থেকে পৌরসভার অর্থনীতি নির্ভরশীল। == কৃতী ব্যক্তিত্ব == নওয়াব আলী –– ঢাকা মেডিকেল কলেজের প্রথম অধ্যক্ষ। নূরুল আমিন রুহুল –– সংসদ সদস‌্য। মোফাজ্জল হোসেন চৌধুরী মায়া –– বীর বিক্রম খেতাব প্রাপ্ত বীর মুক্তিযোদ্ধা এবং প্রাক্তন মন্ত্রী। মোঃ নুরুল হুদা –– বীর মুক্তিযোদ্ধা এবং প্রাক্তন সংসদ সদস্য প্রতিমন্ত্রী। শামছুল হক ভূঁইয়া –– প্রাক্তন সংসদ সদস্য। হুমায়ূন কবীর ঢালী –– শিশু সাহিত্যিক। == জনপ্রতিনিধি == পৌর মেয়র: মোহাম্মদ রফিকুল আলম জর্জ == আরও দেখুন == মতলব উত্তর উপজেলা মতলব উত্তর থানা চাঁদপুর জেলা == তথ্যসূত্র == == বহিঃসংযোগ == জেলার পৌরসভা উত্তর উপজেলা
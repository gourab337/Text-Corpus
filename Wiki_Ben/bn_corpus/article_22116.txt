'''জোস ম্যানুয়েল "চিপো" ডি লা তোরে ম্যানচাকা''' (; জন্ম: ১৩ নভেম্বর, ১৯৬৫) জলিস্কো’র গুয়াদালাজারা এলাকায় জন্মগ্রহণকারী মেক্সিকো জাতীয় ফুটবল দলের বর্তমান ম্যানেজার। পূর্বে তিনি মেক্সিকো দলের মধ্যমাঠের খেলোয়াড় ছিলেন। তিনি তার ডাক নাম ''চিপো''তেই বেশি জনপ্রিয়। == খেলোয়াড়ী জীবন == চিভাস যুব একাডেমীর মাধ্যমে ফুটবল জগতে প্রবেশ করেন চিপো। অংশগ্রহণকৃত সকল দলেরই গুরুত্বপূর্ণ খেলোয়াড়ের মর্যাদা পেয়েছেন তিনি। স্বল্পকালের জন্য ইউরোপের স্প্যানিশ লিগা ক্লাবে রিয়্যাল অভিয়েদোতেও খেলেছেন তিনি। সেখানে তিনি ৩২ খেলায় গোল করেন। ১৯৮৬ মৌসুমে চিভাসের পক্ষ হয়ে এস্তাদিও জ্যালিস্কোতে ক্রুজ আজুলকে পরাভূত করে দলকে চ্যাম্পিয়ন করান। এছাড়াও পিউবলা ফুটবল ক্লাব, ক্রুজ আজুল, তাইগ্রিস, নেকাক্স এবং চিভাস ডি গুয়াদালাজারা দলে খেলেছেন তিনি। বিভিন্ন সময়ে মেক্সিকো জাতীয় ফুটবল দলেও খেললেও কোন ফিফা বিশ্বকাপ ফুটবলে অংশগ্রহণের জন্য ডাক পাননি। == মেক্সিকো জাতীয় ফুটবল দল == ১৮ অক্টোবর, ২০১০ তারিখে ঘোষণা করা হয় যে, ২০১০-১১ মৌসুমের প্রাইমেরা ডিভিশন ডি মেক্সিকো শেষে ডি লা তোরে মেক্সিকোর নতুন ম্যানেজাররূপে আসীন হতে যাচ্ছেন। ফেব্রুয়ারি, ২০১১ তারিখে বসনিয়া হার্জেগোভিনা জাতীয় ফুটবল দলের বিরুদ্ধে প্রীতি খেলায় মেক্সিকোর ২-০ গোলে জয়ের মাধ্যমে ম্যানেজার হিসেবে অভিষেক ঘটে তার। তার নেতৃত্বে মেক্সিকো ২০১১ সালের কনকাকাফ গোল্ড কাপ প্রতিযোগিতায় অপরাজিত চ্যাম্পিয়ন হয়। চূড়ান্ত খেলায় তারা মার্কিন যুক্তরাষ্ট্রের বিরুদ্ধে ৪-২ ব্যবধানে জয়ী হয়। ম্যানেজার হিসেবে তার প্রথম পরাজয় ঘটে ব্রাজিলের বিপক্ষে অনুষ্ঠিত প্রীতি খেলায় ২-১ গোলের ব্যবধানে। ২০১১ সালের শেষ খেলায় সার্বিয়া জাতীয় ফুটবল দলের বিপক্ষে তার দল ২-০ ব্যবধানে জয় পায়। == তথ্যসূত্র == == বহিঃসংযোগ == Jose Manuel de la Torre's profile and stats ফুটবলার জন্ম ব্যক্তি আন্তর্জাতিক ফুটবলার ফুটবল ম্যানেজার গোল্ড কাপ বিজয়ী ম্যানেজার কনকাকাফ গোল্ড কাপ ম্যানেজার
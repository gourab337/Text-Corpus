'''গৌরব সোলাঙ্কী''' (), (জন্ম ২১ জানুয়ারী ১৯৯৭) একজন ভারতীয় মুষ্টিযোদ্ধা। তিনি ২০১৮, কমনওয়েলথ গেমসে, পুরুষের অপেশাদার বক্সিং এর ফ্লাইওয়েট ৫২ কেজির শ্রেণীতে স্বর্ণ পদক জিতেছেন। তিনি হরিয়ানার, বালাভগড়, ফরিদাবাদ জেলার, ফরিদাবাদ থেকে এসেছেন। === প্রাথমিক ব্যক্তিগত জীবন === গৌরব সোলাঙ্কী ১৯৯৭ সালের ২১ জানুয়ারী হরিয়ানা, ফরিদাবাদের, বালাভগড় গ্রামে জন্মগ্রহণ করেন। তার পিতা, বিজয়পাল সিং একজন ইলেকট্রিসিয়ান এবং তার একটি ইলেকট্রিকের দোকান আছে। গৌরবের ছোট ভাই সৌরভ একজন প্রতিভাশালী মুষ্টিযোদ্ধা, একটি স্থানীয় বক্সিং একাডেমিতে ৪৬-৪৯ কেজি শ্রেণীর প্রশিক্ষণের অধীনে আছে। তার বড় বোন নীলাম, ২০১৩ থেকে ২০১৫ সাল পর্যন্ত জাতীয় স্তর বক্সিং চ্যাম্পিয়ন ছিলেন। বালাভগড় গ্রামে খেলাধুলার সংস্কৃতির অভাব, গৌরবকে বক্সিং করবার জন্য খুব কমই কেউ অনুপ্রেরণা দিতে এগিয়ে আসেন। তার স্কুলে বক্সিং চালু করা হলে এবং এতে মজা হবে বলে গৌরব বক্সিং ক্লাসে নথিভুক্ত হন। কিন্তু তার এটা বুঝতে পারার আগেই, এটা তার পেশা হয়ে ওঠে। তবে একটি বড় সমস্যা ছিল: আর্থিক, একজন ভালো মুষ্টিযোদ্ধা হতে গেলে প্রয়োজন খাদ্য এবং প্রশিক্ষণ। ২০১২ সালে, যখন গৌরভ বক্সিংয়ের প্রবণতা দেখাতে শুরু করেন, তখন তার পিতা লক্ষ্য করেন যে তার আয়তে সংসার আর চলছে না। দিনে দিনে খরচ বাড়ছে আর আয় কম, তাই তিনি তার ৫০ গজের জমি বিক্রি করে দিলেন গৌরভের বক্সিং চালাবার জন্য। তাই যখন তিনি মুষ্টিযোদ্ধা হওয়ার সিদ্ধান্ত নিয়েছিলেন, তখন তার পরিবার তাকে সব রকম সাহায্য করেতে এগিয়ে আসে। তার পরিবার তাদের সামর্থ্যের বাইরে করেছেন এবং পরিবারের আর্থিক সমস্যার কিছুই গৌরবকে মুখোমুখি হতে দেননি। == কর্মজীবন == === ২০১৮, কমনওয়েলথ গেমস, গোল্ড কোস্ট, অস্ট্রেলিয়া === এপ্রিল ২০১৮, ১৬ জনের রাউন্ডে, ঘানার আকিমস আনআং এমপিয়াহরকে, গৌরব ৪-০ ব্যবধানে হারান। ১১ এপ্রিল ২০১৮, কোয়ার্টার ফাইনালে, পাপুয়া নিউ গিনির চার্লস কিমারকে, গৌরব ৫-০ ব্যবধানে হারান। ১৩ এপ্রিল ২০১৮, সেমিফাইনালে শ্রীলংকার এম.বিদ্যানালজ ইশান বান্দ্রাকে, গৌরব ৪-০ ব্যবধানে হারান। ১৪ই এপ্রিল ২০১৮, ফাইনালে উত্তরের আয়ারল্যান্ডের ব্রেন্ডান ইর্ভিনকে ৪-১ ব্যবধানে হারিয়ে গৌরব চ্যাম্পিয়ন হয়েছিলেন। পাঁচজন বিচারকদের স্কোর ২৯-২৮, ৩০-২৫, ২৯-২৮, ২৮-২৯, ২৯-২৮, এবং গৌরবকে বিজয়ী ঘোষিত করা হয়। ১৪ই এপ্রিল ২০১৮, অস্ট্রেলিয়ার গোল্ড কোস্টে অনুষ্ঠিত কমনওয়েলথ গেমসে, ওকসেনফোর্ড স্টুডিওতে পুরুষের অপেশাদার বক্সিং এর ফ্লাইওয়েট ৫২ কেজির শ্রেণীতে গৌরব স্বর্ণ পদক লাভ করেন এবং তিনি প্রথম ভারতীয় পুরুষ মুষ্টিযোদ্ধা যিনি ২০১৮ কমনওয়েলথ গেমসে স্বর্ণ পদক জিতেছেন। গৌরব স্বর্ণ পদক জেতার পর বললেন, "আজ আমি আমার মাকে আমার পদক উৎসর্গ করছি এবং আমি টোকিও ২০২০ অলিম্পিসকে ভারতকে প্রতিনিধিত্ব করতে চাই এবং যখন ভারতীয় পতাকা উত্থাপন করা হবে তখন আমি সেখানে থাকতে চাই।" == তথ্যসূত্র == জন্ম ব্যক্তি মুষ্টিযোদ্ধা পুরুষ মুষ্টিযোদ্ধা
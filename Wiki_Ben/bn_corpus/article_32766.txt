চিত্র:Straße von প্রণালী দিয়ে পারাপার। ওপারে সান পেদ্রো চোখে পড়ছে। '''তিকিনা প্রণালী''' হল দক্ষিণ আমেরিকার তিতিকাকা হ্রদের উত্তরের বড় অংশ ''লাগো গ্রান্দে'' দক্ষিণের ছোট অংশ ''লাগো পেকেনিয়ো''র মধ্যবর্তী সঙ্কীর্ণ একটি জলপথ। স্থানে স্থানে এটি এতটাই সঙ্কীর্ণ যে মাত্র ৮০০ মিটার চওড়া। তবে প্রণালীটি যথেষ্ট গভীর। এর সর্বনিম্ন গভীরতা হল ২১ মিটার। এটি দেশ হিসেবে বলিভিয়ার অঙ্গ। এর দুই পারে সান পেদ্রো সান পাবলো শহর দুটি অবস্থিত। প্রশাসনিকভাবে এই প্রণালী বলিভিয়ার লা পাজ বিভাগের অন্তর্গত মানকো কাপাক প্রদেশের সান পেদ্রো পুরসভার অধীন। বলিভিয়ার রাজধানী লা পাজ থেকে কোপাকাবানা উপদ্বীপে যাওয়ার বাস্তবে সরাসরি কোনও রাস্তা নেই। দক্ষিণের হ্রদটি পুরো ঘুরে যাওয়ার একটি রাস্তা হওয়া সম্ভব ছিল বটে, কিন্তু তার একটা বিরাট অংশই পেরুর মধ্য দিয়ে যেতে হবে। তাই কোপাকাবানা উপদ্বীপের সান পেদ্রো থেকে তিকিনা প্রণালী পেরিয়ে অপর তীরে সান পাবলো হয়ে লা পাজ যাওয়ার রাস্তাটি শুধু সংক্ষিপ্তই নয়, একমাত্র পথও। যাত্রী গাড়ি পরিবহনের জন্য এখানে ফেরি সার্ভিস ব্যবহৃত হয়। ফেরিতে প্রণালীটি পেরোতে ১৫-২০ মিনিট সময় লাগে। এর জন্য যাত্রীপিছু খরচ ১.৫০ বলিভিয়ানো (মোটামুটি ০.১৫ ইউরো বা ১২ ভারতীয় টাকা) গাড়িপিছু খরচ ৩০ বলিভিয়ানো (২০১১ সালের মে মাসের হিসেব অনুযায়ী)। ==তথ্যসূত্র== আমেরিকা
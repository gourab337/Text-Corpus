'''গৌর চক্রবর্তী''' বা গৌরনারায়ন চক্রবর্তী ভারতের কমিউনিস্ট পার্টি (মাওবাদী) দলের পশ্চিমবঙ্গ রাজ্য কমিটির প্রথম প্রকাশ্য মুখপাত্র ছিলেন। তিনি ভারতের বেআইনি কার্যক্রম (প্রতিরোধ) আইন বা UAPA তে গ্রেপ্তারকৃত অন্যতম প্রবীন রাজনীতিবিদ। ==রাজনৈতিক জীবন== প্রথম জীবনে গৌর চক্রবর্তী বিভিন্ন শ্রমিক সংগঠন রেলওয়ে হকার ইউনিয়নের সাথে যুক্ত ছিলেন। ১৯৬৭ এর আগে ভারতের কমিউনিস্ট পার্টিতে যোগ দেন, পরে ভারতের কমিউনিস্ট পার্টি (মার্ক্সবাদী) দলের মদনপুর শাখার সদস্য হিসেবে কাজ করতেন নদীয়া মুর্শিদাবাদ জেলায়। দীর্ঘ তিন দশক বামপন্থী রাজনীতি করাকালীন তার সাথে ভারতের কমিউনিস্ট পার্টি বিভিন্ন গনসংগঠনের সাথে যোগাযোগ হয়। মানবাধিকার আন্দোলন নানা সামাজিক সংগঠনে যুক্ত ছিলেন গৌর। বামফ্রন্ট পরিচালিত সরকারের শাসনে সিঙ্গুর নন্দীগ্রাম জমি অধিগ্রহণবিরোধী আন্দোলনে এবং লালগড় আন্দোলনের সময় তিনি গুরুত্বপূর্ণ ভূমিকা পালন করেন। জঙ্গলমহলে আদিবাসী অধ্যুষিত তিনটি জেলায় মাওবাদী সংগঠন গড়ে তুলতে তিনি বড় রকমের ভূমিকা রেখেছিলেন। ==গ্রেপ্তার== তদানীন্তন মুখ্যমন্ত্রী বুদ্ধদেব ভট্টাচার্য ভারতের কমিউনিস্ট পার্টি (মাওবাদি)কে পশ্চিমবঙ্গ রাজ্যে নিষিদ্ধ ঘোষণা করার অব্যবহিত পরে গৌর চক্রবর্তীকে গ্রেপ্তার করা হয়। ২০০৯ সালের ২৩ জুন কলকাতা পুলিশ একটি বেসরকারী টিভি চ্যানেলের স্টুডিওতে সাক্ষাতকার দেওয়ার পরেই তাকে গ্রেপ্তার করে তার বিরুদ্ধে আনলফুল একটিভিটিস প্রিভেনশন আইনের ২০ নং ধারায় অভিযুক্ত করে। রাষ্ট্রদ্রোহীতা অন্যান্য অভিযোগে তাকে প্রেসিডেন্সী জেলে পাঠানো হয়। বয়েসের কারনে তিনি জেলের ভেতর একাধিকবার অসুস্থ হয়ে পড়লে তাকে হাসপাতালে ভর্তি করতে হয়েছিল। ==মুক্তি== তার বিরুদ্ধে আনা অভিযোগ প্রমাণ না হওয়ায় কলকাতার ব্যাংকশাল (সিটি সেশন কোর্ট) তাকে বেকসুর খালাস দেয় ১৯ জুলাই, ২০১৭। দীর্গ সাত বছর কারান্তরালে থাকার পর ৭৮ বছর বয়েসে তিনি মুক্তি পান। বর্তমানে তিনি নাগরিক আন্দোলনের সাথে যুক্ত আছেন। ==তথ্যসূত্র== বিরোধী সাম্যবাদী কমিউনিস্ট পার্টির (মাওবাদী) রাজনীতিবিদ
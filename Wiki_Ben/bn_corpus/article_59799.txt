'''জেমস স্লাইট''' (; জন্ম: ২০ অক্টোবর, ১৮৫৫ মৃত্যু: ডিসেম্বর, ১৯৩০) ভিক্টোরিয়ার অ্যাশবি এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৮৮০ সময়কালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়া দলের প্রতিনিধিত্ব করেছেন '''জিম স্লাইট'''। দলে তিনি মূলতঃ ডানহাতি ব্যাটসম্যান হিসেবে খেলতেন। == ঘরোয়া ক্রিকেট == ১৮৭৪ থেকে ১৮৮৮ সময়কালে ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়ার পক্ষে খেলেছিলেন। তবে রাজ্যদলের সাফল্যের প্রতিচিত্র এখানে মেলে ধরতে পারেননি তিনি। ১৮৮২-৮৩ মৌসুমে সাউথ মেলবোর্নের পক্ষে ২৭৯ রান তুলেছিলেন। অদ্যাবধি তার সংগ্রহটি ক্লাব রেকর্ডরূপে টিকে আছে স্ব-মহিমায়। == টেস্ট ক্রিকেট == ১৮৮০ সালে একটিমাত্র টেস্টে অংশগ্রহণের সুযোগ পেয়েছিলেন তিনি। সেপ্টেম্বর, ১৮৮০ তারিখে স্বাগতিক ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। ১৮৮০ সালে অস্ট্রেলিয়া দলের সাথে ইংল্যান্ড গমন করেন। প্রথম টেস্টে অংশগ্রহণ করার সুযোগ পান। তবে, বাদ-বাকি সময়টুকুতে অসুস্থতাজনিত কারণে মাঠে অনুপস্থিত থাকতে বাধ্য হন। == ব্যক্তিগত জীবন == ক্রিকেটের পাশাপাশি অস্ট্রেলীয় রুলস ফুটবলেও দক্ষতার স্বাক্ষর রেখেছিলেন। ভিক্টোরিয়া ফুটবল অ্যাসোসিয়েশনে (ভিএফএ) সাউথ মেলবোর্ন ফুটবল ক্লাবে খেলেছেন। এছাড়াও মাঠে আম্পায়ারের দায়িত্ব পালন করতেন তিনি। ১৮৭৯ সালে আন্তঃরাজ্যীয় রুলস খেলার প্রথমটিতে আম্পায়ার হিসেবে খেলা পরিচালনা করেছিলেন তিনি। ডিসেম্বর, ১৯৩০ তারিখে ভিক্টোরিয়ার ইলস্টার্নউইকে ৭৫ বছর বয়সে জিম স্লাইটের দেহাবসান ঘটে। == তথ্যসূত্র == == বহিঃসংযোগ == == গ্রন্থপঞ্জী == Atkinson, G. (1982) ''Everything you ever wanted to know about Australian rules football but couldn't be bothered asking'', The Five Mile Press: Melbourne. জন্ম মৃত্যু ক্রিকেটার টেস্ট ক্রিকেটার ক্রিকেটার (অস্ট্রেলিয়া) থেকে আগত ক্রিকেটার
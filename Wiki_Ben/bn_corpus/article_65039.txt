সামসাটার '''লুসিয়ান''' সিরিয়ার একজন ব্যঙ্গ রচয়িতা এবং অলঙ্কারশাস্ত্র পারদর্শী ছিলেন। তিনি হাস্যকর কুসংস্কার, ধর্মীয় গোঁড়ামি এবং ভৌতিক বিশ্বাস নিয়ে ব্যঙ্গ করার জন্য বিখ্যাত ছিলেন। যদিও তার স্বদেশী ভাষা সিরিয়াক ছিল কিন্তু তার যাবতীয় সাহিত্য কর্ম প্রাচীন গ্রীক ভাষায় লিখিত। পর্যন্ত লুসিয়ান এর সম্পর্কে যা কিছু জানা গেছে সবই তার রচনা থেকে। যদিও তার ব্যঙ্গাত্মক রচনা থেকে বেশী কিছু জানা সম্ভব হয়নি। তার 'দ্যা ড্রিম' ভাষণ অনুযায়ী তিনি সিরিয়ার সুদূর রোমান প্রদেশের ইউপ্রেটেস নদীর কিনারে অবস্থিত সামসাটা গ্রামের এক মধ্যবিত্ত পরিবারের ছেলে।যুবক লুসিয়ান তার চাচার কাছে শিক্ষানবিশ ভাস্কর ছিলেন। কিন্তু ভাস্কর্যশিল্পে ব্যর্থ হয়ে লনিয়া তে পালিয়ে যান তিনি একজন অস্থায়ী অধ্যাপক হিসেবে পুরো রোম জুড়ে বিভিন্ন বিশ্ববিদ্যালয়ে ভ্রমন করেন। শিক্ষক হিসেবে যথেষ্ট খ্যাতি এবং সম্পদ অর্জনের পর অবশেষে তিনি এথেন্সে স্থায়ীভাবে বাস করেন প্রায় এক দশকের মতো। এসময় তিনি তার বেশিরভাগ সাহিত্যচর্চা করেছিলেন।শেষ বয়সে তিনি মিশরের একজন উচ্চপদস্থ সরকারী কর্মকর্তা হিসেবে নিয়োগপ্রাপ্ত হন। এরপর ঐতিহাসিক প্রেক্ষাপটে তার আর কোনো তথ্য পাওয়া যায়নি। লুসিয়ানের রচনাসমূহ বেশ জনপ্রিয় ছিল পুরাকাল থেকে। প্রায় আশিটারও বেশি রচনা এখন পর্যন্ত টিকে আছে এবং তার সমসাময়িক লেখকদের থেকে অধিক মান সম্পন্ন লিখা হিসেবে বিবেচিত। তার সবচেয়ে বিখ্যাত সাহিত্যকর্ম "এ ট্রু স্টোরি" একটি ব্যঙ্গধর্মী রচনা কল্পকাহিনী লেখকদের নিয়ে। এসব কল্পকাহিনী পরবর্তী সময়ে 'সাইন্স ফিকশন' হিসেবে পরিচিত। লুসিয়ান প্রাহসনিক সংলাপ রীতির প্রবর্তক যা কিনা গতানুগতিক প্লেটোনিক ডায়ালগ এর ব্যঙ্গকাব্য। তার সংলাপ 'দ্যা লাভার অফ লাইজ' অতিপ্রাকৃতে বিশাসীদের ব্যঙ্গ করে লিখেছিলেন এবং এতে রয়েছে 'দ্যা সরচারার্স এপ্রেনটাইস' এর সবচেয়ে পুরাতন সংস্করন। লুসিয়ান অনেক ব্যঙ্গরচনা লিখেছিলেন চিরাচরিত ঈশ্বর বিষয়ক গল্প নিয়ে। যেমন, 'দ্যা ডায়ালগ অফ দ্যা গডস', 'জিউস রেন্টস', 'জিউস ক্যাটেকাইজড' এবং 'দ্যা পার্লামেন্টে অফ দ্যা গডস'।
উইকিপিডিয়ায় বিনামূল্যে প্রবেশাধিকার সম্পর্কে ভিডিও গ্রামীণফোনের মাধ্যমে বিনামূল্যে বাংলা উইকিপিডিয়া ব্রাউজিং '''উইকিপিডিয়া জিরো''' উইকিমিডিয়া ফাউন্ডেশনের একটি প্রকল্প ছিল যা বিনামূল্যে উইকিপিডিয়া ব্যবহারের সুযোগ প্রদান করেছে, বিশেষ করে উন্নয়নশীল দেশসমূহে। এই প্রোগ্রামের উদ্দেশ্য ছিল মুক্ত জ্ঞান ব্যবহারে প্রতিবন্ধকতা কমানো—কেননা ডাটা ব্যবহারের খরচ হচ্ছে একটি বৃহত্তর প্রতিবন্ধকতা। ৭২টির বেশি দেশে ৯৭টি অপারেটরকে নিয়ে, এই প্রোগ্রামের মাধ্যমে প্রায় ৮০ কোটি মানুষ উইকিপিডিয়া বিনামূল্যে ব্যবহার করেছে। এই প্রোগ্রামটি ২০১২ সালে চালু করা হয়। মার্চ ২০১৩ সালে, উইকিপিডিয়ায় জিরো তাদের কাজের জন্য সাউথ বা সাউথওয়েস্ট ইন্টারেক্টিভ পুরস্কার লাভ করে। নেট নিরপেক্ষতা নীতি লঙ্ঘন নিয়ে কয়েক বছর সমালোচনার পরে, ২০১৮ সালের ফেব্রুয়ারি মাসে উইকিমিডিয়া ফাউন্ডেশন এই উদ্যোগের শেষ ঘোষণা করে। == ইতিহাস == উইকিপিডিয়া জিরো ২০১২ সালে প্রথম মালয়েশিয়ায় চালু করা হয়। অক্টোবর ২০১২ সালে, এটি যথাক্রমে ডিটিএসি এবং সৌদি টেলিকম কোম্পানির সাথে থাইল্যান্ড সৌদি আরবে চালু করা হয়েছিল। মে ২০১৩ সালে, মোবিলিংককে সাথে নিয়ে এটি পাকিস্তানে চালু করা হয়। জুন ২০১৩ সালে, ডায়লগ আজিয়াটা কে সাথে নিয়ে এটি শ্রীলঙ্কায় শুরু হয়। বিনামূল্যে উইকিপিডিয়ায় প্রবেশধিকার এয়ারচেলের মাধ্যমে ভারতে প্রদান করা হয়। অক্টোবর ২০১৩ সালে, উমনিয়াহকে সাথে নিয়ে জর্দানে এটি চালু করা হয়। ২৫ অক্টোবর ২০১৩ সালে, বাংলালিংককে সাথে নিয়ে এই সেবাটি বাংলাদেশে চালু করা হয়। মে ২০১৪ সালে, এনসেলকে সাথে নিয়ে এটি নেপালে চালু হয়। ফেসবুক জিরো উইকিপিডিয়া জিরোর জন্য একটি অণুপ্রেরণা হিসেবে উল্লেখ করা হয়েছে। == তথ্যসূত্র == ==বহিঃসংযোগ== উইকিমিডিয়া ফাউন্ডেশনে উইকিপিডিয়া জিরো প্রতিষ্ঠিত ফাউন্ডেশন
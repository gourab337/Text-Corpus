'''কুঁচ রাংগী''' (বৈজ্ঞানিক নাম: ''Euthalia এক প্রজাতির মাঝারি আকারের প্রজাপতি যার শরীর এবং ডানা নীলচে সবুজ বর্ণের এবং ডানায় লাল বিন্দু দেখা যায়। এরা নিমফ্যালিডি পরিবার এবং লিমেনিটিডিনি উপগোত্রের সদস্য। বন্যপ্রাণ সংরক্ষণ আইন অনুসারে এই প্রজাতি তফ্‌সিল এর তালিকার অন্তর্ভুক্ত। == আকার == কুঁচ রাংগী এর প্রসারিত অবস্থায় ডানার আকার ৬০-৮০মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত কুঁচ রাংগী এর উপপ্রজাতিসমূহ হল- ''Euthalia lubentina lubentina'' Cramer, 1777 (চাইনীজ কুঁচ রাংগী) Chinese Gaudy Baron ''Euthalia lubentina arasada'' Fruhstorfer, 1913 (সায়েদ্রী কুঁচ রাংগী) Sahyadri Gaudy Baron == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- === পুরুষ === '''ডানার উপরিপৃষ্ঠ'''র মূল রঙ কালচে এবং সবজে-বাদামীর মিশ্রন, সামনের ডানায় সেল এর মধ্যভাগে আড়াআড়ি ভাবে একটি কালো সীমারেখাযুক্ত তীর্যক বন্ধনী এবং সেল এর শীর্ষভাগে আড়াআড়ি ভাবে কালো দীমারেখাযুক্ত একটি সিঁদুররঙ্গা বন্ধনী বিদ্যমান। ডিসকাল অংশে সামান্য তীর্যক এবং আঁকাবাঁকা একসারি সাদা লম্বাটে এবং প্রায় গোলাকার ছোপ কোস্টা থেকে ১নং ইন্টারস্পেস পর্যন্ত বিস্তৃত। ডিসকাল ছোপ এর সারির উপরদিকের অদুরে ডানপাশে শীর্ষভাগে চারটি অনুরূপ প্রি-এপিকাল ছোপ এর সারি বক্রাকারে অবস্থিত। কালো লম্বাটে সাবটার্মিনাল ছোপের তীর্যক একটি সারি লক্ষ্য করা যায় যেটি একটি অস্পষ্ট বন্ধনী সৃষ্টি করেছে। পিছনের ডানায় সেল অথবা কক্ষের শীর্ষভাগের কাছে একটি অর্ধচন্দ্রাকৃতি লুপ বা ফাঁস এর মত ছোপ বর্তমান। পোস্টডিসকাল অংশে চার-পাঁচটি সিঁদুররঙ্গা লাল (ক্রিমসন) ছোপের একটি বক্রাকার সারি দেখা যায় যাতে ছোপগুলি বাইরের দিকে কালো রেখা দ্বারা সীমায়িত। এর ঠিক পরেই সাবটার্মিনাল (উপপ্রান্তিক) ছোপের একটি সারি ছোখে পড়ে- ছোপগুলি কালো ভেলভেট মতন রংবিশিষ্ট এবং প্রায় সমচতুস্কৌনিক। এদের মধ্যে সামনের ৩টি কালো ছপ এবং টর্নাসে অবস্থিত কালো ছোপ এর বর্হিভাগ সিঁদুর রঙ্গা। '''ডানার নিম্নপৃষ্ঠ'''র মূল রঙ কালচে ইষদ গোলাপী এবং বাদামীর মিশ্রন এবং কিছু অংশে হালকা কমলা-হলুদের ছটাযুক্ত দাগ-ছোপগুলি ডানার উপরিপৃষ্ঠেরই ন্যায়, তবে আকারে বৃহত্তর এবং অধিকতর সুস্পষ্ট। আছাড়াও সামনের ডানায় বেস অংশে দুটি ছোট কালো ছোপ বিদ্যমান। কোস্টাল প্রান্তরেখার বেসাল অর্দ্ধ সিঁদুর রঙ্গা। পিছনের ডানার গোড়ার দিকে বেস অংশে চারটে বড় কালো রেখা দ্বারা সীমায়িত সিঁদুর রঙ্গা ছোপ লক্ষ্য করা যায়। কোস্টাল এবং ডরসাল প্রান্তরেখা সিঁদুর রঙ্গা। পোস্তডিসকাল অংশে একসারি ছোট বড় প্রায় গোলাকার সিঁদুর রঙ্গা ছোপ বর্তমান ডানার উপরিপৃষ্ঠের কালো ভেলভেটের ন্যায় ছোপ এর সারি নিম্নপৃষ্ঠে কমবেশী অবলুপ্ত এবং ছোপ এর পরিবর্তে প্রায়শই কাল ক্ষুদ্র বিস্তর একটি সারি চোখে পড়ে। শুংগ কালচে বাদামী এবং শুংগের শীর্ষপ্রান্তে মুগুরের মত অংশটির নিচের দিক ইষদ সিঁদুর রঙ্গা। মাথা, বক্ষদেশ এবং উদর উপরিভাগে কালো সবজে বাদামী এবং নিম্নভাগে ফ্যাকাশে বাদামী। পাল্পি এবং সামনের পা ইষদ সিঁদুর রঙ্গা। === স্ত্রী === স্ত্রী নমুনা পুরুষেরই অনুরূপ, তবে বর্ণ অধিকতর ফ্যাকাশে। সামনের ডানার সেল অবস্থিত তীর্যক সিঁদুর রঙ্গা বন্ধনী অথবা পটি অস্পষ্ট এবং এর ঠিক পাশেই অনুরূপ এবং অপেক্ষাকৃত চওড়া কালো রেখা দ্বারা সীমায়িত একটি সাদা বন্ধনী বিদ্যমান। ডিসকাল অংশে ভিন্ন ভিন্ন আকারের সাদা বড় ছোপের সারিটি কোস্টার সামান্য নীচ থেকে টর্নাসের দিকে নেমে গেছে। এই সারির প্রথম এবং শেষ ছোপটি ক্ষদ্রতর। ডানার শীর্ষভাগে এপিকাল অর্দ্ধে ৩টি সাদা ছোট ছোপ প্রতীয়মান। পিছনের ডানার বর্হিঃঅর্ধের মূল রঙ বাদামী এবং কালচে বাদামী, তবে নিচের ডানার টর্নাস ডরসাম অংশে নীলচে সবুজ রঙের আভা দেখা যায়। সামনের ডানার দাগগুলি উপরিতল এর অনুরূপ, তবে নিম্নতলে বেস অংশে দুটি ছোট কালো ছোপ এবং টার্মিনালে একটি অস্পষ্ট চওড়া বন্ধনী চোখে পড়ে। পিছনের ডানায় ৪টি কালো রেখা দ্বারা সীমায়িত তীর্যক সিঁদুররঙ্গা ছোট ছোপ দেখা যায়। অন্যান্য দাগ ছোপগুলি উপরিপৃষ্ঠেরই মতন। শুংগ, মাথা, বক্ষদেশ উদর পুরুষের অনুরূপ, তবে অধিকতর ফ্যাকাশে। পাল্পির নিচের অংশ গোলাপী দাগযুক্ত এবং সামনের পা সাদাটে বর্ণের। == বৈশিষ্ট্য == === ডিম === কুঁচ রাংগীর ডিম লালচে বাদামী বর্নের। === শূককীট === এদের শূককীটের লার্ভার ১০ জোড়া লম্বা, আনুভূমিক, খুব সূক্ষ্ম শাখাযুক্ত কাঁটার মত গঠন অথবা স্পাইন দেখা যায়। দেহের রঙ ঘাসের ন্যায় সবুজ। পৃষ্ঠদেশে একসারি বৃহদাকার কৌনিক গঠনযুক্ত ছোপ লক্ষ্য করা যায়। উক্ত প্রতিটি ছোপের মধ্যভাগে একটি করে ছোট ফটফটে সাদা হীরকাকৃতী ছোপ কখনো কখনো প্রতীয়মান আবার কখনো অনুপস্থিত। এই পৃষ্ঠদেশীয় ছোপগুলি ৪,৬,৭,৯,১০,১১ এবং ১২ নং দেহখন্ডের অগ্রবর্তী অর্দ্ধে অবস্থিত। দেহ পার্শ্বস্থ কাঁটা অথবা স্পাইনগুলি সবুজ এবং এদের শীর্ষভাগ লালচে বেগুনি এবং বাদামী বর্নের হয়। ==== আহার্য উদ্ভিদ ==== এই শূককীট (''Scurrula parasitica'') গাছের পাতার রসালো অংশ আহার করে। === মূককীট === মূককীটের রঙ সবুজ এবং দুটি প্বার্শিক বাদামী দাগযুক্ত। প্রতিটি বাদামী দাগের কেন্দ্রভাগ ময়লাটে সাদা রঙের। এই বাদামী দাগ দুটি এবং দেহের শেষাংশের মধ্যস্থলে দুটি বাদামী বিন্দু বর্তমান যাদের কেন্দ্রস্থল সাদাটে। ===জীবনচক্রের চিত্রশালা=== Image:Euthalia lubentina egg.JPG|ডিম Image:Euthalia lubentina == চিত্রশালা == কুঁচ রাংগী Euthalia lubentina 3189.JPG| == তথ্যসূত্র == == বহিঃসংযোগ == প্রজাপতি প্রাপ্ত নিমফ্যালিডি গোত্রের প্রজাপতি
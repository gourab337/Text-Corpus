'''ট্রিনিটি কলেজ''' যুক্তরাজ্যের কেমব্রিজ ইউনিভার্সিটির একটি কলেজ। এই কলেজের শিক্ষার্থীদের মধ্যে প্রায় ৬০০ স্নাতক, ৩০০ স্নাতকত্তোর এবং ১৮০ এরও বেশি ফেলো। অক্সফোর্ড এবং কেমব্রিজ বিশ্ববিদ্যালয় দুইটির মধ্যে এটিই সবচেয়ে বড় কলেজ। তবে শিক্ষার্থী সংখ্যার ভিত্তিতে এর চেয়ে একমাত্র বড় কলেজ হোমারটন কলেজ, কেমব্রিজ। কেমব্রিজ সাবেক শিক্ষার্থীদের মধ্যে ৩২ জন নোবেল পুরস্কার অর্জন করেছেন। কেমব্রিজের কলেজগুলোর মধ্যে নোবেলজয়ী সাবেক শিক্ষার্থীর এই সংখ্যা সর্বোচ্চ। এছাড়া এই কলেজের সাবেক শিক্ষার্থীরা অর্জন করেছে পাচটি ফিল্ডস পদক এবং একটি আবেল পুরস্কার। পাঁচজন ব্রিটিশ প্রধানমন্ত্রী এই কলেজের শিক্ষার্থী ছিলেন। বিশ্বখ্যাত বিজ্ঞানী আইজাক নিউটন, নিলস বোর কবি লর্ড বাইরন, দার্শনিক লুডভিগ ভিটগেনস্টাইন বার্ট্রান্ড রাসেল এই কলেজের শিক্ষার্থী ছিলেন। ব্রিটিশ রাজ পরিবারের দুইজন সদস্য ট্রিনিটি কলেজে অধ্যয়ন করেছিলেন: প্রিন্স উইলিয়াম অব গ্লাউচেস্টার অ্যান্ড এডিনবার্গ ১৭৯০ সালে এখান থেকে এম.এ ডিগ্রী নিয়েছিলেন এবং চার্লস, প্রিন্স অব ওয়েলস ১৯৭০ সালে বি.এ ডিগ্রী অর্জন করেছিলেন। এছাড়া আরো বেশ কয়েকজন ব্রিটিশ রাজ পরিবারের সদস্য এখানে অধ্যয়ন করলেও তারা ডিগ্রী অর্জন করেননি:ষষ্ঠ জর্জ, চতুর্থ জর্জ এবং প্রিন্স হেনরি, ডিউক অব গ্লাউচেস্টার। ট্রিনিটি কলেজে সহশিক্ষা কার্যক্রম বিষয়ক অনেকগুলি সোসাইটি রয়েছে। রয়েছে কোন নির্দিষ্ট বিষয়ে আগ্রহী শিক্ষার্থীদের সোসাইটি, যেমন ট্রিনিটি ম্যাথমেটিকাল সোসাইটি। এটি যুক্তরাজ্যের সবচেয়ে পুরনো গণিত বিষয়ক সোসাইটি। ট্রিনিটিতে রয়েছে ফার্স্ট অ্যান্ড থার্ড ট্রিনিটি বোট ক্লাব। কেমব্রিজ অ্যাপোসেলস নামে এই কলেজের শিক্ষার্থীদের একটি গুপ্ত বুদ্ধিবৃত্তিক সোসাইটি রয়েছে। ==তথ্যসূত্র== ==বহিঃসংযোগ== Trinity College, Cambridge official website Trinity College, Cambridge Access website Trinity College Isaac Newton Trust, established in 1988 কলেজ
'''হিরো মোটোকর্প লিমিটেড''', যার প্রাক্তন নাম '''হিরো হোন্ডা''', একটি ভারতীয় মোটরসাইকেল স্কুটার নির্মাতা প্রতিষ্ঠান, যার সদর দফতর ভারতের রাজধানী নয়া দিল্লিতে অবস্থিত। প্রতিষ্ঠানটি ভারতের এবং সমগ্র বিশ্বের বৃহত্তম দুই-চাকার মোটরযান নির্মাতা। হিরো মোটরসাইকেলগুলি জ্বালানি সাশ্রয়ী কমদামী হওয়ায় ১৯৮০-র দশকে ভারতে ব্যাপক জনপ্রিয়তা অর্জন করে। বর্তমানে ভারতে দুই-চাকার মোটরযানের বাজারের প্রায় ৩৬% হিরোর ভাগে পড়েছে। ২০১৩ সালে কোম্পানিটির বাজার পুঁজিভবনের পরিমাণ ছিল ৪৫০ কোটি মার্কিন ডলার। ১৯৮৪ সালে ভারতের সাইকেল নির্মাতা প্রতিষ্ঠান হিরো সাইকেলস (মুনজাল পরিবারের প্রতিষ্ঠান) এবং জাপানের হোন্ডা প্রতিষ্ঠানের মধ্যে যৌথ কারবার হিসেবে হিরো হোন্ডার যাত্রা শুরু হয়। ২০১০ সালে হোন্ডা যৌথ ব্যবসা থেকে সরে দাঁড়ায় এবং সম্পূর্ণ নিজস্ব মালিকানাধীন হোন্ডা মোটরসাইকেল অ্যান্ড স্কুটার ইন্ডিয়া প্রতিষ্ঠানে মনোনিবেশ করে। হিরো গ্রুপ হোন্ডার দখলের শেয়ারগুলি কিনে নেয়। ==তথ্যসূত্র== ==আরও দেখুন== বাজাজ অটো লিমিটেড টিভিএস মোটর কোম্পানি হোন্ডা মোটরসাইকেল অ্যান্ড স্কুটার ইন্ডিয়া মার্কা মোটরসাইকেল নির্মাতা প্রতিষ্ঠান
'''সেলিম শাহরিয়ার''' একজন বাংলাদেশী বিজ্ঞানী এবং নর্থওয়েস্টার্ন বিশ্ববিদ্যালয় এর অধ্যাপক। ==জীবনী== শাহরিয়ার ১৯৬৪ সালে জন্মগ্রহণ করেন। বিপিন বিহারি স্কুল থেকে মাধ্যমিক আর ঢাকা কলেজ থেকে উচ্চমাধ্যমিক পরীক্ষায় তিনি মেধাতালিকায় ছিলেন দশের মধ্যে। ম্যাসাচুসেট্‌স ইনস্টিটিউট অব টেকনোলজি থেকে তড়িৎ প্রকৌশল কম্পিউটার বিজ্ঞান এবং পদার্থবিজ্ঞানে ১৯৮৬ সালে ব্যাচেলর অব সায়েন্স, তড়িৎ প্রকৌশল কম্পিউটার বিজ্ঞানে ১৯৮৯ সালে মাস্টার অব সায়েন্স এবং তড়িৎ প্রকৌশল কম্পিউটার বিজ্ঞানে ১৯৯২ সালে পিএইচডি ডিগ্রি অর্জন করেন। তিনি ম্যাসাচুসেট্‌স ইনস্টিটিউট অব টেকনোলজি এর রিসার্চ ল্যাবরেটরী অব ইলেক্ট্রনিক্স ১৯৯১ থেকে ১৯৯২ সাল পর্যন্ত পোস্ট-ডক্টরাল রিসার্চ অ্যাসোসিয়েট, ১৯৯২ থেকে ২০০০ সাল পর্যন্ত রিসার্চ সায়েন্টিস্ট এবং ২০০১ সালে প্রিন্সিপাল রিসার্চ সায়েন্টিস্ট হিসেবে কর্মরত ছিলেন। ২০০১ থেকে ২০০৮ সাল পর্যন্ত নর্থওয়েস্টার্ন বিশ্ববিদ্যালয় এর তড়িৎ প্রকৌশল কম্পিউটার বিজ্ঞান বিভাগের সহযোগী অধ্যাপক হিসেবে কর্মরত ছিলেন। ২০০৮ সালে তিনি অধ্যাপক পদে উন্নীত হন। ২০০৮ সাল থেকে এই বিভাগের সলিড স্টেট এবং ফোটোনিক্স ডিভিশনের পরিচালক হিসেবে কর্মরত। একই সাথে তিনি ২০০৮ সাল থেকে পদার্থবিজ্ঞান এবং জ্যোতির্বিজ্ঞান বিভাগেরও অধ্যাপক। ==তথ্যসূত্র== ইনস্টিটিউট অফ টেকনোলজির প্রাক্তন শিক্ষার্থী
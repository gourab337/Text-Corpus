তাজহাট রাজবাড়ি, রংপুর '''তাজহাট রাজবাড়ি''' বা '''তাজহাট জমিদারবাড়ি''' বাংলাদেশের রংপুর শহরের অদূরে তাজহাটে অবস্থিত একটি ঐতিহাসিক প্রাসাদ যা এখন একটি জাদুঘর হিসেবে ব্যবহৃত হচ্ছে। রংপুরের পর্যটকদের কাছে এটি একটি আকর্ষণীয় স্থান। রাজবাড়িটি রংপুর শহর থেকে দক্ষিণ-পূর্ব দিকে কিলোমিটার দূরে অবস্থিত। == ইতিহাস == প্রাসাদটি বিংশ শতাব্দীর শুরুর দিকে মহারাজা কুমার গোপাল লাল রায় নির্মাণ করেন। এতে সময় লেগেছিল প্রায় ১০ বছর। মহারাজা গোপাল রায় ছিলেন হিন্দু এবং পেশায় ছিলেন একজন স্বর্ণকার। কথিত আছে, তার মনমুগ্ধকর 'তাজ' বা মুকুটের কারণেই এলাকা তাজহাট নামে অভিহিত হয়ে আসছে। ১৯৮৪ থেকে ১৯৯১ খ্রিষ্টাব্দ পর্যন্ত প্রাসাদটি ব্যবহৃত হয় রংপুর হাইকোর্ট, বাংলাদেশ সুপ্রীম কোর্টের একটি শাখা বা বেঞ্চ হিসেবে। প্রেসিডেন্ট এরশাদ বিচার বিভাগ লক্ষ্য নিয়ে দেশের বিভিন্ন জেলা সদরে বাংলাদেশের হাই কোর্ট বিভাগের আঞ্চলিক বেঞ্চ স্থাপন করেন যার একটি রংপুরে স্থাপিত হয়েছিল। পরে, ১৯৯১ খ্রিষ্টাব্দে গণতান্ত্রিক সরকার প্রতিষ্ঠার পর এই পদ্ধতি তুলে দেয়া হয়। ১৯৯৫ খ্রিষ্টাব্দে বাংলাদেশ সরকারের প্রত্নতত্ত্ব বিভাগ প্রাসাদটিকে একটি সংরক্ষিত স্থাপনা তথা স্থাপত্য হিসেবে ঘোষণা করে। বাংলাদেশ সরকার স্থাপস্ত্যের ঐতিহাসিক গুরুত্ব অনুধাবনে করতঃ ২০০৫ খ্রিষ্টাব্দে রংপুর জাদুঘরকে সরিয়ে প্রসাদের দ্বিতীয় তলায় নিয়ে আসে। মার্বেলের সিঁড়ি বেয়ে জাদুঘরে উঠলেই রয়েছে বেশ কয়েকটি প্রদর্শনী কক্ষ যাতে রয়েছে দশম একাদশ শতাব্দীর টেরাকোটা শিল্পকর্ম। এখানে রয়েছে সংস্কৃত এবং আরবি ভাষায় লেখা বেশ কিছু প্রাচীন পাণ্ডুলিপি। এর মধ্যে রয়েছে মুঘল সম্রাট আওরাঙ্গজেবের সময়ের কুরআন সহ মহাভারত রামায়ণ। পেছনের ঘরে রয়েছে বেশ কয়েকটা কাল পাথরের হিন্দু দেবতা বিষ্ণুর প্রতিকৃতি। কিন্তু জাদুঘরের ভিতরে ছবি তোলার নিষেধাজ্ঞা রয়েছে। প্রাসাদ চত্বরে রয়েছে বিশাল খালি মাঠ, গাছের সারি এবং প্রাসাদের দুই পাশে রয়েছে দুইটি পুকুর। জাদুঘরে নির্দিষ্ট প্রবেশ মূল্য পরিশোধ করে প্রবেশ করা যায়। প্রাসাদ চত্ত্বরে গাড়ি নিয়ে ঢুকতে চাইলে গাড়ীর জন্যও নির্দিষ্ট ফি দিতে হবে। == গঠনশৈলী == প্রাসাদটি প্রায় ২১০ ফুটের মত প্রশস্ত চার তলার সমান উঁচু। এর গঠনশৈলী প্রাচীন মুঘল স্থাপত্য থেকে অনুপ্রাণিত বলে মনে করা হয় যার প্রমাণ মেলে মধ্যভাগে বিশাল একটি গম্বুজ দুই পাশে তার ছড়িয়ে যাওয়া দালানগুলোর একটা মসজিদের অবয়ব থেকে। তবে রাজবাড়ী যেই দিক থেকে বাংলাদেশের অন্য সকল প্রাসাদের থেকে আলাদা তা হল এর সিঁড়িগুলো। সর্বমোট ৩১ টি সিড়ি আছে যার প্রতিটাই ইতালীয় ঘরানার মার্বেল পাথরে তৈরি। সিঁড়ি থেকে উঠে জাদুঘর পর্যন্ত মেঝের পুরোটাও একই পাথরে তৈরি। রাজবাড়ির পশ্চাৎভাগে গুপ্ত সিঁড়ি রয়েছে। এই গুপ্ত সিঁড়ি কোন একটি সুড়ংগের সাথে যুক্ত যা সরাসরি ঘাঘট নদীর সাথে যুক্ত এমন একটা জনশ্রুতি শোনা যায় তবে সিঁড়ি টা এখন নিরাপত্তা জনিত কারণে বন্ধ করে দেওয়া হয়েছে। প্রাসাদের সুন্দর ফোয়ারাটি কালের বিবর্তনে শ্বেতশুভ্র মার্বেল তার সবুজাভ নকশা কিছুটা মলিন হলেও এখনো এর জৌলুষ বুঝা যায়। কথিত আছে রাণীর জন্যেই বিশেষ ক'রে এটি নির্মাণ করা হয়েছিল। == চিত্রমালা == File:Close Front of Tajhat Palace, Rangpur, 03-09-2016 03.jpg|তাজহাট জমিদার বাড়ি File:সম্মুখে সাদা মার্বেল পাথরে তৈরি ১৫.২৪ মিটার প্রশস্ত কেন্দ্রীয় সাদা মার্বেল পাথরে তৈরি ১৫.২৪ মিটার প্রশস্ত কেন্দ্রীয় সিঁড়ি File:তাজহাট জমিদার বাড়ির সামনের গেটসহ জমিদার বাড়ির সামনের গেটসহ দৃশ্য File:তাজহাট জমিদার বাড়ির ভিতরে করিডোর ৪.jpg|তাজহাট জমিদার বাড়ির ভিতরে করিডোর File:তাজহাট জমিদার বাড়ির বাম পাশের অংশ জমিদার বাড়ির বাম পাশের অংশ বেলকনি File:তাজহাট জমিদার বাড়ির দোতালা থেকে সামনের বাগান আসার পথ.jpg|তাজহাট জমিদার বাড়ির দোতালা থেকে সামনের বাগান আসার পথ থেকে তাজহাট রাজবাড়ি রাজবাড়ি সামনের বাগান File:Backyard of Tajhat Palace 03.jpg|পেছনের অংশ File:Side view of Tajhat Palace, Rangpur, 03-09-2016 04.jpg|পাশ থেকে File:Tajhat jomider bari Rangpur 01.JPG|আরেকটি চিত্র File:Tajhat Palace Front উপরের অংশ File:Brief history of Tajhat palace written in both English and Bengali 02.jpg|বোর্ডে লিখিত তাজহাটের সংক্ষিপ্ত ইতিহাস File:Side wall of Tajer Hat zamindar Bari.jpg|তাজহাট রাজবাড়ির দেয়াল, রংপুর ==তথ্যসূত্র== জাদুঘর জেলার দর্শনীয় স্থান জেলার প্রত্নতাত্ত্বিক স্থাপনা প্রাসাদ স্থান
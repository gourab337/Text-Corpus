'''জামিলা সালেম আল মুহাইরি''' হচ্ছেন সংযুক্ত আরব আমিরাত-এর একজন রাজনীতিবিদ এবং সরকারের মন্ত্রী। তিনি জনশিক্ষা বিষয়ক প্রতিমন্ত্রী। তার অধীনে মন্ত্রণালয় সংযুক্ত আরব আমিরাতের স্কুলগুলোকে ঢেলে সাজানো এবং ইংরেজি সংস্করণের স্কুলগুলোয় ক্যামব্রিজ ইন্টারন্যাশনাল পরীক্ষার কোর্স ব্যবহার করার পরিকল্পনা তৈরি করেছে। ==জীবনী== জামিলা সংযুক্ত আরব আমিরাত বিশ্ববিদ্যালয় থেকে স্নাতক ডিগ্রী লাভ করেন যেখানে তিনি ব্যবস্থাপনা বিষয়ে অধ্যয়নরত ছিলেন। তিনি ১৯৯৫ থেকে ২০০৪ সাল পর্যন্ত শিক্ষা মন্ত্রণালয়ে কাজ করেন। ২০০৪ থেকে ২০০৭ সাল পর্যন্ত তিনি ''দুবাই জ্ঞান গ্রাম''-এর নির্বাহী পরিচালক ছিলেন। তিনি জ্ঞান মানব উন্নয়ন কর্তৃপক্ষের দুবাই স্কুল পরিদর্শন ব্যুরোর প্রধান ছিলেন। ফেব্রুয়ারী ২০১৬-এ তিনি সংযুক্ত আরব আমিরাতের জনশিক্ষা প্রতিমন্ত্রী নিযুক্ত হন। তিনি দাতব্য প্রতিষ্ঠান ''দুবাই কেয়ার্স'' ফাউন্ডেশনের বোর্ডের সদস্য। সংযুক্ত আরব আমিরাতের আবু ধাবিতে অনুষ্ঠিত এসডিজি৪ এর উপর আয়োজিত সভায় তিনি ইক্যুইটি ইন এডুকেশন এর প্যানেলিস্ট ছিলেন। তিনি স্কুলগুলোর লক্ষ্যমাত্রা উদ্যোগ প্রতিষ্ঠা করেন যা স্কুলকে নিরীক্ষণ করার লক্ষ্যে কাজ করে। তিনি সংযুক্ত আরব আমিরাতের উন্নয়নের জন্য প্রয়োজনীয় মৌলিক উপাদান হিসাবে শিক্ষাকে বর্ণনা করেছেন এবং দেশের তরুণদের উপর বিনিয়োগ হিসেবেও, যা তিনি সংযুক্ত আরব আমিরাতের ভিশন ২০২১ জাতীয় এজেন্ডা রূপরেখার উপাদানেরও মধ্যে রেখেছেন।। == তথ্যসূত্র == ব্যক্তি
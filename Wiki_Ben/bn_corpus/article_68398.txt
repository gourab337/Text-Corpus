'''লেনক্স স্টিফেন বানি বাটলার''' (; জন্ম: ফেব্রুয়ারি, ১৯২৯ মৃত্যু: সেপ্টেম্বর, ২০০৯) ত্রিনিদাদ টোবাগোর পোর্ট অব স্পেনের উডব্রুক এলাকায় জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার ছিলেন। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৫৫ সালে সংক্ষিপ্ত সময়ের জন্যে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে ত্রিনিদাদ টোবাগো দলের প্রতিনিধিত্ব করেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, নিচেরসারিতে ডানহাতে ব্যাটিং করতেন '''লেনক্স বাটলার'''। == প্রথম-শ্রেণীর ক্রিকেট == ১৯৪৮-৪৯ মৌসুম থেকে ১৯৫৫-৫৬ মৌসুম পর্যন্ত লেনক্স বাটলারের প্রথম-শ্রেণীর খেলোয়াড়ী জীবন চলমান ছিল। লেনক্স বানি বাটলার সংক্ষিপ্ত সময়ের জন্যে প্রথম-শ্রেণীর ক্রিকেটে পদচারণ করেছিলেন। ফাস্ট-মিডিয়াম বোলার হিসেবে ত্রিনিদাদ দলের অনিয়মিত সদস্যের মর্যাদাপ্রাপ্ত হন। ১৯৫৪-৫৫ মৌসুমে সফররত অস্ট্রেলীয় একাদশের বিপক্ষে প্রস্তুতিমূলক খেলায় ৫/৮৯ পান। এটিই তার সমগ্র প্রথম-শ্রেণীর খেলোয়াড়ী জীবনে একমাত্র পাঁচ-উইকেট লাভের ঘটনা ছিল। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন লেনক্স বাটলার। ১১ এপ্রিল, ১৯৫৫ তারিখে পোর্ট অব স্পেনে সফরকারী অস্ট্রেলিয়া দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। প্রস্তুতিমূলক খেলায় সুন্দর ক্রীড়ানৈপুণ্য প্রদর্শনের স্বীকৃতিস্বরূপ পোর্ট অব স্পেনে সফরকারী অস্ট্রেলিয়ার বিপক্ষে সিরিজের দ্বিতীয় টেস্টে অংশগ্রহণের জন্যে মনোনীত হন। তবে, ব্যাটসম্যানদের উপযোগী পিচে তার বোলিং তেমন সুবিধা পায়নি। অস্ট্রেলিয়া ৬০০/৯ তুলে ইনিংস ঘোষণা করে। পরবর্তী টেস্টে তাকে আর দলে রাখা হয়নি। == অবসর == এরপর তিনি আর একটিমাত্র প্রথম-শ্রেণীর ক্রিকেটে অংশ নিয়েছিলেন। পরবর্তী মৌসুমে খেলাটি ত্রিনিদাদ বনাম ইডব্লিউ সোয়ানটন একাদশের মধ্যে সম্পন্ন হয়েছিল। সেপ্টেম্বর, ২০০৯ তারিখে ৮০ বছর বয়সে অ্যান্টিগুয়ায় লেনক্স বাটলারের দেহাবসান ঘটে। == তথ্যসূত্র == == আরও দেখুন == লেন বাইচাঁন গ্লেনডন গিবস এক টেস্টের বিস্ময়কারী ত্রিনিদাদ টোবাগো জাতীয় ক্রিকেট দল ওয়েস্ট ইন্ডিয়ান টেস্ট ক্রিকেটারদের তালিকা == বহিঃসংযোগ == জন্ম মৃত্যু ইন্ডিজের টেস্ট ক্রিকেটার ইন্ডিয়ান ক্রিকেটার টোবাগোর ক্রিকেটার অব স্পেনের ব্যক্তিত্ব
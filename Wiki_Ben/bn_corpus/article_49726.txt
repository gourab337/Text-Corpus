'''জন সেলবি''' (; জন্ম: জুলাই, ১৮৪৯ মৃত্যু: ১১ মার্চ, ১৮৯৪) নটিংহামে জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ১৮৭০ থেকে ১৮৮৭ সাল পর্যন্ত নটিংহ্যামশায়ার কাউন্টি ক্রিকেট ক্লাবে পেশাদারী পর্যায়ে খেলেছেন। ১৮৭৮ সালে ৩১.৮২ গড়ে ৯৩৮ রান তুলে ইংরেজ ক্রিকেটে শীর্ষস্থান অধিকার করেছিলেন। জন্মকালীন তিনি '''জন বারোজ''' নামে পরিচিত ছিলেন। == খেলোয়াড়ী জীবন == ১৮৭৬-৭৭ ১৮৮১-৮২ মৌসুমে অস্ট্রেলিয়া সফরে যান। সফরগুলোয় ছয় টেস্টে অংশগ্রহণ করেন তিনি। এছাড়াও, ১৮৭৯ সালে উত্তর আমেরিকা গমন করেন। টেস্ট ক্রিকেটের ইতিহাসে সর্বপ্রথম টেস্ট খেলায় অংশগ্রহণের সৌভাগ্য হয় তার। ১৫ মার্চ, ১৮৭৭ তারিখে মেলবোর্নে অনুষ্ঠিত টেস্টে দুই নম্বর অবস্থানে থেকে ব্যাটিং করেন। এছাড়াও উইকেট-রক্ষকের চলতি দায়িত্ব পালন করেছিলেন জন সেলবি। মূল উইকেট-রক্ষক নিউজিল্যান্ডের ক্রাইস্টচার্চে তখন কারাভোগ করছিলেন। টেস্টটিতে অস্ট্রেলিয়া টসে জয়লাভ করে ব্যাটিংয়ে নামায় তিনি উইকেট-রক্ষক হিসেবে অভিষিক্ত হন। প্রায় দেড়দিন কোনরূপ সফলতা লাভ ছাড়াই সময় কাটান। পরবর্তীতে ইংল্যান্ডের ইনিংস শুরু হলে হ্যারি জাপের সাথে ব্যাটিং উদ্বোধনে নামেন। তবে, রান করেই তাকে বিদায় নিতে হয়। চতুর্থ দিন ইংল্যান্ডের জয়ের জন্য ১৫৪ রানের দরকার পড়লে অধিনায়ক জেমস লিলিহোয়াইট সেলবিকে পাঁচ নম্বরে ব্যাটিংয়ে নামান। এরফলে জন ৩৮ রান তুলে খেলার তৃতীয় সর্বোচ্চ ব্যক্তিগত ইনিংস খেলেন। তবে, ইংল্যান্ড ১০৮ রানে অল-আউট হলে ৪৫ রানে হেরে যায়। == ব্যক্তিগত জীবন == অ্যানি নাম্নী এক রমণীর পাণিগ্রহণ করেন তিনি। স্ট্রোকে আক্রান্ত হবার পর নটিংহাম জেনারেল হাসপাতালে নেয়া হলে ১১ মার্চ, ১৮৯৪ তারিখে ৪৪ বছর বয়সে তার দেহাবসান ঘটে। == তথ্যসূত্র == == আরও দেখুন == বিলি বেটস আলফ্রেড জর্জ ইউলিট অ্যালেন হিল জেমস লিলিহোয়াইট ১৮৭৬-৭৭ ইংল্যান্ড ক্রিকেট দলের অস্ট্রেলিয়া নিউজিল্যান্ড সফর == বহিঃসংযোগ == জন্ম মৃত্যু ইলাভেনের ক্রিকেটার বিষয়শ্রেণী:আর. ডাফ্ট একাদশের ক্রিকেটার ক্রিকেটার টেস্ট ক্রিকেটার নর্থ অব ইংল্যান্ড একাদশের ক্রিকেটার ক্রিকেটার ভার্সাস সাউথের ক্রিকেটার ক্রিকেটার অব দ্য নর্থের ক্রিকেটার
'''চাঁদনরি''' (বৈজ্ঞানিক নাম: ''Junonia atlites;Precis atlites (Linnaeus') '''যার মূল শরীরটা এবং ডানা ধূসর খয়েরি রঙের। এদের ডানার উভয় প্রান্ত বরাবর চাঁদমালা আঁকা, এই কারণেই এই প্রজাপতির চাঁদনরি নামকরণ। এরা ‘নিম্ফ্যালিডি’ পরিবারের সদস্য। == আকার == চাঁদনরির প্রসারিত অবস্থায় ডানার আকার ৫৫-৬৫ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত চাঁদনরি এর উপপ্রজাতি হল- ''Junonia atlites atlites'' Linnaeus, 1763 Oriental Grey Pansy == বিস্তার == সাধারণত এই জাতীয় প্রজাপতিটি সমগ্র ভারতের বিভিন্ন প্রান্তে প্রচুর পরিমাণে দেখা যায়। এছাড়া হিমালয়ের ৪৫০০ ফুট উচ্চতা অবধি এদের দেখা যায়। নেপাল, মায়ানমার থেকে মালয়েশিয়া সর্বত্র দেখা যায়। এরা একটু খোলামেলা ফাঁকা জায়গা পছন্দ করে। চাঁদনরিরা সাধারনত জলের কাছাকাছি, নালার ধার বরাবর ঝোপে বা ভেজা মাটিতে বেশী দেখতে পাওয়া যায়। ==বর্ণনা == এই প্রজাপতির উভয় ডানায় চাঁদমালা আঁকা থাকে এবং বড় বৃত্তগুলোর মাঝখানে কালো কমলা রঙ এর ছোঁয়া দেখা যায়। চাঁদমালার বাইরের দিকে খয়েরি পাড় লক্ষ্য করা যায়। সামনের ডানার সম্মুখ প্রান্ত থেকে কয়েকটি কাঁপা কাঁপা খয়েরি রেখা কিছুটা নীচে নেমে এসেছে। == আচরণ == এরা সকালবেলায় ডানা মেলে অথবা আধবোজা অবস্থায় কোনো গাছের পাতার ওপর বসে বা মাটিতে বসে রোদ পোয়ায়। এদের ওড়ার ভঙ্গিটা উল্লেখযোগ্য, এরা ওড়ার সময় ডানায় ছোট ছোট ঝাঁকি দিতে থাকে,এরকম কয়েকটা ঝাঁকি দিতে দিতে কিছুক্ষণ ডানাগুলি টান করে মেলে ধরে এবং সাবলীল অকম্প ভাবে ভেসে চলে। তবে প্রয়োজনে দ্রুত উড়তে পারে। এদের ফুলের মধুর প্রতি আকর্ষন দেখা যায়। == বৈশিষ্ট্য == === ডিম === চাঁদনরির ডিম গাঢ় সবুজ বর্ণের এবং পিপের আকৃতির হয়। ডিমগুলিতে লম্বালম্বি ভাবে সাদা রঙ এর খাঁজ লক্ষ্য করা যায় === শূককীট === শূককীট গুলি লম্বাটে এবং মখমল-কালো রঙের হয়, সাদা রোঁয়ার জন্য ধুলোট দেখায়। এদের সারা গায়ে লম্বা লম্বা নরম কাঁটার মতো বৃন্তিকা থাকে। দেহটি পুরু সাদা রোঁয়ায় ঢাকা থাকে। ==== আহার্য উদ্ভিদ ==== এই শূককীট কুলেখাড়া Hygrophila গোত্রের কয়েকটা callosus গাছের পাতার রসালো অংশ কচি পাতা আহার করে। === মূককীট === মূককীট এর রঙ ফ্যাকাসে খয়েরি হয়। এরা ঘন ঝোপের মাঝখানে পাতায় বা ডালে ঝুলে থাকে। সচরাচর মাটির কাছাকাছি মূককীট তৈরী হয়। == চিত্রশালা == Image:Gray Pansy( চাঁদনরি) DSC 0291.JPG| সঙ্গমরত চাঁদনরি File:Butterfly of Bangladesh ==তথ্যসূত্র== == বহিঃসংযোগ == প্রজাপতি প্রাপ্ত নিমফ্যালিডি গোত্রের প্রজাপতি
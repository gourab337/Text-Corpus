'''এসমাত দৌলতশাহি''' (; '''এসমাত পাহলভি''' হিসেবেও পরিচিত ছিলেন, ১৯০৫ ২৫ জুলাই ১৯৯৫) ছিলেন ইরানি রাজপদ এবং ইরানের শাহেনশাহ রেজা শাহের চতুর্থ এবং সর্বশেষ স্ত্রী। এসমাত দৌলতশাহি "এসমাত এল-মুলুক" হিসেবে তৎকালীন ইরানের পাহলভি রাজবংশের কামার উল-মলুকের উত্তরসূরী হিসেবে ইরানের রাণী সঙ্গী সম্রাজ্ঞী ছিলেন। ==প্রাথমিক জীবন== এসমাত দৌলতশাহি আনুমানিক ১৯০৪ সালের জানুয়ারি ইরানের তেহরানে জন্মগ্রহণ করেন। জন্মসূত্রে তিনি কজার রাজবংশের সদস্য ছিলেন। পরর্বতীতে ১৯২৩ সালে ইরানের শাহেনশাকে বিবাহসূত্রে পাহলভি রাজবংশের সদস্য হিসেবে পরিচিত হন। দৌলতশাহির বাবা-মা ছিলেন নিজেদের চাচাত ভাইবোন। দৌলতশাহির বাবা যুবরাজ গোলাম আলি মির্জা ছিলেন "মোজালাল দৌলে" দৌলতশাহি (১৮৭৮–১৯৩৪)। তার মা ছিলেন আবু নাসর মির্জা "দ্বিতীয় হেসাম সালতানহের" মেয়ে ইবতেদজ সালতানেহ। দৌলতশাহির পিতামহ ছিলেন প্রথম হেসাম-সালতানেহ। তার দুই ভাই এবং এক বোন ছিল। মজলিশের সদস্য ইরানি রাষ্ট্রদূত মেহরাঙ্গিজ দৌলতশাহি তার চাচাতো ভাই ছিলেন। ==ব্যক্তিগত জীবন== বেহেশত-ই-জহরা সমাধিতে দৌলতশাহির সমাধি (বাম থেকে দ্বিতীয়) ১৯২৩ সালে এসমাত দৌলতশাহি ইরানের শাহেনশাহ রেজা শাহকে বিয়ে করেন। রেজা শাহ দৌলতশাহির পূর্বে কামার উল-মুলককে বিয়ে করেছিলেন এবং দৌলতশাহি ছিলেন শাহের চতুর্থ, সর্বশেষ এবং প্রিয় স্ত্রী। বিয়ের সময়ে রেজা শাহ ছিলেন তৎকালীন পাহলভি সাম্রাজ্যের যুদ্ধমন্ত্রী। এই বিয়ে থেকে দৌলতশাহি পাঁচ সন্তানের জন্ম দিয়েছিল: আবদুল রেজা পাহলভি, আহমাদ রেজা পাহলভি, মাহমুদ রেজা পাহলভি, ফাতিমেহ পাহলভি এবং হামিদ রেজা পাহলভি। ১৯২৫ সালে দৌলতশাহির স্বামী রেজা ইরানের শাহ হবার পর, তিনি একজন সম্রাজ্ঞী সঙ্গী হয়ে ওঠেন এবং ১৯৪১ সালে তার স্বামী শাহের পতন ঘটার পূর্ব পর্যন্ত ইরানের সম্রাজ্ঞী ছিলেন। দৌলতশাহি রেজা শাহ তাদের সন্তানদের সঙ্গে ইরানের তেহরানের মার্বেল প্রাসাদে বাস করতেন। ১৯৪১ সালের সেপ্টেম্বরে নির্বাসিত হয়ে তেহরান ত্যাগ করে দৌলতশাহি তার স্বামী রেজা শাহের সঙ্গে মরিশাসে চলে যান এবং কয়েক মাস পর পুনরায় ইরানের তেহরানে ফিরে আসেন। ১৯৪৪ সালে রেজা শাহের মৃত্যুর পর, দৌলতশাহি মহসেন রায়কে (১৮৯৬–১৯৭৫) বিয়ে করেন। রায় ছিলেন তৎকালীন ইরানি কূটনীতিক এবং পাহলভি সাম্রাজ্যে পররাষ্ট্র মন্ত্রী রাষ্ট্রদূত হিসেবে দৌলতশাহি ছিলেন রায়ের দ্বিতীয় স্ত্রী। ==মৃত্যু== এসমাত দৌলতশাহি শেষ জীবনে ইরানে বাস করতেন। তিনি ২৫ জুলাই ১৯৯৫ সালে ইরানের তেহরানে ৯১ বছর বয়সে মারা যান। তেহরানের বেহেশত-ই-জহরা সমাধিতে তাকে সমাধিস্থ করা হয়। ==তথ্যসূত্র== জন্ম মৃত্যু রাজকন্যা নারী রাজপদ রাণী সঙ্গী শাহ অব দ্য প্লাইয়েডস প্রথম শ্রেণী প্রাপক (ইরান) অব দ্য প্লাইয়েডস (ইরান) প্রাপক ব্যক্তি রাজবংশের ব্যক্তিত্ব সমাধি
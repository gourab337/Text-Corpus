'''মওলানা মোহাম্মদ উল্লাহ''', যিনি হাফেজ্জী হুজুর নামে প্রসিদ্ধ পরিচিত, ছিলেন একজন বাংলাদেশী রাজনীতিবিদ, সমাজ সংস্কারক, ইসলামী ব্যক্তিত্ব এবং বাংলাদেশ খেলাফত আন্দোলনের প্রতিষ্ঠাতা। তিনি ১৯৮১ ১৯৮৬ সালে অনুষ্ঠিত বাংলাদেশের রাষ্ট্রপতি নির্বাচনে অংশগ্রহণ করে পরাজিত হন। এরমধ্যে ১৯৮১ সালের নির্বাচনে ১.৭৯% ভোট পেয়ে তৃতীয় এবং ১৯৮৬ সালে ৫.৬৯% ভোট পেয়ে দ্বিতীয় স্থান লাভ করেন। ==প্রারম্ভিক জীবন== মোহাম্মদ উল্লাহ ১৮৯৫ সালে লক্ষীপুর জেলার রায়পুর থানাধীন লুধুয়া গ্রামে জন্মগ্রহণ করেন। তার পিতার নাম মুনশী ইদ্রিস এবং দাদার নাম আকরাম উদ্দীন মিয়াযী। তিনি প্রথমে ফতেপুর প্রাথমিক বিদ্যালয়ে শিক্ষা লাভ করে পরবর্তীতে চন্দ্রগঞ্জ মাদ্রাসায় এক বছর এবং কুমিল্লার লাকসামে নওয়াব ফয়জুন্নেসা চৌধুরানীর মাদ্রাসায় আরো এক বছর পড়ালেখা করেন। তবে সেখানে থেকে পরবর্তীতে নোয়াখালীর খিলবাইছ মাদ্রাসায় ভর্তি হন। ১৯১৩ সালে ভারতের পানিপথে প্রথমে কারী আবদুস সালামের অধীন পরবর্তীতে কারী আখলাক হুসাইনের অধীনে ১৯১৫ সালে হিফজ শেষ করেন। হিফজ শেষে তিনি ১৯১৫ থেকে ১৯২২ সাল পর্যন্ত সাহারানপুর মাদ্রাসায় পড়ালেখা করেন এবং সেখান থেকে কুতুবে সিত্তাহর কিতাব শেষ করে ১৯২৩ সালে দারুল উলুম দেওবন্দ থেকে ইসলামী শিক্ষার সর্বোচ্চ স্তরের সনদ লাভ করেন। ==পরবর্তী জীবন রাজনীতি== শিক্ষাজীবন শেষে বাংলাদেশে ফিরে তিনি শামসুল হক ফরিদপুরী আবদুল ওয়াহাবের সাথে একত্রিত হয়ে বিভিন্ন অঞ্চলে ইসলামি শিক্ষার জন্য মাদ্রাসা স্থাপন করেন। এসব মাদ্রাসার উল্লেখযোগ্য কয়েকটি হলো- বড়কাটারা, ফরিদাবাদ লালবাগ মাদ্রাসা। ১৯৬৫ সালে ঢাকার কামরাঙ্গীরচরে তিনি নূরিয়া মাদ্রাসা প্রতিষ্ঠিত করেন। ১৯৮১ সালে বাংলাদেশ খেলাফত আন্দোলন নামে একটি রাজনৈতিক দল গঠন করেন। তিনি ১৯৮১ ১৯৮৬ সালে অনুষ্ঠিত বাংলাদেশের রাষ্ট্রপতি নির্বাচনে অংশগ্রহণ করে পরাজিত হন। এরমধ্যে ১৯৮১ সালের নির্বাচনে ১.৭৯% ভোট পেয়ে তৃতীয় এবং ১৯৮৬ সালে ৫.৬৯% ভোট পেয়ে দ্বিতীয় স্থান লাভ করেন। ==ব্যক্তিগত জীবন== মোহাম্মদ উল্লাহ-এর মোট পুত্র এবং কন্যাসহ মোট ১০ সন্তানের জনক। যার মধ্যে আহমাদুল্লাহ আশরাফ পরবর্তীতে বাংলাদেশ খেলাফত আন্দোলনের আমির হন। অন্যপুত্র হামিদুল্লাহও একপর্যায়ে পৃথক খেলাফত আন্দোলন গঠন করেন। মেয়ের জামাই প্রয়াত ফজলুল হক আমিনী। ==মৃত্যু== ১৯৮৭ সালের মে মোহাম্মদ উল্লাহ মৃত্যুবরণ করেন। ঢাকার জাতীয় ঈদগাহ ময়দানে তার জানাজা অনুষ্ঠিত হয়। ঢাকার সাবেক মেয়র মোহাম্মদ হানিফ গুলিস্তানের নগর ভবন সংলগ্ন ফিনিক্স রোডের নাম পরিবর্তন করে ‘মওলানা মুহাম্মদুল্লাহ হাফেজ্জী হুজুর (রহ.) রোড’ নামকরণ করেছিলেন তবে ২০১৭ সালের ২১শে ফেব্রুয়ারি ঢাকা দক্ষিণ সিটি কর্পোরেশন নামকরণ বাতিল করে। == তথ্যসূত্র == == আরো দেখুন == বাংলাদেশ খেলাফত আন্দোলন ব্যক্তিত্ব উপর লেখা অসম্পূর্ণ নিবন্ধসমূহ ধর্ম প্রচারক পণ্ডিত দার্শনিক আলেম ধর্ম প্রচারক জন্ম মৃত্যু জেলার রাজনীতিবিদ খেলাফত আন্দোলনের রাজনীতিবিদ
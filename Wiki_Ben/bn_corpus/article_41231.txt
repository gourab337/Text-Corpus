'''আলসিবিয়াদে ফাঞ্চুল্লো স্কলা ''' () হল একটি ইতালীয় সংলাপ। এই সংলাপটির রচয়িতার নাম জানা যায় না। ১৬৫২ সালে এটি প্রকাশিত হয়েছিল। সংলাপটি কিছুটা প্লেটোনিক সংলাপের অনুকরণে রচিত। এটি সমকামী সডোমির (পায়ুকামিতা) সমর্থনে রচিত হয়। সংলাপটির পটভূমি প্রাচীন এথেন্স। এই সংলাপের শিক্ষক চরিত্রটিকে সক্রেটিসের আদলে উপস্থাপনা করা হয়েছে। তিনি তার অন্যতম ছাত্র সঙ্গে সম্পর্ক স্থাপন করতে চাইছিলেন। অ্যালসিবায়াডেস তার প্রস্তাবে সম্মত হচ্ছিলেন না। তিনি অলংকারের প্রয়োগ সোফিস্ট্রির সকল প্রকার কৌশল গ্রহণ করে তাকে নিরস্ত করার চেষ্টা করছিলেন। তার যুক্তি ছিল প্রকৃতি দেবী আমাদের যৌনাঙ্গগুলি দান করেছেন আমাদের নিজেদের উপভোগ করার জন্য। অন্য উপায়ে সেগুলি ব্যবহার করলে তারই অপমান করা হয়। তিনি গ্রিক পুরাণ সংস্কৃতি থেকে উদাহরণ দেখান। সেই সঙ্গে সদোম গোমোরাহ গল্প-ভিত্তিক উদাহরণও প্রদর্শন করেন। এই সংলাপটি হল "বালকামী স্বপ্নের একটি বলপূর্বক যাত্রা এবং বিংশ শতাব্দীর পূর্বে লিখিত এই বিষয়ের উপর সর্বাপেক্ষা সৎ সর্বাপেক্ষা দ্ব্যর্থতামুক্ত রচনা।" এটিকে বলা হয় "প্রথম সমকামী উপন্যাস।" বহু বছর এই সংলাপটির রচয়িতার নাম রহস্যাবৃত ছিল। প্রথম দিকে এই রচনাটি পিয়েত্রো আরেন্টিনোর রচনা হিসেবে চিহ্নিত করা হত। কিনতি ১৮৮৮ সালে একটি নিবন্ধে অ্যাকিলি নেরি এই রচনার লেখক হিসেবে অ্যান্টোনিও রোক্কো নামে এক স্বাধীনচেতা যাজক দার্শনিককে চিহ্নিত করেন। এই ব্যক্তি জিওভান বাত্তিস্তা লোরেনডান কর্তৃক প্রতিষ্ঠিত অ্যাকাডেমিয়া ডেজিল ইনকগনিটি নামক সংস্থার সদস্য ছিলেন। এই রচনাটি নির্লজ্জভাবে স্পষ্টভাষায় রচিত। বলা হয়ে থাকে, "লাম্পট্যবাদী ধারার অনুরূপ বইগুলির পরিপ্রেক্ষিতে একটি সংশয়বাদী দার্শনিক ধারার মূল অর্থে এই শব্দটিকে ব্যবহার করে এটি বোঝা আবশ্যক।" ==তথ্যসূত্র== বই কথাসাহিত্য সাহিত্য নাম অজ্ঞাত অবস্থায় প্রকাশিত রচনা ইতিহাসে ১৭শ শতাব্দী
'''বানীন্দর কাউর লুম্বা''' একজন ভারতীয় রাজনীতিবিদ যিনি শিরোমণি আকালি দলের নারী শাখা স্ত্রী শিরোমণি আকালি দলের রাজনীতির সাথে যুক্ত। ২০১২ সাল থেকে ২০১৭ সাল পর্যন্ত তিনি পাঞ্জাব বিধানসভার শুত্রানা আসনের এমএলএ হিসেবে দায়িত্ব পালন করেছেন। ==জন্ম== বানীন্দর কাউর লুম্বা ১৯৬৮ সালের সেপ্টেম্বর মাসের ১৯ তারিখে জন্মগ্রহণ করেন। তার পিতার নাম বালাদেব সিং লুম্বা এবং তার মাতার নাম বালাদেব কাউর। ==শিক্ষাজীবন== বানীন্দর কাউর লুম্বা ভারতের পাঞ্জাব প্রদেশের চন্ডিগড়ের পাঞ্জাব আওতাভুক্ত লুধিয়ানা সরকারি কলেজ থেকে অর্থনীতিতে স্নাতকোত্তর ডিগ্রি লাভ করেছেন। ==রাজনৈতিক জীবন== তিনি সে সব ভারতীয় মহিলা রাজনীতিবিদদের মাঝে অন্যতম, যাঁরা রাজনীতিতে আসার পূর্বে গৃহিণী ছিলেন। ২০১২ সালে পাঞ্জাব বিধানসভা নির্বাচনে শুত্রানা আসনে শিরোমণি আকালি দলের পক্ষ থেকে এমএলএ পদে দাঁড়ান তিনি। নির্বাচনে তার সাথে প্রাক্তন এমএলএ ভারতীয় জাতীয় কংগ্রেসের রাজনীতিবিদ নির্মল সিং এর হাড্ডাহাড্ডি লড়াই হয়। মাত্র ৭৭২ ভোটের ব্যবধানে তিনি নির্মল সিংকে পরাজিত করেন। বানীন্দর কাউর লুম্বা পেয়েছিলেন ৪৭,৭৬৪ ভোট, যা প্রদত্ত ভোটের ৩৯.৮৮%। অপরদিকে তার নিকটতম প্রতিদ্বন্দ্বী ভারতীয় জাতীয় কংগ্রেসের রাজনীতিবিদ নির্মল সিং পেয়েছিলেন ৪৬,৯৯২ ভোট, যা প্রদত্ত ভোটের ৩৯.২৪%। ২০১২ সালের পাঞ্জাব বিধানসভা নির্বাচনে নির্বাচিত ১৪ জন নারীর মধ্যে তিনি ছিলেন অন্যতম। তিনি পাঞ্জাব বিধানসভায় বিভিন্ন কমিটির সদস্য হিসেবে দায়িত্ব পালন করেছেন। তিনি কমিটি অন প্রিভিলেজেসে, কমিটি অন সাবঅর্ডিনেট লেজিস্লেশন, কমিটি অন গভর্নমেন্ট অ্যাসিওরেন্স, কমিটি অন পাবলিক একাউন্টস এবং কমিটি অন সোশ্যাল ওয়েলফেয়ার অব শিডিউলড কাস্ট অ্যান্ড ব্যাকওয়ার্ড কাস্টের সদস্য ছিলেন। ২০১৭ সালে পাঞ্জাব বিধানসভা নির্বাচনে তিনি পুনরায় শুত্রানা আসনে শিরোমণি আকালি দলের হয়ে করেন। এবার তিনি কংগ্রেস নেতা নির্মল সিং এর কাছে পরাজিত হন। নির্মল সিং ৫৮,০০৮ ভোট পেয়ে নির্বাচিত হন, যা প্রদত্ত ভোটের ৪২.১১%। অপরদিকে বানীন্দর কাউর লুম্বা পেয়েছিলেন ৩৯,৪৮৮ ভোট, যা প্রদত্ত ভোটের ২৮.৬৬%। রাজনীতির পাশাপাশি সমাজসেবার সাথে যুক্ত আছেন বানীন্দর কাউর লুম্বা। সমাজ পিছিয়ে পড়া মানুষদের উন্নতির জন্য তিনি অক্লান্ত পরিশ্রম করে যাচ্ছেন। তিনি যুক্তরাষ্ট্র, যুক্তরাজ্য, ফ্রান্স, ইতালি, জার্মানি, নেদারল্যান্ড ভ্রমণ করেছেন। ==ব্যক্তিগত জীবন== বানীন্দর কাউর লুম্বা, করণ সিং এর সাথে বিবাহবন্ধনে আবদ্ধ হয়েছেন। তার স্বামী একজন ডিস্ট্রিক্ট ট্রান্সপোর্ট অফিসার। করণ সিং, শিরোমণি আকালি দলের রাজনীতিবিদ বিক্রান্ত মাঝিথিয়ার ঘনিষ্ঠ। তাদের দুইটি সন্তান আছে, একটি ছেলে একটি মেয়ে। ==তথ্যসূত্র== জন্ম ব্যক্তি লাভস ওমেন ২০১৯ অনলাইন এডিটাথনে তৈরিকৃত নিবন্ধ অকালী দলের রাজনীতিবিদ
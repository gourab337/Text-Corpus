'''''আঁ শিয়াঁ অঁদালু''''' (, স্পেনীয় পরিচালক লুইস বুনিউয়েল এবং শিল্পী সালভাদোর দালির ১৯২৯ সালের ফরাসি নির্বাক পরাবাস্তববাদী স্বল্পদৈর্ঘ্য চলচ্চিত্র। এটি বুনিউয়েলের প্রথম চলচ্চিত্র, যা সর্বপ্রথম প্যারিসের স্তুদিও দে উ্যরসুলিনে (Studio des Ursulines) সীমিত প্রদর্শনের মাধ্যমে ১৯২৯ সালে মুক্তি দেয়া হয়। কিন্তু জনপ্রিয় হয়ে ওঠায় এর প্রদর্শনী আট মাসব্যাপী স্থায়ী হয়। প্রচলিত অর্থে চলচ্চিত্রটির কোনো কাহিনী বা গল্প নেই। "একদা এক সময়" থেকে "আট বছর পরে" বলে একলাফে চলচ্চিত্রের কাহিনী পরিবর্তিত হয়ে যায়, কিন্তু সে অর্থে ঘটনা বা চরিত্রের কোনো বিকাশ ঘটতে দেখা যায় না। এছাড়াও এর কাহিনী বা চরিত্রায়নে ধারাবাহিকতা রক্ষা করা হয় নি। খুবই আলগাভাবে সম্পর্কযুক্ত কয়েকটি দৃশ্যের সমন্বয়ে নির্মত এই চলচ্চিত্রে দালির স্বপ্ন যুক্তির পাশাপাশি ফ্রয়েডিয় জনপ্রিয় মুক্তানুষঙ্গ বিশ্লেষণকে প্রাধান্য দেয়া হয়েছে। "একদা এক সময়" শিরোনাম কার্ডের মধ্য দিয়ে চলচ্চিত্র শুরুর পরবর্তীকালে দেখা যায়, মধ্যবয়স্ক এক লোক (লুইস বুনিউয়েল) ব্যালকনির দরজার নিকট একটি ক্ষুর ধার দিচ্ছেন এবং নিজের বুড়ো আঙুলে ক্ষুরের ধার পরিক্ষা করে দেখছেন। ধার দেয়া শেষে তিনি দরজা খোলেন এবং ব্যালকনি থেকে তার মাথার উপরে মেঘে ঢাকা চাঁদ নজরে আসে। এরপর "ক্লোজআপ" (খুব কাছ থেকে ধারণকৃত) দৃশ্যে একটি শান্ত-স্নিগ্ধ তরুণী সিমন মারই-কে দেখা যায়। এবার চাঁদটি মেঘমুক্ত অবস্থায় দেখা যায় এবং দেখা যায় লোকটি ক্ষুর দিয়ে তরুণীর চোখ কাটছে এবং চোখ থেকে ভিট্রেয়াস হিউমার বা কাচীয় অক্ষিরস উপচে পড়ছে। দৃশ্যত থেকে বোঝানো হয় যে তরুণীর চোখটি কাটা হয়েছে। পরবর্তী "আট বছর পর" শিরোনাম নানদের মতো পোশাক পরিহিত এক তরুণকে (পিয়েরে বাচেফ) বাইসাইকেল চালিয়ে শান্ত শহুরে পথ ধরে যেতে দেখা যায়। আরেকটি দৃশ্যে পূর্বের তরুণীকে দেখা যায় দামী আসবাবে সাজানো উপরতলার একটি অ্যাপার্টমেন্টে দ্রুত বই পড়ছে। সে তরুণের বাইসাইকেলের শব্দ শুনতে পেলে বইটি (বইটি হল জোহানস্‌ ভারমিরের ''দ্য লেইসমেকার'') একপাশে সরিয়ে রাখে। == অভিনয়ে == সিমন মারেইল তরুণী (সিমন মারেইল হিসেবে) পিয়েরে বাচেফ তরুণ এবং দ্বিতীয় তরুণ (পিয়েরে বাচেফ হিসেবে) লুইস বুনিউয়েল প্রস্তাবনার ব্যক্তি (অস্বীকৃত) সালভাদোর দালি সিমিনারিস্ট এবং সৈকতে লোক (অস্বীকৃত) রবার্ট হোমেট তৃতীয় তরুণ (অস্বীকৃত) মার্ভাল সেমিনারিস্ট (অস্বীকৃত) ফানো মেসান উভলিঙ্গ যুবতী (অস্বীকৃত) জেইমি মিরাভেইল্স মোটা সেমিনারিস্ট (অস্বীকৃত) ==উৎপাদন== ===ক্রমবিকাশ=== চিত্র:আঁ শিয়াঁ অঁদালু চলচ্চিত্রের দৃশ্যে সিমন মারই শুরুর একটি দৃশ্যে সিমন মারই চলচ্চিত্রের একটি দৃশ্য চলচ্চিত্রের ধারণাটি শুরু হয়েছিল যখন বুনিউয়েল ফ্রান্সে জিন এপস্টাইনের সহকারি পরিচালক হিসাবে কাজ করছিলেন। বুনিউয়েল একদিন তার এক স্বপ্নের বিষয়ে একটি রেস্তোরাঁয় দালিকে বলেছিলেন যে, তার স্বপ্নে একটি মেঘ চাঁদকে অর্ধেকের করে কাটছে, যেনো চকচকে ব্লেডের একটি চোখ দুই ফালি করা হচ্ছে"। দালি-ও তাকে জানায় যে তিনি তার এক স্বপ্নে একটি কিশোর হাতের তালু থেকে অনেক পিঁপড়া বের হয়ে আসাতে দেখেছিলেন। তখন উত্তেজিতভাবে, বুনিউয়েল জানিয়েছিলেন যে "এখানেই চলচ্চিত্র, চলো এবং এটি নির্মান করি।" অবচেতন মনস্তত্ব কী কী তৈরি করতে পারে তা নিয়ে তারা মুগ্দ হয়েছিলেন এবং অবদমিত মানব আবেগগুলির ধারণার উপর ভিত্তি করে একটি স্ক্রিপ্ট লেখার সিদ্ধান্ত নিয়েছিল। ১৯৩২ সালের আত্মজীবনীতে বুনিউয়েল বলেন: "এই চলচ্চিত্রে পরাবাস্তববাদের নান্দনিকতা ফ্রয়েডের আবিষ্কারগুলির সাথে মিলে যায়। চলচ্চিত্রটি মূলত ধারণাটির মৌলিক নীতির সাথে সঙ্গতিপূর্ণ ছিল, যা পরাবাস্তববাদকে 'মনস্তাত্ত্বিক অটোমেটিজম' হিসাবে তুলে ধরে, অবচেতনভাবে, মনকে তার আচরণগত প্রত্যাবর্তনের দিকে প্রভাবিত করে, নৈতিকতা বা নান্দনিকতার দ্বারা নিয়ন্ত্রণের বাইরে ফিরে যেতে সক্ষম করে তোলার কারণে।" ১৯২৯ সালে প্যারিসের চলচ্চিত্রটির মূল প্রদর্শনীর সময়, বুনিউয়েল যে সঙ্গীত বেছে নিয়েছিলেন তা তিনি গ্র্যামোফোনে লাইভ বাজিয়েছিলেন। চলচ্চিত্রটির আধুনিক সংস্করণে একটি সাউন্ডট্র্যাক রয়েছে যা রিশার্ড ভাগনারের ''ট্রিসেন এন্ড ইসোল্ডে'' অপেরা "লাইবেস্টোড" থেকে উদ্ধৃত হয়েছে এবং ভিসেন্টে আলভারেজ কার্লোস ওটারোর "রিকার্ডডোস" থেকে। তারা প্রথম বুনিউয়েলের তত্ত্বাবধানে ১৯৬০ সালে চলচ্চিত্রের সুপারভিশন সংস্করণে যুক্ত হয়েছিল। ==প্রভাব== চলচ্চিত্র বোদ্ধা কেন ড্যান্সিগার যুক্তি দিয়েছেন যে ''আঁ শিয়াঁ অঁদালু'' বর্তমানে আধুনিক সঙ্গীত ভিডিওতে উপস্থিত চলচ্চিত্র নির্মাণ শৈলীর উৎস হতে পারে। অন্যদিকে রজার ইবার্ট এটিকে স্বল্প বাজেটের স্বাধীন চলচ্চিত্রের অনুপ্রেরণা হিসেবে বিবেচনা করেছেন। ''প্রিমিয়ার'' র‌্যাংকাাক কর্তৃক চলচ্চিত্রটি ''The 25 Most Shocking Moments in Movie History'' তালিকায় ১০ম স্থান রয়েছে। পিক্সারের গান "Debaser" ''আঁ শিয়াঁ অঁদালু''-এর ওপর ভিত্তি করে রচিত। ==আরো দেখুন== রটেন টম্যাটোসে ১০০% রেটিংপ্রাপ্ত চলচ্চিত্র তালিকা == তথ্যসূত্র == ==আরও পড়ুন== ==বহিঃসংযোগ== ''আঁ শিয়াঁ অঁদালু'' মাইকেল কোলার কর্তুক বিশ্লেষণকৃত (ইংরেজি) ''আঁ শিয়াঁ অঁদালু'' from ''Shatter, Rupture, Break'' one of the Art Institute of Chicago's digital scholarly catalogues (ইংরেজি) চলচ্চিত্র দশকের স্বল্পদৈর্ঘ্য চলচ্চিত্র দশকের আভঁ-গার্দ পরীক্ষামূলক চলচ্চিত্র নির্বাক চলচ্চিত্র সাদাকালো চলচ্চিত্র স্বল্পদৈর্ঘ্য নির্বাক চলচ্চিত্র চলচ্চিত্র বুনিউয়েল পরিচালিত চলচ্চিত্র দালি
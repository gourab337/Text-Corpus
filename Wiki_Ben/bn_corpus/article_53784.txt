'''রিচার্ড ডেল জেনকিন্স''' (ইংরেজি: Richard Dale Jenkins; জন্ম: ৪ঠা মে ১৯৪৭) হলেন একজন মার্কিন অভিনেতা। অভিনয়ের স্বীকৃতি হিসেবে তিনি একটি এমি পুরস্কার অর্জন করেছেন এবং দুটি একাডেমি পুরস্কারের জন্য মনোনীত হয়েছেন। জেনকিন্সের কর্মজীবন শুরু হয় ট্রিনিটি রিপার্টরি কোম্পানিতে মঞ্চে কাজ দিয়ে এবং তার চলচ্চিত্রে অভিষেক হয় ১৯৭৪ সালে। তিনি ১৯৮০-এর দশক থেকে চলচ্চিত্র টেলিভিশনে কাজ করতে থাকেন, বেশিরভাগই পার্শ্ব চরিত্রে। তার প্রথম প্রধান চরিত্রে কাজ ছিল ২০০০-এর দশকে এইচবিওর নাট্যধর্মী ধারাবাহিক ''সিক্স ফিট আন্ডার'' (২০০১-২০০৫)। এছাড়া তিনি এই দশকে ''দ্য ভিজিটর'' (২০০৭), ''বার্ন আফটার রিডিং'' (২০০৮), ''স্টেপ ব্রাদার্স'' (২০০৮), ''লেট মি ইন'' (২০১০) এবং ''জ্যাক রিচার'' (২০১২)। ''দ্য ভিজিটর'' চলচ্চিত্রে তার ভূমিকার জন্য তিনি শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন। ২০১৪ সালে ''অলিভ কিটারিজ'' ধারাবাহিকে অভিনয়ের জন্য তিনি মিনি ধারাবাহিক বা টিভি চলচ্চিত্রে অনন্য কেন্দ্রীয় অভিনেতা বিভাগে প্রাইমটাইম এমি পুরস্কার লাভ করেন। ২০১৭ সালে কাল্পনিক নাট্যধর্মী ''দ্য শেপ অব ওয়াটার'' চলচ্চিত্রে তার কাজের জন্য তিনি শ্রেষ্ঠ পার্শ্ব অভিনেতা বিভাগে একাডেমি পুরস্কার, গোল্ডেন গ্লোব পুরস্কার স্ক্রিন অ্যাক্টরস গিল্ড পুরস্কারের মনোনয়ন লাভ করেন। ==প্রারম্ভিক জীবন== জেনকিন্স ১৯৪৭ সালের ৪ঠা মে ইলিনয়ের ডিকাবে জন্মগ্রহণ করেন। তার পিতা ডেল স্টিভেন্স জেনকিন্স (১৯১৬-১৯৯৭) ছিলেন একজন দন্তচিকিৎসক এবং মাতা ম্যারি এলিজাবেথ (প্রদত্ত নাম: হুইলার, ১৯১৪-২০০৩) ছিলেন একজন গৃহিণী। জেনকিন্স ডিকাব হাইস্কুলে পড়াশুনা করেন। অভিনয় শুরুর পূর্বে তিনি একটি লিনেন ট্রাক চালাতেন। তার বস ছিলেন অভিনেতা জন সি. রেইলির পিতা। রোড আইল্যান্ডে চলে আসার পূর্বে তিনি ইলিনয় ওয়েজলিয়ান বিশ্ববিদ্যালয় থেকে নাট্যকলায় ডিগ্রি অর্জন করেন। ==ব্যক্তিগত জীবন== জেনকিন্স ১৯৬৯ সালে ২৩শে আগস্ট শ্যারন আর. ফ্রিডরিককে বিয়ে করেন। তাদের দুই সন্তান, পুত্র অ্যান্ড্রু ডেল এবং কন্যা সারাহ পামেলা। তারা রোড আইল্যান্ডের কাম্বারল্যান্ডে বসবাস করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা এমি পুরস্কার বিজয়ী পুরস্কার বিজয়ী
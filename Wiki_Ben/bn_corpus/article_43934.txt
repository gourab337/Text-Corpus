মোজিলা ফায়ারফক্সের ডেবিয়ান সংস্করণে এইচটিটিপি ৪০৪ কোড '''৪০৪''' বা '''পাওয়া যায়নি''' এরর বার্তা হল কম্পিউটার নেটওয়ার্ক যোগাযোগ ব্যবস্থার ''হাইপার টেক্সট ট্রান্সফার আদর্শ প্রতিক্রিয়া কোড, কথাটি নির্দেশ করে যে ব্যবহারকারী প্রদত্ত সার্ভারটির সাথে যোগাযোগ করতে পারছেন কিন্তু যেটি অনুরোধ করা হয়েছিল তা সার্ভারটি খুঁজে পায়নি। ওয়েব সাইট হোস্টিং সার্ভার সাধারণত একটি “৪০৪ পাওয়া যায়নি” ওয়েব পৃষ্ঠা দেখাবে যখন একজন ব্যবহারকারী ভাঙ্গা বা মেয়াদহীন সংযোগ অনুসরণ করার চেষ্টা করবে; কারণে ৪০৪ এরর কোডটি ইন্টারনেটে সম্মুখীন এরর কোডগুলোর মধ্যে সবচেয়ে পরিচিত কোডগুলোর অন্যতম। ==পরিদর্শন== যখন এইচটিটিপির মাধ্যমে যোগাযোগ করা হয় তখন সার্ভারটিকে একটি অনুরোধের জন্য সাড়া দিতে হয়, যেমন একটি ওয়েব ব্রাউজার সাংখ্যিক প্রতিক্রিয়া কোড এবং একটি ঐচ্ছিক, বাধ্যতামূলক অথবা অনানুমোদিত বার্তার (স্ট্যাটাস কোডের উপর ভিত্তি করে) সাহায্যে একটি ওয়েব পেজের জন্য অনুরোধ করে। ৪০৪ কোডটিতে প্রথম সংখ্যাটি একটি ক্লায়েন্ট এররকে নির্দেশ করে, যেমন ইউনিফরম রিসোর্স লোকেটর (URL) এর ভুল সম্পাদনা। পরবর্তী দুই সংখ্যা সম্মুখীন হওয়া নির্দিষ্ট এরর নির্দেশ করে। এইচটিটিপির তিন সংখ্যার কোডটি পূর্ববর্তী এফটিপি এবং এনএনটিপি প্রোটোকলে ব্যবহৃত কোডগুলোর অনুরূপ। এইচটিটিপির ক্ষেত্রে, ৪০৪ প্রতিক্রিয়া কোডের সাথে মানুষ পড়তে পারে এমন "যুক্তি বাক্য" প্রদর্শিত হয়। এইচটিটিপি নির্দিষ্টভাবেই “'''পাওয়া যায়নি'''” এই বাক্যটি প্রদর্শন করে এবং অনেক ওয়েব সার্ভার ডিফল্ট ভাবে এইচটিএমএল পেজ প্রকাশ করে যেটিতে ৪০৪ কোড এবং “পাওয়া যায়নি” উভয় বাক্য যুক্ত থাকে। ৪০৪ এরর বার্তটি প্রায়শই ফিরে আসে যখন পেজটি স্থানান্তরিত বা মুছে ফেলা হয়। প্রথমটির ক্ষেত্রে ৩০১ স্থায়ীভাবে স্থানান্তরিত হয়েছে এমন প্রতিক্রিয়া দ্বারা ইউআরএল ম্যাপিং অথবা ইউআরএল পুনর্নির্দেশ করা উত্তম, যেটি প্রায় সব সার্ভার কনফিগারেশন ফাইল বা ইউআরএল পুনঃলিখনের মাধ্যমে কনফিগারেশন করা যেতে পারে; দ্বিতীয়টির ক্ষেত্রে ৪১০ চলে গেছে এমন বার্তা প্রদান করা যেতে পারে। যেহেতু এই দুইটি অপশনে বিশেষ সার্ভার কনফিগারেশনের প্রয়োজন তাই বেশিরভাগ ওয়েবসাইটগুলো এই কোড দুটি ব্যবহার করে না। ৪০৪ এরর কোডকে ডিএনএস এররের সাথে বিভ্রান্ত করা যাবে না। ডিএনএস এরর প্রদর্শিত হয় যখন প্রদত্ত ইউআরএল সেই সার্ভার নামকে নির্দেশ করে যেটি উপস্থিতই নেই। ৪০৪ এরর ইঙ্গিত দেয় যে সার্ভার নিজেই নিজেকে পেয়েছে কিন্তু সার্ভারটি অনুরোধকৃত পেজটি ফিরিয়ে আনতে সক্ষম হচ্ছে না। ==পরিবর্তিত এরর পেজ== উইকিমিডিয়ায় প্রদর্শিত ৪০৪ বার্তা ওয়েব সার্ভারগুলোকে সাধারণত কাস্টমাইজড ৪০৪ এরর পেজ প্রদর্শন করানোর জন্য কনফিগার করা যেতে পারে। যেমনঃ আরও স্বাভাবিক বর্ণনা, প্যারেন্ট সাইট ব্র্যান্ডিং এবং কখনো কখনো একটি সাইট ম্যাপ এবং একটি সার্চ ফর্ম অথবা ৪০৪ পেজ উইজেট। প্রোটোকল লেভেল বাক্য, যেটি ব্যবহারকারী থেকে লুকানো থাকে, তা খুব কমই কাস্টমাইজ করা হয়। ইন্টারনেট এক্সপ্লোরার কোন পরিবর্তিত পেজ দেখাবে না যদি না তা ৫১২ বাইটের বেশি না হয়, এর পরিবর্তে একটি বন্ধুত্বপূর্ণ (friendly) এরর পেজ প্রদর্শন করে। গুগল ক্রোমও ঠিক একই ধরনের কার্যকারিতা প্রদর্শন করে, যেখানে পেজটি ৫১২ বাইটের কম হলে ৪০৪ এর পরিবর্তে গুগল আলগোরিদম দ্বারা সৃষ্ট বিকল্প পরামর্শ প্রদর্শন করে। আরেকটি সমস্যা হল এই যে যদি পেজটি ফেভিকন (ইউআরএল আইকন, ওয়েবসাইট আইকন, বুকমার্ক আইকন) প্রদান না করে এবং একটি পৃথক পরিবর্তিত ৪০৪ পেজ থাকে তাহলে প্রত্যেক পেজ দেখার জন্য অতিরিক্ত ট্রাফিক এবং আরো বেশি লোডিং সময় লাগবে।। অনেক সংস্থা ৪০৪ এরর পেজকে হাস্যরস সৃষ্টির উদ্দেশ্যে ব্যবহার করে, নাহলে হয়ত ওগুলোকে কাঠখোট্টা ওয়েবসাইট হিসেবে মনে হয়। উদাহরণস্বরূপ মেট্রো ইউকে একটি স্কেটবোর্ডের উপর পোলার বেয়ারকে প্রদর্শন করে এবং ওয়েব ডেভলপমেন্ট সংস্থা এটিকে সাধারণ ড্রয়িং প্রোগ্রাম হিসেবে একে ব্যবহার করে। যখন অনেক ওয়েবসাইটসমূহ ৪০৪ এরর বার্তায় অতিরিক্ত তথ্য পাঠায় যেমন ওয়েবসাইটির হোমপেজের লিংক অথবা সার্চ বক্স আবার কিছু ওয়েবসাইট ব্যবহারকারী যে ওয়েব পেজটি চেয়েছিলেন, অর্থাৎ সঠিক ওয়েবসাইটটি খুঁজে বের করতে সহায়তা করে। কিছু জনপ্রিয় বিষয়বস্তু পরিচালনা সিস্টেম (CMSs) এর জন্য এক্সটেনশন পাওয়া যায় এই কাজটি করার জন্য। ইউরোপে মিসিং চিলড্রেন ইউরোপ এবং চাইল্ড ফোকাস সহ বহুবিধ ইউরোপীয় সংস্থা কর্তৃক সৃষ্ট নটফাউন্ড প্রজেক্ট, সাইট অপারেটরদের কাস্টমাইজড ৪০৪ ইরর পেজে সেবা দেয়ার জন্য টুকিটাকি কোড যুক্ত করার উৎসাহ প্রদান করে। যেটি মিসিং চিলড্রেন সম্পর্তিক তথ্য প্রদান করবে ৪০৪ এররসমূহ=== বিভিন্ন ধরনের সফটওয়্যার প্রোগ্রাম রয়েছে যেগুলো সেই সব ওয়েবসাইটকে খোঁজে যেগুলো ৪০৪ স্ট্যাটাস কোড প্রদর্শন করে। সফটওয়্যারগুলো নির্দিষ্ট ওয়েবসাইটে থাকা লিংকগুলো খুঁজে বের করতে খুবই কার্যকর। সফটওয়্যারগুলোর সীমাবদ্ধতা হল এই যে তারা একটি নির্দিষ্ট ওয়েবসাইট থেকে লিংকগুলো খুঁজে বের করতে পারে এবং অন্যান্য ওয়েবসাইটের লিংকগুলো থেকে ৪০৪ বার্তার ফলাফল উপেক্ষা করে। ফলাফল স্বরূপ সফটওয়্যারগুলো ওয়েবসাইটের ৮৩% ৪০৪ বার্তা এড়িযে যায়। কেবলমাত্র বাইরের লিংকগুলো বিশ্লেষণ করার মাধ্যমেই ৪০৪ এরর বার্তা খুঁজে পাওয়া যাবে। আরেকটি সাধারণ পদ্ধতি হলো লগ ফাইল বিশ্লেষণের মাধ্যমে ৪০৪ পেজগুলোর ট্রাফিক খুঁজে বের করা। এই পদ্ধতিটি ওয়েবসাইটটিতে ৪০৪ ব্যবহারকারী প্রবেশ করতে পেরেছে কিনা তা বুঝতে পারার জন্য খুবই দরকারী। ৪০৪ পেজগুলোর ট্রাফিক খুঁজে বের করার আরেকটি পদ্ধতি হলো জাভা স্ক্রিপ্ট ভিত্তিক ট্রাফিক ট্র্যাকিং টুলস ব্যবহার করে। ==সফট ৪০৪ এরর লোকাল হোস্টস== কিছু ওয়েবসাইট “২০০ ওকে” প্রতিক্রিয়া কোডের সাথে আদর্শ ওয়েব পেজ ফিরতি বার্তার মাধ্যমে '''পাওয়া যায়নি''' এরর প্রতিবেদন দেয়, পেজটি সঠিকভাবে লোড করা হয়েছে দেখিয়ে মিথ্যা প্রতিবেদন প্রকাশের মাধ্যমে; এটিকে সফট ৪০৪ বলা হয়। '''সফট ৪০৪''' কোন লিংক ভাঙ্গা আছে কিনা তা স্বয়ংক্রিয় পদ্ধতিতে খোঁজার জন্য সমস্যাবহুল। ইয়াহুর মতো কিছু সার্চ ইঞ্জিন সফট ৪০৪ মুছে ফেলার জন্য স্বয়ংক্রিয় প্রক্রিয়া ব্যবহার করে। সফট ৪০৪ ঘটতে পারে যখন নির্দিষ্ট এইচটিটিপি সার্ভার সফটওয়্যার ব্যবহার করার সময় কনফিগারেশন এরর দেখা দেয়, যেমন অ্যাপাচি সফটওয়্যারের ক্ষেত্রে যখন ইরর ডকুমেন্ট ফাইলে নির্দিষ্টকরণ করা) সম্পর্কিত পথের (/error.html) বদলে সম্পূর্ণ পথ(যেমন নির্দিষ্ট করে। এটি আবার কিছু ব্রাউজারকে ব্রাউজার নির্দিষ্ট বন্ধুসুলভ এরর বার্তা প্রদর্শন করানোর বদলে কাস্টমাইজড ৪০৪ ইরর বার্তা জোরপূর্বক প্রদর্শন করার উদ্দেশ্যে করা হয়ে থাকে(ইন্টারনেট এক্সপ্লোরার এক্সপ্লোরারের ক্ষেত্রে এই আচরণ প্রকাশ পায় যখন ৪০৪ প্রদর্শন করা হয় এবং গৃহীত এইটিএমএল নির্দিষ্ট দৈর্ঘ্যের চেয়ে কম হয় এবং এই সেবাটি ব্যবহারকারীরা বন্ধ করতে পারেন)। কিছু প্রক্সি সার্ভার ৪০৪ এরর তৈরি করে যখন দূরবর্তী নিমন্ত্রকটি উপস্থিত থাকে না, সঠিক ৫০০-সীমার কোড ফেরত দেয়ার বদলে যখন নিমন্ত্রকনাম সমাধান ব্যর্থ বা প্রত্যাখ্যাত হওয়া জাতীয় এরর থেকে প্রোক্সি সার্ভারকে টিসিটি যোগাযোগ সন্তোষজনক অনুরোধ থেকে বিরত রাখে। এটি প্রোগ্রামকে হতবুদ্ধি করতে পারে যেগুলো নির্দিষ্ট প্রত্যুত্তর আশা করে এবং কাজে পরিণত করে যেমন যে ওয়েব সার্ভারটিতে উপস্থিত আছে তার অভ্যন্তরে অনুপস্থিত ওয়েব সার্ভার এবং হারিয়ে যাওয়া ওয়েব পেজের মধ্যে সহজেই প্রভেদ করতে পারে না। ২০০৪ সালের জুলাইয়ে যুক্তরাজ্যের টেলিকম সেবাদাতা প্রতিষ্ঠান বিটি গ্রুপ ক্লিনফিড বিষয়বস্তু বাধা দেয়া পদ্ধতি মোতায়েন করে যেটি ইন্টারনেট ওয়াচ ফাউন্ডেশন কর্তৃক যে কোন বিষয়বস্তু অনুরোধ যেগুলো সম্ভাব্য অবৈধ বলে চিহ্নিত করা হয় তাদের জন্য ৪০৪ এরর বার্তা ফেরত পাঠায়। অন্যান্য ইন্টারনেট সেবাদাতা প্রতিষ্ঠান একই পরিস্তিতিতে এইচটিটিপি ৪০৩ নিষিদ্ধ এরর বার্তা ফেরত পাঠায়। নকল ৪০৪ এরর প্রদর্শন করানোর চর্চা গোপন বিবাচন নিয়ে থাইল্যান্ড। এবং তিউনিশিয়াতে প্রতিবেদন প্রকাশ করা হয়েছে। তিউনিশিয়াতে ২০১১ বিপ্লবের পূর্বে যখন বিবাচন তীব্র ছিল লোকজন নকল ৪০৪ এরর সম্পর্কে সচেতনতা লাভ করে এবং ''আম্মার ৪০৪'' নামে কল্পিত চরিত্র সৃষ্টি করে যে অদৃশ্য সমালোচক হিসেবে প্রতিনিধিত্ব করে। ==মাইক্রোসফট ইন্টারনেট সার্ভারের ৪০৪ সাবস্টেটাস এরর কোডসমূহ== মাইক্রোসফট কর্তৃক উদ্ভাবিত ওয়েবসার্ভার সফটওয়্যার, মাইক্রোসফট ইন্টারনেট ইনফরমেশন সার্ভিসেস (IIS) ৪০৪ প্রত্যুত্তরের সাথে এক সেট সাবস্ট্যাটাস কোড ফিরিয়ে আনে। সাবস্ট্যাটাস কোডগুলো দশমিক সংখ্যার আকারে ৪০৪ স্ট্যাটাস কোডের পরে যোগ করে। সাবস্ট্যাটাস কোডগুলো আইএএনএ দ্বারা আনুষ্ঠানিকভাবে স্বীকৃত নয় এবং এগুলো মাইক্রোসফট সার্ভার ব্যতিত অন্য সার্ভারে ফিরে আসে না। ===সাবস্টেটাস কোডসমূহ=== মাইক্রোসফটের আইআইএস ৭.০, আইআইএস ৭.৫, এবং আইআইএস ৮.০ সার্ভার নিম্মোক্ত এইচটিটিপি সাবস্ট্যাটস কোডসমূহ নির্ধারণ করে ৪০৪ এররের আরো নির্দিষ্ট কারণ নির্দেশ করার জন্য: ৪০৪.০ পাওয়া যায়নি। ৪০৪.১ ওয়েব সাইটটি পাওয়া যায়নি। ৪০৪.২ আইএসএপিআই অথবা সিজিআই(কমন গেটওয়ে ইন্টারফেস) সীমাবদ্ধতা। ৪০৪.৩ এমআইএমই ধরনের সীমাবদ্ধতা. ৪০৪.৪ কোন হ্যান্ডলার কনফিগার করা হয়নি। ৪০৪.৫ অনুরোধ ফিল্টারিং কনফিগারেশন কর্তৃক অস্বীকৃত। ৪০৪.৬ ক্রিয়া অস্বীকৃত। ৪০৪.৭ ফাইল এক্সটেনশন অস্বীকৃত। ৪০৪.৮ লুকায়িত নেমস্প্যাস। ৪০৪.৯ ফাইল অ্যাট্রিবিউট লুকায়িত। ৪০৪.১০ অনুরোধ হেডার অনেক দীর্ঘ। ৪০৪.১১ অনুরোধ বিষয়বস্তু দ্বিগুণ অব্যাহতি ক্রম। ৪০৪.১২ অনুরোধ বিষয়বস্তু উচ্চ-বিট অক্ষর। ৪০৪.১৩ বিষয়বস্তু দৈর্ঘ্য অনেক বড়। ৪০৪.১৪ অনুরোধ ইউআরএল অনেক দীর্ঘ। ৪০৪.১৫ কুয়ীরি স্ট্রিং অনেক দীর্ঘ। ৪০৪.১৬ ডিএভি অনুরোধ স্থির ফাইল হ্যান্ডলারে পাঠানো হয়েছে। ৪০৪.১৭ ওয়াইল্ডকার্ড এমআইএমই ম্যাপিং এর মাধ্যমে প্রগতিশীল বিষয়বস্তু স্থির ফাইলে ম্যাপ করা হয়েছে। ৪০৪.১৮ কুয়ীরি স্ট্রিং ক্রম অস্বীকৃত। ৪০৪.১৯ ফিল্টারিং নিয়ম দ্বারা অস্বীকৃত। ৪০৪.২০ অনেক বেশি ইউআরএল অংশ। ==৪০৪ এর অপব্যবহার== ২০০৮ সালে রয়েল মেইলের টেলিকমিউনিকেশন আর্মের করা গবেষণায় পাওয়া যায় যে ‘৪০৪’ কোডটি যুক্তরাজ্যে “যোগসূত্রহীন” অপভাষার প্রতিশব্দ হিসেবে পরিণত হয়েছে। অপভাষা অভিধান লেখক জনাথন গ্রিন বলেন “৪০৪” তথ্যপ্রযুক্তির প্রভাবে যুব সমাজের মাধ্যমে গালি হিসেবে ব্যবহৃত হচ্ছে। তবে এরূপ ব্যবহার লন্ডন এবং অন্যান্য গ্রাম্য অঞ্চলের মধ্যেই অপেক্ষাকৃত সীমাবদ্ধ ছিল। ==আরও দেখুন== লিংক রট এইচটিটিপি স্ট্যাটাস কোডসমূহ ==তথ্যসূত্র== ==বহিঃসংযোগ== More Useful 404 404 Not Found of the ''Hypertext Transfer Protocol (HTTP/1.1): Semantics and Content'' specification, at the Internet Engineering Task Force ErrorDocument Directive instructions on custom error pages for the Apache 2.0 web server পরিভাষাতত্ত্ব
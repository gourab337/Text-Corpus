'''অ্যামান্ডা লরা বাইন্স''' () (জন্ম: এপ্রিল, ১৯৮৬) একজন মার্কিন অভিনেত্রী, কমেডিয়ান, ফ্যাশন ডিজাইনার, গায়িকা, এবং কণ্ঠ অভিনেত্রী। তিনি নিকেলোডিয়ন টেলিভিশন চ্যানেলে ''দি অ্যামান্ডা শো'' নামে নিজের একটি টেলিভিশন অনুষ্ঠান উপস্থাপনা করতে। নিকেলোডিয়নের হয়ে তিনি ১৯৯০-এর দশকে ''অল দ্যাট'' নামক আরো একটি সফল টেলিভিশন অনুষ্ঠানে কাজ করেন। ২০০০-এর দশকে তার চলচ্চিত্র শিল্পে পদাপর্ণ হয়। টিনএজার হিসেবে বিভিন্ন চলচ্চিত্রে তিনি অভিনয় করেন। এর মধ্যে উল্লেখযোগ্য ''শি’স দ্য ম্যান'' (২০০৬) এবং (২০০৭)। ২০০৬ সালে বাইন্স ''পিপল'' ম্যাগাজিনের জরিপে অনূর্ধ্ব ২৫ বয়সের ২৫ জন তারকার এক তালিকায় () স্থান লাভ করেন। ২০০৭ সালে তিনি ''ফোর্বস''-এর অনূর্ধ্ব ২১ বয়সের জনপ্রিয় ব্যক্তিত্বদের মাঝে ৫ম সর্বোচ্চ পারিশ্রমিক গ্রহণকারী অভিনেত্রী হিসেবে আবির্ভূত হন। তাঁর আয়ের পরিমাণ ছিলো ২৫ লক্ষ মার্কিন ডলার। == প্রাথমিক জীবন == থাউসেন্ড ওকসে অ্যমান্ডা বাইন্সের জন্ম বেড়ে ওঠা। তাঁর মা লিন অরগ্যান একজন সহকারী দন্ত চিকিৎসক অফিস ব্যবস্থাপক। বাবা রিক বাইন্স পেশায় ছিলেন একজন দন্ত বিশারদ। এছাড়া মাঝে মাঝে তিনি রম্যচরিত্রেও অভিনয় করতেন। বাইন্সের বড় দুই ভাই-বোন আছে। একজনের নাম টমি (জন্ম: ১৯৭৪) অপরজনের নাম জিলিয়ান (জন্ম: ১৯৮৩)। জিলিয়ানের ইউনিভার্সিটি অফ লস অ্যাঞ্জেলস থেকে থেকে ইতিহাস শাস্ত্রে স্নাতক ডিগ্রি আছে, তাছাড়া তিনি সামান্য কিছু অভিনয়ও করেছেন। বাইন্সের নানী কানাডার টরেন্টো থেকে যুক্তরাষ্ট্রে এসেছিলেন। তাঁর ভেতর আইরিশ, পোলিশ, রুশ, এবং রোমানীয় বংশের ঐতিহ্য আছে। অ্যামান্ডা বাইন্সের বাবা একজন রোমান ক্যাথলিক মা হচ্ছেন ইহুদি। বাইন্স নিজেকে একজন ইহুদি হিসেবে বর্ণনা করেন, কিন্তু তিনি আরো বলেছেন, “আমি এখনো ঠিক করিনি (ধর্মের ব্যাপারে)। আমি জানি না আমি সত্যিকার অর্থে কী বিশ্বাস করি”। == তথ্যসূত্র == == বহিঃসংযোগ == ''দ্য অ্যামান্ডা শো''-এর প্রাতিষ্ঠানিক ওয়েবসাইট জন্ম ব্যক্তি শিশু অভিনেত্রী চলচ্চিত্র অভিনেত্রী ইহুদি টেলিভিশন অভিনেত্রী কণ্ঠ অভিনেত্রী
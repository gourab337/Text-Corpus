হজরত দুরন্ত এক্সপ্রেস '''দুরন্ত এক্সপ্রেস''' ট্রেন পরিষেবা রাজধানী বা শতাব্দী এক্সপ্রেসের মতোই ভারতীয় রেলের একটি বিশেষায়িত এক্সপ্রেস ট্রেন পরিষেবা। '''দুরন্ত''' একটি বাংলা শব্দ যার অর্থ এটি একটি “নন-স্টপ পয়েন্ট টু পয়েন্ট” রেল পরিষেবা। অর্থাৎ, এই পরিষেবায় ট্রেন কেবলমাত্র দুটি নির্দিষ্ট স্টেশনের মধ্যে চলাচল করে; মাঝে কোনো স্টেশনে এর বাণিজ্যিক স্টপ নেই। উল্লেখ্য, এই ধরনের রেল পরিষেবা ভারতের রেল পরিবহণের ইতিহাসে প্রথম। দুরন্ত রেল পরিষেবা ভারতের মহানগর প্রধান প্রধান সংযুক্ত করেছে। ২০০৯-১০ সালের ভারতের কেন্দ্রীয় রেল বাজেটে এই পরিষেবা চালুর কথা প্রথম ঘোষণা করা হয়। তবে কোনো বাণিজ্যিক স্টপ না থাকলেও এই ট্রেনের কয়েকটি টেকনিক্যাল ক্রিউ হল্ট রয়েছে। দুরন্ত এক্সপ্রেস পরিষেবাকে দেশের দ্রুততম রেল পরিষেবায় পরিণত করার পরিকল্পনা গৃহীত হয়েছে। == পটভূমি == ভারতের দ্রুততম রেল পরিষেবাটি ছিল শতাব্দী এক্সপ্রেস। এই ট্রেনের সর্বোচ্চ গতি ১৫০ কিন্তু ভারতীয় রেল মন্ত্রক দেশে একটি দ্রুতগতির রেল পরিষেবা চালু করার পরিকল্পনা করেন। ২০০৭ সালে দিল্লি অমৃতসরের মধ্যবর্তী একটি ৫০০ কিলোমিটার পথ এই সংক্রান্ত জন্য বেছে নেওয়া হয়। দিল্লি-অমৃতসর করিডোরটি নির্মাণ করতে খরচ হয় ২৫,০০০ কোটি টাকা। ২০০৯ সালের ১৯ জানুয়ারি, তৎকালীন রেলমন্ত্রী লালুপ্রসাদ যাদব ঘোষণা করেন যে কয়েকটি রুটে দ্রুতগতির রেল পরিষেবা চালু করার লক্ষ্যে তার মন্ত্রক আন্তর্জাতিক পরামর্শদাতা নিয়োগ করতে চলেছে। দিল্লি-অমৃতসর রুট ছাড়াও অন্যান্য যেসকল রুটে এই দ্রুতগতির রেল চালানোর কথা ছিল সেগুলি হল হাওড়া-হলদিয়া রুট। তবে ভারতে সম্পূর্ণ দ্রুতগতির রেল পরিষেবা চালু করা ছিল সময় চেষ্টাসাপেক্ষ ব্যাপার। তাই ভারতীয় রেলযাত্রীদের এই ব্যাপারে আগ্রহী করে তোলার লক্ষ্যে ভারতের কেন্দ্রীয় রেলমন্ত্রী মমতা বন্দ্যোপাধ্যায় ২০০৯-১০ সালের কেন্দ্রীয় রেল বাজেটে যথাসাধ্য দ্রুতগতিসম্পন্ন রেল পরিষেবা ''দুরন্ত'' চালু করার কথা ঘোষণা করেন। == যাত্রাপথ == দুরন্ত রেল পরিষেবা চালু হয়েছে ভারতের সর্বাধিক ঘনজনবহুল শহরগুলির মধ্যে। ২০০৯ সালের জুলাই, ২০০৯-১০ সালের কেন্দ্রীয় রেল বাজেট পেশের সময় এই প্রকল্পের প্রাথমিক ঘোষণাপত্রে ১২টি সাপ্তাহিক, দ্বি-সাপ্তাহিক (সপ্তাহে দুইবার) ত্রি-সাপ্তাহিক (সপ্তাহে তিনবার) দুরন্ত ট্রেন চালু করার কথা ঘোষণা করা হয়েছিল। এছাড়াও ঘোষণা করা হয়েছিল যে এক বছরের মধ্যেই এই ট্রেনগুলি চালু করা হবে। এই ট্রেনগুলি হল: নতুন দিল্লি স্টেশন জম্মু তাওয়াই নতুন দিল্লি স্টেশন লখনউ স্টেশন নতুন দিল্লি স্টেশন হাওড়া স্টেশন নতুন দিল্লি স্টেশন ইলাহাবাদ নতুন দিল্লি স্টেশন শিয়ালদহ ২০০৯ সালের ১৮ সেপ্টেম্বর রেলমন্ত্রী মমতা বন্দ্যোপাধ্যায় এটি উদ্বোধন করেন। নতুন দিল্লি স্টেশন ভুবনেশ্বর (সাপ্তাহিক) নতুন দিল্লি স্টেশন এর্নাকুলাম (সাপ্তাহিক) হজরত নিজামউদ্দিন চেন্নাই ২০০৯ সালের ২১ সেপ্টেম্বর পি. চিদম্বরম এই ট্রেনটির উদ্বোধন করেন। হজরত নিজামউদ্দিন পুনে বাতানুকূল ট্রেনটির উদ্বোধন হয় ২০০৯ সালের ২৯ সেপ্টেম্বর। মুম্বই ছত্রপতি শিবাজী টার্মিনাস হাওড়া স্টেশন বাতানুকূল ট্রেনটির উদ্বোধন হয় ২০০৯ সালের ২৮ সেপ্টেম্বর। মুম্বই ছত্রপতি শিবাজী টার্মিনাস আহমদাবাদ রেল স্টেশন বাতানুকূল কলকাতা অমৃতসর === বিতর্ক === অন্ধ্রপ্রদেশ রাজ্যের সাংসদরা অভিযোগ করেন যে তাদের রাজ্যকে দুরন্ত পরিষেবা প্রদানের ব্যাপারে অবহেলা করা হয়েছে। এর পরই কেন্দ্রীয় রেল মন্ত্রী মমতা বন্দ্যোপাধ্যায় নিম্নোক্ত আরও দুটি দুরন্ত ট্রেনের কথা ঘোষণা করেন: সেকেন্দ্রাবাদ জংশন নতুন দিল্লি স্টেশন নতুন দিল্লি স্টেশন নাগপুর == যাত্রী পরিষেবা == ভারতীয় রেলের যেকোনো ট্রেন পরিষেবার তুলনায় দুরন্ত এক্সপ্রেসে যাত্রী সুযোগ-সুবিধা বেশি। এই ট্রেনে চারটি শ্রেণি রয়েছে। ট্রেনের দেওয়াল নানা রঙে রঞ্জিত। ট্রেনে একটি প্যান্ট্রি কারও দেওয়া হয়ে থাকে। === ভাড়া === রাজধানী এক্সপ্রেস ইত্যাদি একই গন্তব্যের ট্রেনগুলি তুলনায় দুরন্ত এক্সপ্রেসে যাত্রীভাড়া অপেক্ষাকৃত কম। গরিব রথ এক্সপ্রেসের মতো নতুন "ইকোনমি" বাতানুকূল থ্রি-টিয়ার শ্রেণির ভাড়া রাজধানী এক্সপ্রেসের তুলনায় ২০০ টাকা কম। খাবার ক্যাটারিং-এর দাম ভাড়ার মধ্যে গণ্য করা হয় না। === গতি দক্ষতা === দুরন্ত এক্সপ্রেস ভারতীয় রেলের অন্যতম দ্রুতগতির রেল পরিষেবা। এই ট্রেনগুলি রাজধানী এক্সপ্রেসের থেকেও দ্রুতগামী। উল্লেখ্য, ভারতে দ্রুততম দুরপাল্লার ট্রেনের রেকর্ড ছিল রাজধানী এক্সপ্রেসেরই। রাজধানী এক্সপ্রেস দুরন্ত এক্সপ্রেসের গতি মোটামুটি একরকম হলেও, মাঝে কোনো স্টপ না থাকায় দুরন্ত সময়ের দিক থেকে রাজধানীর তুলনায় এগিয়ে থাকে। উদাহরণ স্বরূপ, নতুন নন-স্টপ নতুন দিল্লি স্টেশন-শিয়ালদহ দুরন্ত এক্সপ্রেস যাত্রা সম্পূর্ণ করতে সময় নিয়েছে ষোলো ঘণ্টা। একই পথে যাত্রা করতে রাজধানীর সময় লাগে সতেরো ঘণ্টা। দুরন্তে যদিও ইঞ্জিন কর্মী পরিবর্তনের জন্য কয়েকটি টেকনিক্যাল স্টপ রয়েছে। কিন্তু এই পরিবর্তনের কাজ অত্যন্ত দ্রুত করা হয়। ট্রেনের সর্বোচ্চ গতি ১১০ চেন্নাই দুরন্ত ট্রেনটি অবশ্য ১৩০ চালানোর পরিকল্পনা নেওয়া হয়েছে। === যাত্রী স্বাচ্ছন্দ্য === দুরন্তে চারটি শ্রেণি রয়েছে। এগুলি হল: বাতানুকূল প্রথম শ্রেণী, বাতানুকূল টু-টিয়ার শ্রেণি, বাতানুকূল থ্রি-টিয়ার শ্রেণি এবং বাতানুকূল ইকোনমি শ্রেণি (গরিব রথ এক্সপ্রেসের সমরূপ)। এর আগে রাজধানী গরিব রথে ব্যবহৃত আইসিএফ কোচ নিয়ে দুরন্তের রেকগুলি গঠিত। প্রতিটি দুরন্ত কোচের দৈর্ঘ্য ২৪ মিটার। উল্লেখ্য, সাধারণ কোচের দৈর্ঘ্য হয় ২২.৩ মিটার। দুটি কোচের মধ্যে দুরত্বও কম মাত্র ৪৬০ মিলিমিটার। সাধারণত দুটি কোচের মধ্যে ৯৬০ মিলিমিটার দুরত্ব থাকে। এছাড়াও রয়েছে ডাস্টবিন অগ্নিনির্বাপক ব্যবস্থার মতো স্বাস্থ্য নিরাপত্তা সংক্রান্ত সুবিধা। কোচগুলিতে রয়েছে বটল হোল্ডার, সুইচ, মোবাইল চার্জিং পয়েন্ট, দুই কোচের মধ্যে স্বচ্ছ স্লাইডিং দরজা, সাধারণ ফ্লুরোসেন্ট বাতির বদলে এলইডি নাইট ল্যাম্পের অত্যাধুনিক ব্যবস্থা। সাধারণ রেল কোচ নির্মিত “কটন স্টিল”-এ। কিন্তু দুরন্ত তৈরি হয়েছে স্টেনলেস স্টিলে। এর ফলে প্রতিটি কোচের ওজন দুই টনের মতো কম হয়। কোচ আরও টেকসই হয় এবং দুর্ঘটনার সম্ভাবনাও কম থাকে। এই ট্রেনের অপর একটি নিরাপত্তামূলক ব্যবস্থা হল সেন্ট্রাল বাফার কাপলার। এর পরিবর্তিত ভারবহণ ক্ষমতা ট্রেনকে লাইনচ্যুত হওয়া থেকে রক্ষা করে। == পাদটীকা == == বহিঃসংযোগ == Duronto trains at India Rail Info Videos of Sealdah-New Delhi Duronto রেল নামধারী যাত্রীবাহী ট্রেন
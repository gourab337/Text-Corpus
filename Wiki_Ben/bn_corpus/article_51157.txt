'''রোস্তভ এরিনা''' () রাশিয়ার রোস্তভ-অন-দনে অবস্থিত একটি নির্মীয়মান ফুটবল স্টেডিয়াম। এটি ২০১৮ ফিফা বিশ্বকাপের ভেন্যুগুলোর একটি। এছাড়া এখানে রুশ প্রিমিয়ার লীগের এফসি রোস্তভ ফুটবল ক্লাবের হোম ম্যাচ অনুষ্ঠিত হবে যা এর আগে অলিম্প স্টেডিয়ামে অনুষ্ঠিত হত। এই স্টেডিয়ামের দর্শক ধারণ ক্ষমতা ৪৫,০০০। ==ইতিহাস== ২০১৩ সালের জুনে স্টেডিয়াম নির্মাণের জন্য মাটি খনন করার সময় দ্বিতীয় বিশ্বযুদ্ধের সময়কার পাঁচটি শেল প্রায় অক্ষত অবস্থায় উদ্ধার করা হয়। ২০১৩ এর আগস্টে স্টেডিয়ামের ভিত্তি নির্মাণের কাজ শুরু হয় যা ২০১৪ সালের মে মাসে সম্পন্ন হয়। একই বছরের অক্টোবরে স্টেডিয়ামের সাব স্ট্রাকচার নির্মাণ শুরু হয়। সে বছরই ডিসেম্বর মাসে নির্মাণ স্থানে ভারী যন্ত্রপাতি নির্মাণ সামগ্রী নিয়ে আসা হয়। ২০১৫ এর জানুয়ারিতে পাইল ড্রাইভিং কাজ শুরু করা হয়। ২০১৫ এর মার্চে স্টেডিয়ামের পরিকল্পনা কিছুটা পরিবর্তন করে নির্মাণ খরচ ৩০০ কোটি রুবলে নামিয়ে আনা হয়। ২০১৫ এর গ্রীষ্মে পাইল ড্রাইভিং সম্পন্ন হয় সুপার স্ট্রাকচার নির্মাণ কাজ শুরু হয়। ২০১৫ সালের ডিসেম্বরে ছাদের জন্য ধাতব কাঠামো বসানোর কাজ শুরু হয়। ২০১৬ এর জুলাইয়ে স্টেডিয়ামের কংক্রিট বৌলের কাজ আরম্ভ করা হয়। এছাড়া একইসাথে স্টেডিয়ামের সম্মুখভাগের কাজও শুরু করা হয়। ২০১৬ এর নভেম্বরের মধ্যেই স্টেডিয়াম বৌল এর জন্য কংক্রিটের কাজ শেষ হয়ে যায় এবং ছাদের জন্য ভার বাহী কাঠামো বসানো শুরু হয়। ==নকশা== ২০১১ সালে পপুলাস কোম্পানি স্টেডিয়ামের চূড়ান্ত নকশা প্রকাশ করে। ছাদ স্ট্যান্ডের অনিয়মিত আকার একে আর সব স্টেডিয়াম থেকে বৈশিষ্ট্য মন্ডিত করেছে। স্টেডিয়ামের কিছু আসন ২০১৮ ফিফা বিশ্বকাপ উপলক্ষ্যে অস্থায়ীভাবে বসানে হয়েছে। বিশ্বকাপের পরে আসন সংখ্যা কমিয়ে ৪২,০০০ করা হবে। রোস্তভ অঞ্চলের প্রধান স্থপতির মতে এই স্টেডিয়ামটি একটি নতুন নগর কেন্দ্রের দ্বার উন্মোচন করে দিবে। এটিই এখন পর্যন্ত দন নদীর দক্ষিণ পাড়ে অবস্থিত সবেচেয়ে বড় নির্মাণ। এছাড়া এই স্টেডিয়ামে কেনাকাটা, খাওয়ার ব্যবস্থাও থাকবে যা ভবিষ্যতে বিনিয়োগ উন্নয়নের কেন্দ্রবিন্দু হিসাবে কাজ করবে। ==২০১৮ ফিফা বিশ্বকাপ== তারিখ সময় ১ম দল ফলাফল ২য় দল পর্ব উপস্থিতি ১৭ জুন, ২০১৮ ২১:০০ গ্রুপ ২০ জুন, ২০১৮ ১৮:০০ গ্রুপ ২৩ জুন, ২০১৮ ১৮:০০ গ্রুপ এফ ২৬ জুন, ২০১৮ ২১:০০ গ্রুপ ডি জুলাই, ২০১৮ ২১:০০ গ্রুপ জি এর বিজয়ী গ্রুপ এইচ এর রানার-আপ ১৬ দলের পর্ব ==তথ্যসূত্র== ==বহিঃসংযোগ== রোস্তভ এরিনা স্টেডিয়ামের ওয়েবসাইট রোস্তভ এরিনা স্টেডিয়ামের নকশা ফিফা বিশ্বকাপের স্টেডিয়াম ফুটবল মাঠ
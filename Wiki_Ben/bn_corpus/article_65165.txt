'''সাইমন হিউইট কুক''' (; জন্ম: ২৯ জানুয়ারি, ১৯৭২) ভিক্টোরিয়ার হ্যাস্টিংস এলাকায় জন্মগ্রহণকারী প্রথিতযশা সাবেক অস্ট্রেলীয় আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৯৭ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে নিউ সাউথ ওয়েলস ভিক্টোরিয়া দলের প্রতিনিধিত্ব করেন। ইংরেজ ঘরোয়া ক্রিকেটে ওরচেস্টারশায়ার ক্রিকেট বোর্ডে খেলেছেন। দলে তিনি মূলতঃ ডানহাতি ফাস্ট মিডিয়াম বোলিং করতেন। এছাড়াও, নিচেরসারিতে বামহাতে কার্যকরী ব্যাটিংশৈলী উপস্থাপন করতেন '''সাইমন কুক'''। == প্রথম-শ্রেণীর ক্রিকেট == অস্ট্রেলিয়ান ক্রিকেট একাডেমি থেকে স্নাতক ডিগ্রি লাভের অধিকারী হন। ১৯৯৩ সালের শুরুতে ভিক্টোরিয়ার পক্ষে প্রথম-শ্রেণীর ক্রিকেটে অভিষেক ঘটে তার। ১৯৯২-৯৩ মৌসুম থেকে ২০০০-০১ মৌসুম পর্যন্ত সাইমন কুকের প্রথম-শ্রেণীর খেলোয়াড়ী জীবন চলমান ছিল। ২০ নভেম্বর, ১৯৯২ তারিখে ব্রিসবেনে কুইন্সল্যান্ডের বিপক্ষে ভিক্টোরিয়ার সদস্যরূপে প্রথম-শ্রেণীর ক্রিকেটে আত্মপ্রকাশ ঘটে সাইমন কুকের। ১৯৯৩-৯৪ মৌসুমেই স্বীয় স্বাক্ষর রাখেন। ২৯.৫০ গড়ে ৩০ উইকেট পান তিনি। ১৯৯৫-৯৬ মৌসুমে নিউ সাউথ ওয়েলসে স্থানান্তরিত হন। ১৯৯৭ সালের শেষদিকে নিউজিল্যান্ডের বিপক্ষে দুই টেস্টে অংশগ্রহণের জন্যে বিস্ময়করভাবে অস্ট্রেলীয় দলে অন্তর্ভুক্ত করা হয়। কিয়দংশের অভিমত, তিনি প্রথম-শ্রেণীর ক্রিকেটারেরই উপযোগী ছিলেন না। বছরেই নিউ সাউথ ওয়েলস দলে পর্যন্ত তাকে টিকে থাকার সংগ্রামে অবতীর্ণ হতে হয়। সর্বদাই তিনি গণনার বাইরে অবস্থান করতেন। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন সাইমন কুক। ২০ নভেম্বর, ১৯৯৭ তারিখে পার্থে সফরকারী নিউজিল্যান্ডের বিপক্ষে টেস্ট ক্রিকেটে অভিষেক ঘটে তার। এরপর, ২৭ নভেম্বর, ১৯৯৭ তারিখে হোবার্টে একই দলের বিপক্ষে সর্বশেষ টেস্টে অংশ নেন তিনি। আন্তর্জাতিক ক্রিকেট অঙ্গনে স্বপ্নের মতো যাত্রা শুরু করেন। প্রথম টেস্টে সাত উইকেট পান। ২৩ নভেম্বর, ১৯৯৭ তারিখে পার্থের ওয়াকায় সিরিজের দ্বিতীয় টেস্টের চতুর্থ দিনে দ্বিতীয় ইনিংসে ৫-উইকেট দখল করেন তিনি। অভিষেক টেস্টে শেন ও’কনরকে টেলরের কটে পরিণত করে নিজস্ব পঞ্চম উইকেট পান। ইনিংসে তার বোলিং পরিসংখ্যান ছিল ৫/৩৯। দুই টেস্ট পরই গ্লেন ম্যাকগ্রা তার স্থলাভিষিক্ত হন। অথচ, সময়ে তিনি ২০ গড়ে মানানসই বোলিং করতেন। এরপর আঘাতের কবলে পড়ে দ্রুত পর্দার অন্তরালে চলে যান। == অবসর == ১৯৯৭-৯৮ মৌসুমে তিনি আরও চারটি শেফিল্ড শিল্ডের খেলায় অংশ নিয়েছিলেন। তন্মধ্যে দুইবার চার উইকেট লাভের সক্ষমতা দেখান। ১৯৯৮-৯৯ মৌসুমে দুই খেলায় অংশ নিয়ে মাত্র এক উইকেট পান। ১৯৯৯-২০০০ মৌসুমের পুরোটা সময়ে খেলার জগৎ থেকে দূরে অবস্থান করেন। ডিসেম্বর, ২০০০ সালে পরের খেলায় অংশ নেন। এটিই পুরা কাপে তার সর্বশেষ অংশগ্রহণ ছিল। ২০০৩-০৪ মৌসুমে সকল স্তরের ক্রিকেট খেলা থেকে অবসর গ্রহণ করেন। এরপর ভিক্টোরিয়ান প্রিমিয়ার ক্রিকেটে মেলবোর্ন ক্রিকেট ক্লাবে খেলেছিলেন। == তথ্যসূত্র == == আরও দেখুন == শেফিল্ড শিল্ড ড্যামিয়েন ফ্লেমিং মাইকেল কাসপ্রোভিচ অকল্যান্ড ক্রিকেট দল অস্ট্রেলীয় টেস্ট ক্রিকেটারদের তালিকা টেস্ট ক্রিকেট অভিষেকে উইকেট লাভকারী অস্ট্রেলীয় ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার ক্রিকেট অভিষেকে উইকেট লাভকারী ক্রিকেটার বিষয়শ্রেণী:নিউ সাউথ ওয়েলসের ক্রিকেটার ক্রিকেটার (অস্ট্রেলিয়া) থেকে আগত ক্রিকেটার ক্রিকেট ক্লাবের ক্রিকেটার
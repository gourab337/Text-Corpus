'''বিজলী''' ১৯২০ সালে প্রথম প্রকাশিত একটি সাপ্তাহিক বাংলা পত্রিকার নাম। এটি একটি চলচ্চিত্র বিষয়ক পত্রিকা ছিলো, যার উদ্যোক্তা নলিনীকান্ত সরকার, বারীন্দ্রকুমার ঘোষ, শচ্চিদানন্দ সেনগুপ্ত, অরুণ সিংহ এবং দীনেশ রঞ্জন দাস। এর সম্পাদকদের মধ্যে উল্লেখযোগ্য ছিলো নলিনীকান্ত সরকার, প্রবোধকুমার সান্যাল প্রমুখ। এই পত্রিকায় ১৯২২ সালের জানুয়ারি, ২২ পৌষ ১৩২৮ বঙ্গাব্দ শুক্রবারে প্রথম কাজী নজরুল ইসলামের "বিদ্রোহী" কবিতা প্রকাশিত হয়। সে সময় পত্রিকাটির সম্পাদক ছিলো নলিনীকান্ত সরকার। ঐদিন বিজলী পত্রিকা দুই বার ছাপতে হয়েছিল, যার সংখ্যা ছিলো ২৯ হাজার। মুজাফফর আহমদের কাছ থেকে জানা যায়, সেদিন কমপক্ষে দুই লাখ মানুষ বিদ্রোহী পড়েছিল। প্রথম প্রকাশ নিয়ে মতভেদ আছে, প্রাণতোষ চট্টোপাধ্যায়ের বলেন, ''বিদ্রোহী'' কবিতা প্রথমে মোসলেম ভারত-এ প্রকাশিত হয়। পরে সাপ্তাহিক ''বিজলী'' পত্রিকা প্রকাশ করে। নজরুল সম্পাদিত 'ধূমকেতু' পত্রিকায় 'বিদ্রোহী' কবিতাটি পরে ১ম বর্ষ, ১ম সংখ্যা, ২৬ শে শ্রাবণ, শুক্রবার, ১৩২৯, ১১ আগস্ট, ১৯২২ খ্রিস্টাব্দে প্রকাশিত হয়। সেখানে 'ধূমকেতু' পত্রিকার পৃষ্ঠা-৯-তে উল্লেখ করা হয়েছে, 'এই কবিতাটি প্রথমে 'মোসলেম ভারতে' বের হয়। পরে এটা 'বিজলী' 'প্রবাসী' প্রভৃতি পত্রিকায় উদ্ধৃত হয়। == তথ্যসূত্র == প্রকাশিত পত্রিকা
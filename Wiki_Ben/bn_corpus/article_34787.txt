'''জিন্দাপীর মসজিদ''' বাংলাদেশের বাগেরহাট জেলায় অবস্থিত একটি পুরাকীর্তি। বাগেরহাট খান জাহান আলী মাজার এর পশ্চিম পাশ কিছুদূর এগিয়ে একটি রাস্তা নেমে গেছে যার পাশে এক গুম্বুজ বিশিষ্ট একটি মসজিদ যা জিন্দা পীরের মাজার নামে পরিচিত। জিন্দাপীরের মাজার মসজিদ একই প্রাচীর বেষ্টিত এলাকায় অবস্থিত। == বর্ণনা == একগম্বুজ বিশিষ্ট মধ্যযুগীয় এই মসজিদটি জিন্দাপীর মাজার কমপ্লেক্সের উত্তর-পশ্চিম কোনায় অবস্থিত। এই মসজিদের চারপাশের চারটি গোলাকার বুরুজ রয়েছে। মসজিদের দেয়ালগুলো গড়ে ১.৫২মিঃ পুরু। পূর্বের দেওয়ালে তিনটি দরজা পশ্চিমের দেওয়ালে তিনটি মেহরাব আছে। উত্তর দক্ষিণ দেয়ালে টি করে দরজা। মসজিদে আট কোণাকৃতি ৪টি মিনার আছে যা বলয়-সমৃদ্ধ। মসজিদের গায়ে এখনও কিছু পোড়ামাটির চিত্রফলক আছে। মসজিদের নির্মান দেয়ালে পোড়াটির চিত্র খান-ই-জাহানী স্টাইলের পরিচয় প্রদান করে না। এই মসজিদটি পরবর্তীকালের। হোসেন শাহ বা তার পুত্র নুসরত শাহর আমলে নির্মিত হয়েছিল। জিন্দাপীরের প্রকৃত নাম মতভেদ রয়েছে। কোন কোন ঐতিহাসিকের মতে তার নাম আহমদ খা। মি: ওমালীর মতে আহমদ আলী। আ: ফ: ম: জলিল এর মতে সৈয়দ আহমদ শাহ ওরফে জিন্দাপীর। মাযারের উত্তর পাশে একটি পাকা কবর আছে। যা জিন্দা পীরের পুত্রের কবর বলে চিহ্নিত হয়। ভাঙা অবস্থায় থাকা ছাদের অর্ধগোলাকার গম্বুজটি ২০০২ সালে সংস্কার করা হয়। == তথ্যসূত্র == ২. বাঙলাদেশের প্রত্নসম্পদ: আবুল কালাম মোহাম্মদ যাকারিয়া জেলার মসজিদ
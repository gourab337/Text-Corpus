পর্তুগিজ ভাষা ব্রাজিলের সরকারি ভাষা। দেশের প্রায় ৯৬% লোক পর্তুগিজ ভাষাতে কথা বলে। এখানকার প্রত্যন্ত অঞ্চলে প্রায় ১৯০টি আদিবাসী আমেরিকান ভাষা প্রচলিত। এগুলির প্রতিটিতে বক্তাসংখ্যা খুবই কম এবং বর্তমানে এগুলির অনেকগুলির অস্তিত্ব হুমকির সম্মুখীন। সব মিলিয়ে আদিবাসী ভাষাগুলিতে মাত্র কয়েক লক্ষ লোক কথা বলে। এদের মধ্যে সবচেয়ে বেশি বক্তাবিশিষ্ট ভাষাগুলি হল বানিওয়া ভাষা, গুজাজারা ভাষা, গুয়ারানি ভাষা, কাইংগাং ভাষা, তেরেনা ভাষা, তিকুনা ভাষা এবং ইয়ানোমামি ভাষা। এছাড়াও এখানে মেনোনাইট জার্মান ভাষা এবং রোমানি ভাষার উল্লেখযোগ্য সংখ্যক বক্তা আছে। আরও বেশ কিছু অভিবাসী ভাষা এখানে প্রচলিত, যেমন জাপানি ভাষা, জার্মান ভাষা এবং ইতালীয় ভাষা। আন্তর্জাতিক কাজকর্মে ইংরেজি ভাষার ব্যবহার আগের চেয়ে বেড়েছে। == বহিঃসংযোগ == ব্রাজিলের ভাষার উপর এথনোলগ-এর রিপোর্ট বিষয়শ্রেণী:দেশ অনুযায়ী ভাষা আমেরিকার ভাষা ভাষা
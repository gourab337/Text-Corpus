'''মন্টি রোজা''' (ইতালীয় এবং জার্মান) আল্পস পর্বতমালার একটি তুষারাবৃত বৃহৎ পর্বত। মন্টি রোজার প্রধান পর্বতশীর্ষের নাম ডুফোরস্পিটজা। যিনি পর্বতশীর্ষটির প্রথম উচ্চতা পরিমাপ করেন, তার নাম অনুসারে এটির নামকরণ হয়েছে। এই শীর্ষটি সমুদ্রপৃষ্ঠ থেকে ৪৬৩৪ মিটার বা ১৫২০৩ ফুট উচ্চতায় অবস্থিত। মন্টি রোজা সুইজারল্যান্ডের সর্বোচ্চ পর্বত। আল্পস পর্বতমালায় উচ্চতার দিক থেকে এটি দ্বিতীয়। সুইজারল্যান্ড এবং ইতালীর সীমান্ত অঞ্চলে এটির অবস্থান। তবে এর প্রধান পর্বতশীর্ষ ডুফোরস্পিটজা সুইজারল্যান্ড অংশে অবস্থিত। সুইস ভূতাত্ত্বিক এবং পর্যটক হোরেস বেনেডিক্ট অষ্টাদশ শতকে মন্টি রোজার উচ্চতা পরিমাপ করেন। ঊনবিংশ শতাব্দীর শুরুতে বেশ কয়েকটি প্রচেষ্টার পর ১৮৫৫ সালে প্রথমবারের মত সফলভাবে পর্বতশীর্ষে আরোহন করেন ম্যাথুস ইয়োহানেস এবং তাদের দল। দলে আটজন পর্বতারোহী এবং তিনজন গাইড ছিলেন। তবে মন্টি রোজার পূর্ব পৃষ্ঠে প্রথমবারের মত আরোহন করা হয় ১৮৭২ সালে। প্রতি বছরের গ্রীষ্মে অনেক পর্বতারোহী এবং পর্যটক মন্টি রোজার পশ্চিম দিক থেকে শীর্ষে আরোহণের চেষ্টা করেন। এছাড়া পর্যটকেরা মন্টি রোজা থেকে ম্যাটারহর্ন পর্যন্ত বিস্তৃত আল্পস পর্বতশৃঙ্গ দেখার জন্যেও আসে। ==ভৌগোলিক অবস্থান বর্ণনা== মন্টি রোজা সুইজারল্যান্ডের ফ্যালিস ক্যান্টনের সীমান্ত ঘেষে অবস্থিত। এর অপর পাশে ইতালীর পিডমন্ট। তবে মন্টি রোজার পর্বতশীর্ষ ডুফোরস্পিটজা সুইজারলান্ডেই অবস্থিত। সুইজারল্যান্ডের সেরম্যাট শহরে এটির অবস্থান। সবচেয়ে কাছের জনবসতি ইতালীতে অবস্থিত। পর্বতের বিপরীত দুই পাশের প্রাকৃতিক অবস্থা বেশ ভিন্ন। সুইজারল্যান্ড অংশ হিমবাহে ঢাকা। এই অঞ্চলে জনবসতি নেই বললেই চলে। পর্বতের পূর্ব অংশ, অর্থাৎ ইতালীত অংশে ২৪০০ মিটার উচ্চ খাড়া পর্বতপৃষ্ঠ অবস্থিত, যার অপর পাসে মাকুগনাগা গ্রাম রয়েছে। মন্টি রোজা পর্বতটির অধিকাংশ অংশ তুষারে আবৃত। কেবল এর শীর্ষটি কঠিন পাথরে ঢাকা। ইতালীয় অংশের সর্বোচ্চ শীর্ষ হল গ্রেন্সগিপফেল। মূল পর্বতমালার বাহিরে মন্টি রোজাই আল্পস-এর সর্বোচ্চ শৃঙ্গ। ম্যাটার উপত্যকা ঘিরে অবস্থান করা পাহাড়গুলোড় মধ্যে মন্টি রোজাই সর্বোচ্চ উচ্চতাবিশিষ্ট। এর পশ্চিমে লিস্কাম্, সভিলিংগ, ব্রাইটহর্ন এবং ম্যাটারহর্ন পর্বত অবস্থিত। উত্তরে ভাইসহর্ন এবং ডম পর্বতের অবস্থান। মন্টি রোজার উত্তর-পশ্চিমে ক্লোমিটার দূরের গোর্নেরগ্র্যাট শীর্ষটিতে পর্যটক দর্শকরা বেশি আসে মন্টি রোজার দৃশ্য উপভোগ করতে। এই শীর্ষের উচ্চতা প্রায় ৩১০০ মিটার এবং সেরম্যাট শহর থেকে ট্রেনে এখানে পৌছানো যায়। == প্যানোরামা == ==তথ্যসূত্র== ==বহিঃসংযোগ== ডুফোরস্পিটজা SummitPost.org ডুফোরস্পিটজা Hikr.org ৩৬০ ডিগ্রী প্যানোরমা পর্বত পর্বতমালার পর্বত
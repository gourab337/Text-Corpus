'''ভির্জিনিয়া বোল্তেন''' (, ১৮৭০–১৯৬০) ছিলেন জার্মান বংশদ্ভুত আর্জেন্টিনিয় নৈরাজ্যবাদী। তিনি ছিলেন একজন প্রতিভাধর বাগ্মী, যিনি মূলত আর্জেন্টিনায় বাস করতেন। ১৯০২ সালে তাকে উরুগুয়েতে নির্বাসিত করা হয়। ==জীবনী== ভির্জিনিয়া বোল্তেন, একজন জার্মান অভিবাসী হিসেবে ১৮৭০ সালে উরুগুয়ের সান লুইস বা সান হুয়ানে জন্মগ্রহণ করেছিলেন। এবং পরবর্তীকালে পরিবারসহকারে তিনি আর্জেন্টিনার রোজারিওতে স্থানান্তরিত হন। তার পিতা ছিলেন একজন জার্মান পথ বিক্রেতা। তিনি আর্জেন্টিনার সান হুয়ান প্রদেশে শৈশব অতিবাহিত করেন। কৈশর বয়সে পৌঁছনোর পর কিছুদিন যাবৎ শ্রমিকদের জন্য জুতা তৈরীর কাজ করেছিলেন এবং পরবর্তীকালে একটি চিনি শোধনাগারে শ্রমিক হিসেবে কাজ করেছিলেন তিনি। কারখানার অধিকাংশই ছিলেন ইউরোপিয় অভিবাসী এবং তাদের মধ্যে অনেক নারীও ছিলেন। জুতা তৈরীর কাজ করাকালীন সময় হুয়ান মার্কেজের সঙ্গে তার সাক্ষাৎ ঘটে, যিনি জুতা শ্রমিক ইউনিয়নের একজন সংগঠক ছিলেন, এবং পরবর্তীকালে যাকে তিনি বিয়ে করেছিলেন। নৈরাজ্যবাদী বৃত্তে সক্রিয় ভূমিকা থাকাকালীন সময়ে পিয়েত্রো গোরির সঙ্গে তার জানাশোনা ছিল। নারীবাদী নৈরাজ্যবাদী কার্যকলাপ, এবং শ্রমিক আন্দোলন কার্যকলাপে দীর্ঘ বছর জড়িত থাকার পরে, তাকে তিনি ১৯০২ সালে রেসিডেন্স আইনের অধীনে উরুগুয়েতে নির্বাসন দেয়া হয়। ==সক্রিয়তা== ১৮৮৮ সালে বোল্টেন ''দ্য ওয়ার্কিং বেকার অব রোজারিও'' () প্রকাশকদের একজন হয়ে ওঠেন, যা ছিলো আর্জেন্টিনায় প্রথম প্রকাশিত নৈরাজ্যবাদী সংবাদপত্রের মধ্যে একটি। ১৮৮৯ সালে, তিনি রোজারিওতে সিমিস্ট্রেসেস' বিক্ষোভ এবং অনুবর্তী ধর্মঘট সংগঠিত করেছিলেন, যা ছিল সম্ভবত আর্জেন্টিনায় নারী শ্রমিকদের প্রথম ধর্মঘট। ১৮৯০ সালে ভির্জিনিয়া বোল্তেন, রুমুলো ওভিদি এবং ফ্রান্সিসকো বেরি প্রথম মে দিবস বিক্ষোভের প্রধান সংগঠক ছিলেন। ''দ্য ওয়ার্কিং বেকার অব রোজারিও'' অন্যান্য সম্পাদক বিক্ষোভ প্রতিষ্ঠায় সমানভাবে গুরুত্বপূর্ণ ভূমিকা রেখেছিলেন। এপ্রিল ৩০, ১৮৯০ সালে, (বিক্ষোভের আগের দিন), বোল্তেনকে স্থানীয় পুলিশ বাহিনী কর্তৃক আটক এবং জিজ্ঞাসাবাদ করা হয়, এলাকার প্রধান কারখানার বাইরে লিফলেট বিতরণের জন্য। মে দিবসের মিছিল চলাকালীন সময়ে তিনি কয়েক হাজার শ্রমিকের একটি দলকে নেতৃত্বদানের মধ্যমে উরুগুয়ে রাজধানী মোন্তেবিদেও শহরের প্রধান চত্ত্বর প্লাজা লোপেজের দিকে মার্চ করে নিয়ে যান। মার্চ করার সময় সর্বত্র পথ তিনি লাল পতাকা বহন করেছিলেন, যার উপর লেখা ছিল "মে মাসের প্রথম বিশ্বজনীন ভ্রাতৃত্ব" ()। ===লা ভোজ দে লা মুহের=== বোল্তেন সম্ভবত ''লা ভোজ দে লা মুহের'' () নামক একটি সংবাদপত্র প্রকাশনার জন্য দায়ীত্বশীল ছিলেন, যা জানুয়ারি ১৮৯৬ থেকে জানুয়ারি ১৮৯৪ সালের মধ্যে আর্জেন্টিনায় রোজারিওতে নয়বার প্রকাশিত হয়েছিল, এবং সংক্ষেপে ১৯০১ সালে পুনর্জাগরিত হয়েছিল। পরবর্তীকালে একই নামের একটি অনুরূপ সর্বজনবিদিত কাগজ মোন্তেবিদেওেত প্রকাশিত হয়েছিল, মনে হয় যে বোল্টেন তার নির্বাসনের পর এটি সম্পাদিত করেছিলেন। ===লা নিউভা সেন্ডা=== উরুগুয়েতে, বোল্তেন তার সক্রিয়তা অব্যাহত রাখেন এবং ১৯০৯ থেকে ১৯১০ সাল পর্যন্ত ''লা নিউভা সেন্ডা'' () নামে একটি সংবাদপত্র প্রকাশ করেছিলেন। ===অন্যান্য প্রকাশনা=== তিনি সাময়িকী এবং পত্রিকায় অনেক প্রবন্ধ প্রকাশ করেছেন, যার মধ্যে অধিক উল্লেখযোগ্য ছিল, ''লা প্রোতেস্তা'' এবং ''লা প্রোতেস্তা হুমানা''। ==লিগ্যাসি== ===পার্ক=== পুয়েত্রো মাদেরো, বুয়েনোস আইরেসের একটি জেলা, তার সম্মানে প্রদত্ত পার্কের নাম। ===চলচ্চিত্র=== ২০০৭ সালে, আর্জেন্টিনায় সান লুইস প্রদেশের সরকার ভির্জিনিয়া বোল্তেনের সম্মানে একটি চলচ্চিত্র নির্মানের জন্য তহবিল গঠনের সিদ্ধান্ত নেয়। চলচ্চিত্রটি প্রধানত ভির্জিনিয়া বোল্তেনের জীবন, নৈরাজ্যবাদী নারীবাদ এবং সামাজিক অবস্থার ওপর দৃষ্টিপাত করেছে। চলচ্চিত্রটির শিরোনাম রাখা হয় ''নো গড, নো মাস্টার, নো হাসবেন্ড'' () একটি সংবাদপত্রের মূলমন্ত্রে পর এবং যেখানে ভির্জিনিয়া বোল্তেনের চরিত্রে অভিনয় করেছেন হুলিয়েতা ডিয়াজ। চলচ্চিত্রটি আর্জেন্টিনায় এপ্রিল ২৯, ২০১০ সালে মুক্তি পেয়েছিল এবং পরিচালনা করেছিলেন স্প্যানিয় পরিচালন লাওরা মানা। ==তথ্যসূত্র== ==বহিঃসংযোগ== ভির্জিনিয়া বোল্তেন আনার্কোপিডিয়া ভির্জিনিয়া বোল্তেন রিভিস্তা মিস্তুরা ভির্জিনিয়া বোল্তেন একুরেড জন্ম মৃত্যু নৈরাজ্যবাদী নারীবাদী বংশদ্ভুত আর্জেন্টিনিয় ব্যক্তি আর্জেন্টিনিয় নির্বাসিত
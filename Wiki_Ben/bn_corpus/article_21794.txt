'''জর্জো নেপোলিতাইনো''' (; জন্ম: ২৯ জুন, ১৯২৫) ইতালির নেপলসে জন্মগ্রহণকারী বিশিষ্ট রাজনীতিবিদ। মধ্য-বামপন্থী জোটের প্রার্থী ইতালীয় প্রজাতন্ত্রের একাদশ রাষ্ট্রপতি হিসেবে ক্ষমতাসীন রয়েছেন। ২০০৬ সালে চতুর্থ দফার নির্বাচনের মাধ্যমে রাষ্ট্রপতিরূপে প্রথমবারের মতো নির্বাচিত হন। নির্বাচিত হবার জন্য তার প্রয়োজন ছিল ৫০৫ ভোট; কিন্তু প্রতিনিধি পরিষদের সদস্যদের ১০০৯ ভোটের মধ্য থেকে তিনি ৫৪৩ ভোট পেয়েছিলেন। ইতালীয় সরকারের প্রধান হিসেবে প্রধানমন্ত্রী রোমানো প্রোদি’র নেতৃত্বাধীন মধ্য-বামপন্থী জোটের সদস্যদের কাছ থেকেই অধিকাংশ সমর্থন পেয়েছেন। সাবেক রাষ্ট্রপ্রধান কার্লো আজেলিও চিয়াম্পি’র কাছ থেকে নেপোলিতানো রাষ্ট্রপতির কার্যালয়ের দায়িত্বভার গ্রহণ করেন। == প্রারম্ভিক জীবন == জর্জো নেপোলিতানো নেপলসে জন্মগ্রহণ করেন। ১৯৪২ সালে দ্বিতীয় নেপলস ফেদেরিকো বিশ্ববিদ্যালয় থেকে ম্যাট্রিকুলেশন ডিগ্রী লাভ করেন। ইতালির ফ্যাসিবাদে অংশগ্রহণের জন্য ’জোভেন্তু ফ্যাসিস্টা’ নামের স্থানীয় ফ্যাসিস্ট যুব সংগঠনের সদস্য হয়েছিলেন তিনি। পরবর্তীকালে তিনি বিষয়ে বলেন যে, সংগঠনটি গড়ে উঠেছিল মূলত বুদ্ধিবৃত্তিক সম্পদকে লুকিয়ে রাখার হাত থেকে রক্ষাকল্পে। উচ্চ বিদ্যালয়ে অধ্যয়নকালীন সময়ে থিয়েটারের ভক্ত-অনুরাগী ছিলেন নেপোলিতানো। বিশ্ববিদ্যালয়ে থাকাকালীন তিনি থিয়েটার পর্যালোচনাকারী সাপ্তাহিক সাময়িকী নবম ম্যাগিওতে লিখতেন। মাঝে-মধ্যে জোভেন্তু ফ্যাসিস্টা কর্তৃক নাটকে স্বলসময়ের জন্য অংশগ্রহণ করতেন। নেপলসের টিত্রো মার্কাদান্তে এলাকায় সালভেতোর ডি গিয়াকোমো’র কমেডি নাটকে অভিনয় করেন। শুরুর দিকে তিনি অভিনেতা হবার স্বপ্ন দেখতেন। সেজন্যে তিনি টিত্রো মার্কাদান্তে এলাকায় বেশ কয়েকটি প্রোডাকশনে অভিনয়ও করেছেন। == দ্বিতীয় বিশ্বযুদ্ধে ভূমিকা == ১৯৪৩ থেকে ১৯৪৫ মেয়াদকালে দ্বিতীয় বিশ্বযুদ্ধের শেষ পর্যায়ে নাজি জার্মানি কর্তৃক ইতালীয় সমাজতান্ত্রিক প্রজাতন্ত্র নামের একটি পুতুল রাজ্য গঠিত হয়। নেপোলিতানো তার বন্ধুরা ইতালীয় পুণর্জাগরণ আন্দোলনে সম্পৃক্ত থেকে জার্মানি ইতালীয় ফ্যাসিবাদী বাহিনীর বিরুদ্ধে অনেকবার প্রতিরোধ ব্যবস্থা গড়ে তোলেন। তন্মধ্যে, নবম ম্যাগিও সাময়িকীর কার্যালয় দখল করে কার্ল মার্কসের ছদ্মাবরণে বিভিন্ন নিবন্ধ প্রকাশ করে অনেকগুলো দলের মাঝে বিতরণের ব্যবস্থা করতেন। == রাজনৈতিক জীবন == ইতালির কমিউনিস্ট পার্টির দীর্ঘদিনের সদস্য ছিলেন জর্জো নেপোলিতানো। পরবর্তীকালে ডেমোক্র্যাটস অব দ্য লেফট দলের সদস্যরূপে ১৯৯২-১৯৯৪ মেয়াদে প্রতিনিধি পরিষদের সভাপতি এবং ১১৯৬-১৯৯৮ মেয়াদকালে ইতালির দায়িত্ব পালন করেন। ২০০৫ সালে আজীবন সিনেটর হিসেবে মনোনীত হন। এরই ধারাবাহিকতায় ১০ মে, ২০০৬ তারিখে ইতালির রাষ্ট্রপতি হিসেবে নির্বাচিত হন। কিন্তু, সাবেক রাষ্ট্রপ্রধান কার্লো আজেলিও চিয়াম্পি’র মেয়াদকাল শেষ হবার পর ১৫ মে, ২০০৬ তারিখে শপথ গ্রহণের মাধ্যমে রাষ্ট্রপতির কার্যালয়ের দায়িত্বভার গ্রহণ করেন। তিনিই হচ্ছেন ইতালির প্রথম রাষ্ট্রপতি, যিনি ইতালীয় কমিউনিস্ট পার্টির সদস্য ছিলেন এবং প্রথমবারের মতো দ্বিতীয় মেয়াদে রাষ্ট্রপতিরূপে নির্বাচিত হয়েছেন। == সম্মাননা == নাইট গ্র্যান্ড ক্রস অর্ডার অব মেরিট অব দি ইতালীয় রিপাবলিক নাইট উইদ কলার অর্ডার অব পিওস নাইন ড্যান ডেভিড প্রাইজ (২০১০) গ্র্যান্ড স্টার (২০০৭) অর্ডার অব দ্য হোয়াইট ঈগল (২০১২) স্যাশ অব দি অর্ডার অব দ্য স্টার অব রোমানিয়া (২০১১) গ্র্যান্ড ক্রস (বা ১ম শ্রেণী) অব দি অর্ডার অব দ্য হোয়াইট ডাবল ক্রস (২০০৭) == তথ্যসূত্র == == বহিঃসংযোগ == রাষ্ট্রপতি জন্ম ব্যক্তি রাজনীতিবিদ বিশ্বযুদ্ধকালীন ইতালির ব্যক্তি কমিউনিস্ট পার্টির রাজনীতিবিদ কমিউনিস্ট
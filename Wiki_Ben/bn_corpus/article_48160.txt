'''সোমনাথ লাহিড়ী''' (১ সেপ্টেম্বর, ১৯০৯ ১৯ অক্টোবর, ১৯৮৪) একজন সাম্যবাদী নেতা, বাঙালি তাত্ত্বিক সাহিত্যিক। ভারতের সংবিধান রচনার জন্যে গণপরিষদে তিনিই একমাত্র কমিউনিস্ট সদস্য ছিলেন। ==প্রারম্ভিক জীবন== ১৯৩০ সালে বিপ্লবী রাজনীতিবিদ ভূপেন্দ্রনাথ দত্তর সংস্পর্শে এসে মার্ক্সবাদে আকৃষ্ট হন। ১৯৩১ সালে গঠিত ই.বি রেলওয়ে শ্রমিক ইউনিয়নের উদ্যোক্তা ছিলেন। সেই বছরই ভারতের কমিউনিস্ট পার্টির সদস্যপদ লাভ করেন। কমিউনিস্ট পার্টির আদি পর্বে যে ক্যালকাটা কমিটি গঠিত হয়, তার অন্যতম সদস্য ছিলেন সোমনাথ লাহিড়ী। ==রাজনীতি== লাহিড়ী ছিলেন একাধারে তাত্বিক সাংগঠনিক নেতা। কমিউনিস্ট পার্টি নিষিদ্ধ হলে আত্মগোপনে চলে যান। ১৯৩৩ সালে জামশেদপুরে টিস্কোতে প্রথম শ্রমিক সংগঠন গড়ে তোলেন তিনি। ট্রাম শ্রমিক আন্দোলনেও সোমনাথ লাহিড়ির নাম অগ্রগণ্য ছিল। ১৯৩৩ সালের ডিসেম্বর মাসে কলকাতায় দলের সর্বভারতীয় সম্মেলন অনুষ্ঠিত হয়। সম্মেলনে আব্দুল হালিম, রণেন সেনের সাথে বাংলার প্রতিনিধিত্ব করেন তিনি। কংগ্রেস সভাপতি সুভাষচন্দ্র বসুর প্রস্তাব অনুযায়ী লেফট কনসোলিডেশন কমিটিতে তিনি বামপন্থী নেতা বঙ্কিম মুখার্জীর সাথে নির্বাচিত হন। ১৯৪৪ সালে কলকাতায় ঐতিহাসিক ধাঙড়দের ধর্মঘটে নেতৃত্ব দান করেন। ১৯৩৩-৫০ সাল অবিভক্ত কমিউনিস্ট পার্টির কেন্দ্রীয় কমিটির ১৯৪৮-৫০ পলিটব্যুরোর সদস্য ছিলেন। ১৯৫৭-৭৬ পশ্চিমবঙ্গ বিধানসভার সদস্য এবং ১৯৬৭-৬৯ যুক্তফ্রন্ট মন্ত্রীসভার সদস্য ছিলেন। তিনি ছিলেন রাজনীতির জগতে সর্বজনশ্রদ্ধেয় মানুষ। তার নিজস্ব কোনো বাড়ি জমি এমনকি ব্যাঙ্ক একাউন্টও ছিলনা বলে জানা যায়। ==সাহিত্য== সোমনাথ লাহিড়ী বামপন্থী আন্দোলনের পাশাপাশি ছিলেন একজন সুলেখক। তার প্রথম উল্লেখযোগ্য কাজ ভ্লাদিমির লেনিননের বিখ্যাত রচনা রাষ্ট্র বিপ্লব গ্রন্থের বঙ্গানুবাদ। তার রচিত গ্রন্থের নাম ''সাম্যবাদ''। গনশক্তি, আগে চলো, নিউ এজ, ন্যাশনাল ফ্রন্ট ইত্যাদি পত্রিকায় লিখতেন। ১৯৪৫ সালে দৈনিক স্বাধীনতা পত্রিকার সম্পাদক হন। কালান্তর পত্রিকা সম্পাদনা করেছেন। রাজনৈতিক বিশ্লেষন, ভাষার ব্যবহার সম্পাদকীয় লেখার কারনে তিনি ছিলেন ব্যতিক্রমী। ''কলিযুগের গল্প'' নামে একটি ছোটগল্পের সংকলন ছিল তার। তার ছোটগল্প বিভিন্ন ভাষায় অনুদিত হয়েছে। == তথ্যসূত্র == রাজনীতিবিদ রাজনীতিবিদ সাম্যবাদী জন্ম কমিউনিস্ট পার্টির রাজনীতিবিদ
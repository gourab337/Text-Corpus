'''ট্রাফিক সম্প্রচার কার্যক্রম''' বা '''ট্রাফিক এফএম ৮৮.৮''' বাংলাদেশ সরকারের মালিকানাধীন বাংলাদেশ বেতারের একটি এফএম রেডিও স্টেশন। স্টেশনটি ঢাকা মহানগরী তার আশেপাশের শ্রোতাদের উদ্দেশ্যে অনুষ্ঠান প্রচার করে থাকে। ==ইতিহাস== ২০০৫ সালের ২৬ মে তারিখে বাংলাদেশে বেতার ট্রাফিক সম্প্রচার কার্যক্রম স্টেশনটি চালু করে। ঢাকা মহানগরবাসীর মাঝে নিরাপদ সড়ক প্রতিষ্ঠা এবং ট্রাফিক সংশ্লিষ্ট বিষয়ে অধিকতর সচেতনতা সৃষ্টির উদ্দেশ্যে এই বেতার কেন্দ্রটি প্রতিষ্ঠা করা হয়। স্টেশনটি বাংলাদেশ বেতারের সদর দপ্তর থেকে কার্যক্রম পরিচালনা করে থাকে। ==অনুষ্ঠান== ট্রাফিক সম্প্রচার কার্যক্রম প্রতিদিন সকাল ৭টা-১২টা বিকেল ৪টা-রাত ৯টা পর্যন্ত মোট দুটি অধিবেশনেে ১০ ঘণ্টা অনুষ্ঠান প্রচার করে। এর প্রচারিত কার্যক্রমের মধ্যে রয়েছে জনপ্রিয় গান, জীবন্তিকা, স্পট, জিঙ্গেল, কৌতুক প্রভৃতি অনুষ্ঠানের মাধ্যমে বেতার শ্রোতাদের ট্রাফিক বিধি বিষয়ে সচেতনতা, নিরাপদ যাতায়াত, সড়ক ব্যবস্থাপনা, দুর্ঘটনা এড়াবার উপায়সহ যানবাহনের ফিটনেস, ট্রাফিক আইন অমান্যের শাস্তি ইত্যাদি বিষয়ে তথ্য প্রদান তা মেনে চলতে উদ্বুদ্ধকরণ। কেন্দ্রটি মোবাইল ফোনের মাধ্যমে ঢাকার বিভিন্ন এলাকায় নিয়োজিত প্রতিনিধিদের নিকট থেকে সরাসরি এবং পুলিশের ট্রাফিক নিয়ন্ত্রণ কক্ষ থেকে ট্রাফিকের খবর সংগ্রহ করে অনুষ্ঠানের ফাঁকে ফাঁকে স্বল্প বিরতিতে প্রচার করে। এছাড়া প্রতিদিন ৩০ মিনিট পরপর সংবাদ বুলেটিন শিরোনাম প্রচার করে, সেইসাথে খেলাধুলার খবর, ঢাকার উল্লেখযোগ্য অনুষ্ঠানমালার তথ্য, ইত্যাদি প্রচার করে। ==তথ্যসূত্র== ==বহিঃসংযোগ== বাংলাদেশ বেতার ট্রাফিক সম্প্রচার কার্যক্রম রেডিও স্টেশন
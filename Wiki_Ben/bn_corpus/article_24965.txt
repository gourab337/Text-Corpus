'''রুমানা আহমেদ''' (জন্ম: ২৯ মে, ১৯৯১) খুলনা জেলায় জন্মগ্রহণকারী বিশিষ্ট বাংলাদেশী মহিলা ক্রিকেটার। বাংলাদেশ জাতীয় মহিলা ক্রিকেট দলের পক্ষে আন্তর্জাতিক ক্রিকেট খেলে থাকেন। ডানহাতি ব্যাটসম্যান এবং ডানহাতি লেগ ব্রেক বোলার তিনি। রুমানা বাংলাদেশের সেরা মহিলা অল-রাউন্ডারদের মধ্যে অন্যতম। বাংলাদেশের মহিলা ক্রিকেটের ইতিহাসে প্রথম ওডিআই হ্যাট্রিক করার বিরল কীর্তিগাথার রচয়িতা তিনি। == খেলোয়াড়ী জীবন == রুমানার একদিনের আন্তর্জাতিকে অভিষেক ঘটে ২০১২ সালের ২৫ আগস্টে আয়ারল্যান্ড মহিলা ক্রিকেট দলের বিরুদ্ধে। তার সেরা বোলিং পরিসংখ্যান হচ্ছে ভারতের বিপক্ষে ২০ রান দিয়ে উইকেট লাভ। ২০১৬ সালে আয়ারল্যান্ড সফরে বাংলাদেশের পক্ষে তৃতীয় একদিনের আন্তর্জাতিকে ঐতিহাসিক হ্যাট্রিক করেন তিনি। বাংলাদেশের পক্ষে তার হ্যাট্রিকটি আন্তর্জাতিক ক্রিকেটে প্রথম। খেলায় তিনি ৩/২০ বোলিং পরিসংখ্যান গড়ে বাংলাদেশকে ১০ রানের নাটকীয় বিজয় এনে দেন ১-০ ব্যবধানে ওডিআই সিরিজ জয়ে সবিশেষ ভূমিকা রাখেন। তিনি একেএকে কিম গার্থ, ক্লার শিলিংটন মেরি ওয়ালড্রনকে আউট করেন। তাকে যোগ্য সঙ্গ দেন খাদিজা তুল কুবরা লেগ স্পিনার ফাহিমা খাতুন। তারা উভয়েই দুই উইকেট নেন। তন্মধ্যে ফাহিমা নিজস্ব সেরা বোলিং গড়েন ২/১৩। অপর বামহাতি স্পিনার নাহিদা আক্তার পান এক উইকেট। ওডিআই সিরিজে তিনি ম্যান অব দ্য সিরিজের পুরস্কার লাভ করেন। রুমানার টুয়েন্টি ২০ আন্তর্জাতিকে অভিষেক ঘটে ২০১২ সালের ২৮ আগস্ট আয়ারল্যান্ড মহিলা ক্রিকেট দলের বিরুদ্ধে। == অধিনায়কত্ব == ১২ জানুয়ারি, ২০১৭ তারিখে সফরকারী দক্ষিণ আফ্রিকার বিপক্ষে অনুষ্ঠিত ওডিআইয়ের সিরিজে বাংলাদেশ দলের নেতৃত্ব দেন। খেলায় তিনি বল হাতে নিয়ে ৩২ রান দিয়ে কোন উইকেট না পেলেও ৩৭ রান সংগ্রহ করেন। খেলায় তার দল ৮৬ রানে পরাজিত হয়ে ০-১ ব্যবধানে পিছিয়ে পড়ে। == এশিয়ান গেমস == বাংলাদেশ ২০১০ সালে চীনের গুয়াংজুতে অনুষ্ঠিত এশিয়ান গেমসের মহিলা ক্রিকেট প্রতিযোগিতায় চীন জাতীয় মহিলা ক্রিকেট দলের বিরুদ্ধে ঐতিহাসিক রৌপ্যপদক লাভ করে। রুমানা উক্ত প্রতিযোগীতায় বাংলাদেশ জাতীয় মহিলা ক্রিকেট দলের অন্যতম খেলোয়াড় ছিলেন। তিনি ব্যাট এবং বলে উভয়ই ভাল দক্ষতা দেখাতে সামর্থ্য হন। == তথ্যসূত্র == == আরও দেখুন == ঋতু মণি বাংলাদেশ জাতীয় মহিলা ক্রিকেট দল মহিলাদের আন্তর্জাতিক ক্রিকেটে হ্যাট্রিকের তালিকা ২০১৬ বাংলাদেশ মহিলা ক্রিকেট দলের আয়ারল্যান্ড সফর == বহিঃসংযোগ == জন্ম গেমসের ক্রিকেটে পদক বিজয়ী এশিয়ান গেমসের ক্রিকেটার এশিয়ান গেমসের পদক বিজয়ী এশিয়ান গেমসের ক্রিকেটার গেমসে বাংলাদেশের পদক বিজয়ী বিভাগের ব্যক্তি ব্যক্তি মহিলা ক্রিকেটার মহিলা একদিনের আন্তর্জাতিক ক্রিকেটার মহিলা ক্রিকেট অধিনায়ক মহিলা টুয়েন্টি২০ আন্তর্জাতিক ক্রিকেটার একদিনের আন্তর্জাতিকে হ্যাট্রিক লাভকারী
'''অনুপম রায়''' () কলকাতা, পশ্চিমবঙ্গ, ভারতের বাংলা ভাষার সমসাময়িক উদীয়মান তরুণ গায়ক, গীতিকার এবং সুরকারদের মধ্যে অন্যতম। ২০১০ সালে সৃজিত মুখার্জির ''অটোগ্রাফ'' চলচ্চিত্রে "আমাকে আমার মতো থাকতে দাও" "বেঁচে থাকার গান" এর মাধ্যমে কলকাতার গানের জগতে আলোড়ন ফেলে দিয়েছিলেন তিনি। এর পরে আর পিছনে ফিরে তাকাতে হয়নি এই সৃজনশীল শিল্পীকে। ২০১৫ সালে "পিকু" সিনেমার সংগীত পরিচালনার মাধ্যমে বলিউডে পদার্পণ করেন তিনি এবং ছবিটির আবহ সংগীতের জন্য "ফিল্ম ফেয়ার এওয়ার্ড" পান। তিনি ''তুমি যাকে ভালোবাসো'' গানটির জন্য শ্রেষ্ঠ গীতিকার হিসেবে ২০১৬ সালে ভারতের ''৬৪তম জাতীয় চলচ্চিত্র পুরষ্কার'' লাভ করেন। ==প্রাথমিক জীবন== অনুপম রায় জন্মগ্রহণ করেন ২৯ মার্চ ১৯৮২ সালে। তিনি তার প্রাথমিক শিক্ষার ১০ বছর পার করেন কলকাতার সেন্ট.পালস ব্রডিং অ্যান্ড ডে স্কুল এ। তিনি তার কলেজ জীবন পার করেন বেহালার এমপি বিরলা ফাউন্ডেশন থেকে। অণুপম রায় কলকাতার যাদবপুর বিশ্ববিদ্যালয় থেকে ইলেক্ট্রনিক্স এন্ড টেলিকমিউনেকেশন ইঞ্জিনিয়ারিং পড়াশোনা করেছেন। তিনি যাদবপুর বিশ্ববিদ্যালয় থেকে২০০৪ সালে গোল্ড মেডেল অর্জন করেন। তিনি টেক্সাস ইনস্ট্রুমেন্টস বাঙ্গালোর, কলকাতা তে ২০০৪ সালের জুলাই থেকে ২০১১ সালের মার্চ পর্যন্ত এনালগ সার্কিট ডিজাইন ইঞ্জিনিয়ার হিসেবে কাজ করেছেন। ==সঙ্গীত জীবন== অনুপম রায় গানের সবকাজ নিজেই করেন। তার অধিকাংশ গানের ক্ষেত্রেই তিনি নিজেই গান লেখেন, সুর করেন এবং গান গান। ''অটোগ্রাফ'' চলচিত্রে তার গান "আমাকে আমার মতো থাকতে দাও" কে বাংলা ভাষার সেরা গানগুলোর একটি হিসেবে ধরা হয়। এরপরে ''চলো পাল্টাই'' সিনেমায় তার ''বাড়িয়ে দাও'' সহ বেশ কয়েকটি গান বেশ জনপ্রিয়তা পায়। তবে তার জনপ্রিয়তার বৃহঃস্পতি শুরু হয় ''বাইশে শ্রাবণ'' চলচিত্রের মাধ্যমে। এই চলচ্চিত্রের প্রত্যেকটি গান সুপারহিট হয়। বিশেষ করে রূপঙ্কর বাগচি শ্রেয়া ঘোষালের গাওয়া "গভীরে যাও" বছরের সেরা গান নির্বাচিত হয়। তবে জুড়িদের ভোটে সেরা গান নির্বাচিত হয় অনুপমের গাওয়া একবার বল তাছাড়া রূপম ইসলামের ''এই শ্রাবণ'' সপ্তর্ষী মুখোপাধ্যায়ের "যে কটা দিন" দারুণ জনপ্রিয়তা লাভ করে। এছাড়াও অনুপম ''জানি দেখা হবে'', ''বেডরুম'', ''ল্যাপটপ'', ''চোরাবালি (বাংলাদেশ)'', ''শুন্য অঙ্ক'', ''জাতিস্মর'', ''চতুষ্কোণ'', ''প্রাক্তন'', ''বেলাশেষে'' সহ বেশ কয়েকটি জনপ্রিয় চলচিত্রে কাজ করেছেন। তিনি ২০১৫ সালে সুজিত সরকার চলচিত্রের সঙ্গীত পরিচালনার মাধ্যমে বলিউডে পদার্পণ করেন। এরপর পিঙ্ক, রানিং শাদি ডট কম, ডিয়ার মায়া, পরি, অক্টোবরসহ বেশ কয়েকটি বলিউড চলচিত্রে কাজ করেছেন। এখন পর্যন্ত তার চারটি একক অ্যালবাম বেরিয়েছে- প্রথমটি "দূরবীনে চোখ রাখবো না", দ্বিতীয়টি "দ্বিতীয় পুরুষ", তৃতীয়টি ''বাক্যবাগীশ'' এবং চতুর্থটি ''এবার মরলে গাছ হবো। তার প্রতিটি অ্যালবামই দারুণ জনপ্রিয়তা লাভ করে। তবে অনেকের মতে সব কিছুকে ছাপিয়ে যায় দ্য অনুপম রায় ব্যান্ড-এর স্টেজ পারফরমেন্স। ==চলচ্চিত্র সমূহ== সাল চলচ্চিত্র কাজের বিভাগ আসছে ''ওয়ান লাইনার'' পরিচালক ২০১৫ ''সাহেব বিবি গোলাম'' পরিচালক ২০১৫ ''কাঠমান্ডু'' পরিচালক ২০১৫ ''ফ্যামিলি অল্যবাম'' পরিচালক ২০১৫ ''পিকু'' পরিচালক ২০১৪ ''চতুষ্কোণ'' পরিচালক ২০১৪ ''হাইওয়ে'' পরিচালক ২০১৪ ''প্রমোশন'' পরিচালক ২০১৪ ''উইন্ডো কানেকশন'' পরিচালক ২০১৪ ''ছায়া মানুষ'' গায়ক ২০১৩ ''মিশর রহস্য'' গায়ক ২০১৩ ''স্টাগলাস'' গায়ক ২০১৩ ''নামতে নামতে'' গায়ক ২০১৩ ''শূন্য অঙ্ক'' পরিচালক ২০১২ ''বাইসাইকেল কিক'' গায়ক ২০১২ ''চোরাবালি'' পরিচালক ২০১২ ''হেমলক সোসাইটি'' পরিচালক ২০১২ ''ল্যাপটপ'' পরিচালক ২০১১ ''শয়তান'' ২০১১ ''বেডরুম'' গায়ক ২০১১ ''জানি দেখা হবে'' গায়ক ২০১১ ''রং মিলান্তি'' পরিচালক ২০১১ ''বাইশে শ্রাবণ'' পরিচালক ২০১১ ''চলো পাল্টাই'' পরিচালক ২০১০ ''অটোগ্রাফ'' পরিচালক ==একক অ্যালবাম== দূরবীনে চোখ রাখবো না দ্বিতীয় পুরুষ ''বাক্যবাগীশ এবার মরলে গাছ হবো ==দ্য অনুপম রায় ব্যান্ড== অনুপম রায়- গায়ক/গীতিকার রিশভ রায়- গিটার কৌস্তভ বিশ্বাস- বেজ গিটার নবারুন বোস- কী-বোর্ড সন্ধিপন পাড়ই- ড্রামস সাবেক সদস্য শুভদীপ ব্যানাজী-গিটার রোহিত মুখাজী-বেজ গিটার ==তথ্যসূত্র== ==বহিঃসংযোগ== অফিশিয়াল ওয়েবসাইট জন্ম ব্যক্তি সঙ্গীতশিল্পী সঙ্গীতশিল্পী কণ্ঠশিল্পী
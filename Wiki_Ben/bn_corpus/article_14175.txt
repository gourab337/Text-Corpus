বিপিনবিহারী গাঙ্গুলি স্ট্রিটে বিপিনবিহারী গঙ্গোপাধ্যায়ের মূর্তি '''বিপিনবিহারী গাঙ্গুলি স্ট্রিট''' বা '''বি বি গাঙ্গুলি স্ট্রিট''' (পূর্বনাম '''বউবাজার স্ট্রিট''') মধ্য কলকাতায় পূর্ব-পশ্চিমে বিস্তৃত একটি গুরুত্বপূর্ণ রাস্তা। কলকাতার প্রথম যুগে রাস্তাটি ''পূর্বদিকের পথ'' বা ''অ্যাভিনিউ টু দি ইস্টওয়ার্ড'' নামে অভিহিত হত। লর্ড কর্নওয়ালিসের আমলে এই রাস্তাটির নাম ছিল '''বৈঠকখানা স্ট্রিট'''। ১৭৮৫ সালের মানচিত্রে লালবাজার থেকে শিয়ালদহ পর্যন্ত প্রসারিত এই রাস্তাটি বৈঠকখানা স্ট্রিট বা বউবাজার নামে উল্লিখিত। উনিশ শতকের দ্বিতীয় পাদে বিশ্বনাথ মতিলাল নামে বিখ্যাত বউবাজারের এক অবাঙালি ব্যবসায়ী তার কন্যাসমা প্রিয় বাঙালি পুত্রবধূকে বউবাজারের বাজারটি দান করেন। বিশ শতকে এই রাস্তাটির নাম বদলে বিপিন বিহারী গাঙ্গুলি স্ট্রিট রাখা হয়। বর্তমানে বি বি গাঙ্গুলি স্ট্রিট শিয়ালদহ রেলওয়ে টার্মিনাসের সঙ্গে শহরের কেন্দ্রীয় প্রশাসনিক বাণিজ্য অঞ্চল বিবাদীবাগের সংযোগ রক্ষা করছে। শিয়ালদহের দিকে এই রাস্তার পূর্বপ্রান্তে একটি বিরাট সবজি-বাজার থাকার দরুন অঞ্চলটি বেশ ঘিঞ্জি। এই কারণে যাত্রীরা অনেকে বাসের বদলে হেঁটে বিবাদীবাগে যাওয়া পছন্দ করেন। বি বি গাঙ্গুলি স্ট্রিট একমুখী। শিয়ালদহ থেকে বিবাদীবাগের দিকেই কেবল যান চলাচল করতে পারে। রাজা রামমোহন রায় সরণি, কলেজ স্ট্রিট, চিত্তরঞ্জন অ্যাভিনিউ রবীন্দ্র সরণি এই রাস্তাটিকে ক্রস করে গেছে। == তথ্যসূত্র == == আরও দেখুন == বউবাজার রাস্তা
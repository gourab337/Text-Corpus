'''রিলা জাতীয় উদ্যান''' () হল বুলগেরিয়ার সবথেকে বড় জাতীয় উদ্যান যা দেশটির রিলা পর্বতশ্রেণীতে ৮১০.৪৬কিমি² জায়গা জুড়ে বিস্তৃত। জাতীয়ভাবে গুরুত্বপূর্ণ বিভিন্ন বাস্তুতন্ত্রকে সুরক্ষিত করার লক্ষে ১৯৯২ সালের ২৪ ফেব্রুয়ারি এই উদ্যানটি প্রতিষ্ঠা করা হয়। ==অবস্থান== রিলা জাতীয় উদ্যানের উচ্চতা ব্লাগোইভগ্রাডের নিকটে ৮০০ মিটার থেকে বলকান অঞ্চলের সর্বোচ্চ শৃঙ্গ, মুসালা চূড়ার ২৯২৫ মিটার পর্যন্ত হতে পারে। বিখ্যাত সপ্ত রিলা হ্রদ সহ এখানে ১২০টি হিমবাহ হ্রদ রয়েছে। বলকানের সবথেকে দীর্ঘতম নদী, মারিতসা এবং বুলগেরিয়ার সবথেকে দীর্ঘতম নদী, ইস্কার সহ বহু নদীর উৎস হচ্ছে এই জাতীয় উদ্যানটি। সোফিয়া, ক্যুস্টেন্ডিল, ব্লাগোইভগ্রাড এবং পাজার্ডজিক সহ এই জাতীয় উদ্যানটি ২৮টি প্রদেশের মধ্যে ৪টি জুড়ে বিস্তৃত। এখানে পারাঙ্গালিতসা, মধ্য রিলা রিজার্ভ, ইবার এবং স্কাকাভিতসা এই চারটি প্রাকৃতিক সংরক্ষিত অঞ্চল অবস্থিত। == স্বীকৃতি == রিলা জাতীয় উদ্যান হল ইউরোপের সবথেকে বড় এবং সবথেকে গুরুত্বপূর্ণ সংরক্ষিত অঞ্চলের একটি। এই উদ্যানকে প্রকৃতি সংরক্ষণের জন্য আন্তর্জাতিক ইউনিয়ন (আইইউসিএন) দ্বিতীয় সারির একটি উদ্যান হিসেবে তালিকাবদ্ধ করেছে। দেশটির চারটি প্রাকৃতিক সংরক্ষিত অঞ্চলের দুটিই জাতিসংঘের সংরক্ষিত এলাকার তালিকায় বিদ্যমান, এবং চারটি প্রাকৃতিক সংরক্ষিত অঞ্চল ইউনেস্কোর মানব এবং জীবমণ্ডল কার্যক্রমের অধীনে ওয়ার্ল্ড নেটওয়ার্ক অফ বায়স্ফেয়ার রিজার্ভস-এ অন্তর্ভুক্ত। ==উদ্ভিদ জীববৈচিত্র্য== এই উদ্যানটি প্যালিআর্কটিক উষ্ণ বৃহৎপত্রধারী মিশ্রিত বনাঞ্চলের মধ্যে রোডোপ মোনট্যান মিশ্রিত বনের পারিপার্শ্বিক ক্ষেত্রে অবস্থিত। এই উদ্যানটি ৫৩৪.৮১ কিমি² বা পুরো এলাকার ৬৬% অংশ জুড়ে বিস্তৃত। বনটিতে প্রায় ১৪০০ প্রজাতির সংবাহী উদ্ভিদ, ২৮২ প্রজাতির মস এবং ১৩০ প্রজাতির স্বাদুপানির শৈবাল রয়েছে। জীববৈচিত্র্যের মধ্যে রয়েছে ৪৮ প্রজাতির স্তন্যপায়ী, ৯৯ প্রজাতির পাখি, ২০ প্রজাতির সরীসৃপ উভচর প্রাণী এবং প্রজাতির মাছ, এমনকি ২৯৩৪ প্রজাতির অমেরুদণ্ডী প্রানিও রয়েছে, যেগুলোর ২৮২টি স্থানিকতা প্রজাতির। ==তথ্যসূত্র== ==বহিঃসংযোগ== II বিষয়শ্রেণী জাতীয় উদ্যান প্রতিষ্ঠিত সংরক্ষিত অঞ্চল বুলগেরিয়ায় প্রতিষ্ঠিত
গুটেনবার্গ প্রকল্পের প্রতীক '''গুটেনবার্গ প্রকল্প''' (Project Gutenberg) বিশ্বের রচনাসমূহের অনলাইন সংগ্রহ গড়ে তোলার কাজে নিয়োজিত একটি প্রকল্পের নাম। যার উদ্দেশ্য "ই-বুক তৈরি বিতরণে উৎসাহ প্রদান করা"। ১৯৭১ সালে মাইকেল এস. হার্ট প্রতিষ্ঠিত এই প্রকল্পটি পৃথিবীর প্রাচীনতম ডিজিটাল গ্রন্থাগার হিসেবে চিহ্নিত। এই প্রকল্পের অধিকাংশ সংগ্রহই হচ্ছে পাবলিক ডোমেইনের অন্তর্গত বইসমূহের ই-টেক্সট যা অনলাইনে পড়া যায়। ডাউনলোড করার মাধ্যমে অফলাইনেও পড়ার সুযোগ রয়েছে। বইগুলো বিভিন্ন ফরম্যাটে রয়েছে যার যে কোনটি ডাউনলোড করা যায় সম্পূর্ণ বিনামূল্যে। প্রকল্পটির দাবি অনুযায়ী, ২০১৩ সালের মার্চ পর্যন্ত এর সংগ্রহে রয়েছে প্রায় ৪২ হাজার উপাদান। == ইতিহাস == গুটেনবার্গ প্রকল্পের যাত্রা শুরু হয় ১৯৭১ সলে মাইকেল এস. হার্ট নামক একজন ব্যক্তির প্রচেষ্টায়। তিনিই প্রথম ডিজিটাল বইয়ের প্রয়োজনীয়তা উপলব্ধি করেন এবং বিশ্বের কপিরাইট মুক্ত বইগুলো ডিজিটালাইজেশন শুরু করেন। বইগুলো মুক্ত ফরম্যাটে এমনভাবে রুপান্তরিত করা হয় যাতে বিশ্বের সকল কম্পিউটারে তা পড়া যায়। এছাড়াও বইগুলো প্ল্যাম, ইবুক রিডার স্মার্টফোন এমনকি জাভা সমর্থিত মোবাইলের জন্য বিশেষভাবে তৈরি ফরম্যাটেও পাওয়া যায়। সারা বিশ্বের ১০০০০ এরও বেশি সেচ্ছাসেবকের অবদানে গড়ে উঠেছে এই বিশাল সংগ্রহ। বিশ্বের যে কেউ অবদান রাখতে পারেন এখানে বই স্ক্যানিং, মুদ্রণ পর্যবেক্ষণ সিডি-ডিভিডি বিতরণের মাধ্যমে। যেহেতু গুটেনবার্গ প্রকল্প বইগুলো বিনামূল্যে বিতরণ করে তাই এই সংগ্রহের পুরোটাই কপিরাইট মুক্ত। অধিকাংশ বই-ই ১৯২৩ সালের আগে প্রকাশিত। ১৯৭১ সালে মাইকেল এস হার্ট যখন যুক্তরাষ্টের ইলিনয় ছাত্র তখন তিনি ম্যাটেরিয়ালস রিসার্চ ল্যাবে আনলিমিটেড কম্পিউটার ব্যবহারের সুযোগ পান, সে সময় যার আর্থিক মূল্য বিবেচনা করা হয় প্রায় ১০০০০০ ডলারেরও বেশী। তিনি এই সুযোগ কাজে লাগান জনকল্যাণমুলক কিছু করার জন্য। তখন তার লক্ষ্য ছিল ২০০০ সালের মধ্যে অন্তত ১০০০০ বইয়ের ডিজিটাল ভার্সন প্রকাশ করা যা জনসাধারণ বিনামূল্য বা নামমাত্র মূল্যে পাবে। যুক্তরাষ্টের স্বাধীনতার ঘোষণা পত্র ছিল প্রকল্পের প্রথম ডিজিটাল বই। প্রকল্পের নাম রাখা হয় ১৫ শতকের বিখ্যাত প্রকাশক জোহানস গুটেনবার্গ-এর নামানুসারে যিনি বহনযোগ্য ছাপাখানার জন্য বিখ্যাত ছিলেন। == ডাউনলোড == বইগুলো ডাউনলোড করা যাবে এবং মোবাইলের জন্য ঠিকানা থেকে। == ফ্রী সিডি ডিভিডি == ফ্রী সিডি ডিভিডি প্রোজেক্টের আওতায় গুটেনবার্গ প্রকল্প সারা বিশ্বে ১৯০০০ বই সমৃদ্ধ ডিভিডি ৬০০ বই সমৃদ্ধ সিডি বিনামূল্যে বিতরণ করে। == তথ্যসূত্র == == বহিঃসংযোগ == দাপ্তরিক ওয়েবসাইট ** সিডি ডিভিডি প্রজেক্ট বই ডাউনলোড ** Distributed Proofreaders গুটেনবার্গ প্রকল্পের স্বেচ্ছাসেবকদের গ্রুপ ** গুটেনবার্গ প্রকল্প সম্পর্কিত সংবাদ ** শীট সঙ্গীত প্রকল্প HTML Writers Guild provides guidance in using XHTML and XML markup for Project Gutenberg (note that many of these have been renamed to Project Gutenberg for trademark concerns, and are not original with the Project) GutenMark tool for automatically creating high-quality HTML or LaTeX markup from Project Gutenberg etexts. (not affiliated with Project Gutenberg) GutenPy an opensource text reader and offline catalog browser for Project Gutenberg written with pythonGTK for windows and linux. (not affiliated with Project Gutenberg) Flippin commercial text reader and offline catalog browser for Project Gutenberg for Windows (not affiliated with Project Gutenberg) গ্রন্থাগার ওয়েবসাইট
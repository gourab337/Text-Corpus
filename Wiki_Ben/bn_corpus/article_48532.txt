marine fisheries academy '''বাংলাদেশ মেরিন ফিশারীজ একাডেমি''' (BMFA) মৎস্য শিল্প, বণিক জাহাজ এবং অন্যান্য সংশ্লিষ্ট মেরিটাইম শিল্পগুলিতে প্রবেশ করতে আগ্রহী ক্যাডেটদের জন্য বাংলাদেশ সরকারের একটি প্রশিক্ষণ প্রতিষ্ঠান। এটি বাংলাদেশের একমাত্র সরকারি শিক্ষা প্রতিষ্ঠান, যেখানে বিশ্বের বিভিন্ন দেশের বাণিজ্যিক জাহাজের ক্যাডেট, ডেক অফিসার এবং মেরিন ইঞ্জিনিয়ারদের প্রশিক্ষণ প্রদান করা হয় এবং বাংলাদেশের অর্জিত বিশাল ব্লু ইকোনমির বিশাল সামুদ্রিক মৎস্য সম্পদ আরোহন এবং প্রসেসিং করার জন্য তথা আধুনিক মৎস্য জাহাজ পরিচালনার জন্য দক্ষ এবং যোগ্য মেরিন ফিশারিজ ক্যাডেট তৈরি করা হয়। ১৯৭৩ সালে প্রতিষ্ঠিত হয়। এটি শুধুমাত্র এই সংস্থাগুলির জন্য প্রশিক্ষণ প্রদানের একটি জাতীয় সংস্থা। মেরিন ফিশারিজ একাডেমী থেকে পাস করে এর এক্স-ক্যাডেট বেশির ভাগ বিদেশগামী জাহাজে কর্মরত রয়েছে।অনেকেই পিএইচডি করে বিশ্বের নামকরা শিক্ষকতা করছেন। অনেকেই বিশ্বের বিভিন্ন মেরিন ইন্ডাস্ট্রিতে কর্মকর্তা হিসেবে চাকুরী করছেন। এমনকি বাংলাদেশের ইন্ডাস্ট্রিয়াল চাকুরীতেও খুবই সম্মানের এবং মর্যাদায় কাজ করছেন। এই একাডেমীর ক্যাডেটদের অনেকেই বিসিএস দিয়ে সরকারি কর্মকর্তা হিসেবেও সমান দক্ষতার পরিচয় দিচ্ছেন। অনেকেই বাংলাদেশের নেভিতে যোগদান করে দক্ষতার সাথে কাজ করছেন। == অবস্থান == প্রতিষ্ঠানটি বাংলাদেশের চট্টগ্রাম জেলার কর্ণফুলি উপজেলার অন্তর্গত চর পাথরঘাটা ইউনিয়নের ইছানগর এলাকায় অবস্থিত। == ইতিহাস == বাংলাদেশ স্বাধীন হওয়ার পরে বাংলাদেশের জাতীর জনক বঙ্গবন্ধু শেখ মুজিবুর রহমান বাংলাদেশের বিশাল সমুদ্রের সম্পদ আরোহন করার জন্য ১৯৭৩ সালে ততকালীন সোভিয়েত ইউনিয়নের সহায়তায় বাংলাদেশে মেরিন ফিশারিজ একাডেমী প্রতিষ্ঠা করেন। সোভিয়েত ইউনিয়নের স্কলারশিপ অত্র একাডেমী থেকে প্রচুর ক্যাডেট দেশ বিদেশে উচ্চতর ডিগ্রি নিয়ে নিজ নিজ কর্মক্ষেত্রে সাফল্যের সহিত কাজ করছেন। বাংলাদেশ ফিশারিজ ডেভেলপমেন্ট কর্পোরেশন (বিএফডিসি) এর অধীনে সেপ্টেম্বর, ১৯৭৩ সালে যাত্রা শুরু করে এবং ২০ এপ্রিল, ১৯৮৮ সালে এটি মৎস্য পশু সম্পদ মন্ত্রণালয়ের প্রশাসনিক নিয়ন্ত্রণাধীন একটি প্রকল্প হিসেবে আগত।
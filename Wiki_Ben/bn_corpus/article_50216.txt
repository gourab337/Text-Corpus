'''সর্বোচ্চ সন্তুষ্টিবিধান তত্ত্ব''' থিওরি'', সংক্ষেপে OT ''ওটি'') ভাষার একটি আদল বা মডেল। অ্যালান প্রিন্স এবং পল স্মোলেন্‌স্কি ১৯৯১ সালে একটি বক্তৃতাতে এই আদলটি প্রস্তাব করেন এবং ১৯৯৩ সালে এর উপর একটি গবেষণাপত্র প্রকাশ করেন। এই তত্ত্বে তারা প্রস্তাব করেন যে ভাষার উপরিস্থিত বা বাহ্যিক যে রূপটি আমরা শুনি, সেটি আসলে মনের ভেতরে ভাষার অধঃস্থ বা আভ্যন্তরীণ রূপের উপর অনেকগুলি প্রতিদ্বন্দ্বী সীমাবদ্ধতার সর্বোচ্চ ফলাফল। এই তত্ত্বের তিনটি প্রধান অংশ আছে: GEN (উৎপাদন), CON (সীমাবদ্ধতা), এবং EVAL (মূল্যায়ন)। GEN: এই অংশটি প্রবিষ্ট ভাষিক উপাত্ত থেকে সমস্ত সম্ভাব্য ফলাফলের (বা প্রার্থীর) একটি তালিকা উৎপাদন (Generate) করে। CON: এই অংশটি প্রয়োজনীয় মানদণ্ড, মাপকাঠি বা সীমাবদ্ধতাগুলি (Constraints) প্রদান করে, যেগুলি ব্যবহার করে সম্ভাব্য ফলাফলের তালিকা থেকে বিজয়ী প্রার্থীটিকে নির্বাচন করা হবে। EVAL: সীমাবদ্ধতাগুলি মূল্যায়ন (Evaluation) করে সর্বোচ্চ সন্তোষজনক প্রার্থীটিকে নির্বাচন করে। সর্বোচ্চ সন্তুষ্টিবিধান তত্ত্বটি ধরে নেয় যে এই সীমাবদ্ধতাগুলি বিশ্বজনীন অর্থাৎ সমস্ত মনুষ্য ভাষার জন্যই প্রযোজ্য। কিন্তু এই বিশ্বজনীন সীমাবদ্ধতার সেট বা দলটিতে সীমাবদ্ধতাগুলির ক্রমিক অবস্থান একেক ভাষাতে একেক রকম। কোনো নির্দিষ্ট ভাষাতে সীমাবদ্ধতাগুলির যে অদ্বিতীয় বা অনন্য ক্রম, সেটিই ভাষাটির নিজস্ব ব্যাকরণ। সর্বোচ্চ সন্তুষ্টিবিধান তত্ত্বটি মূলত উৎপাদনশীল ধ্বনিতত্ত্বে প্রয়োগ করা হয়েছে। তবে বাক্যতত্ত্ব এবং এর প্রয়োগ দেখা যায়। অন্যান্য উৎপাদনশীল ব্যাকরণ তত্ত্বের মত সর্বোচ্চ সন্তুষ্টিবিধান তত্ত্বটিও বিশ্বজনীন নীতিসমূহ, ভাষিক শ্রেণীকরণবিদ্যা এবং ভাষা অর্জনের মত ব্যাপারগুলির উপর জোর দিয়েছে। ==তথ্যসূত্র==
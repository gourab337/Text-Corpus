'''বিমান বিহারী দাস''' একজন ভারতীয় ভাস্কর এবং কলকাতার গভর্নমেন্ট কলেজ অফ আর্ট অ্যান্ড ক্রাফ্টের প্রিন্সিপাল। ২০১৪ সালে, ফাইন আর্টসে তাঁর অবদানের জন্য, ভারত সরকার তাঁকে চতুর্থ সর্বোচ্চ বেসামরিক পুরস্কার পদ্মশ্রী প্রদান করে, সম্মানিত করে। ==জীবনী== বিমান বিহারী দাস ১৯৪৩ সালের ১লা জানুয়ারি জন্মগ্রহণ করেছিলেন। তাঁর জন্মস্থান ছিল ভারতের পশ্চিমবঙ্গের তমলুক শহরে। তিনি কলকাতার গভর্নমেন্ট কলেজ অফ আর্ট অ্যান্ড ক্রাফ্টে পড়াশোনা করেন, এবং ১৯৬৬ সালে মূর্তিনির্মাণ এবং ভাস্কর্যে ডিপ্লোমা পাস করেন, প্রথম শ্রেণি এবং ডিস্টিংশন সহ। পরে তিনি কলকাতা বিশ্ববিদ্যালয়ে ভর্তি হন এবং ১৯৬৭ সালে '' শিক্ষক প্রশিক্ষণ শিল্প প্রশংসা '' পাস করেন বিহারি দাস আমেরিকা থেকে ফুলব্রাইট ফেলোশিপ পেয়েছিলেন এবং বুদাপেস্টে অবস্থিত সাংস্কৃতিক বিনিময় কর্মসূচির আওতায় ইউজিসি থেকে অনুদান লাভ করেন, তাঁর শিল্পচর্চা চালিয়ে নিয়ে যাবার জন্য। পরে তিনি কলকাতার গভর্নমেন্ট কলেজ অফ আর্ট অ্যান্ড ক্রাফ্টের অধ্যক্ষ হন কিন্তু পরে নতুন দিল্লিতে চলে যান, দিল্লির কলেজ অফ আর্টের অধ্যক্ষের পদ গ্রহণের জন্য। তিনি অল ইন্ডিয়া ফাইন আর্টস অ্যান্ড ক্রাফ্টস সোসাইটির সহসভাপতি হিসাবেও দায়িত্ব পালন করেছেন। দাস আজীবন ভারতীয় শিল্পের সাথে সক্রিয় যোগাযোগ রেখে চলেছেন। ==প্রদর্শনী== রাষ্ট্রপতি, প্রণব ৩১শে মার্চ ২০১৪ সালে, রাষ্ট্রপতি, প্রণব মুখার্জি, রাষ্ট্রপতি ভবনে, অধ্যাপক বিমান বিহারী দাসকে পদ্মশ্রী পুরস্কার প্রদান করছেন দাস বিশ্বের একাধিক দেশে এককভাবে এবং দলগতভাবে প্রদর্শনী করেছেন। তাঁর ২২টিরও বেশি একক প্রদর্শনী, নিউ জার্সি, কায়রো এবং বুদাপেস্টের এর মতো জায়গায় অনুষ্ঠিত হয়েছে। এছাড়াও ভারতের অনেক শহরে তাঁর শিল্পের প্রদর্শনী হয়েছে। ২০০৫ সালে নতুন দিল্লির সাহিত্য কলা পরিষদের শিল্পের জাতীয় প্রদর্শনীতে তাঁর একটি অতীত দর্শন অনুষ্ঠিত হয়। কলকাতার বিড়লা একাডেমি অফ আর্ট অ্যান্ড কালচার এটির ব্যায় বহন করেছিল। তিনি ললিত কলা একাডেমীর রজতজয়ন্তী প্রদর্শনীতে অংশগ্রহণকারী অন্যতম শিল্পী ছিলেন। সেটি হায়দ্রাবাদের সালারজং জাদুঘর, এবং মুম্বাই সহ অনেক ইউরোপীয় এবং মধ্য প্রাচ্যের দেশগুলিতে সংগঠিত হয়। তাঁর কয়েকটি উল্লেখযোগ্য প্রদর্শনী হল: বাইয়েনালে বেলজিয়াম ১৯৭৪, ট্রাইয়েনালে ভারত ১৯৭৮, দ্বিতীয় এশীয় শিল্প প্রদর্শনী, ফুকুওকা জাপান ১৯৮৬, বাইয়েনালে বাংলাদেশ, ঢাকা ১৯৮৭, কনটেম্পোরারি এশিয়ান শো, সিউল ১৯৮৮, এবং ইউএসএসআর এর মস্কোয় ভারত উৎসব ১৯৮৮। ==পুরঅস্কার এবং স্বীকৃতি== শিল্প প্রসারের জন্য তাঁর প্রচেষ্টার স্বীকৃতি হিসাবে ২০১৪ সালে বিমান বিহারী দাসকে ভারত সরকার পদ্মশ্রী পুরস্কার দিয়ে সম্মানিত করেছিল। তিনি আরও কয়েকটি পুরস্কার পেয়েছেন, যেমন: প্রফেসর এস. এন. ঘোষাল পুরস্কার গভর্নমেন্ট কলেজ অফ আর্ট অ্যান্ড ক্রাফ্ট, কলকাতা ১৯৬৫ শিক্ষা সচিব পুরস্কার পশ্চিমবঙ্গ সরকার ১৯৬৬ ''কলাবিভূষণ'' পুরস্কার অল ইন্ডিয়া ফাইন আর্টস অ্যান্ড ক্রাফ্টস সোসাইটি, নতুন দিল্লি ১৯৬৮ ==আরো দেখুন== Government College of Art Craft All India Fine Arts and Crafts Society ==তথ্যসূত্র== ==বহিঃসংযোগ== জন্ম ব্যক্তি পদ্মশ্রী প্রাপক প্রাক্তন শিক্ষার্থী মেদিনীপুর জেলার ব্যক্তি
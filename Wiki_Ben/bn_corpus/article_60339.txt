ভারতীয় প্রজানন্ত্রে '''রাষ্ট্রপতি শাসন''' বলতে বোঝায় কোনও নির্দিষ্ট রাজ্য সরকারকে বরখাস্তকরণ এবং সংশ্লিষ্ট রাজ্যের শাসনভার প্রত্যক্ষভাবে কেন্দ্রীয় সরকারের হাতে অর্পণ। ভারতীয় সংবিধানের ৩৫৬ ধারা অনুযায়ী, কোনও রাজ্যের সরকার সাংবিধানিক শর্ত অনুসারে রাজ্য শাসনে অসমর্থ হলে কেন্দ্রীয় সরকার সেই রাজ্যের সরকারকে বরখাস্ত করে রাজ্যের প্রশাসনিক ব্যবস্থা নিজের হাতে তুলে নিতে পারে। এরপর প্রশাসনিক শাসনভার অর্পিত হয় কেন্দ্রীয় সরকার নিয়োজিত রাজ্যপালের মাধ্যমে। তাঁর হাতে তাঁকে সাহায্য করার জন্য অন্যান্য প্রশাসক নিয়োগের ক্ষমতা দেওয়া থাকে। সচরাচর রাজনৈতিক দলের সঙ্গে যুক্ত নন এমন অবসরপ্রাপ্ত জনকৃত্যক আধিকারিকেরা এই জাতীয় প্রশাসক পদে নিযুক্ত হয়ে থাকেন। তবে রাষ্ট্রপতি শাসন-সংক্রান্ত ধারাটিতে কেন্দ্রীয় সরকারের হাতে অবাধ ক্ষমতা দেওয়ায় ভারতে একাধিকবার এই ধারাটির অপপ্রয়োগ হয়েছে এবং সেই জন্য এই ধারাটি সমালোচিতও হয়েছে বহুবার। ==তথ্যসূত্র== ==বহিঃসংযোগ== Article 355 and 356 text from wikisource Discusses the instances where presidents rule has been invoked প্রজাতন্ত্রের ইতিহাস রাজনীতি সংবিধানের ধারা অনুচ্ছেদ যুক্তরাষ্ট্রীয় ব্যবস্থা
'''মিত্র ডি সিলভা ওয়েতিমুনি''' (; জন্ম: ১১ জুন, ১৯৫১ মৃত্যু: ২০ জানুয়ারি, ২০১৯) কলম্বোয় জন্মগ্রহণকারী প্রথিতযশা শ্রীলঙ্কান আন্তর্জাতিক ক্রিকেটার ছিলেন। শ্রীলঙ্কা ক্রিকেট দলের অন্যতম সদস্য ছিলেন তিনি। ১৯৮৩ সালে সংক্ষিপ্ত সময়ের জন্যে শ্রীলঙ্কার পক্ষে আন্তর্জাতিক ক্রিকেটে অংশগ্রহণ করেছিলেন '''মিত্র ওয়েতিমুনি'''। তবে, ঘরোয়া প্রথম-শ্রেণীর শ্রীলঙ্কান ক্রিকেটে খেলেননি তিনি। দলে তিনি মূলতঃ ডানহাতি উদ্বোধনী ব্যাটসম্যান হিসেবে খেলতেন। == খেলোয়াড়ী জীবন == সম্মিলিত সিলন বিদ্যালয়ের অধিনায়কের দায়িত্ব পালন করেছিলেন মিত্র ওয়েতিমুনি। দলটিকে নিয়ে ১৯৬৯-৭০ মৌসুমে ভারত গমন করেন। দলটিতে ভবিষ্যতের টেস্ট অধিনায়ক বান্দুলা ওয়ার্নাপুরা দিলীপ মেন্ডিসের অংশগ্রহণ ছিল। ১৯৮২ সালে শ্রীলঙ্কা দল টেস্ট মর্যাদায় আসীন হয়। সময় তার বয়স ত্রিশোর্ধ্ব ছিল। ওয়েতিমুনির পুরো প্রথম-শ্রেণীর ক্রিকেট খেলা ১২৭ দিনে চারটি দেশের সাথে নয় খেলায় সম্পন্ন হয়। নভেম্বর, ১৯৮২ সালে বুলাওয়েতে স্বাগতিক জিম্বাবুয়ের বিপক্ষে ব্যক্তিগত সর্বোচ্চ ৫৫ রানের ইনিংস খেলেন। সমগ্র খেলোয়াড়ী জীবনে দুইটিমাত্র টেস্টে অংশগ্রহণ করার সৌভাগ্য হয় তার। তবে কোন টেস্টই নিজ দেশে খেলে যেতে পারেননি। মার্চ, ১৯৮৩ তারিখে স্বাগতিক নিউজিল্যান্ডের বিপক্ষে টেস্ট ক্রিকেটে অভিষেক ঘটে মিত্র ওয়েতিমুনি’র। নিউজিল্যান্ড গমনে শ্রীলঙ্কা দলের সদস্যরূপে তাকে অন্তর্ভূক্ত করা হয়েছিল। সফরের দুই টেস্টে অংশ নিয়ে চার ইনিংসে মোটে ২৮ রান তুলেছিলেন। খেলাগুলোর প্রথমটিতে সহোদর কনিষ্ঠ ভ্রাতা সিদাথের সাথে ব্যাটিং উদ্বোধনে নেমেছিলেন যা টেস্ট ক্রিকেটের ইতিহাসের কেবলমাত্র তৃতীয় ঘটনারূপে বিবেচ্য। একই দলের বিপক্ষে এর পূর্বেই মার্চ তারিখে একদিনের আন্তর্জাতিকে অভিষেক হয় তার। এটিই তার একমাত্র ওডিআইয়ে অংশগ্রহণ ছিল। == খেলার ধরন == তার খেলোয়াড়ী জীবন স্বল্পকালীন ছিল। সর্বমোট নয়টি প্রথম-শ্রেণীর খেলার মধ্যে দুটিই টেস্ট ছিল। কেবলমাত্র একটি খেলা শ্রীলঙ্কার মাটিতে খেলতে পেরেছিলেন। প্রথম-শ্রেণীর অভিষেক খেলাতেই জিম্বাবুয়ের বিপক্ষে পঞ্চাশোর্ধ্ব রান করেন। কিন্তু, এরপর নিজেকে আর মেলে ধরতে পারেননি। == ব্যক্তিগত জীবন == শ্রীলঙ্কার পক্ষে ওয়েতিমুনি ভ্রাতাত্রয়ের অন্যতম ছিলেন। তারা প্রত্যেকেই ব্যাটিং উদ্বোধনে মাঠে নামতেন। জ্যেষ্ঠ ভ্রাতা সুনীল ওয়েতিমুনি টেস্ট মর্যাদা লাভের পূর্বে শ্রীলঙ্কার পক্ষে খেলেছেন। ১৯৭৫ ১৯৭৯ সালের ক্রিকেট বিশ্বকাপে অংশগ্রহণ করেছিলেন সুনীল। অন্যদিকে, কনিষ্ঠ ভ্রাতা সিদাথ ওয়েতিমুনি শ্রীলঙ্কার পক্ষে প্রথম টেস্ট শতক করার গৌরব অর্জন করেছেন। ২০ জানুয়ারি, ২০১৯ তারিখে ৬৮ বছর বয়সে কলম্বোয় মিত্র ওয়েতিমুনি’র দেহাবসান ঘটে। == তথ্যসূত্র == == আরও দেখুন == ব্যাটিং অর্ডার সিদাথ ওয়েতিমুনি প্রথম-শ্রেণীর ক্রিকেট == বহিঃসংযোগ == জন্ম মৃত্যু কলেজের প্রাক্তন শিক্ষার্থী ক্রিকেটার টেস্ট ক্রিকেটার একদিনের আন্তর্জাতিক ক্রিকেটার
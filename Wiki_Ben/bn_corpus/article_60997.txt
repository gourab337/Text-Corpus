পৃথিবীর প্রাচীনতম সংবাদ বা বার্তা সংস্থা হিসেবে ইতিহাসে ঠাঁই করে নিয়েছে ফ্রান্স তথা বিশ্বের অন্যতম খ্যাতনামা সংবাদ প্রদানকারী প্রতিষ্ঠান এজেন্সী ফ্রান্স-প্রেস। তবে প্রতিষ্ঠানটি সর্বসমক্ষে ''এএফপি'' হিসেবেই সর্বাধিক পরিচিত হয়ে আছে। এটি ১৮৩৫ সালে প্যারিসের বিখ্যাত অনুবাদক বিজ্ঞাপন প্রতিনিধি চার্লস-লুইস হাভাসের গঠিত এজেন্সী হাভাসের মাধ্যমে প্রতিষ্ঠিত হয়। তিনি এএফপি'র প্রতিষ্ঠাতা হিসেবে পরিচিত। ''এজেন্সী হাভাস'' হচ্ছে ফ্রান্সের ২য় বৃহত্তম বিজ্ঞাপনী প্রচারণা সংস্থা। চার্লস-লুইস হাভাসের অধীনে কর্মরত ছিলেন পল জুলিয়াস রয়টার এবং বার্নহার্ড ওল্ফ। পরবর্তীকালে তাঁরা লন্ডন এবং বার্লিনে নতুন একটি সংবাদ সংস্থা গড়েছিলেন।
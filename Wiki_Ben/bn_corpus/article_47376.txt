জন জর্জ ম্যাক্লয়েড '''জন জর্জ ম্যাক্লয়েড''' (কিরখিল, মে ১৯১৫ এডিনবার্গ, এপ্রিল ২০০৬) ছিলেন একজন স্কটিশ ডক্টর অফ মেডিসিন এবং একজন মেডিকেল পাঠ্যপুস্তক লেখক। ==পরিবার== ম্যাক্লয়েড ছিলেন প্রফেসর আন্না ম্যাকগিল্লিভরে ম্যাকলয়েডের বড় ভাই; তার ছোট ভাই ছিলেন ডাঃ এলেসডেয়ার ম্যাকগিল্লিভরে ম্যাকলয়েড, যিনি লিনলিথগো এর একজন জেনারেল প্র্যাক্টিশনার। তিনি রেভ. এলেসডেয়ার ম্যাকগিল্লিভরে ম্যাক্লয়েড এবং মারগারেট ইনগ্রাম স্যান্সটার এর পুত এবুং রেভ. জর্জ ম্যাক্লয়েড অফ Garrabost, Isle of Lewis এর নাতি। তিনি Right Hon. Iain Norman Macleod এর দ্বিতীয় চাচাতো ভাই, যিনি ১৯৭০ সালে এক্সচেকুয়েরের (Exchequer) আচার্য ছিলেন। তারা পাববে এবং উইগের ম্যাক্লয়েডদের উত্তরসূরি। ১৯৪২ সালের ২১ ডিসেম্বর জন জর্জ ম্যাক্লয়েড এবং ন্যান্সি এলিজাবেথ ক্লার্কের বিয়ে হয়। তাদের দুই পুত্র পিটার এবং কিথ এবং একমাত্র কন্যা গিলিয়ান। ==জীবনী== ম্যাক্লয়েড জর্জ ওয়াটসন'স কলেজে লেখাপড়া করেন এবং এডিনবার্গ বিশ্ববিদ্যালয় থেকে মেডিসিনে স্নাতক সম্পন্ন করেন। দ্বিতীয় বিশ্বযুদ্ধ চলাকালীন সময়ে ১৯৩৯ থেকে ১৯৪৫ সাল পর্যন্ত তিনি সেনাবাহিনীর রয়াল আর্মি মেডিকেল করপ্স-এ মেজর হিসেবে দায়িত্ব পালন করেন। ১৯৪১ সালে তিনি এডিনবার্গ বিশ্ববিদ্যালয়ে যোগ দেন এবং ১৯৪৭ সালে রয়াল কলেজ অব ফিজিশিয়ান্স অব এডিনবার্গের সদস্য হওয়ার প্রস্তাব পান। ১৯৫০ সালে তিনি এডিনবার্গের ওয়েস্টার্ন জেনারেল হাসপাতালে কনসালটেন্ট ফিজিশিয়ানের দায়িত্ব পান। ১৯৬৪ সালে ম্যাক্লয়েড মেডিকেল পাঠ্যপুস্তক ''ক্লিনিকাল একজামিনেশন'' লিখেন (পরবর্তীতে নাম বদলে ''ম্যাক্লয়েড ক্লিনিকাল একজামিনেশন'' রাখা হয়), ২০১৩ সালে বইটির ত্রয়োদশ সংস্করণ বের হয় এবং এখনো বইটি বিশ্বজুড়ে প্রচলিত। ১৯৬৪ সালে ফিজিশিয়ান স্যার স্ট্যানলি ডেভিডসন তাকে ''ডেভিডসন'স প্রিন্সিপলস অ্যান্ড প্র্যাকটিস অফ মেডিসিন'' বইটির মানোন্নয়নের প্রস্তাব দেন। এই বইটিও বিশ্বজুড়ে প্রচলিত এবং ম্যাকলয়েড এর ছয়টি সংস্করণে অবদান রাখেন। এই দুইটি পাঠ্যপুস্তক এডিনবার্গ-কে মেডিসিনের জগতে রাখতে বড় ভূমিকা পালন করে এবং বই দুইটি জাপানিজ এবং রাশিয়ান সহ অসংখ্য বিদেশী ভাষায় অনুবাদ হয়। ১৯৭১ সালে তিনি ওয়েস্টার্ন জেনারেল হাসপাতালের ইউনিভার্সিটি ডিপার্টমেন্ট অব মেডিসিনের ভাইস চেয়ারম্যান হিসেবে নিয়োগ প্রাপ্ত হন। তিনি ২০০৬ সালের এপ্রিল মাসে ৯০ বছর বয়সে এডিনবার্গে মৃত্যুবরণ করেন। ==ব্যক্তিত্ব== তিনি শিল্পের প্রতি আগ্রহী ছিলেন এবং তার সংগ্রহে থাকা চমৎকার স্লাইড দিয়ে মেডিসিনের শৈল্পিক দিক আলোচনা করেছেন। এছাড়া তিনি ট্রাভার্স থিয়েটারের একজন অত্যন্ত আগ্রহী ভক্ত ছিলেন এবং দক্ষ বাগান নকশাকারী শৌখিন বাগান নির্মাতা ছিলেন। ==তথ্যসূত্র== জন্ম মৃত্যু
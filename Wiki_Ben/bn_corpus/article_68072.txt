বঙ্গবন্ধু শেখ মুজিবুর রহমানের লেখা তৃতীয় বই '''নয়া চীন ভ্রমণ'''। বইটির বাংলা ইংরেজি উভয় সংস্করণই বাংলা একাডেমি প্রকাশ করবে। আগামী ২০২০ সালের অমর একুশে গ্রন্থমেলা উপলক্ষে এটি উদ্বোধন করা হবে। বইটির বাংলা ভার্সনের সম্পাদনা করছেন বাংলা একাডেমির মহাপরিচালক লোক গবেষক অধ্যাপক শামসুজ্জামান খান এবং ভূমিকা লিখছেন বঙ্গবন্ধুর জ্যেষ্ঠ কণ্যা প্রধানমন্ত্রী শেখ হাসিনা। বরাবরের মত বইটি ইংরেজিতে অনুবাদ করেছেন অধ্যাপক ড. ফকরুল আলম। পূর্বে প্রকাশিত বই দুটির মত বইটিরও গ্রন্থস্বত্ব থাকছে জাতির পিতা বঙ্গবন্ধু শেখ মুজিবুর রহমান মেরোরিয়াল ট্রাস্ট এর নামে। ==বিষষবস্তু== ১৯৫২ সালে চীনে একটি শান্তি সম্মেলনের আয়োজন করা হয়। সেখানে ভারত পাকিস্তানসহ বিভিন্ন দেশের ডেলিগেটরা অংশ নেন। সেই সম্মেলনে তৎকালীন পূর্ব পাকিস্তান তথা বর্তমান বাংলাদেশ থেকে বঙ্গবন্ধু ছাড়াও আতাউর রহমান, মানিক মিয়া, খন্দকার মো. ইলিয়াসসহ বেশ কয়েকজন অংশগ্রহণ করেন। এটি বঙ্গবন্ধুর প্রথম চীন সফর। এই সফরে চীনের অবিসংবাদিত নেতা মাও সে তুং এর সঙ্গে বঙ্গবন্ধুর দেখা হয়। এসময় তিনি চীনের রাজনৈতিক আর্থসামাজিক অবস্থা প্রত্যক্ষ করেন। এছাড়াও তিনি ১৯৫৭ সালে দ্বিতীয় বার চীন ভ্রমণ করেন। চীন ভ্রমণের এসব অভিজ্ঞতার আলোকে তিনি একটি ডায়েরি লেখেন যেখানে তিনি তৎকালীন পাকিস্তান চীনের অবস্থার তুলনা, কমিউনিস্ট রাষ্ট্রে গণতন্ত্রের চর্চা প্রভৃতি বিষয়াদি প্রাঞ্জলভাবে আলোচনা করেন। ডায়েরিটিই ''নয়া চীন ভ্রমণ'' নামে বই আকারে প্রকাশ করা হবে। ''নয়া চীন ভ্রমণ'' নামটি বঙ্গবন্ধুর নিজের দেওয়া। ==তথ্যসূত্র== বঙ্গবন্ধুর তৃতীয় গ্রন্থ ‘নয়া চীন ভ্রমণ’ প্রকাশ আগামী বছর, যুগান্তর, ০৬ জুলাই ২০১৯ প্রকাশিত হচ্ছে বঙ্গবন্ধুর তৃতীয় বই 'নয়া চীন ভ্রমণ', সমকাল, ০৬ সেপ্টেম্বর ২০১৮ একুশে গ্রন্থমেলায় আসছে বঙ্গবন্ধুর তৃতীয় গ্রন্থ ''নয়া চীন ভ্রমণ'', বাংলা ট্রিবিউন ডেস্ক, সেপ্টেম্বর ০৭, ২০১৮
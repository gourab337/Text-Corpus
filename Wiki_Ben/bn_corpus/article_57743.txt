'''সুদূরপশ্চিম প্রদেশ''' () নেপালের নবগঠিত সাতটি প্রদেশের অন্যতম। ২০১৫ সালের ২০ সেপ্টেম্বর প্রণীত নতুন সংবিধানের মাধ্যমে পূর্বতন সুদূর পশ্চিমাঞ্চল বিকাস ক্ষেত্রের সীমানা নিয়ে সুদূরপশ্চিম প্রদেশ গঠিত হয়। সুদূরপশ্চিম প্রদেশের উত্তরে চীনের তিব্বত স্বায়ত্তশাসিত অঞ্চল, পূর্বে কর্ণালী প্রদেশ প্রদেশ নং ৫, পশ্চিমে ভারতের উত্তরাখণ্ড এবং দক্ষিণে ভারতের উত্তর প্রদেশ অবস্থিত। ২০১৮ সালের সেপ্টেম্বরে ''প্রদেশ নং ৭''-এর নবনির্বাচিত জনপ্রতিনিধিদের ভোটে প্রদেশের স্থায়ী নাম হিসেবে ''"সুদূরপশ্চিম প্রদেশ"'' নির্ধারিত হয়। এরপর ২০১৮ সালের ২৮ সেপ্টেম্বর গোদাবরীকে প্রদেশের রাজধানী হিসেবে ঘোষণা করা হয়। == ইতিহাস == রাজা দীপ শাহী ১৭৯০ সালে নেপাল থেকে বিতাড়িত হয়ে অউধ রাজ্যের তরাই অঞ্চলে (বর্তমান উত্তর প্রদেশের লখিমপুর খেরি জেলা) আসেন এবং ব্রিটিশ রাজের অধীনে খাইরিগড়ে খাইরগড়-সিংহাই রাজ্য প্রতিষ্ঠা করেন। কাঞ্চনপুর পরগনা (বর্তমান কাঞ্চনপুর কৈলালী জেলা) তার জমিদারীর অংশ ছিল। খাইরিগড়ের সেনাদের পরাস্ত করে তিনি বানজারা এলাকায় অধিকার প্রতিষ্ঠা করেন এবং এই পরগনার দখল পান। সেইসাথে ভূরের অংশবিশেষও দখল করতে সমর্থ হন। ১৯৪৭ সালে ভারত স্বাধীন হলে তার জমিদারী ভারতের অন্তর্ভুক্ত হয়। ২০১৫ সালে সুদূরপশ্চিম প্রদেশ গঠিত হওয়ার পূর্বে এই অঞ্চলটি সুদূর পশ্চিমাঞ্চল বিকাস ক্ষেত্রের অন্তর্ভুক্ত ছিল। প্রদেশ গঠিত হওয়ার সময় এর সীমানায় কোনো পরিবর্তন আনা হয়নি। == সরকার প্রশাসন == সুদূরপশ্চিম প্রদেশের প্রধান প্রশাসনিক কর্মকর্তা হলেন গভর্নর মোহন রাজ মল্ল। প্রাদেশিক সরকারের মুখ্যমন্ত্রী ত্রিলোচন ভট্ট এবং প্রদেশের বিচার বিভাগের প্রধান দিপায়ল হাইকোর্টের প্রধান বিচারপতি যজ্ঞপ্রসাদ বাস্যাল। সুদূরপশ্চিম প্রদেশের প্রাদেশিক পরিষদ প্রদেশ সভার আসন সংখ্যা ৫৩। নেপালের কেন্দ্রীয় প্রতিনিধি সভার ১৬ জন সদস্য এই প্রদেশ থেকে নির্বাচিত হন। প্রদেশ সভা হলো প্রতিটি প্রদেশের এক কক্ষবিশিষ্ট সংসদ। প্রদেশ সভার সদস্যরা জনগণের সরাসরি ভোটে নির্বাচিত হন। প্রতিটি প্রদেশ সভার মেয়াদ পাঁচ বছর। সুদূরপশ্চিম প্রদেশের প্রদেশ সভার অস্থায়ী কার্যালয় ধনগড়ীর জেলা সমন্বয় কমিটি হলে অবস্থিত। == প্রশাসনিক বিভাগসমূহ == 242x242px সুদূরপশ্চিম প্রদেশের জেলার সংখ্যা ৯টি। প্রতিটি জেলার প্রশাসন জেলা সমন্বয় সমিতি এবং জেলা প্রশাসন কর্মকর্তা কর্তৃক পরিচালিত হয়। প্রতিটি জেলা আবার বিভিন্ন গ্রাম নগরপালিকায় বিভক্ত। সুদূরপশ্চিম প্রদেশে একটি উপ-মহানগর, ৩৩টি নগর এবং ৫৪টি গ্রাম পালিকা রয়েছে। সুদূরপশ্চিম প্রদেশের জেলাগুলো হলো: অছাম জেলা কাঞ্চনপুর জেলা কৈলালী জেলা দার্চুলা জেলা ডডেলধুরা জেলা ডোটী জেলা বঝাঙ জেলা বাজুরা জেলা বৈতডী জেলা == জনসংখ্যা == সুদূরপশ্চিম প্রদেশের জনসংখ্যা প্রায় ২,৫৫২,৫১৭ জন (নেপালের মোট জনসংখ্যার প্রায় ৯.৬৩%)। জনসংখ্যার ঘনত্ব প্রতি বর্গ কিলোমিটারে ১৩০ জন। জনসংখ্যার বৃদ্ধির হার ১.৫৩%। পুরুষ জনগোষ্ঠী ১,২১৭,৮৮৭ জন মহিলা ১,৩৩৪,৬৩০ জন (১০০০ জন মহিলার বিপরীতে ৯১২ জন পুরুষ)। প্রদেশের মোট জনসংখ্যার ৫৮.৯% (১,৫০৪,২৭৯ জন) শহরে ৪১.১% (১,০৪৮,২৩৮ জন) গ্রামে বসবাস করেন। == আরও দেখুন == নেপালের প্রদেশসমূহ নেপালের জেলাগুলির তালিকা == তথ্যসূত্র == প্রদেশ
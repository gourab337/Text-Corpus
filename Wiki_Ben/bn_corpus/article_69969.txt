'''জান নিকোলাস ফ্রাইলিঙ্ক''' (জন্ম: এপ্রিল ১৯৯৪) দক্ষিণ আফ্রিকার বংশোদ্ভূত নামিবিয়ান ক্রিকেটার যিনি বর্তমানে বোল্যান্ডের হয়ে খেলেন। তিনি একজন বাঁহাতি ব্যাটসম্যান এবং বাঁহাতি মাঝারি ফাস্ট বোলার। ফ্রাইলিঙ্ক পশ্চিম প্রদেশের বিপক্ষে ২৪ শে মার্চ ২০১১-এ প্রথম শ্রেণির ক্রিকেটে অভিষেক করেছিলেন। ফ্রাইলিঙ্ক বেশ কয়েকটি যুব একদিনের আন্তর্জাতিক ম্যাচে দক্ষিণ আফ্রিকা অনূর্ধ্ব-১৯ ক্রিকেট দলের প্রতিনিধিত্ব করেছেন। ২০১৫ আফ্রিকা টি-টোয়েন্টি কাপের জন্য ওয়েস্ট ক্রিকেট দলের স্কোয়াডে তাকে অন্তর্ভুক্ত করা হয়েছিল। ২০১৮ সালের জানুয়ারিতে, ২০১৮ আইসিসি বিশ্ব ক্রিকেট লীগ দ্বিতীয় বিভাগ দুটি প্রতিযোগিতার জন্য নামিবিয়ার স্কোয়াডে তাকে রাখা হয়েছিল। নামিবিয়ার হয়ে ২০১৭-১৮ সিএসএ প্রাদেশিক ওয়ানডে চ্যালেঞ্জ প্রতিযোগিতায় তিনি আট ম্যাচে ৩৬৭ রান নিয়ে শীর্ষস্থানীয় রান সংগ্রহকারী ছিলেন। নামিবিয়ার হয়ে উক্ত টুর্নামেন্টে আটটি ম্যাচে ১৬টি উইকেট নিয়ে তিনি সেরা উইকেট শিকারীও ছিলেন। আগস্ট ২০১৮ এ, ২০১৮ আফ্রিকা টি২০ কাপের জন্য নামিবিয়ার স্কোয়াডে তাঁর নাম ছিল। অক্টোবরে ২০১৮তে, তিনি বোতসোয়ানায় ২০১৮-১৯ আইসিসি টি২০ বিশ্বকাপ আফ্রিকা বাছাইপর্বের টুর্নামেন্টের জন্য দক্ষিণ-উপ অঞ্চলের গ্রুপের নামিবিয়ার স্কোয়াডের অধিনায়ক হিসাবে মনোনীত হন। ২০১৯ সালের মার্চ মাসে, তাকে নামিবিয়ার স্কোয়াডের উপ-অধিনায়ক হিসাবে মনোনীত করে ২০১৯ আইসিসি বিশ্ব ক্রিকেট লীগ দ্বিতীয় বিভাগ প্রতিযোগিতার জন্য স্কোয়াড ঘোষণা করা হয়েছিল। নামিবিয়া উক্ত প্রতিযোগিতায় শীর্ষ চারে অবস্থান করে, ফলে একদিনের আন্তর্জাতিক (ওডিআই) খেলার মর্যাদা পায়। ফ্রাইলিঙ্ক প্রতিযোগিতার ফাইনালে ওমানের বিপক্ষে ২৭ এপ্রিল ২০১৯ তারিখে নামিবিয়ার হয়ে ওয়ানডেতে অভিষিক্ত হয়েছিল। উক্ত খেলা, তিনি নামিবিয়ার হয়ে প্রথম খেলোয়াড় হিসাবে ওয়ানডেতে পাঁচ উইকেট লাভের গৌরব অর্জন করেন, আট ওভার থেকে ১৩ রান দিয়ে তুলে নেন পাঁচটি উইকেট। প্রতিযোগিতায় নামিবিয়ার হয়ে ছয় ম্যাচে ১৪টি উইকেট নিয়ে শীর্ষ উইকেট শিকারী মনোনীত হন। ২০১৯ সালের মে মাসে উগান্ডায় আইসিসি টি২০ বিশ্বকাপ আফ্রিকা বাছাইপর্বের প্রতিযোগিতার আঞ্চলিক ফাইনালের জন্য নামিবিয়ার স্কোয়াডে তার নাম দেওয়া হয়েছিল। তিনি নামিবিয়ার হয়ে টুয়েন্টি২০ আন্তর্জাতিক ক্রিকেটে অভিষেক করেন ২০ মে ২০১৯ তারিখে ঘানার বিপরীতে। ২০১৯ সালের জুনে, তিনি ক্রিকেট নামিবিয়ার ২০১৯-২০ আন্তর্জাতিক মৌসুমের আগে এলিট মেনস স্কোয়াডের পঁচিশজন ক্রিকেটারের একজন ছিলেন। ২০১৯ সালের সেপ্টেম্বরে সংযুক্ত আরব আমিরাতে অনুষ্ঠিত আইসিসি টি২০ বিশ্বকাপ বাছাইপর্ব প্রতিযোগিতার জন্য নামিবিয়ার স্কোয়াডে তার নাম রাখা হয়েছিল। == তথ্যসূত্র == == বাহ্যিক লিঙ্কগুলি == ক্রিকেট আর্কাইভে জান ফ্রাইলিঙ্কের প্রোফাইল আন্তর্জাতিক ক্রিকেট অভিষেকে উইকেট লাভকারী ক্রিকেটার ওয়েস্টের ক্রিকেটার ক্রিকেটার টুয়েন্টি২০ আন্তর্জাতিক ক্রিকেটার একদিনের আন্তর্জাতিক ক্রিকেটার ক্রিকেটার আফ্রিকান ক্রিকেটার ব্যক্তি জন্ম
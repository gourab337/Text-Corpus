'''ডোনাল্ড উইলসন''' (; জন্ম: আগস্ট, ১৯৩৭ মৃত্যু: ২১ জুলাই, ২০১২) ইয়র্কশায়ারের সেটলে জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। ক্রিকেট খেলা থেকে অবসর গ্রহণের পর প্রথিতযশা কোচ হিসেবে দায়িত্ব পালন করেছিলেন। ১৯৬৪ থেকে ১৯৭১ সময়কালে সময়কালে ইংল্যান্ডের পক্ষে আন্তর্জাতিক পর্যায়ে ক্রিকেট খেলায় অংশ নিয়েছেন। ঘরোয়া প্রথম-শ্রেণীর ইংরেজ কাউন্টি ক্রিকেটে ইয়র্কশায়ার দলের প্রতিনিধিত্ব করেছেন। দলে তিনি মূলতঃ স্লো লেফট-আর্ম অর্থোডক্স বোলিং করতেন। এছাড়াও, নিচেরসারিতে বামহাতে ব্যাটিং করতেন '''ডন উইলসন'''। == কাউন্টি ক্রিকেট == ১৯৫৭ থেকে ১৯৭৪ সময়কাল পর্যন্ত ডন উইলসনের প্রথম-শ্রেণীর খেলোয়াড়ী জীবন চলমান ছিল। পর্যায়ে ইয়র্কশায়ার কাউন্টি ক্রিকেট ক্লাবের পক্ষে কাউন্টি ক্রিকেটে অংশ নিয়েছিলেন তিনি। বামহাতি জনি ওয়ারডলের সুযোগ্য উত্তরসূরী হিসেবে ইয়র্কশায়ারে আত্মপ্রকাশ করেন। কাউন্টি দলের সফলতার স্বর্ণালী শিখরের শেষদিকে খেলেন। দর্শকদের কাছে ব্যাপকভাবে জনপ্রিয়তা অর্জন করেন। ১৯৫৭ সালে ইয়র্কশায়ারের পক্ষে প্রথম-শ্রেণীর ক্রিকেটে অভিষেক ঘটলেও দুই বছর পর বামহাতি স্পিনার জনি ওয়ারডলের পরিবর্তে নিয়মিতভাবে খেলার সুযোগ পান। ১৯৬০ সালে ইয়র্কশায়ারের ক্যাপ পরিধান করেন। এরপর থেকে ইয়র্কশায়ার দলের অবিচ্ছেদ্য অঙ্গ ছিলেন ডন উইলসন। ১৯৫৯ থেকে ১৯৬৮ সময়ের মধ্যে তার দল সাতবার কাউন্টি শিরোপা জয় করেছিল। দীর্ঘদেহী উইলসন স্পিন আনয়ণের তুলনায় বাউন্সেই অধিক সফল হয়েছিলেন। পাঁচ মৌসুমে শতাধিক উইকেট পেয়েছেন। সময়ে তিনটিতে শিরোপা জয়কালীন লাভ করেন। এছাড়াও, ১৯৬৬ সালে দুইবার হ্যাট্রিক লাভ করেছিলেন। == আন্তর্জাতিক ক্রিকেট == সমগ্র খেলোয়াড়ী জীবনে ছয়টিমাত্র টেস্টে অংশগ্রহণের সুযোগ পেয়েছিলেন ডন উইলসন। ১০ জানুয়ারি, ১৯৬৪ তারিখে চেন্নাইয়ে স্বাগতিক ভারতের বিপক্ষে টেস্ট ক্রিকেটে অভিষেক ঘটে তার। ২৫ ফেব্রুয়ারি, ১৯৭১ তারিখে ক্রাইস্টচার্চে স্বাগতিক নিউজিল্যান্ডের বিপক্ষে সর্বশেষ টেস্টে অংশ নেন তিনি। অংশগ্রহণকৃত ছয় টেস্টের পাঁচটিই উপমহাদেশে খেলেছেন তিনি। ষষ্ঠটি দীর্ঘদিনের অ্যাশেজ সফর শেষে নিউজিল্যান্ডের বিপক্ষে খেলার সুযোগ পান। উইলসনের খেলোয়াড়ী জীবনে ডেরেক আন্ডারউড ইংল্যান্ড দলে বামহাতি স্পিনার হিসেবে খেলেছিলেন। তাসত্ত্বেও, দুইবার ইংরেজ দলের সদস্যরূপে বিদেশ গমন করেছিলেন। ১৯৬৩-৬৪ মৌসুমে ভারত গমন করেন। পাঁচ টেস্ট নিয়ে গড়া সিরিজের সবগুলোতেই তার অংশগ্রহণ ছিল। এরপর ১৯৭০-৭১ মৌসুমে অস্ট্রেলিয়া নিউজিল্যান্ড গমন করেন। রে ইলিংওয়ার্থের সফলতম অ্যাশেজ সিরিজে অংশগ্রহণের পর নিউজিল্যান্ডে ডন উইলসন খেলেছিলেন। এছাড়াও, দক্ষিণ আফ্রিকার সফর বাতিলের পর দুইবার ১৯৭০ সালে ইংল্যান্ডের সদস্যরূপে বহিঃবিশ্ব একাদশের বিপক্ষে খেলেন। সময়ে খেলাগুলো পূর্ণাঙ্গ টেস্ট খেলার মর্যাদা প্রদান করা হলেও পরবর্তীতে তা বাতিল করা হয়। == অবসর == ১৯৭৪ সালে ইয়র্কশায়ার থেকে প্রথম-শ্রেণীর খেলোয়াড় হিসেবে অবসর গ্রহণ করেন। ব্রাডফোর্ডের লীগ ক্রিকেটে ম্যানিংহাম মিলসের পক্ষে খেলেন। ১৯৭৯ সালে ফিল শার্পকে সাথে নিয়ে প্রিস্টলি কাপে দলকে রানার-আপের পথে নিয়ে যান। জিওফ্রে বয়কটের অধিনায়কত্ব কেড়ে নেন এবং লর্ডসে এমসিসি’র প্রধান কোচ হিসেবে ১৯৯১ সময় পর্যান্ত ছিলেন। এরপর ইয়র্কশায়ারের সাথে আজীবন সম্পর্ক ধরে রাখেন। এছাড়াও, অ্যাম্পলফোর্থ কলেজে কোচের দায়িত্বে ছিলেন। ২১ জুলাই, ২০১২ তারিখে ৭৫ বছর বয়সে ইয়র্কশায়ারের ইয়র্ক হাসপাতালে ডোনাল্ড উইলসনের দেহাবসান ঘটে। == তথ্যসূত্র == == আরও দেখুন == ক্লাইভ র‍্যাডলি অ্যাশেজ সিরিজের তালিকা ইংরেজ টেস্ট ক্রিকেটারদের তালিকা আনুষ্ঠানিক কাউন্টি চ্যাম্পিয়নশীপ বিজয়ী দলের তালিকা == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার থেকে আগত ক্রিকেটার ক্রিকেটার ক্রিকেট কোচ ক্রিকেট ক্লাবের ক্রিকেটার ক্রিকেটার
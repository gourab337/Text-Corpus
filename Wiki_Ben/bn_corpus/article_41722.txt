'''মুকরিন বিন আবদুল আজিজ''' (; জন্মঃ ১৫ সেপ্টেম্বর ১৯৪৫) সৌদি আরবের সাবেক যুবরাজ ছিলেন। তিনি ২০০৫ সাল থেকে ২০১২ সাল পর্যন্ত সৌদি গোয়েন্দা সংস্থার মহাপরিচালক হিসেবে দায়িত্বপালন করেছেন। ২০১২ সালের জুলাই মাসে তিনি মন্ত্রীর মর্যাদায় বাদশাহ আবদুল্লাহর উপদেষ্টা বিশেষ দূত নিযুক্ত হয়েছিলেন। ২০১৩ সালের ফেব্রুয়ারি বাদশাহ আবদুল্লাহ তাকে দ্বিতীয় উপপ্রধানমন্ত্রী হিসেবে নিয়োগ দেন। ২০১৪ সালের ২৭ মার্চ তিনি উপযুবরাজ হিসেবে নিয়োগ পান। ২০১৫ সালের ২৩ জানুয়ারি বাদশাহ আবদুল্লাহর মৃত্যুর পর সালমান বাদশাহ এবং মুকরিন যুবরাজ প্রথম উপপ্রধানমন্ত্রী হন। ২০১৫ সালের ২৯ এপ্রিল সালমান তার পরিবর্তে মুহাম্মদ বিন নায়েফকে যুবরাজ নিযুক্ত করেন। ==প্রারম্ভিক জীবন== মুকরিন বিন আবদুল আজিজ ১৯৪৫ সালের ১৫ সেপ্টেম্বর রিয়াদে জন্মগ্রহণ করেন। তার মা বারাকা আল ইয়ামানিয়া ছিলেন ইয়েমেনি বংশোদ্ভূত। ==শিক্ষাজীবন== মুকরিন রিয়াদ মডেল ইনস্টিটিউটে লেখাপড়া করেছেন। এরপর তিনি ব্রিটেনের রয়েল এয়ার ফোর্স কলেজ ক্রানওয়েলে যোগ দেন। ১৯৬৮ সালে তিনি ফ্লাইট লেফটেন্যান্ট হিসেবে স্নাতক হন। যুক্তরাষ্ট্রে জেনারেল স্টাফ কোর্সে তিনি অংশ নিয়েছেন এবং ১৯৭৪ সালে ডিপ্লোমা অর্জন করেন। ==কর্মজীবন== সৌদি বিমানবাহিনীতে কর্মরত থাকাকালীন মুকরিন বিন আবদুল আজিজ মুকরিন বিমানবাহিনীর একজন পাইলট ছিলেন। ১৯৬৫ সালে তিনি সৌদি রাজকীয় বিমানবাহিনীতে যোগ দেন। ১৯৭০ সালে তিনি বিমানবাহিনীর ২য় এয়ার স্কোয়াড্রনের কমান্ডার হন। ১৯৭৩ সাল থেকে ১৯৭৭ সাল পর্যন্ত তিনি সৌদি বিমানবাহিনির বিভিন্ন পদে দায়িত্বপালন করেছেন। এরপর তিনি এয়ার অপারেশন্সের পরিচালকের এডজুটেন্ট হন। পরবর্তীতে তিনি বিমানবাহিনির অপারেশন পরিকল্পনার প্রেসিডেন্ট হিসেবে পদন্নোতি পান। ১৯৮০ সালে তিনি বিমানবাহিনী ত্যাগ করেন। ===গভর্নর=== ১৯৮০ ১৮ মার্চ বাদশাহ খালিদ বিন আবদুল আজিজ তাকে হাইল প্রদেশের গভর্নর নিয়োগ দেন। ১৯৯৯ সাল পর্যন্ত তিনি এই প্রদেশের গভর্নর ছিলেন। ১৯৯৯ সালের ২৪ নভেম্বর তিনি মদিনা প্রদেশের গভর্নর। ইতিপূর্বে তার ভাই আবদুল মজিদ বিন আবদুল আজিজ মদিনার গভর্নর ছিলেন। বাদশাহ ফাহাদ তাকে মদিনা শহরের আধুনিকায়নের নির্দেশ দিয়েছিলেন। মুকরিন প্রত্যন্ত এলাকায় শিক্ষা স্বাস্থ্য সেবার ব্যবস্থা গড়ে তুলেছেন। গভর্নরের সময়ে তিনি ঐতিহ্যবাহী মূল্যবোধের পৃষ্ঠপোষকতা করেছেন। ২০০৫ সাল পর্যন্ত তিনি দায়িত্বপালন করেছেন। আবদুল আজিজ বিন মজিদ এরপর মদিনার গভর্নর হন। ===গোয়েন্দা সংস্থার মহাপরিচালক=== ২০০৫ সালের ২২ অক্টোবর বাদশাহ আবদুল্লাহ তাকে গোয়েন্দা সংস্থা আল মুখাবারাত আল আমাহর মহাপরিচালক নিযুক্ত করেন। তিনি জানান যে আলকায়েদার সাথে লড়াইয়ের জন্য সংস্থাকে পুনর্গঠন করা হবে। ২০১২ সালের ১৯ জুলাই তার স্থলে বন্দর বিন সুলতানকে নিযুক্ত করা হয়। একইসাথে তাকে মন্ত্রী মর্যাদার উপদেষ্টা বিশেষ দূত নিযুক্ত করার ঘোষণাও দেয়া হয়। দক্ষিণপূর্ব এশিয়া বিষয়ে তাকে দায়িত্ব দেয়া হয়েছিল। গোয়েন্দা সংস্থার প্রধান থাকাকালে তিনি পাকিস্তানের রাজনীতিতে সক্রিয় ভূমিকা রেখেছেন। বেনজির ভুট্টো তাড়াতাড়ি দেশে ফিরে আসায় এবং ২০০৮ সালের আসন্ন নির্বাচনের কারণে নওয়াজ শরিফ ২০০৭ সালে মুকরিনের না ফেরার পরামর্শ সত্ত্বেও দেশে ফেরেন। তবে তাকে এরপর দ্রুত পাকিস্তান থেকে বের করে দেয়া হয়। মুকরিন জেদ্দা বিমানবন্দরে তাকে অভ্যর্থনা জানান। মুকরিন পাকিস্তানের রাজনৈতিক সমঝোতার সাথে জড়িত ছিলেন। ==দ্বিতীয় উপপ্রধানমন্ত্রী উপযুবরাজ== ২০১৩ সালের ফেব্রুয়ারি বাদশাহ আবদুল্লাহ কর্তৃক মুকরিন দ্বিতীয় উপপ্রধানমন্ত্রী পদে নিযুক্ত হন। ইতিপূর্বে ২০১১ সালের অক্টোবর থেকে এই পদ খালি ছিল। একই সাথে তিনি তার পূর্বোক্ত উপদেষ্টা বিশেষ দূতের পদেও বহাল থাকেন। ২০১৪ সালের ২৭ মার্চ জারিকৃত ফরমানে মুকরিনকে উপযুবরাজের পদ প্রদান করা হয়। ==যুবরাজ== মুকরিন ২০১৫ সালের ২৩ জানুয়ারি যুবরাজ প্রথম উপপ্রধানমন্ত্রী হিসেবে নিযুক্ত হন। প্রায় তিনমাস পর ২৯ এপ্রিল মুহাম্মদ বিন নায়েফ যুবরাজ হন। ==ব্যক্তিগত জীবন== মুকরিনের স্ত্রী আবতা বিনতে হামুদ আল রশিদ। মুকরিন মদিনার গভর্নর থাকাকালীন সময়ে তিনি মহিলা কাউন্সিলের প্রেসিডেন্ট ছিলেন। মুকরিনের চৌদ্দ সন্তান রয়েছে। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:আল সৌদ আরবের মন্ত্রী আরবের প্রাদেশিক গভর্নর বৈমানিক আজিজ ইবনে সৌদের ছেলে আরবের যুবরাজ
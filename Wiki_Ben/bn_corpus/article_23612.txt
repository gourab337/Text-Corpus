'''নকিয়া ১১০০''' () নকিয়া কর্তৃক প্রস্তুতকৃত একটি জিএসএম মোবাইল ফোন। ২০০৩ সালে অবমুক্তির পর থেকে প্রায় ২৫ কোটি নকিয়া ১১০০ বিক্রয় হয়েছে। যা এটিকে বিশ্বের সর্বোচ্চ বিক্রয় হওয়া মোবাইল ফোনে পরিণত করেছে। এছাড়াও এটি বিশ্বের সর্বোচ্চ বিক্রয় হওয়া ভোক্তা ইলেক্ট্রনিক যন্ত্র। এই মডেলটির উত্‍পাদন অনেক আগেই বন্ধ হয়ে গেছে। নকিয়া ১১০০ অধিক জনপ্রিয়তা অর্জন করে যদিও এটি এমন সময়ে তৈরি করা হয়েছিল যখন বাজারে আধুনিক বৈশিষ্ট্য সমৃদ্ধ (উদাহরণস্বরূপ: রঙিন পর্দা, ক্যামেরা) ফোনের প্রাচুর্য ছিল। মূলত এটি তৈরি করা হয়েছিল উন্নয়নশীল দেশ এবং সেই সব ব্যবহারকারীদের কেন্দ্র করে যাদের কাছে কল করা, বার্তা পাঠানো এবং অ্যালার্ম ঘড়ি ছাড়া অন্যান্য আধুনিক প্রযুক্তির কোন প্রয়োজনীয়তা ছিলনা। নকিয়া ১১০০ নকিয়ার বন্ধ হয়ে যাওয়া মডেল ৫১১০/৩২১০/৩৩১০ এর সাথে সামঞ্জস্যপূর্ণ। এই মডেলগুলো নিজ নিজ সময়ে অত্যন্ত জনপ্রিয় হয়ে উঠেছিল। অবশ্য সে সময় মোবাইল ফোনে আধুনিক বৈশিষ্টসমূহ যেমন ক্যামেরা, পলিফোনিক রিংটোন এবং রঙিন পর্দা ছিলনা। নকিয়া ১১০০ ডিজাইন করা হয় নকিয়া ডিজাইন সেন্টারে। এটি ডিজাইন করেন ডিজাইনার দিমিত্র মেহাডিস্কি। ২০০৫ সালে নকিয়া ১১০০ বিক্রয়ের মাধ্যমে নকিয়ার এক বিলিয়ন ফোন বিক্রয় সম্পূর্ণ হয়। == বৈশিষ্ট্যসমূহ == নকিয়া ১১০০তে রয়েছে বিল্ট-ইন ফ্ল্যাশলাইট, যা ''সি (C)'' বোতাম একবার চেপে ধরে রাখার মাধ্যমে চালু করা যায় অথবা দুইবার চাপার মাধ্যমে এটিকে চালু অবস্থায় রাখা যায়। এছাড়া এটিকে ফোনের মেনু থেকেও ব্যবহার করা যায়। ১১০০ এবং ১১০১ মডেল দুইটি কেবলমাত্র মনোফোনিক রিংটোন সমর্থন করে, যা পূর্বে থেকে ইনস্টল করা ৩৬টি রিংটোনের একটি তালিকা থেকে নির্বাচন করা যায়। এছাড়া ৭টি রিংটোন নিজে থেকেও রচনা করা যায়। এতে রয়েছে নকিয়ার ঐতিহ্যবাহী কিপ্যাড, যার মাধ্যমে একটি বোতামের সাহায্যে ফোন কলে সংযোগ দেওয়া এবং সমাপ্তি ঘটানো যায়। এছাড়াও রয়েছে দুইটি স্ক্রল বোতাম (উপর এবং নিচ)। সিঙ্গুলার ব্র্যান্ডের সংস্করণে রয়েছে বিল্ট-ইন অ্যাওল ইন্সট্যান্ট মেসেঞ্জার ক্লায়েন্ট। এই ফোনটি নকিয়ার এক্সপ্রেস-অন কভারের সাথে সামঞ্জস্যপূর্ণ। হালকা নীল, কমলা, কালো, গাঢ় নীল, হলুদ, লাল, সবুজ এবং গোলাপী রং এর কভার নকিয়া কর্তৃক ছাড়া হয়। এছাড়া, অসংখ্য তৃতীয় পক্ষের কভারও রয়েছে। এটিকে উন্নয়নশীল দেশগুলোর জন্য বিশেষভাবে ডিজাইন করা হয়: এর কিপ্যাড এবং সম্মুখভাগ ধূলোরোধী এবং এর পার্শ্ব অঞ্চল অপিচ্ছিল। অন্যান্য বৈশিষ্ট্যসমূহের মধ্যে রয়েছে ৫০টি বার্তা ধারণক্ষমতা (ইনবক্স এবং খসড়া, সেই সাথে ২৫টি পাঠানো বার্তা), অ্যালার্ম, থামাঘড়ি, ক্যালকুলেটর, ৬টি প্রোফাইল, সম্পর্ক সংরক্ষণ (ধারণক্ষমতা ৫০, রয়েছে ভিন্ন ভিন্ন সম্পর্কের জন্য ভিন্ন ভিন্ন রিংটোন এবং প্রতীক যুক্ত করার সুবিধা), গেম (স্নেক এবং স্পেস ইম্প্যাক্ট+), রয়েছে নিজস্ব রিংটোন রচনা করার সুবিধা। এছাড়া এতে চিত্রযুক্ত বার্তা আদান প্রদান করা সম্ভব। == মডেলসমূহ == নকিয়া ১১০০ সিরিজের চারটি স্বতন্ত্র প্রকরণ রয়েছে: ১১০০এ, ১১০০বি, ১১০১ এবং ১১০৮। এদের মধ্যে পার্থক্য নিম্নরূপ: ১১০০এ জিএসএম-৯০০/১৮০০ নেটওয়ার্কে পরিচালিত হয়। ১১০০বি জিএসএম-৮৫০/১৯০০ নেটওয়ার্কে পরিচালিত হয়। ১১০১ মডেলে সবুজ ব্যাকলাইটিং এর পরিবর্তে সাদা ব্যাকলাইটিং ব্যবহৃত হয়েছে এবং এতে যোগ করা হয় ডাব্লুএপি ১.১ ব্রাউজার। ১১০৮ মডেলেও সবুজ ব্যাকলাইটিং এর পরিবর্তে সাদা ব্যাকলাইটিং ব্যবহার করা হয়। এটি মূলত এশিয়ান বাজারের জন্য তৈরি করা হয়। == ফার্মওয়্যারের ইতিহাস == ফোনের কিপ্যাড থেকে ''*#০০০০#'' ডায়াল করে ফোনের ফার্মওয়্যার সংস্করণ দেখে নেওয়া যায়। +১১০০ আরএইচ-১৮ মডেল: সংস্করণ নির্মাণের তারিখ ৩.৩১ ১৩ অক্টোবর ২০০৩ ৩.৪৪ নভেম্বর ২০০৩ ৩.৪৫ ১৮ নভেম্বর ২০০৩ ৪.১৫ ১৫ ডিসেম্বর ২০০৩ ৪.২৫ ২০ ফেব্রুয়ারি ২০০৪ ৪.৩৫ ২৬ মার্চ ২০০৪ ৫.৬ ১৪ জুলাই ২০০৪ ৫.৬২ ২৫ অক্টোবর ২০০৪ ৬.৬৪ এপ্রিল ২০০৫ ৭.৩৪ ২০ অক্টোবর ২০০৫ ৭.৩৬ ২১ নভেম্বর ২০০৫ ৮.১১ ১৯ জুন ২০০৬ == ব্যবহার == == তথ্যসূত্র == == বহিঃসংযোগ == নকিয়া ১১০০ ব্যবহারকারী নির্দেশিকা ডাউনলোড করুন ১১০০ ফোন ১০০০ সিরিজ
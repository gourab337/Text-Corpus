এনজিসি ৬৫৪৩, ক্যাট্‌স-আই নীহারিকা '''গ্রহ নীহারিকা''' (ইংরেজি ভাষায়: Planetary nebula) এক বিশেষ ধরনের গ্যাসীয় নীহারিকা। যেসব তারার ভর কম, নির্দিষ্টভাবে বলতে গেলে যেসব তারার ভর সূর্যের ভরের ১.৪ গুণের কম তারা জীবনের অন্তিম দশায় শ্বেত বামন তারায় পরিণত হয়। শ্বেত বামন তারা হওয়ার ঠিক আগে তারাটি লোহিত দানব হিসেবে থাকে। এই লোহিত দানব তারাই তার বহির্ভাগ মহাকাশে নিক্ষেপ করে, আর অন্তর্ভাগ সংকুচিত হয়ে শ্বেত বামন গঠন করে। মহাকাশে নিক্ষিপ্ত গ্যাসই গ্রহ নীহারিকা গঠন করে। নীহারিকার কেন্দ্রীয় শ্বেত বামন যে অতিবেগুনি রশ্মি নিঃসরণ করে তার প্রভাবে বহির্ভাগের গ্যাসগুলো আয়নিত হয়। এই আয়নগুলো যখন তাদের হারানো ইলেকট্রন ফিরে পায় তখন ফোটন নির্গত হয়। নিসৃত ফোটনের কারণেই নীহারিকা প্রজ্জ্বলিত হয়। গ্রহ নীহারিকা পর্যবেক্ষণ বেশ গুরুত্বপূর্ণ। কারণ এরা আন্তঃনাক্ষত্রিক মাধ্যমে অনেক রাসায়নিক পদার্থ নিঃসরণ করে। তাই এদেরকে অধ্যয়ন করে ছায়াপথের রাসায়নিক গঠন বিবর্তন বিষয়ে ধারণা পাওয়া সম্ভব। এছাড়া অন্যান্য ছায়াপথগুলোতে গ্রহ নীহারিকা উজ্জ্বলতম বস্তুগুলোর মধ্যে অন্যতম। সুতরাং অন্য ছায়াপথের তথ্য লাভের ক্ষেত্রে এদের অবদান অনস্বীকার্য। == বহিঃসংযোগ == Entry in the Encyclopedia of Astrobiology, Astronomy, and Spaceflight Press release on recent observations of the Cat's Eye Nebula Planetary Nebulae, SEDS Messier Pages The first detection of magnetic fields in the central stars of four planetary nebulae WWW Search for Galactic Planetary Nebulae Planetary Nebulae Information and amateur observations নীহারিকা বিবর্তন
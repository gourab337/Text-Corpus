মেনসা মন্ডল, খালি চোখে যেমনটা দেখা যায়। '''মেনসা''' বা '''মেনসা মন্ডল''' (ইংরেজি: '''Mensa দক্ষিণ আকাশের একটি তারকামন্ডল যা ১৮শ শতকে নামকরণ করা হয়। লাতিন ভাষায় এর অর্থ টেবিল। তারকামন্ডলটির আকৃতি অনেকটা খিলানের মধ্যখানে থাকা পাথরের মত এবং আকাশের প্রায় ৪ঘ. থেকে ৭.৫ঘ. বিষুবাংশ এবং ৭১ থেকে ৮৫.৫ ডিগ্রি বিষুবলম্ব পর্যন্ত এর বিস্তার। দক্ষিণ মেরুর তারকামন্ডল অক্ট্যান্স পর এটিই সবচেয়ে দক্ষিণের তারকামন্ডল। এর ফলে, উত্তর গোলার্ধ থেকে এটি দেখা যায় না। পূর্বোক্ত তারকামন্ডলগুলো ছাড়াও, মেনসা মন্ডলের নিকটবর্তী তারকামন্ডলসমূহ হলো কামেলিও, ডোরাডো, হাইড্রাস এবং ভোলানস। == ইতিহাস == শুরুতে মেনসা মন্ডলের নামকরণ করা হয়েছিল মঁ মেনসা। তারকামন্ডলটির মানচিত্রকরণ নামকরণ করেছিলেন নিকোলাস লুই ডি লাকাইলে। তিনি দক্ষিণ আফ্রিকার কেপটাউন শহরের নিকটবর্তী টেবিল মাইন্টেন পর্বতের সম্মানে দক্ষিণ গোলার্ধের অনুজ্জ্বল নক্ষত্ররাজির মধ্যথেকে তারকামন্ডলটির মানটিত্রকরণ করেন। নামকরণের স্মৃতিচারণ করতে গিয়ে তিনি উল্লেখ করেছিলেন, দক্ষিণ দিক থেকে বয়ে যাওয়া ঝড়ো বাতাসে অনেক সময় কেপ মাউন্টেন ম্যাজেলানীয় মেঘে (যা কেপ ক্লাউড নামেও পরিচিত) ঢেকে যেত। তাই তিনি আকাশে মেঘের নিচে একটি 'টেবিল' তৈরি করেন। যদিও মেনসা মন্ডলের নক্ষত্ররাজির উল্লেখ কোন প্রাচীন পুরানে নেই, তবে তারকামন্ডলের নামকরণ যে পর্বতের নামে করা হয়েছে তার সঙ্গে জড়িয়ে আছে অজস্র পৌরানিক কাহিনী। ডাচ এবং জার্মান ভাষায় "Tafelberg" নামে পরিচিত টেবিল মাউন্টেন পর্বতের নিকটবর্তী দুটি পাহাড়ের নাম 'ডেভিলস পিক' এবং 'লায়নস হেড'। ঝড়ঝঞ্ঝার জন্য কুখ্যাত উত্তমাশা অন্তরীপ বা কেপ অফ গুড হোপ (ইংরেজি: Cape of Good Hope) নিয়ে প্রচলিত পৌরাণিক কাহিনীগুলোতে টেবিল মাউন্টেন এর উল্লেখ রয়েছে। অভিযাত্রী বারতুলুমেও দিয়াজ এর চোখে টেবিল মাউন্টেন ঝড়সৃষ্টির একটি পৌরাণিক নেহাই। এর বিপদ সম্পর্কিত একটি পৌরাণিক কাহিনী আছে আরব্য রজনীর নায়ক নাবিক সিন্দাবাদকে নিয়ে, যেখানে সিন্দাবাদ টেবিল মাউন্টেনকে বর্ণনা করেছেন একটি চুম্বক হিসেবে যা তার জাহাজকে সমুদ্রের তলেদেশে টানছিল। == দৃশ্যমান বৈশিষ্ট্যসমূহ == ===তারা=== লাকাইলে এই তারকামন্ডলে বেয়ারের সংজ্ঞায়ন অনুসারে আলফা (Alpha) থেকে লামবডা (Lambda) পর্যন্ত এগারটি নক্ষত্র চিহ্নিত করেছিলন (কাপ্পা/Kappa ব্যতীত)। পরবর্তীতে গৌল্ড এতে কাপ্পা (Kappa), মু (Mu), নু (Nu), জি (Xi) এবং পি মেনসা (Pi Mensae) যুক্ত করেন। এদের মত অনুজ্জ্বল নক্ষত্রের নামকরণ সাধারণত করা হয় না; তবে গৌল্ড মনে করেছিলেন দক্ষিণ মহাজাগতিক মেরু এত নিকটবর্তী হওয়াতে এদের নামকরণ করা দরকার ছিল। মেনসা মন্ডলে কোন উজ্জ্বল নক্ষত্র নেই; আলফা মেনসা এর উজ্জ্বলতম নক্ষত্র যার ঔজ্জ্বল্যের মাত্রা মাত্র ৫.০৯। ফলে মেনসা মন্ডলই পুরো আকাশের সবচেয়ে অনুজ্জ্বল তারকামন্ডল। আলফা মেনসা সূর্যের মত (class G7V) একটি নক্ষত্র যার দূরত্ব পৃথিবী থেকে প্রায় ৩৩ আলোকবর্ষ। ===গভীর আকাশের বস্তুসমূহ=== == তথ্যসূত্র == == আরও দেখুন == তারামণ্ডল মেনসা মণ্ডলের তারাসমূহের তালিকা == বহিঃসংযোগ == মণ্ডল
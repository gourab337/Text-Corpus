'''আখবারে এসলামীয়া''' ঊনবিংশ শতাব্দীতে ব্রিটিশ ভারতের টাঙ্গাইল থেকে প্রকাশিত একটি মাসিকপত্র। শরিয়ত সংক্রান্ত বিষয়াদি পত্রিকার মুখ্য বিষয়বস্তু ছিল। এতে ইসলামি ধর্মতত্ত্ব, জীবনী, মুসলিম ঐতিহ্য, সমকালীন সামাজিক ধর্মীয় বিষয় প্রকাশিত হত। ==প্রকাশকাল== ১৮৮৪ খ্রিষ্টাব্দের এপ্রিল (১২৯১ বঙ্গাব্দের বৈশাখ) আখবারে ইসলামীয়া প্রথম প্রকাশিত হয়। টাঙ্গাইলের চারান গ্রামের আলেম মৌলভি মোহাম্মদ নইমুদ্দীন এর সম্পাদক ছিলেন। করটিয়ার জমিদার মাহমুদ আলি খান পন্নী পত্রিকা প্রকাশে আর্থিক সহায়তা করেছিলেন। ১৮৯৪ সালে পত্রিকার প্রকাশনা বন্ধ হয়ে যায়। ১৮৯৬ সালের এপ্রিলে পুনরায় চালু হলেও অল্পকাল পর পত্রিকা সম্পূর্ণভাবে বন্ধ হয়ে যায়। ==তথ্যসূত্র== পত্রিকা সাহিত্যের ইতিহাস
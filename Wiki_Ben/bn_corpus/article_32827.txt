'''হাজারদুয়ারী এক্সপ্রেস''' হল ভারতীয় রেলওয়ের শিয়ালদহ ডিভিসনের একটি মেল বা এক্সপ্রেস ট্রেন যেটি পশ্চিমবঙ্গের কলকাতার সাথে মুর্শিদাবাদ জেলাকে সংযুক্ত করে। মুর্শিদাবাদের বিখ্যাত পর্যটনকেন্দ্র হাজার দুয়ারী প্রাসাদের নামে এই ট্রেনটির নাম রাখা হয়েছে। এটি ঘন্টায় ৪৩ কিমি বেগে একদিনে ২২৩ কিলোমিটার অতিক্রম করে। ==সুবিধা== অগ্রিম ৬০ দিন আগে এই ট্রেনের জন্য আসন সংরক্ষণ করা যায়। এতে সর্বমোট একটি বাতানুকূল শয়নকক্ষ, দুটি দ্বিতীয় শ্রেণীর বসার কক্ষ ছ'টি সাধারণ বসার কক্ষ ছাড়াও গার্ডম্যানের কামরা তথা লাগেজ ব্রেক ভ্যান থাকে। এতে কোন প্যান্ট্রি কক্ষ থাকে না। ==থামার স্থান== কলকাতা রেলওয়ে স্টেশন (KOAA), ব্যারাকপুর রেলওয়ে স্টেশন, রাণাঘাট জংশন রেলওয়ে স্টেশন (RHA), কৃষ্ণনগর সিটি জংশন রেলওয়ে স্টেশন (KNJ), বেথুয়াডহরী (BTY), পলাশী রেলওয়ে স্টেশন (PLY), বেলডাঙা (BEB), বহরমপুর কোর্ট (BPC), মুর্শিদাবাদ (MB B), জিয়াগঞ্জ (JJG), ভগবানগোলা (BQB), লালগোলা (LGL)। ==সময়== *১৩১১৩ হাজারদুয়ারী এক্সপ্রেস কলকাতা রেলওয়ে স্টেশন থেকে রোজ সকাল ৬:৫০ ছেড়ে বেলা ১২:০০ টায় লালগোলা পৌছায়। *১৩১১৪ হাজারদুয়ারী এক্সপ্রেস লালগোলা ছাড়ে বিকেল ৪:১০ এবং কলকাতা স্টেশনে পৌছায় সেইদিন রাত্রি ৯:২৫ এ। ==তথ্যসূত্র== ==আরও দেখুন== *কলকাতা মেট্রো *পূর্ব রেলওয়ে রেল পরিবহন জেলা
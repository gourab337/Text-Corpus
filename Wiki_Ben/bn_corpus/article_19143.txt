'''দি অ্যাসফল্ট জাংগল''' (ইংরেজি ভাষায়: The Asphalt Jungle) ১৯৫০ সালে মুক্তিপ্রাপ্ত একটি মার্কিন নোয়া চলচ্চিত্র বা ফিল্ম নোয়া। পরিচালনা করেছেন জন হিউজটন। মার্কিন ঔপন্যাসিক চিত্রনাট্যকার ডব্লিউ আর বার্নেট-এর একই নামের উপন্যাস থেকে নির্মীত এই সিনেমাকে ক্যাপার জঁরার অন্তর্ভুক্ত করা যায় যেহেতু এতে একটি সম্পূর্ণ অপরাধের দৃশ্য দর্শকদেরকে দেখানো হয়েছে এবং সেই অপরাধ সংঘটনকারী ব্যক্তিদের নিয়েই কাহিনী আবর্তিত হয়েছে। অনেক গুরুত্বপূর্ণ অভিনেতার উপস্থিতি দেখা যায় এতে যার মধ্যে আছে স্টার্লিং হেইডেন, জিন হেইগেন, লুই ক্যালার্ন, জেমস হুইটমোর এবং একটি ছোট কিন্তু গুরুত্বপূর্ণ চরিত্রে মেরিলিন মনরো। মনরোকে সে সময় কেউ চিনতো না এবং এই সিনেমায় তার উপস্থিতি থাকলেও পোস্টারে তার নাম ছিল না। সিনেমার কাহিনী আবর্তিত হয় একটি অলংকারের দোকান ডাকাতি এবং সেই ডাকাতির মূল হোতাদের পরিণতি নিয়ে। সিনেমাটি চারটি ক্ষেত্রে অ্যাকাডেমি পুরস্কারের মনোনয়ন পেয়েছিল। ২০০৮ সালে মার্কিন যুক্তরাষ্ট্রের লাইব্রেরি অফ কংগ্রেস সিনেমাটিকে ''ন্যাশনাল ফিল্ম রেজিস্ট্রির'' অন্তর্ভুক্ত করেছে যেহেতু এটি সাংস্কৃতিক, ঐতিহাসিক নৈসর্গ্যিক দৃষ্টিকোণ থেকে সেদেশের খুব গুরুত্বপূর্ণ একটি সিনেমা। == প্রতিক্রিয়া == সিনেমাটি প্রথম মুক্তি পাওয়ার পর ভ্যারাইটি পত্রিকা ইতিবাচক রিভিউ প্রকাশ করে বলেছিল যে, সিনেমাটি অপরাধের অধ্যয়ন, এতে আয়রনিক বাস্তবতার ছাপ রয়েছে। == তথ্যসূত্র == চলচ্চিত্র চলচ্চিত্র ভাষার চলচ্চিত্র চলচ্চিত্র
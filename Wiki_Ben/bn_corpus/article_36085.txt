'''এইচডি ২৮১৮৫ বি''' হলো একটি বহির্গ্রহ যা এরিডেনাস তারামণ্ডলে অবস্থিত পৃথিবী থেকে ১৩৮ আলোক বর্ষ দূরে অবস্থিত। ২০০১ সালে সূর্যের মতো একটি তারকা- এইচডি ২৮১৮৫ কে প্রদক্ষিণ করার সময় 'কোরালাই জরিপ' বহির্গ্রহ পর্যবেক্ষণের সময় গ্রহটি দেখতে পায় এবং 'মেগেলান প্লানেট সার্চ সেন্টার' দ্বারা গ্রহটির অস্তিত্ব নিশ্চিত হয় ২০০৮ সালে। এইচডি ২৮১৮৫ বি গ্রহটি এর সূর্যকে বৃত্তাকার পথে, বাসযোগ্য কিনারায় প্রদক্ষিণ করে। == আবিষ্কার == এইচডি ২৮১৮৫ বি-এর সূর্যের মধ্যাকর্ষণ থেকে সৃষ্ট রেডিয়েল বেগ-এর ক্ষুদ্র পর্যায়ক্রমিক পরিবর্তন দ্বারা গ্রহটি সনাক্ত করা হয়। এটি তারকাটির বর্ণালী'র ডপলার ক্রিয়া মাপনের মাধ্যমে সনাক্ত করা হয়। ২০০১ সালে ঘোষণা করা হয়েছে এইচডি ২৮১৮৫ বৃহস্পতি গ্রহ থেকে কমপক্ষে ৫.৭২ গুণ ভরবিশিষ্ট এবং এটি ৩৮৩ দিনে এর দৃশ্যমান লাইনে কম্পন প্রদর্শন করেছে। == কক্ষপথ এবং ভর == এইচডি ২৮১৮৫ বি এর সূর্যকে ১.০৪ বছরে একবার প্রদক্ষিণ করে। অন্যান্য চেনা দীর্ঘ-সময়ের (সূর্যকে প্রদক্ষিণ করতে অনেক সময় নেয়) গ্রহ থেকে আপেক্ষিকভাবে এইচডি ২৮১৮৫ বি এর কেন্দ্র থেকে দূরত্ব কম। গ্রহটিকে আমাদের সৌরজগৎ'র মঙ্গল (গ্রহ)'র সাথে তুলনা করা হয়। গ্রহটির কক্ষপথ পুরোপুরি এর তারকার বাসযোগ্য স্থানে অবস্থান করছে। রেডিয়াল বেগ দোলনের বিস্তার দ্বারা বোঝা যায় গ্রহটির ভর ন্যূনতম আমাদের সৌরজগতের গ্রহ বৃহস্পতি গ্রহের ৫.৭ গুণ বেশি। যাই হোক, আমাদের লাইন-অফ-সাইট প্রসারণ থেকে কক্ষপথ-নতি'র রেডিয়েল বেগ দিয়ে কেবলমাত্র গ্রহের ন্যূনতম ভর মাপা সম্ভব হলেও, গ্রহের প্রকৃত ভর খুব সম্ভবত এর চেয়ে অনেক বেশি। == বৈশিষ্ট্য == গ্রহের উচ্চ ভরের কারণে হতে পারে গ্রহটি একটি গ্যাসীয় দৈত্য এবং এর কোনো কঠিন পৃষ্ঠ নেই। গ্রহটির পরোক্ষ পর্যবেক্ষণের সময়ের পর থেকে এর বৈশিষ্ট্য যেমনঃ ব্যসার্ধ বর্ণনা এবং তাপমাত্রা সম্পর্কে এখনো জানা যায়নি। এইচডি ২৮১৮৫ বি-এর কক্ষপথ নিজ নক্ষত্রের বাসযোগ্য স্থানে থাকার কারণে ধারণা করা হয় 'এইচডি ২৮১৮৫' জগতে প্রাণের অস্তিত্ব থাকা সম্ভব। যদিও এখনো জানা যায়নি গ্যাসীয় দানব গ্রহগুলোতে প্রাণের অস্তিত্ব থাকা সম্ভব কিনা, টাইডাল মিথষ্ক্রিয়ার সিম্যুলেশন অনুযায়ী এইচডি ২৮১৮৫ বি খুব সম্ভবত বিলিয়ন বছর ধরে নিজের উপগ্রহগুলোকে আশ্রয় দিয়েছে। এইচডি ২৮১৮৫ বি-এর যদি এরকম কোনো উপগ্রহ থেকে থাকে তবে সেগুলোতে বাসযোগ্য পরিবেশের অস্তিত্ব থাকা সম্ভব, যদিও এই স্থানে উপগ্রহের অস্তিত্ব অনিশ্চিত। তবে, একটি ছোট গ্রহ গ্যাসীয় দানবের ট্রোজান পয়েন্ট অনেক সময় ধরে থাকতে পারে। == তথ্যসূত্র == == বহিঃসংযোগ ==
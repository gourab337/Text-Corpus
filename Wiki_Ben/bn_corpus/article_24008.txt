হিকির বেঙ্গল গেজেট। '''বেঙ্গল গেজেট''' বা '''হিকির বেঙ্গল গেজেট''' ছিল ভারতের কলকাতা থেকে প্রকাশিত একটি ইংরেজি সাপ্তাহিক পত্রিকা। এটি ছিলো ভারতের প্রথম প্রধান পত্রিকা যা ১৭৮০ সালের ২৯শে জানুয়ারি যাত্রা শুরু করে। এটি দুই বছর পর্যন্ত প্রকাশ হয়েছিল। ১২ ইঞ্চি দীর্ঘ ইঞ্চি প্রস্থ দুই পৃষ্ঠার পত্রিকাটির মালিক, সম্পাদক প্রকাশক ছিলেন জেমস অগাস্টাস হিকি। ২৩শে মার্চ ১৭৮২ সালে পত্রিকাটির প্রকাশনা বন্ধ হয়ে যায়। জেমস অগাস্টাস হিকি নামে একজন অত্যন্ত অদ্ভুত প্রকৃতির আইরিশ পত্রিকাটি প্রতিষ্ঠা করে যিনি পূর্বে দেনার দায়ে দুই বছর জেলে কাটান। পরবর্তীতে গভর্নর জেনারেল লর্ড ওয়ারেন হেস্টিংস-এর রোষানলে পরে পুনরায় জেলে যান। তিনি অধিকাংশ সময়ই লর্ড হেস্টিংসের স্ত্রী লেডি হেস্টিংসকে ব্যঙ্গ করে পত্রিকায় নিবন্ধ প্রকাশ করতেন। তিনি জেলে থাকা অবস্থায়ও তার লেখা চালিয়ে যান পরবর্তীকালে লর্ড হেস্টিংসের আদেশে তার লেখার যন্ত্র বাজেয়াপ্ত করা হয়। হিকির এই পত্রিকাটিই ভারতীয় উপমহাদেশের প্রথম ইংরেজি পত্রিকা একই সাথে উপমহাদেশের প্রথম কাগজে মুদ্রিত পত্রিকা। সেসময় ভারতে দায়িত্ব পালন করা ব্রিটিশ সৈন্যদের কাছেই শুধুমাত্র পত্রিকাটি জনপ্রিয়তা অর্জন করেনি সাথে সাথে এটি ভারতীয়দের নিজেদের পত্রিকা প্রকাশে উৎসাহিতও করেছিল। == বর্ণনা == পত্রিকাটিতে মূলত বিজ্ঞাপন, বিদেশি ইংরেজি পত্রিকা থেকে উদ্বিৃতি সংবাদদাতাদের বিবরণধর্মী লেখা ছাপা হতো। “পোয়েটস কর্ণার” নামে একটি বিশেষ অংশ ছিল। প্রকাশের প্রথম মাসে কোন রাজনৈতিক বিবাদপূর্ণ লেখা ছাপা হয়নি। পরে প্রশাসনের বিরোদ্ধে কিছু লেখা বের হলে ১৭৮০ সালের ১৪ই নভেম্বর ফোর্ট উইলিয়াম থেকে একটি বিজ্ঞপ্তি জারি করে ডাকঘর মারফর পত্রিকা বিতরণ বন্ধ করা হয়। পরবর্তীতে হিকি মামলায় জড়িয়ে পড়েন। == আরো দেখুন == বাংলা পত্র-পত্রিকার তালিকা == তথ্যসূত্র == পত্রিকা সাপ্তাহিক পত্রিকা ভারত ইতিহাস
'''শরৎচন্দ্র রায়চৌধুরী''' (১২ অক্টোবর, ১৮৩৯ ১৪ নভেম্বর, ১৯৩০) একজন বাঙালী ব্রিটিশ বিরোধী স্বাধীনতা আন্দোলনকারী রাজনৈতিক নেতা। == প্রারম্ভিক জীবন == শরৎচন্দ্র রায়চৌধুরী ব্রিটিশ ভারতে অধুনা বাংলাদেশের ফরিদপুর জেলার নিশ্চিন্তপুরে জন্মগ্রহণ করেন। পিতার নাম রামকানাই রায়চৌধুরী। আইন পরীক্ষায় উত্তীর্ণ হয়ে শরৎচন্দ্র প্রথমে আইন ব্যবসায় মনোনিবেশ করেন, এরপরে ব্রাহ্মনেতা কেশবচন্দ্র সেনের প্রভাবে ব্রাহ্মধর্মের প্রতি আকৃষ্ট হয়ে সমাজসেবামূলক কাজে যোগ দেন। == স্বাধীনতা আন্দোলন == স্বাধীনতা সংগ্রামের প্রতি গভীর আকর্ষণ থেকে তিনি পিপলস পার্টি পরে ১৮৮৫ সালে ভারতীয় জাতীয় কংগ্রেসের সদস্য হন। কাজের সূত্রে ঘনিষ্ঠ হন জাতীয়তাবাদী ব্যক্তিত্ব অশ্বিনীকুমার দত্ত এবং অম্বিকাচরণ মজুমদার এর সাথে। ১৯০৫ খ্রিষ্টাব্দের বঙ্গভঙ্গ আন্দোলনে যোগদান করেছিলেন। প্রবীন বৃদ্ধ বয়েসেও অসহযোগ আন্দোলনে যোগ দেন এবং ১৯২১ সালে ৮২ বছর বয়েসে কারাবরণ করেন। ফরিদপুর জেলা কংগ্রেসের সভাপতি হয়েছিলেন তিনি। == মৃত্যু == ১৪ নভেম্বর, ১৯৩০ সালে মারা যান শরৎচন্দ্র রায়চৌধুরী। == তথ্যসূত্র == রাজনীতিবিদ জাতীয়তাবাদী বিরোধী আন্দোলন বিপ্লবী
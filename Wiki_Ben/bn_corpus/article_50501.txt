'''জন ট্রিম''' (; জন্ম: ২৫ জানুয়ারি, ১৯১৫ মৃত্যু: ১২ নভেম্বর, ১৯৬০) ব্রিটিশ গায়ানার বারবাইসে জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেট তারকা ছিলেন। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৪৮ থেকে ১৯৫২ সময়কালে চার টেস্টে অংশগ্রহণের সুযোগ হয় তার। ঘরোয়া প্রথম-শ্রেণীর ক্রিকেটে ব্রিটিশ গায়ানার প্রতিনিধিত্ব করেছেন। ছোটখাঁটো মুখাকৃতির ট্রিম ডানহাতে ফাস্ট মিডিয়াম বোলিং করতেন। এছাড়াও ডানহাতে নিচেরসারিতে ব্যাটিং করতেন। == খেলোয়াড়ী জীবন == ১৯৪৭-৪৮ মৌসুমে টেস্ট ক্রিকেটে অভিষেক ঘটে ট্রিমের। এরফলে প্রথম বারবাইসিয়ান হিসেবে টেস্ট ক্রিকেট খেলার সৌভাগ্য হয় তার। গাবি অ্যালেনের নেতৃত্বাধীন ইংল্যান্ড দল ওয়েস্ট ইন্ডিজ সফরে আসে। প্রথমবারের মতো বোলিং করতে নেমে প্রথম ইনিংসে ছয় রানের মিতব্যয়ী বোলিং পরিসংখ্যান দাঁড় করে দুই উইকেট পান। দ্বিতীয় ইনিংসে আরও একটি উইকেট পান। সিরিজে ট্রিমের এটিই একমাত্র টেস্টে অংশগ্রহণ ছিল। জানুয়ারি, ১৯৪৯ সালে ভারত সফরে আসে ওয়েস্ট ইন্ডিজ দল। চেন্নাই টেস্টে ৪/৪৮ ৩/২৮ এবং মুম্বইয়ে ৩/৬৯ পান। এরপর ১৯৫১-৫২ মৌসুমে অস্ট্রেলিয়া সফরের জন্য ওয়েস্ট ইন্ডিজ দলের সদস্য মনোনীত হন তিনি। মেলবোর্ন ক্রিকেট গ্রাউন্ডে স্বাগতিক অস্ট্রেলিয়ার বিপক্ষে ৫/৩৫ লাভ করেন। এটিই তার খেলোয়াড়ী জীবনের সেরা বোলিং পরিসংখ্যান ছিল প্রথমবারের মতো পাঁচ উইকেট দখল করেন তিনি। তবে, ব্যাটহাতে দূর্ভাগ্যবশতঃ উভয় ইনিংসে রান-আউটের শিকারে পরিণত হয়ে জোড়া শূন্য লাভ করেন। == অর্জনসমূহ == আন্তর্জাতিক ক্রিকেট অঙ্গনে তার স্বল্পকালীন অংশগ্রহণ ছিল। তবে, সময়ে ১৮ উইকেট তুলে নিয়েছেন তিনি। টেস্ট ক্রিকেটের ইতিহাসে অন্যতম সর্বনিম্ন বোলিং গড়ের অধিকারী হচ্ছেন জন ট্রিম। উইকেট প্রতি ১৬.১৬ গড়ে খেলোয়াড়ী জীবনের সমাপ্তি ঘটিয়েছেন তিনি। প্রথম-শ্রেণীর খেলোয়াড়ী জীবন আরও সংক্ষিপ্ত প্রকৃতির ছিল। ব্রিটিশ গায়ানার পক্ষে চৌত্রিশ খেলায় অংশ নিয়ে ৯৬ উইকেট দখল করেন। ব্যাটহাতে একমাত্র অর্ধ-শতক করেছেন তিনি। == দেহাবসান == ক্যারিবীয় দ্বীপপুঞ্জে ট্রিম তার ক্রিকেট খেলোয়াড়ী জীবন ১৯৫৩ সাল পর্যন্ত চালিয়ে যেতে থাকেন। ইস্ট ব্যাংক বারবাইসের নিউ ৪৫ বছর বয়সে তার দেহাবসান ঘটে। == তথ্যসূত্র == == আরও দেখুন == জে. জে. ফেরিস ফ্রেডরিক মার্টিন জ্যাক আইভারসন ওয়েস্ট ইন্ডিয়ান টেস্ট ক্রিকেটারদের তালিকা == আরও পড়ুন == George, M. (2012) ''A time in our history: Berbice Cricket from 1939 to 2012'', Lulu.com. == বহিঃসংযোগ == জন্ম মৃত্যু ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার ক্রিকেটার
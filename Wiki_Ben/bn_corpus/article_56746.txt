'''প্যাট্রিক মিলার হেমিংওয়ে''' (; জন্ম: ২৮ জুন ১৯২৮) হলেন একজন মার্কিন সাফারি ব্যবসায়ী, বন্যপ্রাণী সংরক্ষণ ব্যবস্থাপক লেখক। তিনি কথাসাহিত্যিক আর্নেস্ট হেমিংওয়ের দ্বিতীয় সন্তান এবং হেমিংওয়ের দ্বিতীয় স্ত্রী পলিন ফাইফারের প্রথম সন্তান। বাল্যকালে প্যাট্রিক তার পিতামাতার সাথে প্রায়শই ভ্রমণে যেতেন এবং ১৯৫০ সালে হার্ভার্ড বিশ্ববিদ্যালয় থেকে স্নাতক সম্পন্ন করেন। এর কিছুকাল পরে তিনি পূর্ব আফ্রিকায় চলে যান এবং সেখানে ২৫ বছর বসবাস করেন। তানজানিয়ায় প্যাট্রিক পেশাদার বিগ-গেম হান্টার ছিলেন এক দশকের অধিক সময় সাফারি ব্যবসায়ের সাথে জড়িত ছিলেন। ১৯৬০-এর দশকে তিনি মার্কিন যুক্তরাষ্ট্র কর্তৃক তানজানিয়ায় ওয়াইল্ডলাইফ ম্যানেজমেন্ট কলেজে বন্যপ্রাণী সংরক্ষণ বিষয়ের শিক্ষক হিসেবে নিয়োগ লাভ করেন। ১৯৭০-এর দশকে তিনি মন্টানায় স্থায়ী হন এবং সেখানে তিনি তার পিতার মেধাস্বত্বের দায়িত্ব লাভ করেন। তিনি তার পিতার অপ্রকাশিত উপন্যাস সম্পাদনা করেন এবং ১৯৯৯ সালে ''ট্রু অ্যাট ফার্স্ট লাইট'' শিরোনামে তা প্রকাশ করেন। ==তথ্যসূত্র== ==গ্রন্থপঞ্জি== ==বহিঃসংযোগ== টাইমলাইন জন্ম ব্যক্তি প্রকৃতিবাদী ব্যবসায়ী শিকারী সম্পাদক প্রাক্তন শিক্ষার্থী পরিবার
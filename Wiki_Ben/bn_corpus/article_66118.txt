'''জয় ওম প্রকাশ''' (১৯২৭-২০১৯) একজন ভারতীয় চলচ্চিত্র পরিচালক প্রযোজক ছিলেন যিনি ব্রিটিশ ভারতের পাঞ্জাবের শিয়ালকোটে জন্মেছিলেন। তিনি ''আপ কি কসম'' (১৯৭৪), ''আখির কিউঁ'' (১৯৮৫) এর মত ব্যবসাসফল চলচ্চিত্র পরিচালনা করেছিলেন যাতে রাজেশ খান্না মুখ্য পুরুষ চরিত্রে অভিনয় করেছিলেন। এছাড়া, তিনি ''আপনাপান'' (১৯৭৭), ''আশা'' (১৯৮০), ''আপনা বানা লো'' (১৯৮২), ''অর্পণ'' (১৯৮৩), ''আদমি খিলোনা হ্যায়'' (১৯৯৩) এর মত চলচ্চিত্র পরিচলনা করেছিলেন যাতে মুখ্য পুরুষ চরিত্রে অভিনয় করেছিলেন জিতেন্দ্র। তার মেয়ে পিংকি বিবাহ বন্ধনে আবদ্ধ হন রাকেশ রোশনের সাথে এবং এর দরুন তিনি ঋত্বিক রোশানের সম্পর্কে নানা হন। তিনি ''আস কা পাঞ্ছি'' (১৯৬১), ''আয়ে মজলা কি বেলা'' (১৯৬৪), ''আয়ে দিন বাহার কে'' (১৯৬৬), ''আয়া সাওয়ান ঝুম কে'' (১৯৬৯), ''আখোঁ আখোঁ মেঁ'' (১৯৭২) ''আখির কিউঁ'' (১৯৮৫) এর মত চলচ্চিত্র প্রযোজনা করেছিলেন। রাজেশ খান্না মুমতাজ অভিনীত ব্যবসাসফল চলচ্চিত্র ''আপ কি কসম'' পরিচালনার মাধ্যমে চলচ্চিত্র পরিচালক হিসেবে অভিষেক ঘটে তার। তার অধিকাংশ চলচ্চিত্রের নাম ইংরেজি হরফ ''এ'' দিয়ে শুরু। তিনি ১৯৮৩ সালে মুক্তিপ্রাপ্ত ব্যবসাসফল পাঞ্জাবি চলচ্চিত্র ''আসরা পেয়ার দা'' পরিচালনা করেছিলেন। তিনি ১৯৭৫ সালে ''আন্ধি'' চলচ্চিত্রটি পরিচালনা করেন। চলচ্চিত্রটি ব্যবসাসফল না হলেও সমালোচকদের নিকট প্রশংসা অর্জন করে। তিনি ১৯৯৫ সাল থেকে ১৯৯৬ সাল পর্যন্ত ভারতীয় চলচ্চিত্র ফেডারেশনের সভাপতি হিসেবে দায়িত্ব পালন করেছিলেন। জয় ওম প্রকাশ ২০১৯ সালের আগস্ট মুম্বাইয়ে নিজ বাসভবনে মৃত্যুবরণ করেন। মৃত্যুকালে তার বয়স হয়েছিল ৯২ বছর। ==চলচ্চিত্র তালিকা== ===পরিচালক=== ''আফসানা দিলওয়ালোঁ কা'' (২০০১) ''আদমি খিলোনা হ্যায়'' (১৯৯৩) ''আজিব দাস্তান হ্যায় ইয়ে'' (১৯৯২) ''আদমি অউর অপ্সরা'' (১৯৯১) ''অগ্নি'' (১৯৮৮) ''ভগবান দাদা'' (১৯৮৬) ''আপ কি সাথ'' (১৯৮৬) ''আখির কিউঁ?'' (১৯৮৫) ''অর্পণ'' (১৯৮৩) ''আসরা পেয়ার দা'' (১৯৮৩) ''আপনা বানা লো'' (১৯৮২) ''আশপাশ'' (১৯৮১) ''আশা'' (১৯৮০) ''আশিক হুঁ বাহারোঁ কা'' (১৯৭৭) ''আপনাপান'' (১৯৭৭) ''আক্রমণ'' (১৯৭৫) ''আপ কি কসম'' (১৯৭৪) ===প্রযোজক=== ''আফসানা দিলওয়ালোঁ কা'' (২০০১) ''আজিব দাস্তান হ্যায় ইয়ে'' (১৯৯২) ''অগ্নি'' (১৯৮৮) ''আপ কে সাথ'' (১৯৮৬) ''আখির কিউঁ?'' (১৯৮৫) ''অর্পণ'' (১৯৮৩) ''আশা'' (১৯৮০) ''আপনাপান'' (১৯৭৭) ''আন্ধি'' (১৯৭৫) ''আপ কি কসম'' (১৯৭৪) ''আখোঁ আখোঁ মেঁ'' (১৯৭২) ''আয়া সাওয়ান ঝুম কে'' (১৯৬৯) ''আয়ে দিন বাহার কে'' (১৯৬৬) ''আয়ে মিলাঁ কি বেলা'' (১৯৬৪) ''আস কা পাঞ্ছি'' (১৯৬১) ==তথ্যসূত্র== ==বহিঃসংযোগ== মৃত্যু ভাষার চলচ্চিত্র পরিচালক চলচ্চিত্র প্রযোজক চলচ্চিত্র পরিচালক
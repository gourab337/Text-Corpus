'''ডেভিড অক্টারলোনি''' (১৭৫৭ ১৮২৫) একজন ব্রিটিশ সেনা আধিকারিক। মাত্র ১৯ বছর বয়সে ইস্ট ইন্ডিয়া কোম্পানির সেনাবাহিনীতে যোগ দিয়ে ভারতে আসেন। বিভিন্ন যুদ্ধে অসামান্য পারদর্শিতার কারণে অচিরেই মেজর জেনারেল পদে উত্তীর্ণ হন। ১৮০৪ সালে দিল্লির রেসিডেন্ট পদে থাকাকালীন যশোবন্ত রাও হোলকারের আক্রমণ থেকে এই নগরী রক্ষা করেন। পিণ্ডারী দস্যু দমনেও তার বিশেষ ভূমিকা ছিল। ১৮০৯ সালে পঞ্জাব-কেশরী রঞ্জিত সিংকে বৃটিশ সরকারের সঙ্গে মৈত্রিচুক্তিতে বাধ্য করতে অক্টারলোনির নেতৃত্বে একটি সেনাদল পঞ্জাবে প্রেরিত হয়। অক্টারলোনির হস্তক্ষেপেই প্রখ্যাত অমৃতসর চুক্তি সাক্ষরিত হয়। ১৮১৪-১৬ সালে নেপালযুদ্ধে জয়লাভই তাকে খ্যাতির শীর্ষে আরোহণ করায়। এই যুদ্ধে ইংরেজদের জয়ের স্মারক হিসাবে কলকাতায় প্রসিদ্ধ ‘অক্টারলোনি মনুমেন্ট’ নির্মিত হয়। বর্তমানে এই সৌধটি ভারতের স্বাধীনতা সংগ্রামী শহিদদের নামে উৎসর্গিত হয়ে শহীদ মিনার নামে চিহ্নিত হয়েছে। ভরতপুর রাজ্যের উত্তরাধিকার নিয়ে লর্ড অ্যামহার্স্টের সঙ্গে বিরোধ বাধলে স্যার ডেভিড অক্টারলোনি পদত্যাগ করেন। == তথ্যসূত্র == ইতিহাস অভিধান (ভারত), যোগনাথ মুখোপাধ্যায়, এম.সি. সরকার অ্যান্ড সন্স প্রাইভেট লিমিটেড, কলকাতা, ২০০০ ইতিহাস জন্ম মৃত্যু
'''জন ম্যাককার্থি ব্ল্যাকহাম''' (; জন্ম: ১১ মে, ১৮৫৪ মৃত্যু: ২৮ ডিসেম্বর, ১৯৩২) ভিক্টোরিয়া প্রদেশের ফিটজরয় নর্থে জন্মগ্রহণকারী বিখ্যাত অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। দলে তিনি মূলতঃ উইকেট-রক্ষকের দায়িত্ব পালন করেছেন। পাশাপাশি ডানহাতে ব্যাটিংয়ে পারদর্শীতা দেখিয়েছেন তিনি। এছাড়াও তিনি অস্ট্রেলিয়া দলকে নেতৃত্ব দিয়েছেন। ঘরোয়া প্রথম-শ্রেণীর ক্রিকেটে ভিক্টোরিয়া প্রতিনিধিত্ব করেন ‘ব্ল্যাক জ্যাক’ ডাকনামে পরিচিত '''জ্যাক ব্ল্যাকহাম'''। == প্রারম্ভিক জীবন == মেলবোর্নের উপকণ্ঠে ফিটজরয় নর্থে সংবাদ প্রতিনিধি ‘ফ্রেডেরিক কেন ব্ল্যাকহাম’ ‘লুসিন্ডা’ দম্পতির সন্তান ছিলেন তিনি। ব্যাংকে কেরানির চাকুরী করেছেন তিনি। অস্ট্রালেশিয়া কলোনিয়াল ব্যাংকে অনেক বছর পদে নিয়োজিত ছিলেন। বলা হয়ে থাকে যে, তিনি তার ঘন কালো দাড়ির জন্য গ্রাহকদের কাছে সমতা বিশ্বস্ততার পরিচয়সূচক হিসেবে পরিচিতি পান। ষোল বছর বয়সে কার্লটন ক্রিকেট ক্লাবে ব্যাটসম্যান হিসেবে প্রথম একাদশে অন্তর্ভুক্ত হন। ১৮৭৪ সালে ভিক্টোরিয়া দলে প্রথম অংশ নেন। এরপর বিশ বছরের অধিককাল দলে অবস্থান করেন। প্রথমদিককার অন্যতম উইকেট-রক্ষক হিসেবে গ্লাভস পরিধান করে স্ট্যাম্পের খুব কাছে অবস্থান নিতেন তিনি। এমনকি ফাস্ট বোলিংয়ের ক্ষেত্রেও তিনি উইকেটের কাছে থাকতেন। == খেলোয়াড়ী জীবন == ইংল্যান্ড সফরে প্রথম আটটি অস্ট্রেলীয় ক্রিকেট দলের অন্যতম সদস্যের মর্যাদা পান। মার্চ, ১৮৭৭ সালে মেলবোর্ন ক্রিকেট গ্রাউন্ডে অনুষ্ঠিত খেলায় ইংল্যান্ড ক্রিকেট দলের বিপক্ষে প্রথম টেস্টে তার অভিষেক ঘটে। এরপর ১৮৮২ সালে খ্যাতনামা অ্যাশেজ টেস্টে অংশ নেন তিনি। উইকেট-রক্ষণে তিনি শিল্পশৈলীর পরিচয় দিয়ে বিপ্লব আনেন ‘উইকেট-রক্ষকদের রাজপুত্র’ শিরোনামে আখ্যায়িত হন। খেলোয়াড়ী জীবনের শেষদিকে জাতীয় দলের অধিনায়কের দায়িত্ব পান। ১৮৭৬-৭৭ মৌসুমে মেলবোর্নে অনুষ্ঠিত টেস্ট ক্রিকেট ইতিহাসের প্রথম টেস্টে খেলার জন্য তিনি মনোনীত হন। অস্ট্রেলিয়ার শীর্ষস্থানীয় বোলার ফ্রেড স্পফোর্থ নিউ সাউথ ওয়েলসের দলীয় সঙ্গী বিলি মারডকের পরিবর্তে তাকে খেলতে নামানোয় মনঃক্ষুণ্ন হন খেলতে অস্বীকৃতি জানান। টেস্টে তিনি তিনটি ক্যাচ নেন প্রথম স্ট্যাম্পিং করেন। দ্বিতীয় ইনিংসে আলফ্রেড শয়ের অফ ব্রেক বলে টম কেন্ডলকে প্রথমবারের মতো স্ট্যাম্পিং করে কৃতিত্ব অর্জন করেন। দলীয় সঙ্গীগণ তাকে ‘প্রিন্স অব উইকেট-কিপার্স’ বা ‘উইকেট-রক্ষকদের রাজপুত্র’ নামে আখ্যায়িত করতেন। ১৮৭৭ থেকে ১৮৯৪ পর্যন্ত অস্ট্রেলিয়ার নিয়মিত উইকেট-রক্ষক ছিলেন তিনি। ডানহাতি ব্যাটসম্যান হিসেবে ব্ল্যাকহাম নীচেরসারির কার্যকরী ভূমিকা রেখেছেন। চল্লিশ বছর বয়সে সিডনি ক্রিকেট গ্রাউন্ডে অ্যান্ড্রু স্টডার্টের ইংরেজ দলের বিপক্ষে সর্বশেষ টেস্টে অংশ নেন। == সম্মাননা == ১৯৯৬ সালে অস্ট্রেলীয় ক্রিকেট হল অব ফেমে অন্তর্ভূক্ত দশজন খেলোয়াড়ের একজন ছিলেন তিনি। অন্যরা হচ্ছেন ফ্রেড স্পফোর্থ, ভিক্টর ট্রাম্পার, ক্ল্যারি গ্রিমেট, বিল পন্সফোর্ড, স্যার ডোনাল্ড ব্র্যাডম্যান, বিল ও’রিলি, কিথ মিলার, রে লিন্ডওয়াল ডেনিস লিলি। == তথ্যসূত্র == == আরও দেখুন == স্টিভ ওয়াহ ওয়ারেন বার্ডসলি উইজডেন বর্ষসেরা ক্রিকেটার টেস্ট ক্রিকেটে হ্যাট্রিকের তালিকা ১৮৭৬-৭৭ ইংল্যান্ড ক্রিকেট দলের অস্ট্রেলিয়া নিউজিল্যান্ড সফর == বহিঃসংযোগ == == আরও পড়ুন == Atkinson, G. (1982) ''Everything you ever wanted to know about Australian rules football but couldn't be bothered asking'', The Five Mile Press: Melbourne. Pollard, Jack, ''Australian Cricket: 1803-1893, The Formative Years'', Sydney, The Book Company, 1995. () Pollard, Jack, ''Australian Cricket: The Game and the Players'', Sydney, Hodder Stoughton, 1982. () Robinson, Ray, ''On Top Down Under: Australia's Cricket Captains'', Sydney, Cassell, 1975. () জন্ম মৃত্যু ক্রিকেটার উইকেট-রক্ষক টেস্ট ক্রিকেটার জাতীয় ক্রিকেট দলের অধিনায়ক ক্রিকেট হল অব ফেমে প্রবেশকারী বর্ষসেরা ক্রিকেটার ফুটবল ক্লাবের (ভিএফএ) খেলোয়াড় ক্রিকেটার (অস্ট্রেলিয়া) থেকে আগত ক্রিকেটার ক্রিকেট ক্লাবের ক্রিকেটার
'''''রইস''''' (; অনুবাদ: ''সম্পদশালী'') ২০১৭ সালের একটি ভারতীয় অ্যাকশন ক্রাইম থ্রিলার চলচ্চিত্র, পরিচালক রাহুল ঢোলাকিয়া। রেড চিলিস এন্টারটেনমেন্ট এক্সেল ব্যানারে চলচ্চিত্রটি প্রযোজনা করেছেন গৌরী খান, রিতেশ সিধওয়ানি এবং ফারহান আখতার। এতে অভিনয় করেছেন শাহরুখ খান, মাহিরা খান এবং নওয়াজুদ্দীন সিদ্দিকী। শোনা যায় ''রইস'' নির্মিত হয়েছে গুজরাটের সন্ত্রাসী আবদুল লতিফের জীবনকাহিনী অবলম্বনে, তবে এর নির্মাতারা দাবি অস্বীকার করে বলেছেন, "চলচ্চিত্রটির কাহিনী একটি মৌলিক গল্প, কোনো জীবিত বা মৃত ব্যক্তির জীবনীনির্ভর নয়।" চলচ্চিত্রটি ২৫ জানুয়ারি ২০১৭ তারিখে প্রেক্ষাগৃহে মুক্তি পেয়েছে। রইস (শাহরুখ খান) থাকে গুজরাটের ফতেহপুরে; সে রাজ্যে মাদকদ্রব্য নিষিদ্ধ, কিন্তু রইস কিশোর বয়সেই অবৈধ মদের ব্যবসায় যোগ দেয়। বন্ধু সাদিককে (মোহাম্মেদ জিসান আইয়ুব) সাথে নিয়ে রইস গ্যাংস্টার জয়রাজের (অতুল কুলকার্নি) অধীনে কাজ করে এবং পুলিশকে ঘুষ দিয়ে মদ পাচার করে। একসময় সে জয়রাজের থেকে আলাদভাবে ব্যবসা করার পরিকল্পনা করে এবং ঘটনাক্রমে মুম্বাইয়ে এক গ্যাংস্টার মুসাভাই (নরেন্দ্র ঝা) তাকে এতে আর্থিক সাহায্য করে। এরিমধ্যে আইপিএস ক্যাডার জে মজুমদার (নওয়াজুদ্দীন সিদ্দিকী) ফতেহপুরে বদলী হয়ে আসে এবং মদ পাচারকারীদের ক্ষেত্রে কঠোর অবস্থান নেয়। গুজরাটের মুখ্যমন্ত্রী এবং বিচক্ষণ রাজনীতিক পাশাভাই রইসকে মদ অর্থের ক্ষেত্রে সমর্থন দেয়। টাকা, বুদ্ধি এবং কৌশল দিয়ে রইস একের পর এক বিভিন্ন পদ্ধতিতে মজুমদারকে ফাঁকি দিয়ে নিজের ব্যবসা চালিয়ে যায়। পাশাপাশি সে মহল্লার মহিলাদেরদের জন্য কাপড়ের ব্যাগ বানানোর কর্মসংস্থান সৃষ্টি করে এবং সেসব ব্যাগে করে আবার মদও চালান করে। এরই মাঝে আছিয়ার (মাহিরা খান) সাথে তার বিয়ে হয়। এদিকে রইসের সাথে ব্যবসায় পাল্লা দিতে না পেরে জয়রাজ তাকে খুন করার চেষ্টা করে ব্যর্থ হয় এবং রইসই উল্টো তাকে হত্যা করে। রইস আছিয়ার এক ছেলে হয়, নাম দেয়া হয় ফাইজান। এই আনন্দে রইস অনুষ্ঠান করে এবং মুখ্যমন্ত্রী, পাশাভাই অন্যান্যদের দাওয়াত দেয়। সেখানে মুখ্যমন্ত্রী প্রস্তাব দেয় যে একস্থানে বিশাল এলাকার জমিতে অবেধ দখলদারদের উঠিয়ে রইস হাউজিং প্রকল্প করতে পারে। সম্মত হয়ে রইসও মন্ত্রীকে ম্যানেজ করে মজুমদারকে কন্ট্রোল রুম ডিপার্টমেন্টে সরিয়ে দেয়। কিন্তু পরিস্থিতি উল্পণল্টে যায় যখন মজুমদার রইসের ফোনে আড়ি পাঁততে থাকে। এরমাঝে নির্বাচনের সময় রইস পাশাভাইকে লাঞ্ছিত করে। তখন মুখ্যমন্ত্রী পরামর্শ দেয় যে রইস কিছুদিন জেলে থাকুক। রইস জেলে থাকাকালে মন্ত্রী এবং পাশাভাই হাত মিলায়। তাদের প্রতিহত করতে রইস জেলে থেকেই নির্বাচনে অংশ নেয় এবং জয়লাভ করে। এদিকে মজুমদার ফতেহপুরে আবার বদলী হয়ে আসে, ততদিনে রাজ্যে সাম্প্রদায়িক দাঙ্গা ছড়িয়ে পড়েছে। রইসকে হুমকি মনে করে মুখ্যমন্ত্রী তার হাউজিং প্রজেক্ট বাতিল করে। আকস্মিকভাবে রইস বুঝতে পারে যে হাউজিং প্রজেক্ট, নির্বাচন দাঙ্গার সময় খাদ্য বিতরণ করতে গিয়ে সে তার সব টাকা ফুরিয়ে ফেলেছে। তখন মুসাভাই রইসকে সোনা চোরাচালানীর প্রস্তাব দেয়, আর্থিক সংকটগ্রস্ত রইস তা গ্রহণ করে। উত্তর ভারতে সিরিয়াল বোমা বিস্ফোরণ হয়। পুলিশি তদন্তে উঠে আসে রইসের পাচারকরা সোনার মধ্যে আরডিএক্স বোমা লুকানো ছিল। রইস তার সাথে বিশ্বাসঘাতকতা সাধারণ মানুষ মারার জন্য মুসাভাইকে হত্যা করে। মজুমদার শেষপর্যন্ত রইসকে ধরতে সক্ষম হয় এবং বিচারের আশ্রয় না নিয়ে বরং এক নির্জন স্থানে গিয়ে রইসকে গুলি করে মেরে ফেলে। ==শ্রেষ্ঠাংশে== শাহরুখ খান রইস। ** শুভম চিন্তামণি বালক রইস মাহিরা খান আছিয়া, রইসের স্ত্রী। নওয়াজুদ্দীন সিদ্দিকী ইন্সপেক্টর জয়দীপ অম্বলাল মজমুদার। মোহাম্মেদ জিসান আইয়ুব সাদিক, রইসের বিশ্বস্ত বন্ধু সহযোগী। ** শুভম টুকারাম বালক সাদিক শীবা ছাদ্দা রইসের মা। অতুল কুলকার্নি জয়রাজ নরেন্দ্র ঝা মুসাভাই জয়দীপ আহলাওয়াত নবাব, মুসাভাইয়ের সহকারী উদয় টিকেকার পাশাভাই প্রমোদ পাঠক গুজরাটের মুখ্যমন্ত্রী উৎকর্ষ মজুমদার চোখের ডাক্তার লাভলীন মিশ্রা রত্না ম্যাডাম, স্কুল শিক্ষিকা অনীল মাঙ্গে কাসিম রাজ অর্জুন ইলিয়াস ভগবান তিওয়ারী ইন্সপেক্টর দেবজী সানি লিওন "লায়লা মে লায়লা" গানে অতিথি চরিত্র। ==নির্মাণ== ===চিত্রগ্রহণ এবং কাজ=== চলচ্চিত্রটির শুটিং শুরু হয় ২০১৫ সালের এপ্রিলে। এর দৃশ্যায়ন করা হয়েছে মুম্বাইয়ে। পরে আহমেদাবাদের বস্তির শুটিং করার জন্যে সেটটি পুনর্গঠন করতে হয়। ২০১৬ সালের জানুয়ারি মাসে গুজরাটে চলচ্চিত্রটির চিত্রধারণের কাজ শেষ হয়েছে। আন্দোলন-বিক্ষোভ সত্ত্বেও সেখানে ভুজ শহরে জানুয়ারি ফেব্রুয়ারি মাসে নির্বিঘ্নে চলচ্চিত্রের কাজ চলেছে। ==মুক্তি== চলচ্চিত্রটি মুক্তি দেয়ার কথা ছিল ঈদে, জুলাই ২০১৬ তারিখে, কিন্তু তখন সালমান খানের ''সুলতান'' চলচ্চিত্রের সাথে এড়ানোর উদ্দেশ্যে তা বাতিল করা হয়। পরবর্তী শিডিউল দেয়া হয় ২০১৭ সালের ২৬ জানুয়ারি, ভারতের সাধারণতন্ত্র দিবসে। কিন্তু সেদিনই হৃতিক রোশনের ''কাবিল'' মুক্তির তারিখ। পরে দুটি চলচ্চিত্রই একদিন পিছিয়ে ২৫ জানুয়ারি ২০১৭ তারিখে আনা হয়। ==বক্স অফিস== প্রথম সপ্তাহে বিশ্বব্যাপী ''রইস'' আয় করেছে কোটি। আর প্রেক্ষাগৃহে যতদিন চলেছে ততদিনে মোট আয় কোটি। শেষপর্যন্ত নিট মুনাফা হয়েছে কোটি রুপি, ভারতের বক্স অফিস এটাকে তাই "হিট" চলচ্চিত্র ঘোষণা করেছে। ==সমালোচকদের প্রতিক্রিয়া== ===ভারত=== ''বলিউড হাঙ্গামার'' তরণ আদর্শ চলচ্চিত্রটিকে ৪★ দেন এবং বলেন, পরিচালক ঢোলাকিয়া "রইস সৎ পুলিশ জয়দীপের মধ্যে পাওয়ার প্লে এবং ইঁদুর-বিড়াল জাঁকজমকেল সাথে তুলে ধরেছেন এবং আমার মতে সেটাই এই এন্টারপ্রাইজের প্রধান অবলম্বন।" ==বিতর্ক== আর্কিওলজিকাল সার্ভে অফ ইন্ডিয়া আহমেদাবাদের প্রাচীন মসজিদ কবরস্তান সারখেজ রোযাতে চলচ্চিত্রটির শুটিং করার ছাড়পত্র দেয়নি। ২০১৬'র মার্চ মাসে কথিত গ্যাংস্টার আবদুল লতিফের ছেলে মুস্তাক আইনী নোটিশ পাঠায় যে, কেন/কীভাবে তার বাবার জীবন নিয়ে সিনেমা বানানো হচ্ছে। ২০১৬ সালে উরিতে সন্ত্রাসী আক্রমণের কয়েকদিন পর মহারাষ্ট্র নবনির্মাণ সেনা (এমএনএস) দাবি করে যে পাকিস্তানি অভিনেতাদের অভিনীত চলচ্চিত্রগুলো নিষিদ্ধ (ব্যান) করা হোক কারণ তারা গণমাধ্যমে সন্ত্রাসবাদের বিপক্ষে প্রতিবাদ জানাননি। ''রইস'' চলচ্চিত্রটিও তাদের তালিকায় ছিল কারণ এর অভিনেত্রী মাহিরা খান একজন পাকিস্তানী ছিলেন। এমএনএস নিষেধাজ্ঞা উঠানোর জন্যে শর্ত দেয় যে চলচ্চিত্রগুলোর প্রযোজকেরা ভবিষ্যতে কখনো পাকিস্তানী অভিনেতাদের নিতে পারবেন না এবং প্রায়শ্চিত্ত হিসেবে কোটি রুপী ইন্ডিয়ান আর্মি ওয়েলফেয়ার ফান্ডে দান করতে হবে, কিন্তু ভারতীয় সেনাবাহিনী তা নিতে অস্বীকার করে বলে যে, ত্যাগ নিয়ে রাজনীতি করা উচিত নয়। পরবর্তীতে অবশ্য এমএনএস কোনো শর্ত ছাড়াই ''রইস''-এর ওপর থেকে নিষেধাজ্ঞা উঠিয়ে নেয়। চলচ্চিত্রটির সহপ্রযোজক ফারহান আখতার বলেছিলেন যে ''রইস'' কখনোই প্রায়শ্চিত্ত করবে না, এমএনএস তখন তাকে হুমকি দিয়েছিল। মহারাষ্ট্র, বিজেপি আরএসএস-এর মুখ্যমন্ত্রী দেবেন্দ্র ফারনাভিস বলেন যে এমএনএস প্রযোজকদের মিটিংয়ে সেনাবাহিনীর ফান্ডে কোটি রুপি দেয়ার কথাটা আবশ্যক বলা হয়নি এবং সেটা নিষেধাজ্ঞা ওঠানোর শর্তও নয়; এছাড়া আগে এক অনুষ্ঠানে তিনি "আইকন" "গর্বিত মুম্বাইকার" হিসেবে শাহরুখ খানের প্রশংসা করেন। চলচ্চিত্রটির প্রধান অভিনেত্রী হিসেবে প্রথম পছন্দ ছিলেন অঙ্কিতা শোরে, পরে মাহিরা খানকে সে চরিত্রে নেয়া হয়; শোরে এক সাক্ষাৎকারে জানান যে অভিনেত্রী বাছাই জাতীয়তার ভিত্তিতে করা হয়নি। পরবর্তীতে শোরে বলেন যে সাক্ষাৎকারে তিনি আসলে বলেছিলেন যে "অভিনেত্রী বাছাইয়ে জাতীয়তা তীব্রভাবে প্রভাব ফেলেছে", সাংবাদিকও পূর্বের ভুল স্বীকার করে ক্ষমা চান। ফারহান আখতার স্পষ্টভাবে বলেন যে, মাহিরা খান চলচ্চিত্রে আছেন এবং তার ক্ষেত্রে কোনো পরিবর্তন করা হয়নি, আর চলচ্চিত্রটিও মুক্তির জন্য প্রস্তুত। তিনি আরো বলেন যে, যদি সন্ত্রাসী আক্রমণের পরে তারা শুটিং শুরু করতেন, সেক্ষেত্রে বর্তমান পরিস্থিতি বিবেচনায় মাহিরা খানকে নিতেন না, আর ভারতীয় সেনাবাহিনীর সাথে সংহতি প্রকাশ করা তাদের নিজেদের ব্যাপার এবং তাদেরকে এনিয়ে আদেশ দেয়ার অধিকার কেবলমাত্র ভারত সরকারেরই আছে, কোনো বহিরাগতের নয়। চলচ্চিত্রটির ট্রেইলার প্রকাশের পরদিন শিয়ারা চলচ্চিত্রে ধর্মীয় প্রতীক দেখানোর প্রতিবাদে মিছিল করে এবং পুলিশের কাছে একটি রিপোর্টও দায়ের করে। তাতে তারা খানকে অনুরোধ জানায় চলচ্চিত্রের অংশগুলো মুছে ফেলার জন্য এবং না মুছলে তারা শান্তিপূর্ণ মিছিল করবে বলেও জানায়। চলচ্চিত্রটির পিআর এজেন্সি স্পাইসের শিল্পা হান্দার সাথে যোগাযোগ করলে তিনি জানান যে তারা তখনো অভিযোগগুলোর প্রকৃতি বোঝার চেষ্টা করছেন। ১১ ডিসেম্বর ২০১৬ তারিখে শাহরুখ খান এমএনএসের প্রধান রাজ থ্যাকারের সাথে দেখা করে তাকে আশ্বস্ত করেন যে চলচ্চিত্রের প্রচারণার জন্য মাহিরা খান ভারতে আসবেন না। ২০১৭-র ১১ জানুয়ারিতে জানা যায় যে শিব সেনা আবার চলচ্চিত্রটির ওপর নিষেধাজ্ঞা চাপাচ্ছে। তারা ছত্রিশগড়ের হলমালিকদের হুমকি দেয় যেন তারা চলচ্চিত্রটি তাদের হলে না চালায়। চলচ্চিত্রটি মুক্তির তিনদিন আগে বিজেপির জাতীয় সাধারণ সম্পাদক কৈলাশ বিজয়ভার্গিয়া বলেন যে ''রইস'' একটি "অসৎ" "দেশবিরোধী" (anti-national) সিনেমা, পক্ষান্তরে ''কাবিল'' সিনেমাটি এছাড়া ২০১৫ সালে তিনি বলেছিলেন যে শাহরুখ খান একজন দলত্যাগী, সে ১৯৯৩-র বোম্বে বোম্বিং এবং ২০০৮-র মুম্বাই আক্রমণ নিয়ে প্রতিক্রিয়া জানায়নি। পাকিস্তানের সেন্ট্রাল বোর্ড অফ ফিল্ম সেন্সরস "আপত্তিকর বিষয়বস্তু"র কারণে চলচ্চিত্রটি সেদেশে নিষিদ্ধ করে। সাউন্ডট্র্যাকটি প্রকাশ করেছে জি মিউজিক কোম্পানি। মূল সাউন্ডট্র্যাকে প্রকাশিত গানগুলোর তালিকা নিচে দেয়া হলো। ===ট্র্যাক তালিকা=== ১৯৮০ সালের ''কুরবানী'' চলচ্চিত্রের "লায়লা মে লায়লা" গানটি লিখেছিলেন ইন্ডীভার, কম্পোজ করেন এবং গেয়েছিলেন কাঞ্চন, অমিত কুমার কোরাস; রাম সম্পাথ ''রইস''-এ তা পুনর্সৃষ্টি করেন। জাভেদ আখতারের লেখা কিছু লিরিক নতুন করে এতে সংযোজিত হয়। চলচ্চিত্রে "সাসোন কে" ট্র্যাকটি গেয়েছেন জাভেদ আলী। "হালকা হালকা" গানটি চিত্রনাট্যের সাথে না মেলার কারণে চলচ্চিত্র অ্যালবাম থেকে বাদ দেয়া হয় এবং চলচ্চিত্রটি মুক্তি পাবার পর প্রকাশ করা হয়। ==প্রচারণা== বিভিন্ন শো-তে ''রইস''-এর প্রচারণা চালানো হয়, যেমন ''দ্য কপিল শর্মা শো'' এবং ''বিগ বস 10'', এছাড়া দুবাইয়েও প্রচারণা করা হয়েছে। প্রচারণার জন্য এমনকি শাহরুখ সানি লিওন এক বিশেষ ট্রেনে মুম্বাই থেকে দিল্লী সফর করেন, 23-24 জানুয়ারি 2017-তে আগস্ট ক্রান্তি রাজধানী এক্সপ্রেস ট্রেনে, কিন্তু এক শাহরুখভক্ত সমাজবাদী পার্টির সদস্য, ফরিদ খান শেরানি, ভাদোদারা রেলওয়ে প্ল্যাটফর্মে খানকে দেখতে আসা উচ্ছসিত জনতার ভিড়ে পদপিষ্ট হয়ে মারা যান, আরো অনেকে আহত হন। শাহরুখ খান পরবর্তীতে তার ভক্তের মৃত্যুতে শোক প্রকাশ করেন। ==তথ্যসূত্র== ==বহিঃসংযোগ== ভাষার চলচ্চিত্র দশকের হিন্দি ভাষার চলচ্চিত্র চলচ্চিত্র দশকের অপরাধধর্মী চলচ্চিত্র দশকের অপরাধধর্মী নাট্য চলচ্চিত্র দশকের অপরাধধর্মী থ্রিলার চলচ্চিত্র দশকের অ্যাকশন থ্রিলার চলচ্চিত্র দশকের অ্যাকশনধর্মী নাট্য চলচ্চিত্র দশকের পটভূমিতে চলচ্চিত্র মুম্বই বোমা হামলা চলচ্চিত্র অ্যাকশন থ্রিলার চলচ্চিত্র অপরাধধর্মী চলচ্চিত্র অপরাধধর্মী নাট্য চলচ্চিত্র চলচ্চিত্র পটভূমিতে চলচ্চিত্র চিত্রায়িত চলচ্চিত্র চিত্রায়িত চলচ্চিত্র ঢোলাকিয়া পরিচালিত চলচ্চিত্র বিষয়শ্রেণী:রাম সম্পদ সুরারোপিত চলচ্চিত্র নিষিদ্ধ চলচ্চিত্র
এস্তোনিয়া ইউরোপীয় ইউনিয়নের সদস্য এবং এখানে একটি উন্নত বাজার অর্থনীতি ব্যবস্থা বিদ্যমান। ২য় বিশ্বযুদ্ধের আগে এস্তোনিয়ার অর্থনীতি ছিল কৃষিনির্ভর। তবে তার্তু শহর বিজ্ঞানের ক্ষেত্রে পরিচিত ছিল এবং ভারী শিল্পক্ষেত্র উন্নতির দিকে এগোচ্ছিল, ফিনল্যান্ডের মত। এস্তোনিয়ার মাখন, দুধ পনির পশ্চিম ইউরোপের বাজারে সুপরিচিত ছিল। জার্মানি যুক্তরাজ্য ছিল এস্তোনিয়ার প্রধান দুইটি বাজার। মাত্র ৩% বাণিজ্য সোভিয়েত ইউনিয়নের সাথে সম্পাদিত হত। ১৯৪০ সালে রাশিয়া বলপ্রয়োগ করে এসোনিয়া দখল করে এবং ২য় বিশ্বযুদ্ধে নাৎসি বাহিনী সোভিয়েত বাহিনীর ধ্বংসলীলা এস্তোনিয়ার অর্থনীতিকে ক্ষতিগ্রস্ত করে। যুদ্ধের পরে এস্তোনিয়া সোভিয়েত বলয়ে চলে যায় এবং সোভিয়েত ইউনিয়নের কেন্দ্রীয়ভাবে পরিকল্পিত কাঠামোতে একীভূত হয়ে যায়। ফলে এস্তোনিয়ার মাথাপিছু উৎপাদন পার্শ্ববর্তী পুঁজিবাদী দেশ ফিনল্যান্ডের তুলনায় হ্রাস পায়। এস্তোনিয়া ১৯৮০-র দশকের শেষ দিকে সমজাতন্ত্র থেকে দূরে সরে যেতে থাকে এবং ১৯৯১ সালে একটি স্বাধীন পুঁজিবাদী দেশ হিসেবে আত্মপ্রকাশ করে। ১৯৯৪ সালে এস্তোনিয়া সমতল কর বা flat tax নীতি অনুসরণ করা শুরু করে। শুরুতে করের হার ধার্য করা হয় ২৬% ২০০৫ সাল থেকে এটি প্রতি বছর ১% করে কমিয়ে ২০১০ সাল নাগাদ ১৮%-এ নামিয়ে আনার প্রক্রিয়া অব্যাহত আছে। ১৯৯০-এর দশকের ২য় ভাগে এস্তোনিয়া কেন্দ্রীয় পূর্ব ইউরোপের অন্য যেকোন দেশ অপেক্ষা বেশি মাথাপিছু বিদেশী বিনিয়োগ লাভ করে। ওয়ার্ল্ড ব্যাংকের মতে এস্তোনিয়া বর্তমানে একটি উচ্চ-আয় দেশ। এস্তোনিয়ার বর্তমান মুদ্রার নাম ক্রুন। কিন্তু সরকার ২০১১ থেকে ২০১৩ সালের মধ্যে দেশের মুদ্রা ইউরোতে রূপান্তরের পরিকল্পনা করেছে। == তথ্যসূত্র == অর্থনীতি বিষয়শ্রেণী:দেশ অনুযায়ী অর্থনীতি
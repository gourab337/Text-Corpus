মেরি ম্যাগদালিন (ম্যাগদালিন নামেও পরিচিত) একজন ইহুদী নারী ছিলেন। সুসমাচার অনুসারে তিনি যিশুর অনুসারী হিসেবে যিশুর সাথে ভ্রমণ করতেন এবং তিনি যিশুর ক্রুসবিদ্ধকরণ, সমাহিত করা যিশুর পুনরুত্থানের সময় উপস্থিত ছিলেন। যিশুর অন্য অনুসারীদের চেয়ে তাকে সুসমাচারে ১২ বার উল্লেখ করা হয়েছে। তার নাম থেকে ধারণা করা হয় তিনি গ্যালিলি সাগরের পশ্চিম সীমান্তবর্তী শহর থেকে এসেছেন। সুসমাচারে তাকে যেখানে যেখানে উল্লেখ করা হয়েছে তার সব জায়গাতেই তাকে যিশুর গুরুত্বপূর্ণ মুহূর্তের সাক্ষী হিসেবে বর্ণনা করা হয়েছে। এছাড়াও বর্ণনা করা হয়েছে যে, তিনিই প্রথম খালি সমাধি দেখেন এবং যিশুর পুনরুত্থানের বিষয়টি সামনে নিয়ে আসেন। বর্ণনায় তাকে একাকী বা কোন বড় দলের সাথে দেখানো হয়েছে। খ্রীস্টীয় বিভিন্ন বর্ণনায় তাকে অনুসারীদের মধ্যে সবচেয়ে শ্রেষ্ঠ উল্লেখ করা হয়েছে। যদিও অনেক পন্ডিত, ধর্মীয় বইয়ে উল্লেখ করা এসব বর্ণনাকে ঐতিহাসিক ভাবে নির্ভূল হিসেবে মনে করেন না তবে তারা মনে করেন,তিনি যিশুর সবচেয়ে কাছের শিষ্য ছিলেন এবং শিষ্যদের মধ্যে তিনিই একমাত্র যিশুর আসল শিক্ষা অনুধাবন পেরেছিলেন। যিশুর সাথে তার সান্নিধ্য অন্য শিষ্যদের মধ্যে মাঝে মাঝে হিংসার কারণ হয়ে দাঁড়ায়, যাদের সাথে এমন প্রতিযোগিতা ছিল তার মধ্যে উল্লেখযোগ্য হলেন, সন্ত পিতর। মধ্যযুগের পশ্চিমা বিভিন্ন লেখনিতে ম্যাগদালিনকে অন্যভাবে উপস্থাপন করা হয়েছে। তাকে অনেক সময় মেরি অব বেথানির সাথে মিলিয়ে ফেলা হয় অথবা তাকে বেশ্যা হিসেবে উপস্থাপন করা হয়। সময় এরকম বিশ্বাসও তৈরি হয়। যদিও সেগুলোর কোন ঐতিহাসিক কোন প্রমাণ পাওয়া যায়নি বলে অভিজ্ঞরা মত দেন। মধ্যযুগীয় বিভিন্ন উপন্যাসে মেরিকে সম্পদশালী নারী হিসেবে দেখানো হয়েছে এবং তিনি দক্ষিণ ফ্রান্সে ভ্রমণ করেছেন বলে উল্লেখ করা হয়েছে। ধরনের সব বিতর্ক খ্রিস্টানদের সকল পক্ষই অস্বীকার করেছেন। ১৯৬৯ সালে মেরি বেথানি, মেরি ম্যাগদালিন বেনামী বেশ্যার বিতর্কটি রোমান ক্যালেন্ডার থেকে সরিয়ে ফেলা হয় কিন্তু জনপ্রিয় সংস্কৃতিতে সেটি বিদ্যামন থেকে যায়। ক্যাথলিক গির্জা, ইস্টার্ন অর্থাডক্স, অ্যাংলিকান কমিউনিয়ন বিভিন্ন ধর্মীয় ব্রাঞ্চ সকলেই মেরিকে একজন সন্ন্যাসীনী হিসেবে মনে করে থাকেন। অন্যান্য গীর্জা তাকে আদর্শ শিষ্য হিসেবে মনে করেন। মেরি ম্যাগদালিন যিশুর স্ত্রী ছিলেন বা তাদের মধ্যে যৌন সম্পর্ক ছিল এমন মতবাদ ইতিহাসবিদরা সন্দেহেরে চোখে দেখেন প্রমাণ নেই বলে মনে করেন। ==তথ্যসূত্র==
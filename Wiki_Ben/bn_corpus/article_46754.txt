যোসেফ ভালচিক '''যোসেফ ভালচিক''' (ইংরেজি: Josef Valcik) (২ নভেম্বর, ১৯১৪ ১৮ জুন, ১৯৪২) একজন চেক সৈনিক, নাজিবিরোধী প্রতিরোধ বাহিনীর সদস্য। তিনি ১৯৪২ সালে থার্ড রাইখ প্রোটেকটর রেইনহার্ড হেড্রিককে হত্যার ষড়যন্ত্র, ''অপারেশ এনথ্রপয়েড'' এর সাথে যুক্ত ছিলেন। == হেডারিক হত্যা == হেডারিক হত্যাকারী ভালচিকের চিত্র সম্বলিত পোস্টার ভালচিক ভালাস্কে ক্লবওকি শহরে জন্মগ্রহণ করেন ১৯১৪ সালে। তিনি চেক সেনাবাহিনীতে যোগ দিয়েছিলেন। বাকি বিপ্লবীদের সাথে তিনি প্যারাট্রুপারে করে ইংল্যান্ড থেকে চেকোস্লোভাকিয়া আসেন গোপনে। নাজীবিরোধী প্রতিরোধবাহিনীর সদস্য হিসেবে রাইখ প্রোটেকটর রেইনহার্ড হেডারিককে হত্যার সাথে যুক্ত ছিলেন। নাৎসি পার্টির অন্যতম প্রধান রেইনহার্ড হেডারিককে হত্যার উদ্দেশ্যে তাদের এই অভিযানের নাম ছিল অপারেশন এনথ্রপয়েড। প্রাগ শহরে অনেকগুলি পরিবার নাৎসি বিরোধী জনগন তাদের গোপনে সাহায্য করেন। ১৯৪২ সালের ২৭ মার্চ হেডারিকের হিটলারের সাথে দেখা করার কথা ছিল। জার্মান দলিল অনুযায়ী আডলফ হিটলার তার বিশ্বস্ত হেডারিককে জার্মান দখলীকৃত ফান্সের দায়িত্ব দিতে চেয়েছিলেন। ড্রেসডেন-প্রাগ রোড ট্রোজা ব্রিজের সংযোগস্থলে হেডারিককে আক্রমনের পরিকল্পনা করেন বিপ্লবীরা। ভালচিকের দুই সাথী জ্যান কুবিশ যোসেফ গাবচিক হেডারিক কে হত্যা করতে সক্ষম হন। == মৃত্যু == প্রাগ শহরের রেসলোভা স্ট্রীটের সেন্ট সিরিল চার্চে কুবিশ গাবচিককে খুজে পাওয়া যায়। যোসেফ ভালচিক তাদের সাথেই আশ্রয় নিয়েছিলেন। বিপ্লবী দলের কারেল কুর্ডা'র বিশ্বাসঘাতকতায় নাৎসি সেনারা তাদের অবস্থান জেনে নেয়। ১৯৪২ এর ১৮ জুন এস এস ট্রুপস এর সাথে দীর্ঘ ছয় সাত ঘন্টার রক্তক্ষয়ী যুদ্ধে কুবিশ জখম অবস্থায় ধরা পড়েন হসপিটালে মারা যান। ভালচিক, গাবচিক সহ বাকি বিপ্লবীরা আরো চার ঘন্টা লড়াই করেন জীবিত অবস্থায় ধরা দেবার পরিবর্তে আত্মহত্যার পথ বেছে নিয়েছিলেন। এই যুদ্ধে ১৪ জন জার্মান সেনা মৃত ২১ জন ঘায়েল হয়। হেডারিক হত্যার প্রতিশোধ হিসেবে নাজী সেনারা বিপ্লবীদের পরিচিত, আত্মীয়, অল্প পরিচিত মোট ২৪ টি পরিবারকে কনসেন্ট্রেশন ক্যাম্পে পাঠায় হত্যা করে। ১৩০০০ হাজার মানুষকে সর্বমোট গ্রেপ্তার করে অত্যাচার করা হয়। প্রাগ শহরের ওকরেস প্রাহা তে ভালচিকের দেহ সমাধিস্থ আছে। == চলচ্চিত্র == ২০১৬ সালে অপারেশন এনথ্রপয়েডের ঘটনা নিয়ে হলিউড চলচ্চিত্র 'এনথ্রপয়েড' নির্মিত হয়। এই সিনেমায় যোসেফ ভালচিকের চরিত্রে অভিনয় করেছেন ভ্যাকলাভ নিউজিল। == তথ্যসূত্র == জন্ম মৃত্যু প্রতিরোধ বাহিনীর সদস্য ব্যক্তিত্ব
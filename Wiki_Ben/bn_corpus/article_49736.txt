সম্পর্ক''', অস্ট্রেলিয়া এবং মঙ্গোলিয়া এর মাঝে বিদ্যমান দ্বিপাক্ষিক সম্পর্ককে নির্দেশ করে। ১৯৭২ সালে আনুষ্ঠানিকভাবে এই দুই দেশের মধ্যে কূটনৈতিক সম্পর্ক স্থাপিত হয়। দুই দেশের মধ্যকার সম্পর্ক প্রতিষ্ঠার পেছনে মূল কারণ ছিল, শিক্ষা এবং খনিজ খাতে সমন্বয় করা। এছাড়াও, মঙ্গোলিয়ার উন্নয়নে সহায়তাও ছিল একটি কারণ।. ==ইতিহাস== মঙ্গোলিয়া দূতাবাস, ক্যানবেরা, অস্ট্রেলিয়া ১৯৬৭ সালের ফেব্রুয়ারি মাসে, তাইওয়ানের আপত্তি সত্ত্বেও, অস্ট্রেলিয়া প্রথম দেশ হিসেবে তাইওয়ান এর নিকট হতে, মঙ্গোলিয়ার স্বাধীনতাকে স্বীকৃতি দান করে। সোভিয়েত ইউনিয়ন এর পরে, মঙ্গোলিয়া ছিল মাত্র দ্বিতীয় কমিউনিস্ট রাষ্ট্র, যাদের অস্ট্রেলিয়া স্বীকৃতি দান করে। ১৯৭২ সালের ১৫ সেপ্টেম্বর, আনুষ্ঠানিকভাবে এই দুই দেশের মাঝে কূটনৈতিক সম্পর্ক স্থাপিত হয়। তবে এর অনেক পরে, ২০০৮ সালে, অস্ট্রেলিয়ার রাজধানী ক্যানবেরাতে মঙ্গোলিয়া তাঁদের দূতাবাস চালু করে। অপরদিকে, ২০১৫ সালের ডিসেম্বর মাসে, মঙ্গোলিয়ার রাজধানী উলানবাটর-এ অস্ট্রেলিয়া তাঁদের দূতাবাস চালু করে। এর পূর্বে ২০১১ সালে অস্ট্রেলিয়া, মঙ্গোলিয়ায় ''অস্ট্রেলিয়ান ট্রেড কমিশন'' চালু করে।. ১৯৯৪ সালে, অস্ট্রেলিয়ার গভর্নর-জেনারেল, বিল হেইডেন, রাষ্ট্রীয় সফরে মঙ্গোলিয়ায় যান। ফিরতি সফরে, ১৯৯৭ সালে মঙ্গোলিয়ার রাষ্ট্রপতি, পুনসালমাগিন ওরকিবাত অস্ট্রেলিয়াতে যান। ২০১১ সালের ফেব্রুয়ারি মাসে, মঙ্গোলিয়ার তৎকালীন প্রধানমন্ত্রী, সুখবাতারিন বাতবোলদ, এক রাষ্ট্রীয় সফরে অস্ট্রেলিয়াতে যান। বাতবোলদ ছিলেন মঙ্গোলিয়ার প্রথম সরকারপ্রধান, যিনি রাষ্ট্রীয় সফরে অস্ট্রেলিয়াতে যান। ==মানুষ== ২০১০ সালে, মঙ্গোলিয়ার জাতীয় সমীক্ষায় প্রাপ্ত ফল থেকে পাওয়া যায়, ৯৬২ জন মঙ্গোলীয় নাগরিক, অস্ট্রেলিয়াতে বসবাস করছিলেন। আবার ২০১৭ সালে মঙ্গোলিয়ায় নিযুক্ত অস্ট্রেলিয়ার রাষ্ট্রদূত দাবি করেন, প্রায় হাজার মঙ্গোলীয় শিক্ষার্থী, অধ্যয়নের উদ্দেশ্যে অস্ট্রেলিয়ায় বসবাস করছিলেন। অপরদিকে ২০১৩, দ্যা অস্ট্রেলিয়ান রিপোর্ট করে, ৬৫০ এর অধিক অস্ট্রেলীয় নাগরিক মঙ্গোলিয়ায় বাস করছিলেন। এদের মধ্যে ৪৫ জন ব্যবসায়ী ছিলেন যারা, মঙ্গোলিয়ায় ব্যবসা কার্যক্রম চালাচ্ছিলেন।. ==অভিবাসন== ২০১১ সালে অস্ট্রেলিয়ার জাতীয় সমীক্ষা হতে পাওয়া তথ্য হতে দেখা যায়, ৬৬৮ জন অস্ট্রেলীয়, অস্ট্রেলিয়ায় ববসবাস করছিলেন, যাদের মাতাপিতা মঙ্গোলীয়। এছাড়াও সেই সমীক্ষায় বলা হয়, মঙ্গোলীয় ভাষা অস্ট্রেলিয়ায় ক্রমবর্ধমান ভাষাগুলোর মধ্যে নবম স্থানে ছিল। সে সময় মোট ১২৩৫ জন মঙ্গোলীয় বংশোদ্ভূত মানুষ অস্ট্রেলিয়াতে বসবাস করছিলেন।. ==বৈদেশিক সাহায্য== শিক্ষা কার্যক্রমের উন্নয়ন এবং খনন শিল্পের কার্যকরী পরিচালনের জন্যই প্রধানত, মঙ্গোলিয়া, অস্ট্রেলিয়ার কাছ থেকে সাহায্য পেয়ে থাকে। এজন্য, ২০১৭-১৮ অর্থবছরে, অস্ট্রেলিয়া মোট ১০.৯ মিলিয়ন (১.০৯ কোটি) অস্ট্রেলীয় ডলার বরাদ্দ রেখেছে।. ১৯৯৪ সাল থেকে প্রায় ৪৩০ জন মঙ্গোলীয় ব্যক্তি অজএইড এর আওতায়, স্নাতকোত্তর সম্পন্ন করার জন্য। শিক্ষাবৃত্তি লাভ করেছেন।. ==প্রতিরক্ষা== মঙ্গোলিয়া এবং অস্ট্রেলিয়া একত্রে ইরাক যুদ্ধ, আফগানিস্তান এর যুদ্ধে অংশ নিয়েছে। এছাড়াও এই দুই দেশের প্রতিরক্ষা বাহিনী, দক্ষিণ সুদান, কসোভো এবং সিয়েরা লিয়নে জাতিসংঘের শান্তিরক্ষা মিশনে কাজ করেছে। এছাড়াও, মঙ্গোলিয়ার বার্ষিক কুচকাওয়াজে অস্ট্রেলিয়া প্রতিবছরই উপস্থিত থাকে। ==তথ্যসূত্র== সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক সম্পর্ক
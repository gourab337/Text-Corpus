'''গালে''' (; শ্রীলঙ্কার অন্যতম প্রধান শহর। কলম্বো থেকে ১১৯ কিলোমিটার শহরের অবস্থান। দক্ষিণাঞ্চলীয় প্রদেশের প্রশাসনিক রাজধানী গালে জেলার রাজধানী হিসেবে শহরটি মর্যাদা পাচ্ছে। ষোড়শ শতকে পর্তুগীজরা এখানে আসে। তখন এটি জিমহাথিথ্থা নামে পরিচিত ছিল। এরপূর্বে চতুর্দশ শতকে বিখ্যাত পর্যটক ইবনে বতুতা শহরটিকে ‘কালি’ নামে উল্লেখ করেছিলেন। সময় দ্বীপরাষ্ট্রটির প্রধান বন্দর হিসেবে এটি পরিচিতি পায়। গালে ১৫টি ওয়ার্ড নিয়ে গঠিত। ২৬ ডিসেম্বর, ২০০৪ তারিখে ইন্দোনেশিয়ার উপকূল থেকে হাজার মাইল দূরে ভারত মহাসাগরে উদ্ভূত ধ্বংসাত্মক সুনামীতে শহরটি ব্যাপকভাবে আক্রান্ত হয়। কেবলমাত্র শহর থেকেই হাজার হাজার লোক মৃত্যুবরণ করে। == নিদর্শনসমূহ == অষ্টাদশ শতকে শহরের উন্নয়ন কর্মকাণ্ড শীর্ষস্থানে পৌঁছে। দক্ষিণ দক্ষিণ-পূর্ব এশিয়ায় পর্তুগীজদের স্থাপত্যশৈলীর উজ্জ্বল নিদর্শন ক্ষেত্র এটি। ১৬৪৯ সাল থেকে ওলন্দাজরাও শহরের প্রাচীরকে বিস্তৃত করেছে। গালে দুর্গ ইউনেস্কো কর্তৃক বিশ্ব ঐতিহ্যবাহী স্থানের আওতাভূক্ত এবং ইউরোপীয় দখলদার কর্তৃক এশিয়ায় বিশাল দুর্গ হিসেবে অদ্যাবধি অবশিষ্ট রয়েছে। অন্যান্য উল্লেখযোগ্য স্থাপনার মধ্যে প্রাকৃতিক উপত্যকা, জাতীয় নৌ যাদুঘর, সেন্ট মেরিজ ক্যাথেড্রাল, শিব মন্দির অন্যতম। এছাড়াও, ঐতিহাসিক বিলাশবহুল হোটেল রয়েছে এখানে। ক্রিকেটের স্বর্গভূমি শহরটি। পৃথিবীর অন্যতম দর্শনীয় ছবিসদৃশ্য ক্রিকেট স্টেডিয়ামরূপে গালে আন্তর্জাতিক স্টেডিয়ামকে বিবেচনা করা হয়। সুনামীতে মাঠেরও ব্যাপক ক্ষতিগ্রস্ত হয়। পুণনির্মাণ করে ১৮ ডিসেম্বর, ২০০৭ তারিখে পুণরায় টেস্ট খেলার আয়োজন করা হয়। == তথ্যসূত্র == == আরও দেখুন == ক্যান্ডি গালে আন্তর্জাতিক স্টেডিয়াম দক্ষিণ এশিয়ার বিশ্ব ঐতিহ্যবাহী স্থানসমূহের তালিকা == বহিঃসংযোগ == Galle Municipal Council Old Town of Galle and its Fortifications, UNESCO World Heritage Official website of the Sri Lanka Tourism Board বিশ্ব ঐতিহ্যবাহী স্থান প্রাদেশিক রাজধানী দর্শনীয় স্থান
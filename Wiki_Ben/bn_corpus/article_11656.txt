'''এদুয়ার্দো ফ্রেই রুইস-তাগ্‌লে''' (স্পেনীয় ভাষায়: Eduardo Frei Ruiz-Tagle) (জন্ম ২৪শে জুন, ১৯৪২) ১৯৯৪ সাল থেকে ২০০০ সাল পর্যন্ত চিলির রাষ্ট্রপতি ছিলেন। তিনি চিলির প্রাক্তন রাষ্ট্রপতি এদুয়ার্দো ফ্রেই মোন্তাল্‌বার বড় ছেলে। বর্তমানে তিনি চিলির সিনেটের সভাপতি। সান্তিয়াগোতে জন্ম নেয়া রুইস-তাগ্‌লে চিলি বিশ্ববিদ্যালয়ে পুরকৌশল বিষয়ে পড়াশোনা করেন। ছাত্রাবস্থায় রাজনীতি করতেন এবং ১৯৫৮ সালে বাবার রাজনৈতিক দলে যোগ দেন। ১৯৬৪ সালে নির্বাচনে বাবার পক্ষে সক্রিয় প্রচারণা চালান। ১৯৬৯ থেকে ১৯৮৮ সাল পর্যন্ত ব্যবসায় মনোযোগ দেন। তিনি এসময় চিলির বৃহত্তম প্রকৌশল কোম্পানির একজন অংশীদার ছিলেন। ১৯৮৮ সালে তিনি তার ব্যবসার শেয়ার বেচে দিয়ে রাজনীতিতে যোগ দেন। ১৯৮৯ সালে সান্তিয়াগো থেকে সিনেটর নির্বাচিত হন। ১৯৯১ সালে তিনি পার্তিদো দেমক্রাতিকো ক্রিস্তিয়ানো-র (Partido Demócratico Cristiano) সভাপতি হন। ১৯৯৩ সালের ১১ই ডিসেম্বর তিনি ৫৮% ভোট পেয়ে চিলির রাষ্ট্রপতি নির্বাচিত হন। ১৯৯৪ সালের ১১ই মার্চে শাসনকাজ শুরু করেন। তিনি চিলির ক্ষমতাশালী সেনাবাহিনী প্রধান পিনোশে-কে না চটিয়ে দেশটির ভঙ্গুর গণতন্ত্র স্থিতিশীল অবস্থায় ফিরিয়ে আনার প্রয়াস পান। ২০০০ সালে নিজ দলের নতুন নির্বাচিত রাষ্ট্রপতি রিকার্দো কার্লোসের কাছে ক্ষমতা হস্তান্তর করেন। ২০০৫ সালে সংসদীয় নির্বাচনে দাঁড়িয়ে সিনেটর পদে জয়লাভ করেন। ২০০৬ সালে সিনেটের সভাপতি হন। তার বাবাও প্রেসিডেন্ট পদ ছাড়ার পর সিনেট সভাপতি হয়েছিলেন। == প্রাথমিক জীবন == ফ্রেই সান্তিয়াগো এডুয়ার্ডো ফ্রি মন্টালভা এবং মারিয়া রুয়েজ-ট্যাগেল জিমিয়েজে জন্মগ্রহণ করেন। তিনি লুইস ক্যাম্পিনো ইনস্টিটিউট থেকে স্কুল সম্পন্ন করেন। এরপর তিনি চিলি বিশ্ববিদ্যালয়ে পড়াশোনা করেন, যেখানে তিনি সিভিল ইঞ্জিনিয়ার হিসাবে স্নাতক ডিগ্রি অর্জন করেন, পরবর্তীতে জলবিদ্যুৎ বিশেষজ্ঞে স্নাতকোত্তর। তিনি ব্যবস্থাপনায় উন্নত কোর্সও সম্পন্ন করেন। == বহিঃসংযোগ == সরকারি জীবনী (স্পেনীয় ভাষায়) রাষ্ট্রপতি রাজনীতিবিদ
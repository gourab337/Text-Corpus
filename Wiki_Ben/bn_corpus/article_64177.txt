'''গোলাম মোহাম্মদ সিরাজ''' একজন বাংলাদেশি জাতীয়তাবাদী দলের রাজনীতিবিদ। সিরাজ বগুড়া-৫ আসন থেকে বাংলাদেশ জাতীয়তাবাদী দলের (বিএনপি) মনোনয়নে নির্বাচিত হয়ে পঞ্চম, ষষ্ঠ সপ্তম সপ্তম জাতীয় সংসদের সদস্য ছিলেন। ২০১৯ সালে অনুষ্ঠিত উপনির্বাচনে বগুড়া-৬ আসন থেকে পুনরায় বিএনপির মনোনয়নে জয় লাভ করেন। ==রাজনৈতিক কর্মজীবন== সিরাজ বগুড়া বিএনপির জেলা শাখার আহবায়কের দায়িত্ব পালন করছেন। তিনি বাংলাদেশে ২৭ ফেব্রুয়ারি ১৯৯১ সালে অনুষ্ঠিত পঞ্চম, ১৫ ফেব্রুয়ারি ১৯৯৬ সালে অনুষ্ঠিত ষষ্ঠ এবং একই বছর ১২ জুন অনুষ্ঠিত সপ্তম জাতীয় সংসদ নির্বাচনে বিএনপির প্রার্থী হিসেবে সংসদ সদস্য নির্বাচিত হন। তবে তিনি দশম জাতীয় সংসদ নির্বাচনে একই আসন থেকে নির্বাচন করে পরাজিত হন। ২০১৮ সালে একাদশ জাতীয় সংসদ নির্বাচনে বিএনপির মনোনয়নে বগুড়া-৬ আসন থেকে সংসদ সদস্য নির্বাচিত হন বিএনপির মহাসচিব মীর্জা ফখরুল ইসলাম আলমগীর। তবে, নির্ধারিত সময়ে তিনি সংসদ সদস্য হিসেবে শপথ গ্রহণ না করায় বগুড়া-৬ আসনটি শুন্য ঘোষণা করা হয়। পরবর্তীতে ২৪ জুন ২০১৯ সালে আসনে উপনির্বাচন অনুষ্ঠিত হয়। উপনির্বাচনে বিএনপির প্রার্থী হিসেবে সিরাজ জয়লাভ করেন। তিনি এসআর গ্রুপের প্রতিষ্ঠাতা চেয়ারম্যানের দায়িত্ব পালন করছেন। ==আরও দেখুন== একাদশ জাতীয় সংসদ নির্বাচন, ২০১৮ একাদশ জাতীয় সংসদ সদস্যদের তালিকা ==তথ্যসূত্র== ==বহিঃসংযোগ== একাদশ জাতীয় সংসদ সদস্য তালিকা (বাংলা) বাংলাদেশ জাতীয় সংসদ সচিবালয় কর্তৃক প্রকাশিত একাদশ জাতীয় সংসদ সদস্যদের পূর্ণাঙ্গ তালিকা। জাতীয় সংসদ সদস্য ব্যক্তি জাতীয় সংসদ সদস্য জাতীয় সংসদ সদস্য জাতীয় সংসদ সদস্য
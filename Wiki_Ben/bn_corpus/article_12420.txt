কান্তনগর মন্দির, দিনাজপুর, বাংলাদেশ, ১৮৭১ খ্রিস্টাব্দের ছবিতে নয়টি রত্নের সাতটি দৃশ্যমান রয়েছে,একটি ভূমিকম্পে বিখ্যাত এই নবরত্ন মন্দিরের রত্নসমূহ বিলীন হয়ে যায় '''কান্তজীউ মন্দির''' বা '''কান্তজির মন্দির''' বা '''কান্তনগর মন্দির''' বাংলাদেশের দিনাজপুরে অবস্থিত একটি প্রাচীন মন্দির। এটি '''নবরত্ন মন্দির''' নামেও পরিচিত কারণ তিনতলাবিশিষ্ট এই মন্দিরের নয়টি চূড়া বা রত্ন ছিলো। '''কান্তজীউ মন্দির''' ১৮ শতকে নির্মিত একটি চমৎকার ধর্মীয় স্থাপনা। মন্দিরটি হিন্দু ধর্মের কান্ত বা কৃষ্ণের মন্দির হিসেবে পরিচিত যা লৌকিক রাধা-কৃষ্ণের ধর্মীয় প্রথা হিসেবে বাংলায় প্রচলিত। ধারণা করা হয়, মহারাজা সুমিত ধর শান্ত এখানেই জন্ম গ্রহণ করেছিলেন। ২০১৭ সালের কলকাতা বইমেলায় এই মন্দিরের আদলে বাংলাদেশ প্যাভিলিয়ন করা হয়। ১৮৯৭ সালের ভূমিকম্পে এই মন্দির ধ্বংস হওয়ার আগে Ravenshaw, John Henry এর ১৮৭১ সালে তোলা ছবিতে মন্দিরের নয়টি রত্ন বর্তমান। ==অবস্থান== মন্দিরের বর্তমান অবস্থা দিনাজপুর শহর থেকে ২০ কিলোমিটার উত্তরে এবং কাহারোল উপজেলা সদর থেকে সাত কিলোমিটার দক্ষিণ-পূর্বে সুন্দরপুর ইউনিয়নে, মহাসড়কের পশ্চিমে ঢেঁপা নদীর তীরে অবস্থিত এই প্রাচীন মন্দির। ==ইতিহাস== মন্দিরের উত্তর দিকের ভিত্তিবেদীর শিলালিপি থেকে জানা যায়, তৎকালীন দিনাজপুরের মহারাজা জমিদার প্রাণনাথ রায় তার শেষ বয়সে মন্দিরের নির্মাণ কাজ শুরু করেন। ১৭২২ খ্রিষ্টাব্দে তার মৃত্যুর পরে তার শেষ ইচ্ছা অনুযায়ী তার পোষ্যপুত্র মহারাজা রামনাথ রায় ১৭৫২ খ্রিষ্টাব্দে মন্দিরটির নির্মাণ কাজ শেষ করেন। শুরুতে মন্দিরের চূড়ার উচ্চতা ছিলো ৭০ ফুট। ১৮৯৭ খ্রিষ্টাব্দে মন্দিরটি ভূমিকম্পের কবলে পড়লে এর চূড়াগুলো ভেঙে যায়। মহারাজা গিরিজানাথ মন্দিরের ব্যাপক সংস্কার করলেও মন্দিরের চূড়াগুলো আর সংস্কার করা হয়নি। ==ভাস্কর্য== মন্দিরের বাইরের দেয়াল জুড়ে পোড়ামাটির ফলকে লেখা রয়েছে রামায়ণ, মহাভারত এবং বিভিন্ন পৌরাণিক কাহিনী। পুরো মন্দিরে প্রায় ১৫,০০০-এর মতো টেরাকোটা টালি রয়েছে। উপরের দিকে তিন ধাপে উঠে গেছে মন্দিরটি। মন্দিরের চারদিকের সবগুলো খিলান দিয়েই ভেতরের দেবমূর্তি দেখা যায়। মন্দির প্রাঙ্গণ আয়তাকার হলেও, পাথরের ভিত্তির উপরে দাঁড়ানো ৫০ফুট উচ্চতার মন্দিরটি বর্গাকার। নিচতলার সব প্রবেশপথে বহু খাঁজযুক্ত খিলান রয়েছে। দুটো ইটের স্তম্ভ দিয়ে খিলানগুলো আলাদা করা হয়েছে, স্তম্ভ দুটো খুবই সুন্দর এবং সমৃদ্ধ অলংকরণযুক্ত। মন্দিরের পশ্চিম দিকের দ্বিতীয় বারান্দা থেকে সিঁড়ি উপরের দিকে উঠে গেছে। মন্দিরের নিচতলায় ২১টি এবং দ্বিতীয় তলায় ২৭টি দরজা-খিলান রয়েছে, তবে তৃতীয় তলায় রয়েছে মাত্র ৩টি করে। ==কলকাতা বইমেলায় প্যাভিলিয়ন== ২০১৭ সালের কলকাতা বইমেলায় বাংলার নিজেস্ব স্থাপত্যশৈলীর নিদর্শন হিসাবে বাংলাদেশ সরকার তাদের প্যাভিলিয়নটি কান্তজিউ মন্দিরের আদলে গড়েন। ==চিত্রসম্ভার== Kantanji's Temple fornt view in সম্মুখদৃশ্য মন্দির ফলক Kantajew ফলক Kantajew ফলক Verses from the wall of Kantajew খোদিত শ্লোক Kantajew Temple Dinajpur মন্দির File:Finest artwork and terracotta of Kantanagar temple 09.jpg|মন্দিরের সুদৃশ্য টেরাকোটা চিত্ত শৈলী File:Indira at the east side of the Kantanagar পূর্বে ইন্দিরা baluster, Kantanagar Temple 01.jpg|মন্দিরের সুদৃশ্য স্তম্ভ File:Miniature of the temple, Kantanagar Temple 2.jpg|মন্দিরের ছোট আকৃতি File:View of Kantanagar Temple from North (front side) 01.jpg|মন্দির উত্তর দিক হতে File:View of Kantanagar Temple from North east (2).jpg|মন্দির উত্তর পূর্ব দিক হতে File:A Shiva temple at North East corner of Kantanagar শিব মন্দির ==আরও দেখুন== বাংলার মন্দির স্থাপত্য রত্ন শিল্পরীতি (বাংলার মন্দির স্থাপত্যরীতি) == তথ্যসূত্র == == বহিঃসংযোগ == মন্দির জেলার প্রত্নতাত্ত্বিক স্থাপনা জেলার দর্শনীয় স্থান জেলার মন্দির
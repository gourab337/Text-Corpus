'''জ্যানেট গেনর''' (ইংরেজি: Janet Gaynor; জন্ম: '''লরা অগাস্টা গেইনর''' ৬ই অক্টোবর, ১৯০৬ ১৪ই সেপ্টেম্বর, ১৯৮৪) ছিলেন একজন মার্কিন অভিনেত্রী চিত্রশিল্পী। তিনি একাডেমি পুরস্কারের প্রথম আয়োজনে শ্রেষ্ঠ অভিনেত্রী বিভাগে পুরস্কার লাভ করেন। গেনর স্বল্পদৈর্ঘ্য নির্বাক চলচ্চিত্রে অতিরিক্ত শিল্পী হিসেবে তার কর্মজীবন শুরু করেন। ১৯২৬ সালে ফক্স ফিল্ম করপোরেশনের সাথে (পরবর্তীতে টুয়েন্টিয়েথ সেঞ্চুরি ফক্স) চুক্তির পর তার খ্যাতি ছড়িয়ে পরে এবং তিনি সেই যুগের বক্স অফিসে অন্যতম তারকা হয়ে ওঠেন। ১৯২৯ সালে তিনি ''সেভেন্‌থ হেভেন'', ''সানরাইজ: সং অব টু হিউম্যানস'' ''স্ট্রিট অ্যাঞ্জেল'' ছবিতে অভিনয়ের জন্য শ্রেষ্ঠ অভিনেত্রী বিভাগে একাডেমি পুরস্কার লাভ করেন। সবাক চলচ্চিত্র যুগেও গেনর সফল ছিলেন এবং ''আ স্টার ইজ বর্ন'' ছবিতে অভিনয়ের জন্য তার দ্বিতীয় একাডেমি পুরস্কারের মনোনয়ন লাভ করেন। ১৯৩৯ সালে অভিনয় থেকে অবসর গ্রহণের পর গেনর পোশাক পরিকল্পনাবিদ অ্যাড্রিয়েনকে বিয়ে করেন। তাদের এক পুত্র জন্মগ্রহণ করে। পরবর্তীতে ১৯৫০-এর দশকে তিনি কয়েকটি চলচ্চিত্র টেলিভিশন নাটকে কাজ করেন এবং নামকরা তৈল চিত্রশিল্পী হয়ে ওঠেন। ১৯৮০ সালে ''হ্যারল্ড অ্যান্ড মডি'' মঞ্চনাটক দিয়ে গেনরের ব্রডওয়েতে অভিষেক হয় এবং ১৯৮২ সালে ''অন গোল্ডেন পন্ড'' মঞ্চনাটক নিয়ে সফর করেন। ১৯৮২ সালে তিনি এক গাড়ি দুর্ঘটনায় আহত হন এবং এই আঘাতেই ভুগেই তিনি ১৯৮৪ সালের সেপ্টেম্বরে মারা যান। ==কর্মজীবন== গেনর ১৯২৯ সালে চার্লস ফ্যারেলের সাথে ফ্রাংক বোরজেগি পরিচালিত ''সেভেন্‌থ হেভেন'' ''স্ট্রিট অ্যাঞ্জেল'' এবং এফ. ডব্লিউ. মুর্নো পরিচালিত ''সানরাইজ: সং অব টু হিউম্যানস'' ছবিতে অভিনয়ের জন্য শ্রেষ্ঠ অভিনেত্রী বিভাগে একাডেমি পুরস্কার লাভ করেন। গেনর এই বিভাগে পুরস্কার বিজয়ী প্রথম অভিনেত্রী। অধিকন্তু ১৯৮৬ সালে মার্লি ম্যাটলিন ২১ বছর বয়সে ''চিলড্রেন অব লেসার গড'' ছবির জন্য এই বিভাগে পুরস্কার লাভ করার পূর্ব পর্যন্ত ২২ বছর বয়সে এই পুরস্কার বিজয়ী গেনরই এই বিভাগে সর্বকনিষ্ঠ অভিনেত্রী ছিলেন। তিনি ''আ স্টার ইজ বর্ন'' (১৯৩৭) ছবিতে প্রতিশ্রুতিশীল অভিনেত্রী এস্থার ব্লজেট চরিত্রে অভিনয় করেন। প্রণয়ধর্মী নাট্য ধারার ছবিটি টেকনিকালারে চিত্রায়িত হয় এবং এতে তার সহশিল্পী ছিলেন ফ্রেড্রিক মার্চ। ১৯৩৭ সালে মুক্তিপ্রাপ্ত ছবিটি হিট তকমা লাভ করে এবং গেনর তার কাজের জন্য তার দ্বিতীয় একাডেমি পুরস্কারের মনোনয়ন লাভ করেন, কিন্তু ''দ্য গুড আর্থ'' ছবিতে অভিনয় করা লুইস রাইনারের কাছে পরাজিত হন। ==তথ্যসূত্র== ==আরও পড়ুন== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২০শ শতাব্দীর মার্কিন চিত্রশিল্পী অভিনেত্রী সড়ক দুর্ঘটনায় মৃত্যু চলচ্চিত্র অভিনেত্রী নারী চিত্রশিল্পী নির্বাক চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী অভিনেত্রী বিভাগে একাডেমি পুরস্কার বিজয়ী ফরেভার সেমেটারিতে সমাহিত
'''আবুল হাসান 'আলী ইবনে 'উমার ইবনে আহমাদ ইবনে মাহদী ইবনে মাস'উদ ইবনে আল-নু'মান ইবনে দিনার ইবনে আব্দিল্লাহ আল-বাগদাদী আল-দারাকুতনী '''(৯১৮ ঈসায়ী/ ৩০৬ হিজরি, বাগদাদ ৯৯৫ ঈসায়ী/ ৩৮৫ হিজরি) ছিলেন ইসলামের প্রাথমিক যুগের একজন বিশিষ্ট মুহাদ্দিস, হাদীছ সংকলক এবং বিদ্বান। তিনি ৯১৮ খ্রিষ্টাব্দে (৩০৬ হিজরি) বাগদাদের দার আল-কুতনে জন্ম গ্রহণ করেন, যে কারণে তার নামের সাথে আদ-দারাকুতনী যুক্ত হয়েছে। তিনি শিক্ষালাভ করেন কয়েকজন উচু পর্যায়ের বিদ্বান মনীষীর কাছে, তারা হচ্ছেন, আবুল কাসিম আল-বাগাভী রহঃ, আবু বকর ইবনে আবু দাউদ রহঃ, আবু বাকর ইবনে যিয়াদ আল-নিশাপুরি রহঃ, আবু উবাইদ আল-কাসিম (তার ভাই) এবং প্রমুখ। পরবর্তী যুগের বিদ্বানগণ তার মর্যাদার ব্যাপারে একমত হয়েছেন। খাতিব আল-বাগদাদী তার ব্যাপারে বলেন, "তিনি তাঁর সময়ের ইমাম ছিলেন"। আবু-তায়্যিব আল-তাবারী (মৃত্যু ৪৫০ হিজরি) দারাকুতনী (রহঃ)-কে "হাদীছ শাস্ত্রের আমিরুল মু'মিনীন" বলে অভিহিত করেছেন। তার ছাত্রদের মাঝে উল্লেখযোগ্য দুইজন মনীষী হচ্ছেন, ইমাম হাকিম নিশাপুরি এবং আবুল হাসান ইস্ফাহানি (রহঃ)। তিনি ৩৮৫ হিজরি সনে (৯৯৫ ঈসায়ী) মৃত্যু বরণ করেন, বাব আল-দায়র কবরস্থানে মারুফ কারখী'র সন্নিকটে তাকে সমাহিত করা হয়। == রচনা == তার উল্লেখযোগ্য কয়েকটি কাজ হচ্ছে, “সুনান আল-দারাকুতনী” “আল-মুতালিফ ওয়াল মুখতালিফ” “ইলাল আল-হাদীছ” “আত-তাতাব্বু′” == তথ্যসূত্র == জন্ম মৃত্যু সংকলক
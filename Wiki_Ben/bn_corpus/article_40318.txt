'''জলজলা জাজীরা''' পাকিস্তানের বেলুচিস্তান প্রদেশের সমুদ্রতীরবর্তী একটি ছোট দ্বীপ। এই দ্বীপটি ২০১৩ সালের ২৪ সেপ্টেম্বর পাকিস্তানে সংঘটিত ভূমিকম্প-এর পরে সৃষ্টি হয়। ==গঠন== জলজলা জাজীরা আগ্নেয়গিরি বাহিত কর্দমের উপরে গঠিত হয়েছে বলে মনে করা হয়। এই দ্বীপটি পাকিস্তানের বেলুচিস্তান প্রদেশের গডারের তীরবর্তী আরব সাগরে অবস্থিত। দ্বীপটি ২০১৩ সালের ২৪ সেপ্টেম্বর পাকিস্তানে সংঘটিত ৭.৭ রিখটার স্কেল প্রাবল্যের ভূমিকম্পের ফলস্বরূপ সমুদ্রতল-এর উপরে উঠে আসে। এই দ্বীপসদৃশ অঞ্চলটি অবশ্য অস্থায়ী গঠন হতে পারে, যেটি বেশিদিন বর্তমান থাকার সম্ভাবনা কম। পাকিস্তানের ন্যাশনাল ইনস্টিটিউট অব ওশিয়ানোগ্রাফির আলি রশিদ তাব্রিজের ভাষ্য অনুসারে, এই দ্বীপটি সমুদ্রপৃষ্ঠের মিথেন গ্যাস নির্গমণের ফলে ওপরে উঠে এসেছে। ==অবস্থান== দ্বীপটি পাকিস্থানের সমুদ্র তীরবর্তী অঞ্চলের উপর দৃশ্যমান। এই জলজলা জাজীরা নামটির অর্থ হল "কম্পন দ্বীপ"। এই দ্বীপটি সমুদ্রতীর থেকে ১.২ মাইল(২ কিলোমিটার) দূরত্বে গঠিত হয়েছে। এর উচ্চতা ৬০-৭০ ফুট (১৫-২০ মিটার), দৈর্ঘ্য প্রায় ১৭৫.৭ মিটার এবং প্রস্থ প্রায় ১৬০.৯ মিটার। অবশ্য এই সংখ্যাসমূহ এখনো প্রত্যাপন করা হয়নি৷ ==তথ্যসূত্র== পাকিস্তান দ্বীপপুঞ্জের দ্বীপ দ্বীপ বিষয়শ্রেণী:আরব সাগরের দ্বীপ দ্বীপ পাকিস্তান
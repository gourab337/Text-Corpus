'''আর্নেস্ট হার্ভে ব্রমলি''' (; জন্ম: সেপ্টেম্বর, ১৯১২ মৃত্যু: ফেব্রুয়ারি, ১৯৬৭) পশ্চিম অস্ট্রেলিয়ার ফ্রিম্যান্টল এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৩৩ থেকে ১৯৩৪ সময়কালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে ওয়েস্টার্ন অস্ট্রেলিয়া ভিক্টোরিয়া দলের প্রতিনিধিত্ব করেন। ইউরোপিয়ান্সের পক্ষেও খেলেছেন তিনি। দলে তিনি মূলতঃ বামহাতি ব্যাটসম্যান হিসেবে খেলতেন। এছাড়াও, স্লো লেফট-আর্ম অর্থোডক্স বোলিংয়ে পারদর্শী ছিলেন ‘স্লগার’ ডাকনামে পরিচিত '''আর্নেস্ট ব্রমলি'''। == প্রথম-শ্রেণীর ক্রিকেট == ১৯২৯-৩০ মৌসুম থেকে ১৯৩৮-৩৯ মৌসুম পর্যন্ত আর্নেস্ট ব্রমলি’র প্রথম-শ্রেণীর খেলোয়াড়ী জীবন চলমান ছিল। পার্থের ক্রিস্টিয়ান ব্রাদার্স কলেজে পড়াশোনা করেছেন। বর্তমানে কলেজটি অ্যাকুইনাস কলেজ নামে পরিচিত। কলেজ থেকে চলে আসার পর ১৯২৮ সালে ওয়েস্টার্ন অস্ট্রেলিয়ার পক্ষে প্রথম-শ্রেণীর ক্রিকেট খেলতে থাকেন। ১৯৩৩ সালে প্রথম পশ্চিম অস্ট্রেলীয় হিসেবে অস্ট্রেলিয়ার পক্ষে খেলার সুযোগ লাভ করেন। সমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন আর্নেস্ট ব্রমলি। ১০ ফেব্রুয়ারি, ১৯৩৩ তারিখে ব্রিসবেনের গাব্বায় সফরকারী ইংল্যান্ডের বিপক্ষে টেস্ট ক্রিকেটে প্রথম খেলেন। অস্ট্রেলিয়ার পক্ষে লেন ডার্লিং, আর্নেস্ট ব্রমলি, হ্যামি লাভ এবং ইংল্যান্ডের পক্ষে টমাস মিচেলের একযোগে টেস্ট অভিষেক ঘটে। খেলায় তার দল উইকেটে পরাজিত হয়েছিল। এরপর, ২২ জুন, ১৯৩৪ তারিখে লর্ডসে একই দলের বিপক্ষে সর্বশেষ টেস্টে অংশ নেন তিনি। == ব্যক্তিগত জীবন == লম্বাটে লিকলিকে গড়নের বামহাতি ব্যাটসম্যান ছিলেন আর্নেস্ট ব্রমলি। নিক্ষেপের কারণে স্মরণীয় হয়ে থাকবেন। ১৯৩৩ সালে এমসিজিতে নিক্ষেপ প্রতিযোগিতায় অংশ নিয়েছিলেন। ফেব্রুয়ারি, ১৯৬৭ তারিখে ৫৪ বছর বয়সে ভিক্টোরিয়ার ক্লেটন এলাকায় আর্নেস্ট ব্রমলি’র দেহাবসান ঘটে। == তথ্যসূত্র == == আরও দেখুন == হ্যামি লাভ কুইন্সল্যান্ড ক্রিকেট দল অস্ট্রেলীয় টেস্ট ক্রিকেটারদের তালিকা ১৯৩২-৩৩ ইংল্যান্ড ক্রিকেট দলের অস্ট্রেলিয়া সফর == বহিঃসংযোগ == জন্ম মৃত্যু ক্রিকেটার টেস্ট ক্রিকেটার অস্ট্রেলিয়ার ক্রিকেটার অস্ট্রেলিয়া থেকে আগত ক্রিকেটার ক্রিকেটার
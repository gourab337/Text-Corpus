'''জুলি ফ্রান্সেস ক্রিস্টি''' (ইংরেজি: Julie Frances Christie; জন্ম: ১৪ই এপ্রিল, ১৯৪০) হলেন একজন ব্রিটিশ অভিনেত্রী। ১৯৬০-এর দশকের "সুইংগিং লন্ডন" যুগের প্রতিকৃত ক্রিস্টি তার অভিনয়ের স্বীকৃতি হিসেবে একাডেমি পুরস্কার, গোল্ডেন গ্লোব পুরস্কার, বাফটা পুরস্কার স্ক্রিন অ্যাক্টরস গিল্ড পুরস্কার অর্জন করেছেন। তার অভিনীত ছয়টি চলচ্চিত্র ব্রিটিশ ফিল্ম ইনস্টিটিউটের করা বিংশ শতাব্দীর সেরা ১০০ ব্রিটিশ চলচ্চিত্রের তালিকায় অন্তর্ভুক্ত রয়েছে এবং ১৯৯৭ সালে তাকে বাফটা ফেলোশিপ প্রদান করা হয়। ক্রিস্টি তার কর্মজীবনে প্রথম সফলতা অর্জন করেন ''বিলি লায়ার'' (১৯৬৩) চলচ্চিত্রে অভিনয়ের জন্য। ''ডার্লিং'' (১৯৬৫) চলচ্চিত্রের মাধ্যমে তিনি আন্তর্জাতিক অঙ্গনে পরিচিতি লাভ করেন, যার জন্য তিনি শ্রেষ্ঠ অভিনেত্রী বিভাগে একাডেমি পুরস্কার লাভ করেন। এছাড়া তার অভিনীত ''ডক্টর ঝিভাগো'' (১৯৬৫) ছবিটি মুদ্রাস্ফীতির হিসাব অনুযায়ী সর্বকালের সর্বোচ্চ আয়কারী তালিকায় অষ্টম স্থান অধিকার করে। পরবর্তী বছরগুলোতে তিনি ''ফারেনহাইট ফোর হান্ড্রেড ফিফটি ওয়ান'' (১৯৬৬), ''ফার ফ্রম দ্য ম্যাডিং ক্রাউড'' (১৯৬৭), ''পেটুলিয়া'' (১৯৬৮), ''দ্য গো-বিটুইন'' (১৯৭১), ''ম্যাককেব অ্যান্ড মিসেস মিলার'' (১৯৭১), ''ডোন্ট লুক নাউ'' (১৯৭৩), ''শ্যাম্পু'' (১৯৭৫), এবং ''হেভেন ক্যান ওয়েট'' (১৯৭৮) চলচ্চিত্রে শ্রেষ্ঠাংশে অভিনয় করেন। ''ম্যাককেব অ্যান্ড মিসেস মিলার'' ছবিতে অভিনয়ের জন্য তিনি তার দ্বিতীয় একাডেমি পুরস্কারের মনোনয়ন লাভ করেন। ১৯৮০-এর দশকের শুরু থেকে মূলধারার চলচ্চিত্রে তার অভিনয় কমে যায়। ২০০৪ সালে তিনি ঐতিহাসিক মহাকাব্যিক চলচ্চিত্র ''ট্রয়'' এবং জাদু-কাল্পনিক ''হ্যারি পটার অ্যান্ড দ্য প্রিজনার অব আজকাবান'' ছবিতে অভিনয় করেন। এছাড়া তিনি ''আফটারগ্লো'' (১৯৯৭) এবং ''অ্যাওয়ে ফ্রম হার'' (২০০৭) ছবিতে অভিনয়ের জন্য আরও দুটি একাডেমি পুরস্কারের মনোনয়ন লাভ করেন। ==পাদটীকা== ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেত্রী বিষয়শ্রেণী:২১শ শতাব্দীর ইংরেজ অভিনেত্রী চলচ্চিত্র অভিনেত্রী টেলিভিশন অভিনেত্রী পরিবেশবাদী মঞ্চ অভিনেত্রী বংশোদ্ভূত ইংরেজ ব্যক্তি অভিনেত্রী বিভাগে একাডেমি পুরস্কার বিজয়ী গ্লোব পুরস্কার (সেরা অভিনেত্রী নাট্য চলচ্চিত্র) বিজয়ী ব্রিটিশ অভিনেত্রী বিভাগে বাফটা পুরস্কার বিজয়ী ফেলো অ্যাক্টরস গিল্ড পুরস্কার বিজয়ী স্পিরিট পুরস্কার বিজয়ী
'''‘ওরে সালেকা ওরে মালেকা’''' ১৯৭৩ সালে প্রকাশিত বাংলাভাষায় রচিত একটি জনপ্রিয় একক পপ সংগীত। এই সংগীত বা গানটি বাংলাদেশের একুশে পদক প্রাপ্ত, প্রখ্যাত পপ সংগীত শিল্পী আজম খানের প্রথম রেকর্ড করা প্রকাশিত গান। বাংলাদেশের স্বাধীনতা পূর্ব সময়ে এই গানের গীতি সুর তৈরী করা হয়। আজম খান নিজেই এই গানের গীতিকার সুরকার ছিলেন। গানটির সংগীত আয়োজন করে আজম খানের ব্যান্ড উচ্চারণ। == পটভূমি == আজম খানের পরিবার বাংলাদেশের স্বাধীনতা পূর্ব সময় হতে ঢাকার কমলাপুরের জসীমউদ্দিন রোডে থাকতেন। জসীম উদ্দিন রোডে একটি নির্মাণাধীন হোটেলের দোতলায় আজম খান তার বন্ধুদের নিয়ে আড্ডা দিতেন। এমনই এক আড্ডায় তার বন্ধু (পরবর্তীতে উচ্চারণ ব্যান্ডের গিটারিস্ট) নিলু জলাধারের ঢাকনাকে বাশেঁর কঞ্চি দিয়ে একই তালে আঘাত করে একটি সুর তুলছিলেন। এই সুরের সাথে তাল মিলিয়ে কোন পূর্ব পরিকল্পনা ছাড়াই আজম খান ‘ওরে সালেকা ওরে মালেকা’ গানের মুখরা গেয়ে ওঠেন। বাংলাদেশ স্বাধীন হওয়ার পর তিনি এই গানটির গীতি সুরের পূর্নাঙ্গ রূপ দেন। == সংগীত ধারণ == ১৯৭৩ সালে স্পন্দন শিল্পী গোষ্ঠীর’র গায়ক ফিরোজ সাঁই, ফেরদৌস ওয়াহিদের সাথে আজম খানের পরিচয় করিয়ে দেন। সময় ফেরদৌস ওয়াহিদ তার বন্ধু ইশতিয়াক, ল্যারি, ইদুকে নিয়ে একটি ইংরেজী গান পরিবেশনের দল গড়েছিলেন যারা হোটেল গান পরিবেশন করতেন। ফেরদৌস ওয়াহিদ তখন নিয়মিত বাংলা গান গাইতেন না। আজম খানের সাথে পরিচয়ে ফেরদৌস ওয়াহিদ আজম খানের বাংলা গান শুনে মুগ্ধ হন এবং নিজের বাংলা গান সহ আজম খানের গান রেকর্ড করার পরিকল্পনা করেন। ফিরোজ সাঁইয়ের উৎসাহে ফেরদৌস ওয়াহিদ তার বন্ধু সাইদ সিদ্দিকী রুমী (ক্যাটস আই-এর প্রতিষ্ঠাতা), বাবব শামীমের মিলিত প্রয়াসে ফার্মগেটের ইন্দিরা রোডে অবস্থিত ''ঢাকা রেকর্ডিং স্টুডিও'' অর্ধ দিনের জন্য ২৬০ টাকার বিনিময়ে ভাড়া নিয়েছিলেন। এসময় চারটি গান ধারণ করা হয়েছিল। আজম খানের ‘ওরে সালেকা ওরে মালেকা’ ছাড়াও ‘হাই কোর্টের মাজারে’ গানও ধারণ করা হয়েছিল। এছাড়া ফেরদৌস ওয়াহিদের গাওয়া ‘চাঁদ জাগে তারা জাগে’ ‘দুনিয়াটা কত যে মজার’ গান দুইটিও ধারণ করা হয়েছিল। গানগুলি আজম খানের মেঝো ভাই প্রখ্যাত সংগীত পরিচালক আলম খানের তত্বাবধানে ধারণ করা হয়। == মুক্তিলাভ, গ্রহণযোগ্যতা জনপ্রিয়তা == গান ধারণের পর ঢাকা রেকর্ডিং স্টুডিও'র কর্ণধার মজিদ খানের উদ্যোগে এবং ফেরদৌস ওয়াহিদের উৎসাহে আজম খানের গানগুলি ভিনাইল লিপির ৩৩ আরপিএম গ্রামোফোন রেকর্ড (নং ১২১০৩৯) আকারে '''ঢাকা রেকর্ডের''' ব্যানারে প্রকাশিত হয়। ১৯৭৩ সালে প্রত্যেক কপি রেকর্ডের দাম সাত টাকা পঞ্চাশ পয়সা নির্ধারণ করা হয়েছিল। সাবিনা ইয়াসমিনের গাওয়া ‘সে যে কেন এলো না’ গানটির জন্য ১৯৭৩ সালের চলচ্চিত্র রংবাজ চলচ্চিত্রের গানের এ্যালবাম ৭-৮ হাজার কপি বিক্রি হয়েছিল। 'ওরে সালেকা' গান প্রকাশের পর অভাবনীয় জনপ্রিয়তা পায় এবং রংবাজ ছায়াছবির গানের চেয়ে বেশী বিক্রয় হয়। গানটি দীর্ঘমেয়াদে শ্রোতাদের গ্রহণযোগ্যতা অর্জন করে। এই গান প্রকাশের পর ফেরদৌস ওয়াহিদ, ইশতিয়াক আহমেদ 'উচ্চারণ' ব্যান্ডে যোগ দেন। পরবর্তীতে আজম খান এই গানটি বেশ কয়েকবার নতুন সংগীত আয়োজনে গেয়েছেন। == পুনঃউৎপাদন == গানটি বেশ কয়েকবার নতুন করে ভিন্ন ভিন্ন এলবামের জন্য রেকর্ড করা হয়েছে। এর মধ্যে উল্লেখযোগ্য হলো- ১৬ জুন, ২০০৫ তারিখে লেজার ভিশন হতে প্রকাশিত '''সালেকা মালেকা (রিমিক্স)''' *৭ জুলাই, ২০১৫ তারিখে মুঠোফোন সেবাদাতা প্রতিষ্ঠান গ্রামীণফোন তাদের সংগীত বিষয়ক 'অনলাইন স্ট্রিমিং সেবা' ''জিপি মিউজিক'' হতে '''আজম খান গোল্ডেন কালেকশনস'''' এ্যালবামে গানটি প্রকাশ করে। *প্রিন্স মাহমুদের সংগীত পরিচালনায় সাউন্ডটেক হতে প্রকশিত '''অভিমানী''' এ্যালবাম। এই এ্যালবামটি সাউন্ডটেকের অফিসিয়াল ইউটিউব চ্যানেলে ১৮ আগস্ট, ২০১৬ তারিখে অবমুক্ত করা হয়। == চলচ্চিত্রে ব্যবহার == ২০০৩ সালে আজম খান অভিনীত '''গডফাদার''' চলচ্চিত্রে এই গানটি ব্যবহার করা হয়। গানের চিত্রায়নে আজম খান অভিনয় করেন। ইমন সাহা চলচ্চিত্রের সংস্করণে গানটির সংগীত পরিচালনা করেন। চলচ্চিত্রের সংস্করণটি ইগল মিউজিকের অফিসিয়াল ইউটিউব চ্যানেলে তারিখে এবং জি-সিরিজ তাদের ইউটিউব চ্যানেল হতে সেপ্টেম্বর, ২০১৯ তারিখে অবমুক্ত করে। == তথ্যসুত্র == গান চলচ্চিত্রের গান অ্যালবাম
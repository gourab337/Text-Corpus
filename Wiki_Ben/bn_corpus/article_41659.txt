'''মিজানুর রহমান''' (১৭ নভেম্বর, ১৯৫৩ ২৭ মার্চ, ২০১৭) ছিলেন একজন বাংলাদেশী চলচ্চিত্র অভিনেতা। তিনি '''মিজু আহমেদ''' নামে সর্বাধিক পরিচিত। তার চলচ্চিত্রে অভিষেক হয় ১৯৭৮ সালে ''তৃষ্ণা'' চলচ্চিত্রে অভিনয়ের মধ্য দিয়ে। এছাড়াও তিনি একজন প্রযোজক হিসেবেও ঢালিউড পাড়ায় পরিচিত। মূলত, আহমেদ তার খলনায়ক চরিত্রের সুবাদে বাংলা চলচ্চিত্রে সুপরিচিত। আশির দশকে তিনি নাট্যধর্মী ''মহানগর'' (১৯৮১), ''নয়নের আলো'' (১৯৮৪), ''সারেন্ডার'' (১৯৮৭), নাট্যধর্মী ''সত্য মিথ্যা'' (১৯৮৯) চলচ্চিত্রে অভিনয় করেন। নব্বইয়ের দশকে তার অভিনীত উল্লেখযোগ্য চলচ্চিত্রসমূহ হল অপরাধধর্মী ''দাঙ্গা'' (১৯৯১), ''ত্রাস'' (১৯৯২), ''ত্যাগ'' (১৯৯৩), ''দেশপ্রেমিক'' (১৯৯৪), ''খলনায়ক'' (১৯৯৬), ''হাঙর নদী গ্রেনেড'' (১৯৯৭), অপরাধধর্মী আম্মাজান (১৯৯৯)। ১৯৯২ সালে ''ত্রাস'' চলচ্চিত্রে অভিনয়ের জন্য তিনি শ্রেষ্ঠ পার্শ্ব অভিনেতা বিভাগে জাতীয় চলচ্চিত্র পুরস্কার অর্জন করেন। এছাড়া ২০১০ সালে ''ওরা আমাকে ভাল হতে দিল না'' চলচ্চিত্রে অভিনয়ের জন্য তিনি শ্রেষ্ঠ খলচরিত্রে অভিনেতা বিভাগে জাতীয় চলচ্চিত্র পুরস্কার অর্জন করেন। ==প্রাথমিক জীবন== আহমেদ ১৯৫৩ সালের ১৭ নভেম্বর তারিখে বাংলাদেশের খুলনা বিভাগের কুষ্টিয়ায় জন্মগ্রহণ করেন। তার জন্ম নাম হচ্ছে মিজানুর রহমান। শৈশবকাল থেকে তিনি থিয়েটারের প্রতি খুবই আগ্রহী ছিলেন। পরবর্তী তিনি কুষ্টিয়ার স্থানীয় একটি নাট্যদলের সাথে অন্তর্ভূক্ত হন। শিক্ষাগত যোগ্যতার দিকে থেকে তিনি বিএসসি বিভাগ নিয়ে উত্তীর্ণ হন। ==চলচ্চিত্র কর্মজীবন== ১৯৭৮ সালে তৃষ্ণা চলচ্চিত্রে অভিনয়ের মাধ্যমে তিনি অভিনেতা হিসেবে আত্মপ্রকাশ করেন। কয়েক বছর পরে তিনি ঢালিউড চলচ্চিত্র শিল্পে অন্যতম সেরা একজন খলনায়ক হিসেবে নিজেকে প্রতিষ্ঠিত করেন। এছাড়াও তিনি তার নিজের চলচ্চিত্র প্রযোজনা সংস্থা ''ফ্রেন্ডস মুভিজ'' এর ব্যানারে বেশ কয়েকটি চলচ্চিত্র প্রযোজনা করেছেন। তিনি বাংলাদেশ চলচ্চিত্র শিল্পী সমিতির সভাপতি ছিলেন ==পারিবারিক জীবন== মিজু আহমেদ পারভীন আহমেদকে বিয়ে করেন। এই দম্পতির তিন সন্তান। দুই মেয়ে তাসনিম আহমেদ আফিয়া আহমেদ এবং ছেলে হারসাত আহমেদ। ==চলচ্চিত্রের তালিকা== ==পুরস্কার স্বীকৃতি== বছর পুরষ্কারের নাম বিভাগ চলচ্চিত্র ফলাফল ১৯৯২ '''জাতীয় চলচ্চিত্র পুরস্কার''' শ্রেষ্ঠ পার্শ্ব অভিনেতা ''ত্রাস'' ২০১০ শ্রেষ্ঠ খল অভিনেতা ''ওরা আমাকে ভাল হতে দিল না'' ==মৃত্যু== তিনি ২৭ মার্চ ২০১৭ তারিখ ঢাকা থেকে ট্রেনে করে ''মানুষ কেন অমানুষ'' চলচ্চিত্রের শুটিং করতে দিনাজপুর যাওয়ার পথে মৃত্যুবরণ করেন। ==তথ্যসূত্র== ==বহিঃসংযোগ== জন্ম মিজু বিষয়শ্রেণী:২০শ শতাব্দীর বাংলাদেশী অভিনেতা বিষয়শ্রেণী:২১শ শতাব্দীর বাংলাদেশী অভিনেতা চলচ্চিত্র অভিনেতা বিভাগের ব্যক্তি জেলার ব্যক্তি খলচরিত্রে অভিনয়ের জন্য জাতীয় চলচ্চিত্র পুরস্কার (বাংলাদেশ) বিজয়ী
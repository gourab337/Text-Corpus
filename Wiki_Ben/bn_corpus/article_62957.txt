'''লিলিয়ান এলিদাহ''' হলেন জাম্বিয়ার একজন রন্ধনশিল্পী, যিনি সুইজারল্যান্ডের সিজার রিটজ কুলিনারি আর্ট একাডেমি থেকে রন্ধনশিল্পে ডিগ্রি লাভ করেছেন এবং জাম্বিয়ার রাজধানী লুসাকায় টোয়ালা রেস্টুরেন্ট নামে একটি রেস্টুরেন্ট চালান। ==জীবনী== লিলিয়ান এলিদাহ জাম্বিয়ার লুসাকায় জন্মগ্রহণ করলেও তার শৈশবের অধিকাংশ সময় কেটেছে সুইডেনে। সুইডেনের কলেজ থেকেই তিনি স্নাতক ডিগ্রি লাভ করেছেন। পেশাদার রন্ধনশিল্পী হিসেবে নিজেকে গড়তে চাইলে তিনি সুইজারল্যান্ড গমন করেন এবং সেখানকার সিজার রিটস কুলিনারি আর্ট একাডেমি থেকে রন্ধনশিল্পের উপরে ডিগ্রি অর্জন করেন। সুইজারল্যান্ডে রন্ধনশিল্পের উপরে ডিগ্রি অর্জনের পর তিনি ফ্রান্সে যান এবং সেখানে অ্যান্থনি লেবৌবের অধীনে তিনি রন্ধনশিল্পী হিসেবে কাজ করেন। ১৯ বছর বয়সে তিনি জাম্বিয়ার জাতীয় দৈনিক ''দ্য পোস্ট'' এর তৎকালীন নিবন্ধ লেখকদের মাঝে সর্বকনিষ্ঠ নিবন্ধ লেখক হিসেবে সে পত্রিকায় খাবার বিষয়ক নিবন্ধ লেখা শুরু করেন। এরপর তিনি 'টোয়ালা ক্যাটেরিং' নামে নিজস্ব ক্যাটেরিং কোম্পানি এবং টোয়ালা রেস্টুরেন্ট চালু করেন। তিনি তার রেস্টুরেন্টে ইউরোপীয় আফ্রিকান রন্ধনশৈলীর সংমিশ্রণে তৈরি খাবার পরিবেশন করেন। তার ব্যবসায়িক উদ্যোগ ন্যামুকা জাম্বিয়া নামের একটি উদ্যোগ কর্মসূচির প্রতিবেদনে বর্ণিত হয়েছিল, যে প্রতিবেদনটির জন্য ন্যামুকা জাম্বিয়াকে সহায়তা প্রদান করেছিল ইউকে এইড। ==তথ্যসূত্র== ব্যক্তি
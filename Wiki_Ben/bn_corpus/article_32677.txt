'''KISS''' এর পূর্নরূপ হচ্ছে "Keep it simple, stupid এটাকে সরল রাখো, গর্দভ)", ১৯৬০ সালে যুক্তরাষ্টের নৌবাহিনী কর্তৃক অনুসরণকৃত নীতি। কিস নীতির ধারাভাষ্য হচ্ছে কোন কাজকে জটিল না করে সরল করে করাটাই সেরা মাধ্যম; তাই নকশা প্রণয়নে সরলতাকেই লক্ষ্য করতে হবে এবং সকল অপ্রয়োজনীয় জটিলতা পরিহার করতে হবে। এয়ারক্রাফট প্রকৌশলী কেলি জনসন(১৯১০-১৯৯০) এই শব্দগুচ্ছ প্রথম ব্যবহার করেন। ১৯৭০ সালের দিকে কিস নীতি ব্যবহার জনপ্রিয়তা অর্জন করে। অবশ্য এই শব্দগুচ্ছকে ভিন্ন ভিন্ন উপায়ে বলা হয়। যেমন "keep it short and simple (খাটো এবং সরল রাখো)", "keep it simple and straightforward (সরল এবং সোজা রাখো)" এবং "keep it small and simple (ছোট এবং সরল রাখো)"। বাংলা ভাষায় কিস প্রিনসিপ্যাল বা চুমু নীতি শব্দ গুচ্ছের ব্যবহার নেই। ==উৎস== ''লকহেড স্কাঙ্ক ওয়ার্কসের'' প্রধান প্রকৌশলী কেলি জনসনকে এই সংক্ষেপ নাম প্রচলক হিসেবে দাবী করা হয়। দশক ব্যাপী এটা "Keep it simple, stupid" হিসেবে ব্যবহার করা হয়, জনসন কমা বাদ দিয়ে "Keep it simple stupid" লেখা শুরু করেন। এবং পরবর্তীতে অনেক লেখক এই রীতি মেনে চলেন। এখানে কোন অর্থেই একজন প্রকৌশলীকে স্টুপিড বা গর্দভ বোঝানো হয়নি। স্টুপিড দ্বারা একজনের চিন্তাশক্তি আঁটকে যাওয়া এবং সেখান থেকে বের হয়ে আসার মধ্যকার সম্পর্ককে বোঝানো হয়েছে। যুক্তরাষ্ট্রের বিমান বাহিনী এবং সফটওয়্যার উন্নয়ন সংস্থাগুলোতেও এই শব্দ গুচ্ছ ব্যবহৃত হয়। ==তথ্যসূত্র==
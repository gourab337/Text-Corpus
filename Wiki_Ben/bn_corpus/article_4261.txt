প্যারিসের রাস্তায় মেট্রো ব্যবস্থায় প্রবেশপথের প্রতীক '''প্যারিস মেট্রো''' () ফ্রান্সের রাজধানী প্যারিস শহরের একটি দ্রুতগামী গণপরিবহন ব্যবস্থা। এটি প্যারিসের অন্যতম একটি প্রতীক। ব্যবস্থাটি এর "আর নুভো"-প্রভাবিত (ফরাসি ভাষায় Art Nouveau) সুষম স্থাপত্যের কারণে পরিচিত। মেট্রোটিতে রয়েছে ১৬টি চক্রপথ বা লাইন, যাদের বেশিরভাগই ভূগর্ভে অবস্থিত। রেলপথগুলির মোট দৈর্ঘ্য ২১৪ কিলোমিটার; বিরতিস্থল বা স্টেশনের সংখ্যা ৩০০। প্যারিস মেট্রোর বিরতিস্থলগুলি খুব কাছাকাছি স্থাপিত এবং এগুলি বিশ্বের মধ্যে সবচেয়ে কাছাকাছি স্থাপিত স্টেশন। প্যারিস শহরের ১০৫ বর্গকিলোমিটার এলাকার ভেতরে ২৪৫টি বিরতিস্থল আছে। লাইনগুলি থেকে ১৪ পর্যন্ত ক্রমিক নম্বরে নামাঙ্কিত। দুইটি গৌণ লাইন আছে যারা ৩বিস (অর্থাৎ "অতিরিক্ত ৩") এবং ৭বিস ((অর্থাৎ "অতিরিক্ত ৭")) নামে পরিচিত; এগুলি আগে ৭নং লাইনের অংশ ছিল কিন্তু বর্তমানে আলাদা লাইন হিসেবে পরিগণিত হয়। লাইনগুলিকে মেট্রো ব্যবস্থার মানচিত্রে ক্রমিক নম্বর রঙ দিয়ে আলাদা করা যায়। শেষ বিরতিস্থল দিয়ে ট্রেনের গতিপথ বোঝানো হয়। প্যারিস মেট্রো মস্কোর পরেই ইউরোপের ২য় ব্যস্ততম দ্রুতগামী গণপরিবহন ব্যবস্থা। এটি প্রতিদিন ৪৫ লক্ষ যাত্রী ব্যবহার করে। ২০০৫ সালে এটি ১৩০ কোটি যাত্রীকে পরিবহন সেবা প্রদান করে। শাৎ‌লে লে আল (ফরাসি ভাষায় Châtelet Les Halles ''শাৎল্যা লে আল্‌'' আ-ধ্ব-ব: /ʃatlɛ le al/) বিশ্বের বৃহত্তম ভূগর্ভস্থ রেলস্টেশন। == তথ্যসূত্র == == আরও দেখুন == দ্রুতগামী গণপরিবহন ব্যবস্থা
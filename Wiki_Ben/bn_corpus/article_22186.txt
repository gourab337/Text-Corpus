'''''ম্যান অব স্টিল''''' ২০১৩ সালে মুক্তি পাওয়া একটি মার্কিন চলচ্চিত্র। এটি একটি সুপার হিরো নির্ভর চলচ্চিত্র, যেখানে ডিসি কমিক্স চরিত্র সুপারম্যানকে নিয়ে কাহিনী চিত্রায়িত হয়েছে। ছবিটি লিজেন্ডারি পিকচার্স এবং সিঙ্কপি ফিল্মস-এর যৌথ প্রযোজনায় নির্মিত এবং ওয়ার্নার ব্রস-এর ব্যানারে সরবরাহকৃত। পরিচালনায় ছিলেন জ্যাক স্নাইডার এবং প্রযোজক হিসেবে কাজ করেছেন ক্রিস্টোফার নোলান। সিনেমাটিতে সুপারম্যান চরিত্রে অভিনয় করেছেন ব্রিটিশ অভিনেতা হেনরি ক্যাভিল। সাথে রয়েছেন অ্যামি অ্যাডামস। যিনি লইস লেনের চরিত্রে অভিনয় করেছেন। আরও অভিনয় করেন রাসেল ক্রো, লরেন্স ফিশবার্ন, মাইকেল শ্যানন প্রমুখ। 'ম্যান অব স্টিল' সিনেমার কাজটি শুরু করা হয় ২০০৮ সাল থেকে। সিনেমাটির গল্প নেওয়া হয় কমিক বুক লেখকদের কাছ থেকে। 'ডার্ক নাইট রাইজেস' সিনেমার গল্প থেকে ক্রিস্টোফার নোলান সুপারম্যান নিয়ে কাজ করার চিন্তা করেন। ২০১০ সালে স্যান্ডলারকে ডিরেক্টর হিসেবে নিযুক্ত করা হয়। ২০১৩ সালের ১৪ জুনের মধ্যে মুক্তি দেওয়ার ব্যাপারে সিদ্ধান্ত নেওয়া হয়। ছবিটি বক্স অফিসে সাফল্য অর্জন করে এবং ৬৬৮,০৪৫,৫১৮ মার্কিন ডলার আয় করে। ২০১৬ সালে ব্যাটম্যান ভার্সেস সুপারম্যান: ডন অব জাস্টিস নামে ছবিটির একটি সিক্যুয়েল মুক্তি পায়। == কাহিনী == বহু বছর ধরে প্রাকৃতিক সম্পদ উত্তোলনের ফলে ক্রিপটন নামের এক গ্রহের সমস্ত প্রাকৃতিক সম্পদ নিঃশেষ হয়ে যায়। এর পরিণাম হিসেবে গ্রহটির কেন্দ্র অস্থিতিশীল হয়ে পড়ে এবং গ্রহটি ধ্বংসপ্রাপ্ত হবার সম্ভাবনা দেখা দেয়। সময় ক্রিপটনের মিলিটারি কমান্ডার, জেনারেল জড, এবং তার সমর্থকরা একটি সামরিক অভ্যুত্থানের মাধ্যমে ক্ষমতাশীল পরিষদমন্ডলীকে উৎখাত করে। বিজ্ঞানী জর-এল এবং তার স্ত্রী ক্ষণিকের জন্য লারা তাদের পুত্র ক্যাল-এলের জন্ম উদযাপন করে। নিজ গ্রহের আসন্ন ধ্বংস সম্পর্কে সচেতন থাকায় জর-এল ক্যাল-এলের কোষের সাথে ক্রিপটনের জেনেটিক কোডেক্স মিশিয়ে দেয় এবং ক্যাল-এলকে একটি মহাকাশযানে করে পৃথিবী নামক একটি গ্রহে পাঠিয়ে দেয়। জড জর-এলকে হত্যার পরেও কোডেক্স অর্জনে ব্যর্থ হয়। রাষ্ট্রদ্রোহের অপরাধে জেনারেল জড এবং তার সমর্থকরা মহাশূন্যের ফ্যান্টম জোন নামক স্থানে নির্বাসিত হয়। ক্রিপটনের বিস্ফোরণের পর তারা মুক্তি পায়। অন্যদিকে জর-এলের পুত্র কাল-এল পৃথিবীতে স্মলভিল নামক একটি কৃষিনির্ভর স্থানে অবতীর্ণ হয় যেখানে জোনাথান কেন্ট এবং মার্থা কেন্ট তাকে খুঁজে পায়। কাল-এলের নাম হয়ে ওঠে ক্লার্ক-কেন্ট। ক্লার্ক জোনাথান এবং মার্থাকে নিজের বাবা-মা হিসেবেই জানে। তাদের মাঝেই তার বেড়ে ওঠা। বেড়ে ওঠার সাথে সাথে সে উপলব্ধি করে যে সে অন্যদের চাইতে আলাদা, তার ক্ষমতা অস্বাভাবিক। তবে ক্লার্ক কখনোই সেগুলো মানুষের ক্ষতি সাধনের উদ্দেশ্যে ব্যবহার করে নি। সে জানতো তার এই ক্ষমতা একসময় মানব জাতির ভাগ্য নির্ধারণ করবে। তার ধারণা সত্যি হয়। পৃথিবী আক্রান্ত হয় বহিঃশত্রু জেনারেল জড এবং তার বাহিনী কর্তৃক। সামগ্রিক অবস্থা দুর্বিষহ হয়ে ওঠে। পৃথিবী রক্ষার্থে এগিয়ে আসে সুপারম্যান, ক্লার্ক। == গুরুত্বপূর্ণ চরিত্রে অভিনেতাদের নাম == চরিত্রে অভিনয় করেন হেনরি ক্যাভিল লইস লেন চরিত্রে রয়েছেন অ্যামি অ্যাডাম্‌স জেনারেল জড চরিত্রে রয়েছেন মাইকেল শ্যানন জর-এল চরিত্রে অভিনয় করেছেন রাসেল ক্রো লরেন্স ফিশবার্ন অভিনয় করেন পেরি হোয়াইট চরিত্রে == তথ্যসূত্র == == বহিঃসংযোগ == চলচ্চিত্র ৩ডি চলচ্চিত্র অ্যাকশন চলচ্চিত্র থ্রিলার চলচ্চিত্র বিজ্ঞান কল্পকাহিনী চলচ্চিত্র বিজ্ঞান কল্পকাহিনী অ্যাকশন চলচ্চিত্র অ্যাকশন থ্রিলার চলচ্চিত্র চলচ্চিত্র চলচ্চিত্র চলচ্চিত্র আক্রমণ চলচ্চিত্র ওপর চলচ্চিত্র চলচ্চিত্র চলচ্চিত্র সেট ইলিনয়ে চলচ্চিত্র শট দৃশ্যায়ণকৃত চলচ্চিত্র ইনক. চলচ্চিত্র পিকচার্স চলচ্চিত্র চলচ্চিত্র নোলান পরিচালিত চলচ্চিত্র
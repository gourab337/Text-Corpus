'''ইয়াসিন আল-হাশিমি''' (১৮৮২ ১৯৩৭) (আরবি ياسين الهاشمى) ছিলেন ইরাকি রাজনীতিবিদ। তিনি দুই দফায় ইরাকের প্রধানমন্ত্রীর দায়িত্ব পালন করেন। ইরাকের প্রথমদিককার অধিকাংশ নেতার মত তিনিও উসমানীয় সেনাবাহিনীতে অফিসার হিসেবে দায়িত্ব পালন করেন। তার পূর্বসূরি জাফর আল-আসকারির সরকারের অধীনে তিনি তার রাজনৈতিক জীবন শুরু করেন। ১৯২৪ সালের আগস্টে তিনি প্রধানমন্ত্রী হিসেবে জাফর আল আসকারির স্থলাভিষিক্ত হন। আবদ আল-মুহসিন আস-সাদুন তার স্থলাভিষিক্ত হওয়ার আগ পর্যন্ত তিনি মোট দশমাস প্রধানমন্ত্রীর দায়িত্ব পালন করেন। পরবর্তী দশ বছর তিনি বিভিন্ন সরকারি পদে অধিষ্ঠিত ছিলেন। ১৯৩৫ সালে পুনরায় প্রধানমন্ত্রীর দায়িত্ব পান। ১৯৩৬ সালের ৩০ অক্টোবর জেনারেল বকর সিদ্দিকির সামরিক অভ্যুত্থানের পর তিনি ক্ষমতাচ্যুত হন। তিনি অভ্যুত্থানে ক্ষমতাচ্যুত প্রথম ইরাকি প্রধানমন্ত্রী। জাফর আল আসকারি এসময় নিহত হলেও তিনি প্রাণ বাঁচাতে সক্ষম হন। অভ্যুত্থানের পর তিনি দামেস্কে চলে যান। এর দুই মাস পর তিনি দামেস্কে মৃত্যুবরণ করেন। তার বড় ভাই তাহা আল-হাশিমি ১৯৪১ সালে ইরাকের প্রধানমন্ত্রীর দায়িত্ব পালন করেন। == তথ্যসূত্র == জন্ম মৃত্যু থেকে মানুষ বংশদ্ভুত ইরাকি মানুষ আরব সামরিক একাডেমির প্রাক্তন শিক্ষার্থী সামরিক কলেজের প্রাক্তন শিক্ষার্থী সেনাবাহিনীর জেনারেল বিশ্বযুদ্ধের উসমানীয় সামরিক ব্যক্তিত্ব প্রধানমন্ত্রী ব্রাদারহুড রাজনীতিবিদের পার্টি
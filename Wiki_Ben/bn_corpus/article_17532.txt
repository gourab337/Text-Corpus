== প্রাক্তন ছাত্র == == ইতিহাস == রাজশাহী সরকারী মাদ্রাসা উপমহাদেশের অন্যতম প্রাচীন প্রতিষ্ঠান। ১৮৭৪ সালে প্রাচীন ভারতে মুসলিম শিক্ষার প্রসারের জন্য রাজশাহীতেই সর্বপ্রথম প্রতিষ্ঠা করা হয় রাজশাহী সরকারী মাদ্রাসা। প্রতিষ্ঠানের আয়তন প্রায় ৩৫ বিঘা।যা বাংলাদেশের যেকোনো সরকারী স্কুল অপেক্ষা বৃহত্তর। এখানে রয়েছে ঐতিহ্যবাহী বিশাল মঞ্চ। যেখানে ভাষণ দিয়েছে অনেক কিংবদন্তি নেতা। তাদের মধ্যে রয়েছে জাতিরজনক বঙ্গবন্ধু শেখ মুজিবুর রহমান, বলিষ্ঠ বক্তা মওলানা হামিদ খান ভাসানী সহ আরো অনেকে। প্রতিষ্ঠাকাল থেকেই রাজশাহী সরকারী মাদ্রাসা নানা ইতিহাসের সাক্ষী। তৎকালীন ডর্সে নিজামী। ইংরেজ শাসক স্যার জর্জ ক্যাম্পবেল কে উত্তরবঙ্গের জমিদার নবাব আব্দুল লতিফ বিশেষ ভাবে অনুরোধ করে এটি প্রতিষ্ঠা করতে। হাজী মুহম্মদ মহসিন এজন্যই জায়গা দান করেছিলেন। তার মৃত্যুর পরে মাদ্রাসা প্রতিষ্ঠা পায়। মহসিন ফান্ডের অর্থ থেকে প্রতিষ্ঠিত হয় রাজশাহী সরকারী মাদ্রাসা। প্রায় দেড় শতক ধরে রাজশাহী সরকারী মাদ্রাসা শিক্ষার আলো ছড়িয়ে দিচ্ছে। তৈরি করেছে হাজার হাজার আলোকিত মানুষ। ১৯১১ সালে মাদ্রাসার অনতিদূরে বর্তমান রাজশাহী কলেজের ফুলার ভবনে দূরবর্তী শিক্ষার্থীদের জন্য স্থাপন করা হয় হোস্টেল। ১৯৫২ সালে ভাষা আন্দোলন থেকে শুরু করে মুক্তিযুদ্ধ অধিকাংশ আন্দোলনে তাই মাদ্রাসার শিক্ষার্থীদের অংশগ্রহণ। ১৯৫২ সালে সর্বপ্রথম যে শহিদ মিনার রাজশাহী কলেজে তৈরি করা হয় তাতে ছিল রাজশাহী সরকারী মাদ্রাসার অনেক কৃতী শিক্ষার্থীর অবদান। ১৯৬০ সালে পাকিস্তান সরকার রাজশাহী সরকারী মাদ্রাসাকে সরকারীকরণ করে। সরকার থেকে আর্থিক সুবিধা পেতে শুরু করে। == অবকাঠামো == বর্তমানে রাজশাহী সরকারী মাদ্রাসার রয়েছে একটি শীতাতপ নিয়ন্ত্রিত মসজিদ, ছাত্র হোস্টেল, টি একাডেমিক ভবন, একটি প্রশাসনিক ভবন, ক্লাব, টি মাল্টিমিডিয়া ক্লাসরুম কম্পিউটার ল্যাব,বিজ্ঞান গবেষণাগার,শহিদ মিনার, পুকুর,কর্মচারী কোয়াটার,বিরাট পাকা মঞ্চ এবং বড় প্রবেশ পথ। রাজশাহীর প্রাচীনতম স্থাপত্যের মধ্যে রাজশাহী সরকারী মাদ্রাসার প্রশাসনিক ভবন অন্যতম। এছাড়াও রয়েছে সবুজের সমারোহ এবং পাখিদের নিরাপদ আবাস্থল। == সহশিক্ষা কার্যক্রম == বেশ কয়েকবার জাতীয় ক্রীড়া প্রতিযোগিতায় ক্রিকেটে চ্যাম্পিয়ন হবার গৌরব অর্জন করেছে। এছাড়াও নানা মেধাভিত্তিক কর্মকান্ডে রয়েছে মাদ্রাসার শিক্ষার্থীদের অংশগ্রহণ। নাম রাজশাহী সরকারী মাদ্রাসা হলেও এটি একটি পূর্ণাঙ্গ সরকারী বালক উচ্চ বিদ্যালয়। অন্যান্য সাধারণ স্কুলের মতই এখানে আধুনিক শিক্ষা দেওয়া হয়।ঐতিহ্যগত কারণে মাদ্রাসা নাম ধরে রাখা হয়েছে। যদিও নাম পরিবর্তন করে হাজী মুহম্মদ মুহসিন সরকারী উচ্চ বিদ্যালয় করার প্রস্তাবনা প্রক্রিয়াধীন রয়েছে। অত্রস্কুলের রয়েছে নিজস্ব কিছু সুবিধা। স্কুলের শিক্ষার্থীদের জন্য সুলতান আহমদ শিক্ষা বৃত্তি,নবাব আব্দুল লতিফ ফান্ড, হাজী মুহম্মদ মুহসিন ফান্ড ইত্যাদি। == আরো দেখুন == == তথ্যসূত্র == সরকারি উচ্চ বিদ্যালয় বিভাগের শিক্ষা প্রতিষ্ঠান প্রতিষ্ঠিত
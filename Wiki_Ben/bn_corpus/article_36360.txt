'''নিউ ইয়র্ক স্টেট রুট ৩১২ (এনওয়াই ৩১২)''' একটা ছোট কিন্তু গুরুত্বপূর্ণ মহাসড়ক। এর পুরোটাই যুক্তরাষ্ট্রের নিউ ইয়র্কের পুটনাম কাউন্টির সাউথইস্ট শহরের ভিতর অবস্থিত। পরোক্ষভাবে হলেও, এই রাস্তা দিয়ে ইন্টারস্টেট ৮৪ (আই-৮৪) থেকে অপেক্ষাকৃত কম ঝামেলায় ব্রিউএস্টার গ্রামে পৌছানো যায়। রাস্তাটা পার্শ্ববর্তী আই-৬৮৪ এর চেয়ে অনেক বেশি সহজ। তাই সকাল বিকাল যখন গাড়ির প্রচণ্ড চাপ পড়ে তখন স্থানীয়রা রাস্তাটা হামেশাই ব্যবহার করে। রাস্তাটার পশ্চিম প্রান্ত শুরু হয়েছে ইউ এস রুট (ইউএস ৬) থেকে। জায়গাটা ব্রিউএস্টার থেকে মোটামুটি মাইল (৩.২ কিমি) উত্তর-পশ্চিমে। এটার পূর্ব প্রান্ত শেষ হয়েছে এনওয়াই ২২-এ। জায়গাটা সিয়ার্স কর্ণারের একটা গ্রামের ভিতর। ১৯৩০ সালের নিউ ইয়র্কের মহাসড়ক সমূহের পূনঃনামকরণের সময় বর্তমান এনওয়াই ১৬৪ এর নাম দেওয়া হয়েছিলো এনওয়াই ৩১২। তবে ১৯৩৭ সালে সেটা পরিবর্তন করে এনওয়াই ৩১২ কে বর্তমান অবস্থানে নিয়ে আসা হয়। == রাস্তার বর্ণনা == টিলী ফরেস্ট ফার্মের ভিতরে এনওয়াই ৩১২ এর ছবি এনওয়াই ৩১২ রাস্তাটা শুরু হয় নিউ ইয়র্কের সাউথইস্ট শহরের ইউএস থেকে। জায়গাটা মিডল ব্রাঞ্চ রিজার্ভিওর থেকে সামান্য উত্তর-পূর্বে। পুটনাম শহরে অনেকগুলো জলাধার আছে, তবে এটাই নিউ ইয়র্কের পানির চাহিদা সবচেয়ে বেশি পূরণ করে। এরপর রাস্তাটা আধা মাইলটাক (০.৮ কিমি) উত্তর-পূর্ব দিকে যাওয়ার পর ৬৮০ ফুট (২১০ মি) উঁচু একটা পাহাড়ের পাশ দিয়ে উত্তর দিকে চলে গিয়েছে। পাহাড়টা পার হওয়ার পর রাস্তাটা প্রথমে পূর্বে তারপর আবার উত্তর-পূর্ব দিকে এগিয়েছে। এর কিছুদূর পরই এটা আই-৮৪ কে অতিক্রম করে ডাইকম্যানস নামের একটা গ্রামে গিয়ে পড়েছে। ডাইকম্যানসের ভিতরে এনওয়াই ৩১২ মেট্রো-নর্থ রেলরোডের দক্ষিণ-পূর্ব স্টেশন হিসাবে ব্যবহৃত হয়। রেলরোডের যে লাইনটা হারলেমের দিকে গিয়েছে, রাস্তাটা সেদিকেই পড়েছে। এর একটু উত্তরেই এনওয়াই ৩১২ প্রায় পুরোপুরি পূর্ব দিকে বেকে হারলেম লাইনকে অতিক্রম করে ডাইকম্যান ত্যাগ করে চলে যায়। সেখান থেকে আধা মাইল (০.৮ কিমি) দূরে ব্রিউএস্টার হিল-এ রাস্তাটা নর্থ ব্রিউএস্টার রোড (কাউন্টি রোড ৫৮ বা সিআর ৫৮) আর ফার্ম টু মার্কেট রোড (সিআর ৬২) অতিক্রম করে। এরপর থেকে রাস্তাটা বগ ব্রুক রিজার্ভিওর এর উত্তর প্রান্ত ঘেঁষে এগিয়ে গিয়েছে। এটাও নিউ ইয়র্কের অন্যতম খাবার পানি সরবরাহকারী জলাধার। এরপর এনওয়াই ৩১২ পূর্ব দিকে এগিয়ে সিয়ার্স করনার্সের একটা গ্রামের ভিতর এনওয়াই ২২ গিয়ে শেষ হয়েছে। == ইতিহাস == বর্তমান এনওয়াই ৩১২এর পুরোটাই আসলে ১৯৩০ সালের নিউ ইয়র্কের মহাসড়ক সমূহের পূনঃনামকরণ প্রকল্পের আওতায় এনওয়াই ৫২ এর একটা অংশ ছিলো। আর বর্তমান এনওয়াই ১৬৪ এর নাম দেওয়া হয়েছিলো এনওয়াই ৩১২। কিন্তু ১৯৩৭ সালে এনওয়াই ৫২ কে কারমেলের কাছাকাছি ছোটো করে তৎকালীন এনওয়াই ৩১২ থেকে আরও তিন মাইল উত্তরের বর্তমান রাস্তাটার নাম দেওয়া হয় এনওয়াই ৩১২। তারপর থেকে এনওয়াই ৩১২ এর আর কোনো পরিবর্তন কয়া হয়নি। == প্রধান সংযোগ সড়ক == == তথ্যসূত্র == == বহিঃসংযোগ ==
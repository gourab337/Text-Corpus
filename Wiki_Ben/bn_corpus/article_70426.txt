'''হাতরস জেলা''' ভারতের উত্তর প্রদেশ রাজ্যর অন্যতম একটি জেলা। হাতরস শহরটিতে জেলা সদর অবস্থিত। হাতরস জেলাটি আলিগড় বিভাগের অন্তর্গত। == ইতিহাস == উত্তরপ্রদেশের আলিগড়, মথুরার, এবং আগ্রা জেলার অংশবিশেষ একত্রিত করে মে ১৯৯৭ সালে হাতরস জেলা প্রতিষ্ঠিত হয়। এর পরেই হাতরস জেলা নামকরণ করা হয়। == প্রশাসনিক বিভাগ == হাতরস জেলা চারটি তহশিল নিয়ে গঠিত, যথা: হাতরস, সদাবাদ, সিকান্দ্র রাও এবং সাসনি; যা আরও সাত ব্লকে বিভক্ত: সাসনি, মুরসান, সদাবাদ, সাহপাউ, হাসানপুর বারু, সিকান্দ্র রাও এবং হাসাইয়ান। এই জেলায় তিনটি বিধানসভা কেন্দ্র রয়েছে: হাতরস, সদাবাদ এবং সিকান্দ্র রাও এগুলি সবই হাতরস লোকসভা কেন্দ্রের অংশ। == জনসংখ্যার উপাত্ত == ভারতের জনগণনা ২০১১ অনুসারে হাতরস জেলার মোট জনসংখ্যা ১,৫৬৪,৭০৮ জন, যা গ্যাবোনের মোট জনসংখ্যার সমান। এটি ভারতের ৬৪০টি জেলার মধ্যে ৩১৯তম জনবহুল জেলা। হাতরস জেলার মোট আয়তন ১৮৪০ বর্গকিলোমিটার বা ৭১০ বর্গ মাইল এবং জেলার জনসংখ্যার ঘনত্ব প্রতি বর্গকিলোমিটারে ৮৫০ জন বা প্রতি বর্গ মাইলে ২,২০০ জন লোক বসবাস করে। ২০০১ থেকে ২০১১ এর দশকে এই জেলার জনসংখ্যা বৃদ্ধির হার ছিল ১৭.১২%। হাতরস জেলার লিঙ্গ অনুপাত প্রতি ১০০০ পুরুষের বিপরীতে ৮৭১ জন মহিলা রয়েছে এবং এর সাক্ষরতার হার ৬০.২%। এই জেলায় হিন্দুধর্ম (৮৯.৩০%) এবং ইসলাম (১০.১৯%) প্রধান ধর্ম হিসেবে অনুসরণ করা হয়। ভারতের ২০১১ সালের জনগণনার সময়ে হাতরস জেলার জনসংখ্যার ৯৮.৭২% হিন্দি এবং ১.২৪% উর্দু ভাষাকে তাদের প্রথম ভাষা বলে উল্লেখ্য করেছিল। == যোগাযোগ == হাতরস জেলা ভারতের অন্যান্য বড় শহরগুলোর সাথে রেল বাসের মাধ্যমে সংযুক্ত। জেলায় চারটি রেলওয়ে স্টেশন রয়েছে, যথা: হাতরস জংশন রেলওয়ে স্টেশন, হাতরস রোড রেলওয়ে স্টেশন, হাতরস সিটি রেলওয়ে স্টেশন এবং হাতরস কিলা রেল স্টেশন। == আরো দেখুন == == তথ্যসূত্র == জেলা জেলা
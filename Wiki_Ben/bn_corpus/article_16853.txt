'''ইউবিসফট একটি ফ্রেঞ্চ কম্পিউটার এবং ভিডিও গেম প্রকাশক নির্মাতা। কোম্পানিটির সদর-দপ্তর ফ্রান্সের প্যারিসে অবস্থিত। পৃথিবীর ১৭টি দেশে ইউবিসফটের শাখা এবং ২৮টি দেশে অঙ্গপ্রতিষ্ঠান রয়েছে। ইউবিসফট ইউরোপের তৃতীয় বৃহত্তম এবং মার্কিন যুক্তরাষ্ট্রের চতুর্থ বৃহত্তম ভিডিও গেম প্রকাশক। ২০০২-২০০৩ অর্থবছরে ইউবিসফটের আয় ছিল ৪৫৩ মিলিয়ন ইউরো। ২০০৩-২০০৪ অর্থবছরে আয় বৃদ্ধি পেয়ে ৫০৮ মিলিয়ন ইউরোতে পরিণত হয়। ২০০৯ সাল নাগাদ ইউবিসফটের কর্মকর্তা কর্মচারীর সংখ্যা ৫,০০০ এরও অধিক যার মধ্যে ৪,০০০ কর্মকর্তা গেম উন্নয়ন প্রকাশে নিয়োজিত। কোম্পানিটির সর্ববৃহৎ স্টুডিও হল ইউবিসফট মন্ট্রিঅল, যা কানাডার মন্ট্রিঅলে অবস্থিত। এই স্টুডিওতে ২০০৪ সালে ১,৬০০ জন নিয়োজিত। ২০০৮-২০০৯ অর্থবছরে ইউবিসফটের আয় হয় ১.০৫৮ বিলিয়ন ইউরো, এটিই ইউবিসফটের সর্বাধিক আয়। == তথ্যসূত্র == == বহিঃসংযোগ == ইউবিসফট কর্পোরেট সাইট রেড স্টর্ম ইউবিসফট-এর অঙ্গপ্রতিষ্ঠান ওলফপ্যাক স্টুডিও, ইউবিসফট-এর অঙ্গপ্রতিষ্ঠান ভিডিও গেম কোম্পানি প্রতিষ্ঠিত
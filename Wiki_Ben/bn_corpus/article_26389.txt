'''নিউজিল্যান্ড ক্রিকেট''' নিউজিল্যান্ডের পেশাদারী ক্রিকেটের সর্বোচ্চ ক্রীড়া নিয়ন্ত্রক সংস্থা। পূর্ব সংস্থাটি '''নিউজিল্যান্ড ক্রিকেট বোর্ড''' নামে পরিচিত ছিল। ক্রাইস্টচার্চে এর প্রধান সদর দফতর। ক্রিকেট খেলা নিউজিল্যান্ডের সর্বাধিক জনপ্রিয় উচ্চ পর্যায়ের গ্রীষ্মকালীন খেলা হিসেবে পরিচিত। নিউজিল্যান্ড ক্রিকেট দলকে পরিচালনা, টেস্ট সফরের আয়োজন অন্য দেশের সাথে একদিনের আন্তর্জাতিক খেলার মাঠ পরিচালনা নির্ধারণসহ বিভিন্ন ক্ষেত্রে নিউজিল্যান্ড ক্রিকেট প্রধান ভূমিকা রাখছে। এছাড়াও, প্রথম-শ্রেণীর প্লাঙ্কেট শিল্ড প্রতিযোগিতা, ফোর্ড ট্রফি, এইচআরভি কাপের ন্যায় একদিনের প্রতিযোগিতায় সাংগঠনিক বিষয় নির্ধারণ করছে সংস্থাটি। প্রধান নির্বাহী কর্মকর্তা হিসেবে রয়েছেন ডেভিড হোয়াইট। ক্রিকেটের সকল স্তরে ব্ল্যাক ক্যাপসদের অধিনায়কত্ব করছেন ব্রেন্ডন ম্যাককুলাম। ডিসেম্বর, ২০১২ সালে বিতর্কিতভাবে অপসারিত সাবেক অধিনায়ক রস টেলরের পরিবর্তে ম্যাককুলামকে দায়িত্ব দেয়া হয়। == উন্নয়ন পরিকল্পনা == নিউজিল্যান্ডের লিঙ্কন বিশ্ববিদ্যালয়ে উচ্চ পর্যায়ের ক্রিকেট প্রশিক্ষণ কেন্দ্র প্রতিষ্ঠা করে নিউজিল্যান্ড ক্রিকেট। এছাড়াও, তৃণমূল পর্যায়ে বিদ্যালয়ের শিশুদের উপযোগী করে ''মিলো কিউই ক্রিকেট'' নামের কার্যক্রম বাস্তবায়ন করছে। নভেম্বর, ২০০৭ সালে সাবেক উদ্বোধনী ব্যাটসম্যান জন রাইট ভারপ্রাপ্ত পরিচালকের দায়িত্ব পান। ডিসেম্বর, ২০১০ সালে প্রধান কোচের দায়িত্ব লাভ করা পর্যন্ত তিনি দায়িত্বে ছিলেন। মে, ২০১১ সালে সাবেক অস্ট্রেলীয় কোচ জন বুকানন ক্রিকেট পরিচালক হিসেবে মনোনীত হন। ক্রিকেট দর্শন, প্রতিভা চিহ্নিতকরণ, নির্বাচনী কমিটিতে তিনি তাঁর কর্মকাণ্ড পরিচালনা করেন। নিউজিল্যান্ডে অনেকগুলো ব্যক্তি মালিকানাধীন ক্রীড়া প্রতিষ্ঠান রয়েছে। তন্মধ্যে রথকিয়েল কলেজভিত্তিক ব্রেসওয়েল ক্রিকেট একাডেমি প্রভূত সুনাম কুড়িয়েছে। ক্রিকেট উন্নয়ন পরিকল্পনা গ্রহণ, প্রাক-মৌসুম কোচিং ক্যাম্পসহ ক্রিকেট উৎসবের আয়োজন করে এটি। লক্ষাধিক ক্রিকেটার নিউজিল্যান্ডে রয়েছে। এর বিপরীতে অস্ট্রেলিয়া যুক্তরাজ্যের প্রতিটিতে রয়েছে প্রায় পাঁচ লক্ষ। ২০০৭-০৯ মৌসুমে দায়িত্বপ্রাপ্ত নিউজিল্যান্ডের সাবেক ব্যাটিং কোচ মার্ক ও’নিলের তথ্য মোতাবেক জানা যায়, ক্লাব পর্যায়ের প্রতিযোগিতাগুলো বর্তমানে অস্ট্রেলিয়ার কাছাকাছি পর্যায়ে এসে পৌঁছেছে। == ঘরোয়া প্রতিযোগিতা == নিউজিল্যান্ড ক্রিকেট নিম্নবর্ণিত প্রথম-শ্রেণীর দলসমূহের সাথে জড়িত রয়েছে অকল্যান্ড এইসেস ক্যান্টারবারি উইজার্ডস সেন্ট্রাল স্ট্যাগস নর্দার্ন নাইটস ওতাগো ভোল্টস ওয়েলিংটন ফায়ারবার্ডস == তথ্যসূত্র == == আরও দেখুন == রস টেলর প্রথম-শ্রেণীর ক্রিকেট বাংলাদেশ জাতীয় ক্রিকেট দল আন্তর্জাতিক ক্রিকেট কাউন্সিলের সদস্যদের তালিকা == বহিঃসংযোগ == New Zealand Cricket website Official Facebook page Black Caps website Bracewell Cricket Academy ক্রিকেট প্রশাসন ক্রিকেট প্রশাসন ক্রীড়া পরিচালনা পরিষদ
'''ডাকঘর''' (১৯১১ খ্রিস্টাব্দ) রবীন্দ্রনাথ ঠাকুরের অন্যতম শ্রেষ্ঠ নাটক। মোট তিনটি দৃশ্যে ৩৯৯টি সংলাপে সমগ্র নাটকটি সম্পূর্ণ রবীন্দ্রনাথের সাংকেতিক নাটকগুলির মধ্যে সম্ভবত সর্বাপেক্ষা জনপ্রিয় যা দেশে তো বটেই, বিদেশেও অনূদিত অভিনীত হয়েছিল == অনুবাদ == দেবব্রত মুখোপাধ্যায় ''দ্য পোস্ট অফিস'' (১৯১১ খ্রিস্টাব্দ) নামে এর অনুবাদ করেন। ভূমিকায় কবি ইয়েটস্ লেখেন, ''It conveys to the right audience an emotion of gentleness and peace.'' == বিষয়বস্তু == 'অমল' নামে একটি ছয়-সাত বছরের ছেলে, তারই ক্ষয় অবসন্নতা মৃত্যুর ঘটনা নিয়ে এই নাটক। শারীরিক বদ্ধতার মধ্যে, ক্লান্তি অসহায়তার মধ্যে, তার মনটি কেমন উজ্জ্বল চঞ্চলতায় দেশবিদেশ পরিক্রমায় ছুটে যেতে চাইছে, এই দ্বন্দ্ব সমগ্র পরিসর জুড়ে ফুটিয়ে তোলেন লেখক রবীন্দ্রনাথ। নাটকে মৃত্যুর উপস্থিতি প্রতীকী; মুক্তির কথাটা এসেছে ব্যঞ্জনায়। রাজার ডাকঘর, ডাকঘরের নানা ডাকহরকরা, এবং তাদের বয়ে নিয়ে আসা রাজার চিঠি, সবই এই প্রতীকের অঙ্গ। == প্রযোজনা বিদেশে সমাদর == দ্বিতীয় বিশ্বযুদ্ধ-এ জার্মান নাৎসি বাহিনীর কবলগ্রস্ত পারি শহরের রেডিওতে এর অভিনয় হয়। ১৯৯৩-৯৪ সালে জার্মান প্রযোজক মেরিং এর প্রযোজনায়। ১৯৯৪ সালে লন্ডনে উইলিয়াম রাডিচে জিল ফারবিনের উপস্থাপনায়। == সমালোচনা == প্রভাতকুমার মুখোপাধ্যায় —"আধ্যাত্মিক দিক থেকে ডাকঘরের একটা সুষ্ঠু ব্যাখ্যা করা যায়।" উপেন্দ্রনাথ ভট্টাচার্য —"মৃত্যুই অমলের মুক্তির দূত তাঁর পরমবন্ধু।" আশুতোষ ভট্টাচার্য —"অমলও মানবাত্মার প্রতীক, বন্ধনই আত্মার পীড়া। অমলের পীড়া শারীরিক কোন বিকার মাত্র নহে, ইহা মনের চারিদিকের বন্ধন হইতেই অস্বস্তির জন্ম। এই বন্ধন হইতে মুক্তিই আত্মার চিরন্তন কাম্য; একমাত্র মৃত্যুর মধ্য দিয়াই মুক্তি সম্ভব হইয়া থাকে।" আবু সয়ীদ আইয়ুব —"এই বালক শিশুটি আর সব ভুলে গিয়ে অনন্তের মধ্যে বিলীন হয়ে যাওয়ার জন্য লালায়িত হয়ে উঠবে এমন কল্পনাও আমার পক্ষে পীড়াদায়ক।" ==তথ্যসূত্র== ==বহিঃসংযোগ== Text of ''The Post Office'' নাটক নাটক ঠাকুরের নাটক
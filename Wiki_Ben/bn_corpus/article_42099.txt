'''''কাদালার দিনাম''''' ১৯৯৯ সালের একটি তামিল চলচ্চিত্র যেটি কাদির পরিচালনা করেছিলেন। কাদালার দিনাম শব্দের বাংলা অর্থ হচ্ছে 'ভালোবাসার দিন'।এই ফিল্মে দেখায় যে একটি ছেলে (কুনাল) তামিলনাড়ু থেকে মুম্বাইতে এসে সাইবার ক্যাফেতে ই-মেইল চ্যাটিং এর মাধ্যমে একটি মেয়ের (সোনালী বেন্দ্রে) প্রেমে পড়ে, পরে মুম্বাইতেই তাদের দেখা হয় এবং তারা বিয়ে করে। চলচ্চিত্রটি তেলুগু ভাষায় অনুবাদ করে 'প্রেমিকুলা রোজু' নামে মুক্তি দেওয়া হয়েছিল এবং হিন্দি ভাষায় কিছু দৃশ্য হিন্দি অভিনেতাদের দ্বারা নতুন করে শুট করে ২০০০ সালে 'দিল হি দিল মেঁ' নামে মুক্তি দেওয়া হয়। হিন্দি সংস্করণে অভিনেত্রী সোনালী বেন্দ্রে তার আসল কণ্ঠ দ্বারাই ডাবিং করেছিলেন কিন্তু তামিল আর তেলুগু সংস্করণে অন্য এক নারী তার সংলাপগুলো ডাবিং করে দিয়েছিল কারণ সোনালী তামিল এবং তেলুগু ভাষা জানেননা। ==প্লট== তামিলনাড়ু প্রদেশ থেকে রাজা নামী এক ছেলে মুম্বাইতে রামচন্দ্র বিদ্যায়তনে ভর্তি হওয়ার জন্য আসে। ক্লাস শুরু হওয়ার পর একদিন সে তার সহপাঠী মান্ডির সঙ্গে সাইবার ক্যাফেতে বসে। সহপাঠীটির বুদ্ধি অনুযায়ী রাজা একটি মেয়ের সাথে চ্যাটিং করা শুরু করে যার নাম হচ্ছে রোজা। বেশ কয়েকদিন চ্যাট করার পর এক পর্যায়ে তারা একে অপরের ছবি শেয়ার করে; ভালোবাসাও হয়ে যায় তাদের মধ্যে। তাদের সামনাসামনিও দেখা হয় তবে লজ্জার কারণে কথা বলতে পারেনা। রাজা একদিন জেনে যায় যে রোজা হচ্ছে তাদের কলেজের মালিকের মেয়ে। এটা জেনে সে রোজাকে ম্যাসেজ দেয় যে সে তাকে ভালোবাসেনি। রোজার বিয়ের দিন তার বাবা রাজাকে তার বন্ধুদের কাছে বলতে শোনে যে সে রোজাকে ভালোবাসে, তৎক্ষণাৎ সে রাজাকে রোজার কাছে নিয়ে যায়; রোজা-রাজা পরের বছরের ফেব্রুয়ারীর ১৪ তারিখে বিয়ে করে। ==অভিনয়ে== *কুনাল সিং রাজা *সোনালী বেন্দ্রে রোজা *নছর রামচন্দ্র *চিন্নি জয়ন্ত মান্ডি (রাজার সহপাঠী) *গৌন্দমণি কলেজ শিক্ষক রোমিও ==তথ্যসূত্র== ==বহিঃসংযোগ== ভাষার চলচ্চিত্র চলচ্চিত্র
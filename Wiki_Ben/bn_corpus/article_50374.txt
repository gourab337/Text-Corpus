'''ইয়ালো স্পট সুইফ্‌ট''' (বৈজ্ঞানিক নাম: ''Polytremis eltola (Hewitson)'') এক প্রজাতির মাঝারী আকারের প্রজাপতি। এরা ‘হেসপেরায়িডি’ গোত্রের এবং 'হেসপেরায়িনি' উপগোত্রের সদস্য। == আকার == ইয়ালো স্পট সুইফ্‌ট এর প্রসারিত অবস্থায় ডানার আকার ৩৫-৪৫ মিলিমিটার দৈর্ঘের হয়। == উপপ্রজাতি == ভারতে প্রাপ্ত ইয়ালো স্পট সুইফ্‌ট এর উপপ্রজাতিসমূহ হল- ''Polytremis eltola eltola'' Hewitson, 1869 Darjeeling Yellow-spot Swift == বিস্তার == এই প্রজাতি ভারত এর জন্মু কাশ্মীর থেকে অরুণাচল প্রদেশ পর্যন্ত, নেপাল, ভূটান মায়ানমার এবং পাকিস্তান এর বিভিন্ন অঞ্চলে দেখা যায়। == বর্ণনা == এই প্রজাতি আকারে বড় এবং এদের ডানার উপরিতল বাদামী বর্নের। সামান্য ডানার উভয়পৃষ্ঠে বিভিন্ন আকারের ইষদস্বচ্ছ হলুদ ছোপ দেখা যায়। উক্ত হলুদ ছোপগুলির মধ্যে এবং নং শিরার মধ্যবর্তী ছোপগুলি সবচেয়ে বড় এবং বর্গক্ষেত্রিক। পিছনের ডানার উপরি এবং নিম্নপৃষ্ঠে নং ইন্টারস্পেসের মধ্যবর্তী অংশে কয়েকটি ছোট হলুদ ছোপ যুক্ত হয়ে একটি বড় ছোপ সৃষ্টি করে। এছাড়াও নং ইন্টারস্পেসে কিছু ছোট ছোপ দেখা যায়। উভয় ডানারই উপরিতলে গোড়ার দিকের (বেস্‌) অংশ কমলা-হলুদ রোঁয়ায় আবৃত। পিছনের ডানার নিম্নতলের রঙ অধিকতর কলমা-হলুদ। পুরুষ নমুনাদের ছোপগুলি হলদেটে, তবে স্ত্রী নমুনার ছোপগুলি সাদা, ডানার প্রান্তরেখা বরাবর হলুদ রোঁয়াযুক্ত। == আচরণ == এই প্রজাতি পাহাড়ী বনভূমিতেই আবদ্ধ থাকে সাধারনত ২৭০০মিটার উঁচু অবধি এদের বিচরণ নথিভুক্ত আছে। উপযুক্ত বাসস্থানে মার্চ থেকে নভেম্বর পর্যন্ত এদের দর্শন মেলে। অন্যান্য সুইফ্‌ট এর মত এরাও দ্রুতবেগে উড়তে পারে। টেরটোরিয়াল স্বভাবযুক্ত হওয়ায়, এরা দ্রুত এক চক্কর কেটে পুনরায় পূর্বের জায়গায় ফিরে আসে। এরা রৌদ্র পোহাতে পছন্দ করে এবং প্রয়শই আংশিক ডানা মেলে এদের রোদ বসে থাকতে দেখা যায়। ফুলে বসা এবং ফুলের মধু সংগ্রহ করা এদের খুব পছন্দের। == চিত্রশালা == == তথ্যসূত্র == প্রাপ্ত হেসপেরায়িডি গোত্রের প্রজাপতি প্রাপ্ত হেসপেরায়িডি গোত্রের প্রজাপতি প্রজাপতি
'''২০০০ সালের মুম্বাই ভূমিধ্বস''' ঘাটকোপারে সংগঠিত হওয়া একটি ভূমিধ্বস ছিল, যা ২০০০ সালের ১২ জুলাই ভারতের, মুম্বাইয়ের নিকটবর্তী শহরতলীতে ঘটে। ==হতাহত== সাতাশ জন পুরুষ, পনের জন মহিলা, এবং পনের জন ছেলেমেয়ে সহ আটাত্তর জন লোক প্রাণ হারায়, যেখানে আরো সাতজন লোক আহত হয়। এই দুর্ঘটনার শিকার বেশীরভাগ বাসিন্দা মুম্বাইর বস্তি এলাকার ছিল, যেখানকার অবকাঠামো এবং স্যানিটেশন ব্যবস্থা খুবই নাজেহাল। ==অনুদান == সরকারি কর্মকর্তারা প্রতিশ্রুতি দেন যে সরকারের পক্ষ থেকে দুর্ঘটনায় মৃত প্রতিটি পরিবারকে ২৫,০০০ ভারতীয় রুপি প্রদান করা হবে, যেখানে আহত পরিবারের সদস্যদের ১০,০০০ রূপি করে দেয়ার কথা বলা হয়। ==উদ্ধারকার্য == অনুসন্ধান এবং উদ্ধার অভিযানে দেড়শরও অধিক অগ্নিনির্বাপণ কর্মী অংশগ্রহণ করে, যদিও ভূমিধ্বসের দুদিন পরেও কোন দেহ পাওয়ার সম্ভাবনা ছিল না। বঙ্গোপসাগরে সৃষ্ট জলোচ্ছ্বাস এবং অতিবৃষ্টির পর ভূমিক্ষয়ের ফলে ভূমিধ্বসটি সংগঠিত হয়। আবহাওয়াবিদদের মতে, ভূমিধ্বসের পূর্বে চব্বিশ-ঘণ্টা সময়কালের মধ্যে মুম্বাই শহরতলীতে সাড়ে তিনশ মিলিমিটারের বেশি বৃষ্টিপাত হয়। ২০০০ সালের মুম্বাই ভূমিধ্বসের বছর থেকে, পৌরসভা কর্পোরেশন ভবন কর্তৃক মুম্বাইয়ের ৩২৭টি এলাকাকে ভূমিধ্বসে ক্ষতির সম্মুখীন বলে চিহ্নিত করা হয়েছে, যার মধ্যে ৪৯টি রয়েছে শহর এলাকায় এবং ২৭৮টি অবস্থিত শহরতলীতে। এই প্রতিবেদন প্রকাশ হওয়ার পর থেকে, ভূমিধ্বসের ফলে বাসিন্দাদের হতাহত এড়াতে হাজার হাজার বাসভবন স্থানান্তর বা জোড় পূর্বক সরানো হয়েছে। ==তথ্যসূত্র== ভূমিধ্বস ভূমিধ্বস ভারতে দুর্যোগ বিষয়শ্রেণী:২০শ শতাব্দীতে মুম্বাই
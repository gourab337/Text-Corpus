'''তড়িৎকোষ''' বা '''বৈদ্যুতিক কোষ''' বা ইংরেজি পরিভাষায় '''ব্যাটারি''' () বলতে এমন একটি যন্ত্রাংশকে বোঝায় যেটিতে এক বা একাধিক তড়িৎ-রাসায়নিক কোষ থাকে, এবং যেটির বহির্ভাগে সংযোগ স্থাপনের ব্যবস্থা থাকে। সংযুক্ত হলে তড়িৎকোষ বিভিন্ন বৈদ্যুতিক যন্ত্র যেমন ফ্ল্যাশলাইট, মোবাইল ফোন, এমনকি বৈদ্যুতিক গাড়ি চালানোর জন্য প্রয়োজনীয় বৈদ্যুতিক শক্তি সরবরাহ করতে পারে। যখন কোনও তড়িৎকোষ বৈদ্যুতিক শক্তি সরবরাহ করে, তখন এটির বৈদ্যুতিকভাবে ধনাত্মক প্রান্তটিকে ক্যাথোড তড়িৎদ্বার এবং ঋণাত্মক প্রান্তটিকে অ্যানোড তড়িৎদ্বার বলে। ঋণাত্মক হিসেবে চিহ্নিত প্রান্তটি হল ইলেকট্রনের উৎস; এটি বহিঃস্থ কোন বর্তনীর সাথে যুক্ত হলে ইলেকট্রনগুলি প্রবাহিত হওয়া শুরু করে এবং বহিঃস্থ যন্ত্রাংশটিতে বৈদ্যুতিক শক্তি সরবরাহ করে। তড়িৎকোষের ভেতরে আধান বা আয়ন হিসেবে প্রবাহিত হয় এবং রাসায়নিক বিক্রিয়া সম্পূর্ণ করে বহিঃস্থ বর্তনীতে শক্তি সরবরাহ করে। ঐতিহাসিকভাবে ইংরেজি ভাষাতে ব্যাটারি বলতে একাধিক তড়িৎকোষবিশিষ্ট যন্ত্রাংশকে বোঝালেও বর্তমানে একটিমাত্র তড়িৎকোষবিশিষ্ট যন্ত্রকেও ব্যাটারি বলা হয়। ==তথ্যসূত্র== সঞ্চয়ক ইলেকট্রনিক্‌স
'''আবিদ আলী''' (; জন্ম: ১৬ অক্টোবর, ১৯৮৭) লাহোরে জন্মগ্রহণকারী প্রথিতযশা পাকিস্তানী আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য তিনি। ঘরোয়া প্রথম-শ্রেণীর পাকিস্তানী ক্রিকেটে ইসলামাবাদ দলের প্রতিনিধিত্ব করছেন। দলে তিনি মূলতঃ ডানহাতি ব্যাটসম্যান হিসেবে খেলছেন। এছাড়াও ডানহাতে লেগ ব্রেক বোলিংয়ে পারদর্শী তিনি। ২০০৫ সালে লিস্ট ২০০৭ সালে প্রথম-শ্রেণীর ক্রিকেটে অভিষেক ঘটে তার। মার্চ, ২০১৯ সালে পাকিস্তানের পক্ষে প্রথমবারের মতো আন্তর্জাতিক ক্রিকেটে অংশগ্রহণ করেন। সিরিজের চতুর্থ ওডিআইয়ে সেঞ্চুরি করলেও প্রতিপক্ষ অস্ট্রেলিয়ার কাছে পরাজয়বরণ করে তার দল। আন্তর্জাতিক অঙ্গনে অভিষেক ঘটার পূর্বে শতাধিক প্রথম-শ্রেণীর খেলায় ৬৭০০ রান লিস্ট ক্রিকেটে ৩০০০-এর অধিক রান সংগ্রহে সক্ষমতা দেখান। == ঘরোয়া ক্রিকেট == ২৬ ডিসেম্বর, ২০০৭ তারিখে কায়েদ-ই-আজম ট্রফিতে লাহোর রবি দলের সদস্যরূপে প্রথম-শ্রেণীর ক্রিকেটে অভিষেক পর্ব সম্পন্ন হয় তার। অক্টোবর, ২০১৭ সালে ইসলামাবাদের পক্ষে দূর্দান্ত ক্রীড়াশৈলী প্রদর্শনে করেন। ২০১৭-১৮ মৌসুমের কায়েদ-ই-আজম ট্রফিতে পাকিস্তান ন্যাশনাল ব্যাংকের বিপক্ষে শুরুতে ব্যাটিংয়ের নেমে ২৩১ রানে অপরাজিত থাকেন। প্রতিযোগিতায় সাত খেলায় ৫৪১ রান তুলে ইসলামাবাদের পক্ষে সর্বোচ্চ রান সংগ্রাহকে পরিণত হন। ফেব্রুয়ারি, ২০১৮ সালে রিজিওনাল ওয়ানডে কাপ প্রতিযোগিতায় পেশাওয়ারের বিপক্ষে ২০৯ রানে অপরাজিত ছিলেন। এটিই লিস্ট ক্রিকেটে যে-কোন পাকিস্তানী ব্যাটসম্যানের মধ্যে সর্বোচ্চ চতুর্থ পাকিস্তানী ব্যাটসম্যান হিসেবে লিস্ট ক্রিকেটে ২০০ রানের মাইলফলক স্পর্শ করেছিলেন। এপ্রিল, ২০১৮ সালে ফেডারেল এরিয়াজ দলের সদস্যরূপে পাকিস্তান কাপে অংশ নেন। প্রতিযোগিতার দ্বিতীয় খেলায় ১০৯ রানের ইনিংস খেলেন। এরফলে তার দল ১৪৯ রানের ব্যবধানে জয় তুলে নেয়। মার্চ, ২০১৯ সালে পাকিস্তান কাপে খাইবার পাখতুনখোয়ার সদস্যরূপে অন্তর্ভূক্ত হন। == আন্তর্জাতিক ক্রিকেট == মার্চ, ২০১৯ সালে সংযুক্ত আরব আমিরাতে অস্ট্রেলিয়া দলের বিপক্ষে ওডিআই সিরিজ খেলার জন্যে পাকিস্তান দলের অন্যতম সদস্য হন। ২৯ মার্চ, ২০১৯ তারিখে অস্ট্রেলিয়ার বিপক্ষে ওডিআইয়ে অভিষিক্ত হন তিনি। চমৎকার খেলেন তিনি। বৈশ্বিকভাবে পঞ্চদশ তৃতীয় পাকিস্তানী হিসেবে অভিষেক ওডিআইয়ে সেঞ্চুরি করার গৌরব অর্জন করেন। ১১২ রান তুলে অভিষেক ওডিআইয়ে পাকিস্তানের সর্বোচ্চ রান সংগ্রাহক হন। এপ্রিল, ২০১৯ সালে পাকিস্তান ক্রিকেট বোর্ড কর্তৃক ইংল্যান্ডে অনুষ্ঠিতব্য ক্রিকেট বিশ্বকাপের জন্যে ১৫-সদস্যবিশিষ্ট পাকিস্তান দলের তালিকা প্রকাশ করে। তালিকায় তিনিও অন্তর্ভূক্ত হন। == তথ্যসূত্র == == আরও দেখুন == মোহাম্মদ হাসনাইন ২০১৯ ক্রিকেট বিশ্বকাপ দলসমূহ একদিনের আন্তর্জাতিক অভিষেকে শতরানের তালিকা পাকিস্তানী একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার আন্তর্জাতিক ক্রিকেট অভিষেকে সেঞ্চুরি করা ক্রিকেটার তারাকিয়াতি ব্যাংক লিমিটেডের ক্রিকেটার ক্রিকেটার একদিনের আন্তর্জাতিক ক্রিকেটার এরিয়াজের ক্রিকেটার ঈগলসের ক্রিকেটার রবির ক্রিকেটার থেকে আগত ক্রিকেটার
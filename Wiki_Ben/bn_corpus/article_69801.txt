''''বসন্ত বিকেল'''' একটি নির্মাণাধীন বাংলাদেশী চলচ্চিত্র। আরবিএস টেক লিমিটেড-এর প্রযোজনায় চলচ্চিত্রটি পরিচালনা করছেন রফিক শিকদার। রফিক শিকদার একই সাথে এই চলচ্চিত্রের গল্পকার, সংলাপ রচয়িতা এবং চিত্রনাট্যকারের ভূমিকায় রয়েছেন। এই চলচ্চিত্রে মুখ্য চরিত্রে অভিনয় করবেন নিরব হোসেন এবং উষ্ণ হক। চলচ্চিত্রটি প্রযোজনা করছেন সামসুজ্জামান রিমন। এটা নিরব হোসেনকে নিয়ে রফিক শিকদারের পরিচালিত তৃতীয় এবং উষ্ণ হক অভিনীত দ্বিতীয় চলচ্চিত্র। == কাহিনীসুত্র == এই চলচ্চিত্রে সংখ্যালঘু তিনটি মানুষের স্বপ্ন, হতাশা, হাহাকারের গল্প বর্ণিত হবে। গল্পের স্থান মহানায়িকা সুচিত্রা সেনের স্মৃতিবিজড়িত পাবনা শহর। এই শহরের শৈশব হতে বেড়ে ওঠে মুসলিম ধর্মাবলম্বী রুদ্র(নিরব হোসেন) হিন্দু ধর্মাবলম্বী চন্দ্রাবতী(উষ্ণ হক)। পরিণত বয়সে ঢাকা বিশ্ববিদ্যালয়ে এমফিল অধ্যায়নরত অবস্থায় তাদের প্রণয় হয়, যার সমাপ্তি ঘটে বিয়োগান্তক পরিস্থিতিতে। == নির্মাণ == === অভিনয় শিল্পী নির্বাচন=== পূর্নাঙ্গ চিত্রনাট্য লেখার পরিচালক রফিক শিকদার এই গল্পের রুদ্র চরিত্রে অভিনয়ের জন্য নিরব হোসেনকে নির্বাচন করেন। ১৬ আগস্ট, ২০১৯ তারিখে নিরব হোসেন এই চলচ্চিত্রে অভিনয় করার জন্য চুক্তিবদ্ধ হন। চন্দ্রাবতী চরিত্রে অভিনয়ের জন্য প্রাথমিকভাবে কোলকাতার অভিনেত্রী ঐন্দ্রিলাকে নেয়ার পরিকল্পনা ছিল। পরবর্তীতে ০৬ অক্টোবর, ২০১৯ তারিখে চন্দ্রাবতী চরিত্রে অভিনয়ের জন্য উষ্ণ হক চুক্তিবদ্ধ হন। ০১ নভেম্বর, ২০১৯ তারিখে বাংলাদেশ চলচ্চিত্র উন্নয়ন করপোরেশনে চলচ্চিত্রটির মহরত অনুষ্ঠিত হবে। === চিত্রগ্রহণ === পাবনা শহরকে কেন্দ্র করে চলচ্চিত্রের কাহিনী নির্মিত হয়েছে। ২০ নভেম্বর,২০১৯ হতে পাবনায় এই চলচ্চিত্রের দৃশ্য ধারণের পরিকল্পনা করা হয়েছে। == কুশীলব == === অভিনয় শিল্পী === 'বসন্ত বিকেল' চলচ্চিত্রের দুইটি মুখ্য চরিত্র ছাড়া অন্যান্য চরিত্রে অভিনয় শিল্পীদের নাম এখনো প্রকাশিত হয়নি। ২০ অক্টোবর, ২০১৯ পর্যন্ত অভিনয় শিল্পী অভিনীত চরিত্রের নাম নিম্নরূপঃ নিরব হোসেন রুদ্র উষ্ণ হক চন্দ্রাবতী == তথ্যসুত্র == == বহিঃসংযোগ == চলচ্চিত্র প্রণয়ধর্মী চলচ্চিত্র ভাষার চলচ্চিত্র
'''জেমস বোনর মিডলটন''' (; জন্ম: ৩০ সেপ্টেম্বর, ১৮৬৫ মৃত্যু: ২৩ ডিসেম্বর, ১৯১৩) এলাকায় জন্মগ্রহণকারী ইংরেজ বংশোদ্ভূত প্রথিতযশা দক্ষিণ আফ্রিকান ক্রিকেটার ছিলেন। ১৮৯৬ থেকে ১৯০২ সময়কালে দক্ষিণ আফ্রিকা ক্রিকেট দলের পক্ষে ছয় টেস্টে অংশগ্রহণ করেছেন তিনি। ঘরোয়া প্রথম-শ্রেণীর দক্ষিণ আফ্রিকান ক্রিকেটে ওয়েস্টার্ন প্রভিন্সের প্রতিনিধিত্ব করেছেন। দলে তিনি মূলতঃ বামহাতি স্লো-মিডিয়াম বোলার হিসেবে খেলতেন। পাশাপাশি নিচেরসারিতে ডানহাতে ব্যাটিংয়ে পারদর্শীতা দেখিয়েছেন '''বোনর মিডলটন'''। হার্ড-হিটিং ব্যাটসম্যান হিসেবে সুনাম ছিল তার। এছাড়াও, বিখ্যাত অস্ট্রেলীয় টেস্ট ক্রিকেটার জর্জ বোনরের সাথে তার ব্যাটিংয়ের সাদৃশ্যতা থাকায় তাকে ডাকনাম ‘বোনর’ হিসেবে আখ্যায়িত করা হতো। == খেলোয়াড়ী জীবন == ১৮৯০-৯১ মৌসুম থেকে ১৯০৩-০৪ মৌসুম পর্যন্ত ওয়েস্টার্ন প্রভিন্সের পক্ষে প্রথম-শ্রেণীর ক্রিকেটে অংশগ্রহণ করেছেন তিনি। তন্মধ্যে, ১৮৯৭-৯৮ মৌসুমে কারি কাপের চূড়ান্ত খেলায় ট্রান্সভালের বিপক্ষে নিজস্ব সেরা বোলিং পরিসংখ্যান ৭/৬৪ করেন। খেলায় তিনি ১২/১০০ পান। এরফলে ওয়েস্টার্ন প্রভিন্সের জয়লাভ সহজতর হয়। ১৮৯৫-৯৬ মৌসুমে সফরকারী ইংল্যান্ডের বিপক্ষে তার টেস্ট অভিষেক ঘটে। পোর্ট এলিজাবেথে অনুষ্ঠিত টেস্টের প্রথম ইনিংসেই পাঁচ-উইকেট দখল করে সবিশেষ কৃতিত্ব প্রদর্শন করেন তিনি। খেলায় তিনি ৯/১৩০ পান। তাস্বত্ত্বেও তার দল ২৮৮ রানের ব্যবধানে পরাজিত হয়। বামহাতে স্লো-মিডিয়াম বোলার হিসেবে বোলিং উদ্বোধনে নামতেন। ইংল্যান্ড সফরে লেগ স্পিনারদের প্রাধান্য দেয়ায় তার খেলোয়াড়ী জীবনের সমাপ্তি ঘটে। == তথ্যসূত্র == == আরও দেখুন == লোকেশ রাহুল টেস্ট ক্রিকেটে হ্যাট্রিকের তালিকা টেস্ট ক্রিকেট অভিষেকে উইকেট লাভকারী দক্ষিণ আফ্রিকান ক্রিকেটারদের তালিকা == বহিঃসংযোগ == জন্ম মৃত্যু প্রভিন্সের ক্রিকেটার ক্রিকেট অভিষেকে উইকেট লাভকারী ক্রিকেটার আফ্রিকান ক্রিকেটার আফ্রিকার টেস্ট ক্রিকেটার ব্যক্তিত্ব
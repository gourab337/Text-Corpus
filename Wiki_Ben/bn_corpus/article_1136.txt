'''অ্যাবাকা''' কলা পরিবারের অন্তর্গত একটি শণ জাতীয় উদ্ভিদ, যার আঁশ বা তন্তু বাণিজ্যিকভাবে ম্যানিলা হেম্প নামে পরিচিত। == বাণিজ্যিক নাম == অ্যাবাকার বাণিজ্যিক নাম হলো ম্যনিলা হেম্প (Manila hemp)। হেম্প শব্দের অর্থ হলো শণ। শণ জাতীয় উদ্ভিদের আঁশকে ম্যানিলা হেম্প বলা হয়। == বৈশিষ্ট্য == অ্যাবাকা ''Musa textilis'' কলা পরিবারের একটি প্রজাতি। উদ্ভিদের পাতার ডাঁটা কিংবা মধ্যশিরা থেকে এবাকা তন্তু পাওয়া যায়। এই গাছটি দেখতে অনেকটা কলা গাছের মত কিন্তু আকৃতিতে কিছুটা ছোট। এই গাছে ছোট ছোট ফল পাওয়া যায়। এসব ফল খাওয়ার অযোগ্য হয়। এর পাতাগুলি খাড়া হয়ে থাকে। পাতা কলা গাছের পাতার তুলনায় কিছুটা সরু হয়ে থাকে। পাতার দৈর্ঘ্য দেড় মিটার থেকে শুরু করে দুই মিটার পর্যন্ত হয়ে থাকে। == প্রাপ্তিস্থান == অ্যাবাকা উদ্ভিদ সাধারণত দক্ষিণ ফিলিপাইনে দেখতে পাওয়া যায়। == তথ্যসূত্র ==
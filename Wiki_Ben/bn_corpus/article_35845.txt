'''১৭৬১ মাইলস্টোন''' (; বাংলা অর্থ ''১৭৬১ মাইলফলক'') হল উনসকেট, রোডে দ্বীপের ৬৪০ সাউথ মেইন স্ট্রীটে অবস্থিত একটি মাইলফলক। এই ফলকটি মূলত গ্রেট রোড এবং বোস্টন, ম্যাসাচুসেটসের পূর্ব-পশ্চিম রুট ধরে কানেকটিকাটগামী ঔপনিবেশিক ইতিহাসমণ্ডিত রাস্তার মিলনস্থলকে স্মরণ করে। একটি বিদ্যুচ্চালিত রাস্তার (ট্রামের ন্যায়) কাজ চলাকালীন সময়ে এই ফলকটি পুনরায় আবিষ্কৃত হয়। ১৮৯৮ সালে ডটারস অব দ্য আমেরিকান রেভোল্যুশন সংস্থার আঞ্চলিক চাপ্টার ফলকটিকে এর প্রকৃত অবস্থানে বসায়। সাউথ মেইন স্ট্রীট স্মিথফিল্ড রাস্তার কোণায় ফলকটি গ্রথিত আছে। ২৪শে নভেম্বর, ১৯৮২ সালে এই ফলকটিকে ঐতিহাসিক স্থানসমূহের জাতীয় নিবন্ধনে অন্তর্ভুক্ত করা হয়। ঔপনিবেশিক কালের হাইওয়ে চিহ্নিতকারী হিসেবে ফলকটি ঐতিহাসিকভাবেই গুরুত্বপূর্ণ। == ইতিহাস == ১৭৬১ মাইলস্টোন একটি ঐতিহাসিক ফলক, যা ঔপনিবেশিক হাইওয়ের মিলনস্থলকে স্মরণ করে। ১৭৬১ সালে এই ফলকটি প্রভিডেন্স, রোডে দ্বীপ থেকে মেন্ডন, গ্রেট রোডের এবং বোস্টন, ম্যাসাচুসেটস থেকে কানেকটিগামী পূর্ব-পশ্চিম রাস্তাদ্বয়ের সংযোগস্থলে স্থাপন করা হয়। বর্তমানে, এটি সাউথ মেইন স্ট্রীট এবং স্মিথফিল্ড রোডের (পূর্বের গ্রেট রোড) সংযোগস্থলের নিকটে, উনসকেটের বিচারক কর্তৃক ধার্যকৃত স্থান, প্লট ৪-সি, লট ৬৯-এ অবস্থানরত আছে। আকারের ফলকটি ঐতিহাসিক স্থানসমূহের জাতীয় নিবন্ধন (এনআরএইচপি) এর বর্ণনায় একে ধূসর-পাথরের খণ্ড, যা কিছুটা ভাঙা হিসেবে উল্লেখ করা হয়। এতে ১৮-শতকের হাতের লেখা এবং লিপির ধরনে এক নাম-না-জানা খোদাইকারী কর্তৃক খোদাই করা আছে- "মাইলস টু বোস্টন ১৭৬১", তবে ''রোডে আইল্যান্ড: গাইড টু দ্য স্মলেস্ট স্টেট'' অনুযায়ী, এতে খোদাই করা আছে, "মাইলস টু বোস্টন ৪৭"। ১৮৯৮ সালে, বিদ্যুচ্চালিত রাস্তার (ট্রামের ন্যায়) কাজ চলার সময় ফলকটি স্থানচ্যূত হয়ে যায়। তাই পরবর্তীকালে ফলকটিকে ডটারস অব দ্য আমেরিকান রেভোল্যুশন সংস্থার উনসকেট চাপ্টার এর বর্তমান স্থানে যুক্ত করে দেয়। এর কিছু সময় পরে, ডটারস অব দ্য আমেরিকান রেভোল্যুশন ফলকটির উপর একটি ব্রোঞ্জনির্মিত প্লেক স্থাপন করে, তবে ১৯৮২ সালে জাতীয় নিবন্ধনের জন্য মনোনয়নকালীন প্লেকটি অনুপস্থিত ছিল। ফলকটি বর্তমানে রাস্তার সংযোগস্থলে, ৬৪০ সাউথ মেইন স্ট্রীটের ফুটপাতের পাশের দেয়ালের সাথে সংযুক্ত অবস্থায় রাখা আছে। ২০১৩ সালেও ডটারস অব দ্য আমেরিকান রেভোল্যুশন কর্তৃক বসানো প্লেকটি উপস্থিত ছিল। == গুরুত্ব == ঐতিহাসিক স্থানসমূহের জাতীয় নিবন্ধন অনুযায়ী ফলকটি এর প্রকৃত অবস্থানেই রয়েছে এবং এটি ঐতিহাসিকভাবে গুরুত্বপূর্ণ, কারণ, "এই ফলকটিই উনসকেট সম্পত্তির একমাত্র বস্তু যা এখনও বর্তমান আছে এবং যুক্তরাষ্ট্রের স্থলপথ পরিবহনের প্রাথমিক ইতিহাস সময়কে ফুটিয়ে তুলছে, এবং এটি রোডে দ্বীপে আন্তঃঔপনিবেশিক হাইওয়েকে স্মরণকারী টিকে থাকা ফলকসমূহের মধ্যে অন্যতম।" ২৪শে নভেম্বর, ১৯৮২ সালে ফলকটিকে ঐতিহাসিক স্থানসমূহের জাতীয় নিবন্ধনে অন্তর্ভুক্ত করা হয়। == আরো দেখুন == প্রভিডেন্স প্রদেশ, রোডে দ্বীপে অবস্থিত ঐতিহাসিক স্থানসমূহের জাতীয় নিবন্ধন == তথ্যসূত্র == == বহিঃসংযোগ == দ্বীপের ঐতিহাসিক স্থানসমূহের জাতীয় নিবন্ধন রোডে দ্বীপের ভবন অবকাঠামো বিষয়শ্রেণী:একক ফলক
গোলীয় পৃষ্ঠে একটি জিওডেসিক ত্রিভুজ। মহাবৃত্তীয় বৃত্তচাপই জিওডেসিক। ব্যবকলনীয় জ্যামিতিতে '''জিওডেসিক''' বলতে কোন পৃষ্ঠতলে অথবা খুব সাধারণভাবে কোন রেইম্যানীয় বহুভাঁজে দুটি বিন্দুর মধ্যে ক্ষুদ্রতম পথের বক্রতাকে মোটামুটিভাবে বোঝানো হয়। "জিওডেসিক" শব্দটি '''Geodesy''' থেকে এসেছে যার অর্থ পৃথিবীর আকার আকৃতির পরিমাপ সংক্রান্ত বিজ্ঞান। পৃথিবী পৃষ্ঠের দুটি বিন্দুর মধ্যে ক্ষুদ্রতম (দ্রুততম বা সবচেয়ে কম দূরত্বের) পথকে জিওডেসিক বলা হত। গোলীয় পৃথিবীর ক্ষেত্রে জিওডেসিক হল একটি মহাবৃত্তের অংশবিশেষ (রেখাংশ)। রেইম্যানীয় বহুভাঁজ বা উপবহুভাজে জিওডেসিককে ভূগাণিতিক বক্রতাবিহীন বৈশিষ্ট্য সম্পন্ন গণ্য করা হয়। অর্থাৎ জিওডেসিককের ভূগাণিতিক বক্রতা বিলোপের বা অগ্রাহ্য করার গুণ রয়েছে। আরও সহজভাবে অ্যাফাইন সংযোগের আলোকে জিওডেসিককে এভাবে সংজ্ঞায়িত করা যায়, "জিওডেসিক হল এমনই এক বক্ররেখা যার স্পর্শীয় ভেক্টরসমূহকে এটি বরাবর স্থানান্তরিত করা হলে সেগুলো এর সমান্তরালভাবে গমন করে।" কোন রেইম্যানীয় মেট্রিকের লেভি-সিভিটা সংযোগে এই সংজ্ঞাটি প্রয়োগ করলে পূর্বোক্ত ধারণাটি পাওয়া যাবে। ==তথ্যসূত্র==
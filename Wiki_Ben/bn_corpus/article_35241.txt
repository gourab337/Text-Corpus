হল জাপানের ইতিহাসের লৌহ যুগ পর্যায়। সাধারণত এই যুগের সময়সীমা ধরা হয় ৩০০ খ্রিঃ পূঃ থেকে ৩০০ খ্রিষ্টাব্দ। যুগটির নামকরণ করা হয়েছে টোকিওর একটি অঞ্চলের নামানুসারে, যেখান থেকে সমসাময়িক বসতির চিহ্ন এবং শিল্পকর্মের নমুনা প্রথম আবিষ্কার করেন। য়ায়োই যুগের মূল বৈশিষ্ট্যের মধ্যে পড়ে মৃৎশিল্পে নতুন রীতির প্রচলন এবং ধানক্ষেতে ব্যাপক কৃষিকাজের সূচনা। একটি শ্রেণীবিভক্ত সমাজ-ব্যবস্থাও এই সময়ে প্রবর্তিত হয়েছিল। এই সময়ে জাপানে ব্রোঞ্জ এবং লোহার ব্যবহার সংক্রান্ত ধাতুবিদ্যার বিভিন্ন নিয়ম-কানুনও পরিচিতি লাভ করে। জোমোন যুগের (১৩,০০০ থেকে ৪০০ খ্রিঃ পূঃ) পর য়ায়োই যুগের আগমন ঘটেছিল। দক্ষিণ কিউশু থেকে উত্তর হনশু পর্যন্ত বিস্তৃত অঞ্চলে এই সংস্কৃতির সমৃদ্ধি দেখা যায়। প্রত্নতাত্ত্বিক প্রমাণের উপর নির্ভর করে অনুমান করা হয় এই যুগে মূল এশীয় ভূখণ্ড থেকে কৃষকরা প্রচুর সংখ্যায় জাপানে প্রবেশ করে এবং পূর্ববর্তী শিকারী-জোগাড়ে সংস্কৃতিকে আত্মসাৎ অথবা উৎপাটিত করে। ==য়ায়োই সংস্কৃতির বৈশিষ্ট্য== য়ায়োই মৃৎশিল্পে কারুকার্য ছিল সামান্য এবং তা নির্মিত হত কুমোরের চাকার উপর, যদিও জোমোন মৃৎশিল্প ছিল হস্তনির্মিত। য়ায়োই কারুশিল্পীরা ব্রোঞ্জের আনুষ্ঠানিক ঘন্টা (দোওতাকু), আয়না, এবং অস্ত্র তৈরি করতেন। প্রথম শতাব্দী নাগাদ য়ায়োই কৃষকরা লোহার কৃষি-সরঞ্জাম অস্ত্র ব্যবহার শুরু করেন। ==তথ্যসূত্র== ==বহিঃসংযোগ== য়ায়োই সংস্কৃতি, এশীয় কলা বিভাগ, দ্য মেট্রোপলিটান মিউজিয়াম অফ আর্ট জাপানের ইতিহাস অনলাইনে (নির্মীয়মান) য়ায়োই যুগ *য়ায়োই এবং জোমোনের উপর রিচার্ড হুকারের রচিত একটি নিবন্ধ জাপান টাইম্‌স সংবাদপত্রের একটি নিবন্ধ ইতিহাস প্রত্নতত্ত্ব
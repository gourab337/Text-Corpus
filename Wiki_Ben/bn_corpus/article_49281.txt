'''''মেরা নাম জোকার''''' (আমার নাম জোকার) হচ্ছে ১৯৭০ সালে মুক্তিপ্রাপ্ত একটি হিন্দি চলচ্চিত্র যেটি রাজ কাপুর পরিচালনা করেছিলেন। স্ক্রীনপ্লে খাজা আহমেদ আব্বাস করেন। ''মেরা নাম জোকার'' ঋষি কাপুর অভিনীত প্রথম চলচ্চিত্র ছিলো এবং এই চলচ্চিত্রটি সার্কাসের একজন জোকারকে নিয়ে যাকে তার সব দুঃখ ফেলে দিয়ে মানুষকে হাসাতে হবে। চলচ্চিত্রটি হিন্দি চলচ্চিত্র শিল্পের অন্যতম দীর্ঘ কাহিনী সম্পন্ন চলচ্চিত্র। ১৯৬৪ সালে রাজ কাপুর বৈজয়ন্তীমালা এবং রাজেন্দ্র কুমারকে নিয়ে 'সঙ্গম' চলচ্চিত্র বানান, ওটি হয়েছিলো ব্যাপক ব্যবসাসফল এবং তুমুল দর্শকপ্রিয়, অপরদিকে 'মেরা নাম জোকার' এর ক্ষেত্রে ব্যবসাসফলতা না আসলেও এটি '৯০ এর দশকে 'কাল্ট ফিল্ম' এর মর্যাদা আয়ত্ত করে। ছয় বছর ধরে (১৯৬৪ সাল থেকে) মেরা নাম জোকারের প্রযোজনা চলছিলো, শুটিং শুরু হয় ১৯৬৭ সালে এবং শেষ হয় ৬৯ এ। রাজ কাপুর তার দ্বিতীয় পুত্র ঋষি কাপুরকে এই মেরা নাম জোকারের মাধ্যমে চলচ্চিত্র জগতে প্রবেশ করিয়ে দেন। চলচ্চিত্রটিতে রাজ কাপুর রাজু নামের যে জোকারের চরিত্রে অভিনয় করেছিলেন তার শৈশবকালের চরিত্রে ঋষি অভিনয় করেছিলেন, ঋষি মাত্র ১৫ বছর বয়সে (১৯৬৭ সালে) চলচ্চিত্রটিতে অভিনয় করা শুরু করেন। এই চলচ্চিত্রটিতে যৌনতার উন্মেষ ঘটানো হয়েছে, বিকিনি এবং অন্তর্বাসের দৃশ্য আছে, আছে নগ্নতাও, অভিনেত্রী সিমি গারেওয়ালকে দিয়ে রাজ কাপুর একটি নগ্ন দৃশ্যে অভিনয় করিয়েছিলেন। রাজু একজন পেশাদার-জোকার যে মাঝপথে লেখাপড়া ছেড়ে দিয়েছে। তার জীবনে তিনজন নারী আসে, তিনজন নারীই তাকে পছন্দ করে, ছোটোবেলায় সর্বপ্রথম সে তার স্কুল-শিক্ষিকা ম্যারিকে কাপড় বদলানো অবস্থায় দেখে ফেলে, তাকে সে মনে মনে পছন্দও করে এবং তার ভালোবাসা পেতে চায়। ম্যারি তার প্রেমিক ড্যাভিডকে বিয়ে করলে রাজু মনঃক্ষুণ্ণ হয়। রাজু বড় হয়, জোকারগিরি করতে করতে এক সার্কাসে এক রাশিয়ান সুন্দরীর সঙ্গে তার পরিচয় হয়, তার সঙ্গে বন্ধুত্বের এক পর্যায়ে তারা দুজন চুম্বনও করে, কিন্তু সার্কাসের মালিক মহেন্দ্র সিং রাজুকে বকা দিলে রাজুর আবার মনঃক্ষুণ্ণ হয়। রাজু এরপরে মুম্বাইয়ের এক বস্তির মেয়ে মিনুর সঙ্গে পরিচিত হয়, এই মেয়েটির সঙ্গেও রাজুর সম্পর্ক বেশী দিন টেকেনা। রাজু বুড়ো বয়সে তার জীবনে আসা তিনজন নারীকে তার সার্কাসের অনুষ্ঠানে আমন্ত্রণ জানায় চিঠির মাধ্যমে এবং তারা সবাই রাজুর সার্কাস প্রোগ্রাম দেখতে আসে। ==অভিনয়ে== *রাজ কাপুর রাজু *মনোজ কুমার ড্যাভিড *রাজেন্দ্র কুমার নিজচরিত্র *ধর্মেন্দ্র মহেন্দ্র সিং *সিমি গাড়েওয়াল ম্যারি *ঋষি কাপুর ছোটো রাজু (রাজুর ছোটোবেলার চরিত্র) *দারা সিং শের সিং ==তথ্যসূত্র== ==বহিঃসংযোগ== দশকের হিন্দি ভাষার চলচ্চিত্র ভাষার চলচ্চিত্র চলচ্চিত্র চলচ্চিত্র
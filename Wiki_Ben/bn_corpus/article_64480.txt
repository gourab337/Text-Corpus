'''হোরাশিও''' (ইংরেজি: Horatio) হল উইলিয়াম শেকসপিয়রের ট্র্যাজেডি ''হ্যামলেট''-এর একটি চরিত্র। হোরাশিও চরিত্রটির উৎস অজ্ঞাত। যদিও হ্যামলেটের বাবা যখন নরওয়ের রাজা ফোর্টিনব্রাসকে যুদ্ধে পরাজিত করেন, তখন সেই যুদ্ধক্ষেত্রে হোরাশিও উপস্থিত ছিল এবং রাজপুত্র হ্যামলেটের সঙ্গে সে উইটেনবার্গ বিশ্ববিদ্যালয়ে পড়াশোনা করেছিল। হোরাশিও স্পষ্টতই ড্যানিশ রাজসভার ষড়যন্ত্রের সঙ্গে সরাসরি যুক্ত ছিল না। সেই জন্য হ্যামলেটের বিপরীতধর্মী চরিত্র হ্যামলেটের কথার হিসাবে এই চরিত্রটি নাটকে একটি উপযুক্ত চরিত্র। রাজসভায় হোরাশিও কোন পদের অধিকারী ছিল, তা নাটকে বলা করা হয়নি। শুধুমাত্র তাকে "হ্যামলেটের বন্ধু" হিসাবে উল্লেখ করা হয়েছে। ==নাম== হোরাশিও নামটি লাতিন নাম হোরাশিয়াসের ভিন্ন রূপ। কোনও কোনও টীকাকারের মতে, নামটি ''ratiō'' ("যুক্তি") ''ōrātor'' ("কথক") এই দু-টি লাতিন শব্দকে ইঙ্গিত করে এবং স্মরণ করিয়ে দেয় যে, নাটকে হোরাশিওর ভূমিকা রাজপুত্র হ্যামলেটের সামনে যুক্তিবিন্যাসের এবং নাটকের শেষে তার চরিত্রটি বেঁচে থাকে হ্যামলেটের গল্প বলার জন্য। ==নাটকে ভূমিকা== ''হ্যামলেট'' নাটকে হোরাশিওর প্রথম প্রবেশ প্রথম অঙ্কের প্রথম দৃশ্যেই। এই দৃশ্যে হোরাশিও, বার্নার্ডো, মার্সেলাস ফ্র্যান্সিসকোর সঙ্গে নিহত রাজা হ্যামলেটের প্রেতের সাক্ষাৎ ঘটে। হোরাশিও বিশ্ববিদ্যালয়ে পড়াশোনা করেছিল। তাই একজন বিশেষজ্ঞ হিসাবে তাকে ডাকা হয়। মার্সেলাস তাকে প্রেতের সঙ্গে যোগাযোগ করতে বলে। কিন্তু হোরাশিও তা করতে ব্যর্থ হয়। হোরাশিওই এরপর রাজা হ্যামলেটের মৃত্যুর পারিপার্শ্বিক অবস্থা ব্যাখ্যা করেছে। দ্বিতীয় অঙ্কে প্রকাশ পায় যে, হোরাশিও হল হ্যামলেটের সবচেয়ে বিশ্বস্ত বন্ধু। তার কাছেই হ্যামলেট নিজের সব পরিকল্পনার কথা খুলে বলে। হোরাশিও শপথ করে যে, প্রেত হ্যামলেটের পাগলামির অভিনয়ের ব্যাপারে সে গোপনীয়তা রক্ষা করবে এবং পর্যটক অভিনেতাদের দ্বারা মঞ্চস্থ ''দ্য মার্ডার অফ গঞ্জালো'' নাটকের মাধ্যমে ক্লডিয়াসের অপরাধ প্রমাণ করার জন্য হ্যামলেটের সঙ্গে ষড়যন্ত্রও করে। ইংল্যান্ড থেকে হ্যামলেটের প্রত্যাবর্তনের খবর হোরাশিওই প্রথম জানতে পারে। হ্যামলেট যখন ওফেলিয়ার মৃত্যুসংবাদ পায়, তখনও হোরাশিও তার সঙ্গে ছিল। নাটকের শেষে হোরাশিও হ্যামলেটের জন্য প্রস্তুত করা বিষাক্ত পানীয়টি শেষ করার প্রস্তাব দেয় এবং বলে যে তার মধ্যে “এক ডেনের তুলনায় এক প্রাচীনপন্থী রোমান সত্ত্বা বেশি”। কিন্তু মৃত্যুপথযাত্রী রাজপুত্র তাকে কাতর অনুনয় করে সেই পাত্র থেকে পান না করার জন্য এবং বন্ধুকে আদেশ করে বেঁচে থেকে ডেনমার্ক রাজ্যের অব্যবস্থাগুলির সমাধান করার জন্য। নাটকের অধিকাংশ প্রধান দৃশ্যে হোরাশিও উপস্থিত ছিল। কিন্তু হ্যামলেটই সাধারণত একমাত্র ব্যক্তি যে জানত হোরাশিও উপস্থিত। অন্যান্য চরিত্রগুলি তাকে সম্বোধন করত (শুধু ১ম অঙ্ক, ১ম দৃশ্য ছাড়া) শুধুমাত্র সেই স্থান ত্যাগ করতে বলার জন্য। যে দৃশ্যগুলিকে সাধারণত স্বগতোক্তি হিসাবে স্মরণ করা হয়, সেগুলিতে হোরাশিও প্রায়শই উপস্থিত থাকত। এই দৃশ্যগুলির মধ্যে একটি হল ইয়োরিকের করোটি হাতে বিখ্যাত দৃশ্যটি। মাউসট্র্যাপ প্লে অংশে, ওফেলিয়ার উন্মাদ অবস্থা আবিষ্কারের দৃশ্যে (যদিও এই দৃশ্যে বিকল্প হিসাবে এক অজ্ঞাতনামা ভদ্রলোক-সভাসদের চরিত্র রাখা হয়েছে), ওফেলিয়ার সমাধিতে হ্যামলেটের উপস্থিতির দৃশ্যে এবং শেষ দৃশ্যে হোরাশিও উপস্থিত ছিল। প্রধান চরিত্রগুলির মধ্যে একমাত্র হোরাশিওকেই নাটকের শেষে জীবিত অবস্থায় দেখা যায়। ==তথ্যসূত্র== চরিত্র পুরুষ চরিত্র
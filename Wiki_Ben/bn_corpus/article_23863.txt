'''থমাস বাখ''' (; জন্ম: ২৯ ডিসেম্বর, ১৯৫৩) আর্জবার্গে জন্মগ্রহণকারী সাবেক জার্মান অসিচালনাকারী। তিনি আন্তর্জাতিক অলিম্পিক কমিটির নবম বর্তমান সভাপতির দায়িত্ব পালন করছেন। রগ ব্রান্ডেজের পর তৃতীয় অলিম্পিয়ান একমাত্র অলিম্পিক স্বর্ণপদক প্রাপ্ত আইওসি সভাপতি তিনি। == খেলোয়াড়ী জীবন == ১৯৭৬ সালে কানাডার মন্ট্রিলে অনুষ্ঠিত গ্রীষ্মকালীন অলিম্পিকে পশ্চিম জার্মানির প্রতিযোগী হিসেবে অংশগ্রহণ করেন। এতে বাখ দলগত পর্যায়ে ফেন্সিং ক্রীড়ার ফয়েল বিষয়ে করে স্বর্ণপদক জয় করেন। এর এক বছর তিনি বুয়েন্স আয়ার্সে অনুষ্ঠিত বিশ্ব চ্যাম্পিয়নশীপে অংশগ্রহণ করে মুকুট লাভ করেন। == আইওসি সভাপতি == মে, ২০১৩ তারিখে আইওসি’র সভাপতি প্রার্থী হিসেবে তার অংশগ্রহণের কথা জনসমক্ষে তুলে ধরেন। ১০ সেপ্টেম্বর, ২০১৩ তারিখে বুয়েন্স আয়ার্সে অনুষ্ঠিত আইওসি’র ১২৫তম অধিবেশনে তিনি ৮-বছর মেয়াদে আইওসি’র সভাপতি হিসেবে নির্বাচিত হন। চূড়ান্ত রাউন্ডে ৪৯ ভোট পেয়ে সংখ্যাগরিষ্ঠতা অর্জন করে বিজয়ী হন। তিনি অপর পাঁচ প্রার্থী সার্গেই বুবকা, রিচার্ড ক্যারিয়ন, নগ সার মিয়াং, ডেনিস অসওয়াল্ড এবং চিং-কু’র বিপক্ষে জয় পান। তিনি ২০০১-২০১৩ মেয়াদের দায়িত্ব পালনকারী সাবেক সভাপতি জ্যাকুয়েস রগের স্থলাভিষিক্ত হন। এরফলে ২০২১ সালে অনুষ্ঠিতব্য আইওসি’র ১৩৩তম অধিবেশনে তিনি অতিরিক্ত আরও চার বছরের জন্য তার প্রার্থীতার কথা ঘোষণা করতে পারবেন। এক সপ্তাহ পর ১৭ সেপ্টেম্বর, ২০১৩ তারিখে লোজানে অবসথিত আইওসি সভাপতির কার্যালয়ের দায়িত্বভার গ্রহণ করেন। == ডিওএসবি সভাপতিত্ব == আইওসি সভাপতি হিসেবে যোগদানের পূর্বে থমাস বাখ ডয়েসার অলিম্পিসার স্পোর্টবান্ড (ডিওএসবি)-এর সভাপতির দায়িত্ব পালন করেন। ১৬ সেপ্টেম্বর, ২০১৩ তারিখে তিনি ডিওএসবি’র প্রধানের পদ থেকে ইস্তফা দেন। সংস্থায় তিনি ২০০৬ সাল থেকে সভাপতি ছিলেন। পাশাপাশি তিনি ঘোরফা আরব-জার্মান চেম্বার অব কমার্স এন্ড ইন্ড্রাস্ট্রির প্রধানের পদ থেকেও ইস্তফা দেন। তবে মাইকেল উইনিগ এজি কোম্পানি’র প্রধানের দায়িত্ব চালিয়ে যাচ্ছেন। ২০১৮ সালের শীতকালীন অলিম্পিক গেমস আয়োজনে মিউনিখের পক্ষ হয়ে দরদাতার প্রধানের দায়িত্ব পালন করেন। স্বাগতিক শহর নির্বাচনে মিউনিখ ২৫ ভোট পেলেও পিয়ংচ্যাং ৬৩ ভোট পেয়ে স্বাগতিক শহরের মর্যাদা পায়। == অন্যান্য == তিনি ফরাসি, ইংরেজি, স্পেনিশ জার্মান ভাষায় কথা বলতে পারেন। ইউনিভার্সিডাড ক্যাটোলিকা ডি মার্সিয়া থেকে সম্মানসূচক ডক্টরেট ডিগ্রী লাভ করেন। == তথ্যসূত্র == == বহিঃসংযোগ == IOC biography ICAS members জন্ম ব্যক্তি অলিম্পিক কমিটির সদস্য গ্রীষ্মকালীন অলিম্পিকের পদক বিজয়ী অলিম্পিক কমিটির সভাপতি
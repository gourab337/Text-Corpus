'''''আমেরিকান ন্যাশানাল হল ২৪ খণ্ডে প্রকাশিত জীবনী-সংক্রান্ত একটি বিশ্বকোষ। সমগ্র গ্রন্থটিতে প্রায় ১৭,৪০০ নিবন্ধ এবং কোটি শব্দ রয়েছে। ১৯৯৯ সালে আমেরিকান কাউন্সিল অফ লার্নেড সোসাইটিজের পৃষ্ঠপোষকতায় অক্সফোর্ড ইউনিভার্সিটি প্রেস থেকে এই গ্রন্থটি প্রথম প্রকাশিত হয়। এরপর এই গ্রন্থের ৪০০ নিবন্ধ সম্বলিত একটি সম্পূরক অংশ প্রকাশিত হয় ২০০২ সালে। রকিফেলার ফাউন্ডেশন, অ্যান্ড্রু ডব্লিউ. মেলন ফাউন্ডেশন ন্যাশানাল এনডাওমেন্ট ফর দ্য হিউম্যানিটিজ এই গ্রন্থ প্রকাশে অতিরিক্ত অর্থসাহায্য করেছিল। সমগ্র গ্রন্থের সাধারণ সম্পাদক ছিলেন জন এ. গ্যারাটি মার্ক সি. কারনেস বইটির উল্লেখপত্রে বইটিকে ১৯২৬ থেকে ১৯৩৭ সালের মধ্যে প্রথম প্রকাশিত ''ডিকশনারি অফ আমেরিকান বায়োগ্রাফি'' গ্রন্থের উত্তরসূরি হিসেবে উল্লেখ করা হয়। তবে বিষয় নির্বাচনের ক্ষেত্রে এই বইটিতে প্রথম প্রকাশিত বইটির ধারা অনুসরণ করা হয়নি। মার্কিন যুক্তরাষ্ট্রের গ্রন্থাগারগুলির সহায়ক গ্রন্থ বিভাগে এই বইটি খুব সহজেই পাওয়া যায়। এছাড়া অর্থের বিনিময়ে গ্রাহক হলে এই বইটি অনলাইনেও পড়া যায় (বহিঃসংযোগ দেখুন)। == পুরস্কার প্রতিক্রিয়া == ১৯৯৯ সালে আমেরিকান লাইব্রেরি অ্যাসোসিয়েশন ''আমেরিকান ন্যাশানাল বায়োগ্রাফি'' গ্রন্থটিকে বৈদগ্ধ গুরুত্বের নিরিখে একটি অসাধারণ সহায়ক গ্রন্থ হিসেবে ডার্টমাউথ মেডেলে ভূষিত করে। ২০০১ সালে এই বইটি আমেরিকান হিস্টোরিক্যাল অ্যাসোসিয়েশনের ওয়াল্ডো জি. লেল্যান্ড পুরস্কার পায়। তবে ক্রস রেফারেন্সের অনুল্লেখ এবং ক্ষেত্রবিশেষে ভুল তথ্য প্রদানের জন্য বইটি সমালোচিতও হয়েছে। বইটির দামের জন্যও প্রকাশকের সমালোচনা করা হয়েছে। বলা হয়েছে, অত্যধিক দামের জন্য দরিদ্র দেশগুলিতে এই বইটি সহজলভ্য হবে না। ==আরও দেখুন== *অক্সফোর্ড বায়োগ্রাফি ইনডেক্স *''দ্য ন্যাশানাল সাইক্লোপিডিয়া অফ আমেরিকান বায়োগ্রাফি'' ==তথ্যসূত্র== ==বহিঃসংযোগ== ন্যাশানাল এনডাওমেন্ট ফর দ্য হিউম্যানিটিজ, উইলিয়াম আর. ফেরিস কর্তৃক গৃহীত সম্পাদক জন এ. গ্যারাটির সাক্ষাৎকার (ইংরেজিতে) বই যুক্তরাষ্ট্রের জীবনী অভিধান ইতিহাস গ্রন্থ ইউনিভার্সিটি প্রেস প্রকাশিত সহায়ক গ্রন্থ
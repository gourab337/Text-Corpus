'''দুঃখ''' (পালি: दुक्ख, সংস্কৃত: दुःख) বৌদ্ধ ধর্মের একটি গুরুত্বপূর্ণ দৃষ্টিভঙ্গী। দুঃখ সম্বন্ধীয় বৌদ্ধ ধর্মের সমস্ত সুত্র চতুরার্য সত্যের ওপর ভিত্তি করে তৈরী হয়েছে। চতুরার্য সত্য তত্ত্বে দুঃখ প্রথম সত্য রূপে পরিগণিত হয়। এছাড়াও ত্রিলক্ষণের এক লক্ষণ হল দুঃখ। == বাস্তববাদী তত্ত্ব == বৌদ্ধ দর্শনে দুঃখ জীবনের নিরাশাবাদী দৃষ্টিভঙ্গীকে দর্শায় না। বরং মানব অবস্থার বাস্তববাদী প্রায়োগিক তত্ত্বকে নির্দেশ করে। এই তত্ত্বে এই বাস্তব চিত্রকে স্বীকার করে নেওয়া হয় যে, সমস্ত জীবজগতের জীবনের কোন না কোন সময়ে দুঃখ যন্ত্রণার অভিজ্ঞতা না লাভ করা ছাড়া কোন উপায় নেই। গৌতম বুদ্ধ স্বীকার করে নিয়েছিলেন যে, জগতে সুখ দুঃখ উভয়েরই অস্তিত্ব বর্তমান, কিন্তু তিনি এই শিক্ষাও দেন যে, সুখ কখনোই চিরস্থায়ী বরং তা সর্বদা পরিবর্তনশীল। সুখের এই পরিবর্তনশীল চরিত্রের জন্যই জীবনে চাহিদার পূরণ হয় না দুঃখের সৃষ্টি হয়। সেই কারণে এই সত্য না জানা পর্যন্ত জীবের দুঃখ থেকে মুক্তিলাভ সম্ভব নয়। == প্রকারভেদ == বৌদ্ধ দর্শনে দুঃখের তিন প্রকার বিভাগের উল্লেখ রয়েছে। সেগুলি হল- দুঃখ দুঃখ, বিপরিণাম দুঃখ এবং সংস্কার দুঃখ। === দুঃখ দুঃখ === জন্ম, জরা, ব্যাধি এবং মৃত্যুর সঙ্গে সম্পর্কিত দৈহিক মানসিক কষ্ট এবং চাহিদা পূরণে নিরাশা থেকে দুঃখ দুঃখ বা সাধারণ দুঃখের জন্ম হয়। এই দুঃখকে বুঝতে গেলে কোনরকম বিশ্লেষণের প্রয়োজন পড়েনা। === বিপরিণাম দুঃখ === পরিবর্তনশীলতা অচিরস্থায়ীতা থেকে বিপরিণাম দুঃখের জন্ম হয়। লক্ষ্য পূরণের দুশ্চিন্তা এবং অপ্রাপ্তির ক্ষোভ বিপরিণাম দুঃখের অন্তর্গত। এই দুঃখ সম্বন্ধে জানতে গেলে বিশ্লেষণ প্রয়োজন বলে সাধারণ দুঃখের সঙ্গে একে আলাদা করা হয়। জীবনের কোন বিশেষ মুহুর্তে আনন্দদায়ক বা চাহিদা পূরণের পরিস্থিতির আবির্ভাবে সুখের জন্ম হলেও যখন সেই সুখকর পরিস্থিতির পরিবর্তন হয়, তখন সেই সুখই দুঃখে পরিণত হয়। === সংস্কার দুঃখ === সংস্কার দুঃখ বা সমখার দুঃখকে বুঝতে তিন প্রকার দুঃখের মধ্যে সবচেয়ে গভীর বিশ্লেষণের প্রয়োজন পড়ে। জীবন সহ জগতের সমস্ত অস্তিত্ব সর্বদা পরিবর্তনশীল এবং অচিরস্থায়ী, এই জ্ঞান লাভের পর মানুষ কখনোই চাহিদা পূরণে সক্ষম হতে পারে না। এই ক্ষোভ থেকে সংস্কার দুঃখের জন্ম। জীবনের অর্থই এই দুঃখে বিলুপ্ত হয়ে পড়ে। পঞ্চস্কন্ধকে আঁকড়ে থাকলেও সংস্কার দুঃখ তৈরী হয়। == বিভিন্ন সূত্রে উল্লেখ == গৌতম বুদ্ধ দুঃখ সম্বন্ধে সারা জীবন ধরে শিক্ষা দিয়ে গেছেন। অলগদ্দুপম সূত্র, অনুরাধা সূত্র, ধর্মচক্র প্রবর্তন সূত্র, চুলমলুঙ্ক্যবাদ সূত্র প্রভৃতি সূত্রে বুদ্ধের দুঃখ সম্বন্ধীয় বাণীর উল্লেখ রয়েছে। == পাদটীকা == == তথ্যসূত্র == == ওয়েব তথ্যসূত্র == == উৎস == == বহিঃসংযোগ == What Buddha Taught (free online version) ''The Journey Starts Here'', Shambhala Sun ''Dukkha'', edited by John T. Bullitt Access to Insight ''The Buddha's Concept of Dukkha'', Kingsley Heendeniya ''Ku'' entry (use "guest" with no password for one-time login), Digital Dictionary of Buddhism ধর্ম
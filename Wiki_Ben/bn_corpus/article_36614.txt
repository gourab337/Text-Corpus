'''ভেরা ক্যাট্‌য''' (যা মেয়র ভেরা ক্যাট্‌য নামেও পরিচিত) হলো আমেরিকান শিল্পী বিল বেনের তৈরি ভেরা ক্যাট্‌য এর একটি ব্রোঞ্জের ভাস্কর্য। এটি ২০০৬ সালে অরেগন রাজ্যের পোর্টল্যান্ডের ইস্টব্যাঙ্ক এস্প্লানেডে উম্মোচিত হয়। ক্যাট্‌য ১৯৯৩ থেকে ২০০৫ সাল পর্যন্ত এই শহরের মেয়র ছিলেন। মেয়র থাকাকালীন তিনি শিল্প সংস্কৃতিতে সহযোগিতা করতেন এবং অরেগনে পার্সেন্ট ফর আর্ট কার্যক্রমের প্রতিষ্ঠা করেন। তিনি ইস্টব্যাঙ্ক এস্প্লানেডের নির্মাণেও সহায়ক ভূমিকা রাখেন, যেটির নামকরণ তার নামানুসারে হয়েছিল। জনগণ ভাস্কর্যটিকে ইতিবাচকভাবে গ্রহণ করেছে এবং লোকজন এটিকে কাপড়, ফুল দিয়ে বিভিন্ন সাজসজ্জায় সাজায়। == বর্ণনা ইতিহাস== ভাস্কর্যটির অর্থায়ন করেছিল পোর্টল্যান্ডের কিছু বিত্তবান বাসিন্দা এবং ক্যাট্‌যের সাবেক কর্মকর্তাদের সহায়তায় এটির অনুমোদনের বাবস্থা করেছিল রিজিওনাল শিল্প সংস্কৃতি কাউন্সিল (আরএসিসি)। হথম ব্রিজ প্রধান সড়ক মার্কারের উত্তরে, এসপ্ল্যানেডের দক্ষিণ প্রান্তের চত্বরে ভাস্কর্যটি উন্মোচিত করা হয়। এটি ৫৩ ইঞ্চি (১৩০ সেমি) ১৮ ইঞ্চি (৪৬ সেমি) ১৮ ইঞ্চি (৪৬ সেমি) আকারের এবং বাকি অংশ একটি কমলা রঙের ত্রিকোণাকার ভিত্তির উপর বসানো রয়েছে। পোর্টল্যান্ড স্টেট দৈনিক ভ্যানগার্ডে ভাস্কর্যটিকে বর্ণনা করা হয়েছে এভাবে: “ছোট্ট শরীরটি পা হাত গুলোকে আড়াআড়ি করে ঝুঁকে রয়েছে, পরস্পরকে এমনভাবে জড়িয়ে আছে যেন তার শীত করছে। উন্মুক্ত অসমান দাঁতগুলো দেখে মনে হয় যেন ক্যাট্‌য পথচারীদেরকে কামড় দিবেন। সর্বোপরি, তার পুরো চেহারাই দেখা যাচ্ছে এবং তার চুলগুলোকে জীবন্ত মনে হয়।” ভাস্কর্যটির ল্যাপেলে একটি পোর্টল্যান্ড গোলাপ আছে। অরেগনের বাসিন্দাদের মতে, ভাস্কর্যটির কোলের ভাঁজে বসে শিশুরা ছবি তোলে এবং রাতে কখনো কখনো পথচারীদেরকে ভয় দেখায়। এটি রিজিওনাল শিল্প সংস্কৃতি কাউন্সিলের সংগ্রহের একটি অংশ। সংগঠনটির ভাষ্যমতে, “এটি শিল্পের প্রতি তার (ক্যাট্‌য-এর) রাজনৈতিক নেতৃত্ব ভালোবাসার জন্য জনসাধারণের শ্রদ্ধার বহিঃপ্রকাশ।” রিজিওনাল শিল্প সংস্কৃতি কাউন্সিলের আয়োজনে এবং সহযোগী বন্ধুদের অর্থায়নে আয়োজিত ভাস্কর্যটির আকস্মিক উম্মোচনের অনুষ্ঠানে ক্যাট্‌য উপস্থিত ছিলেন। এছাড়াও উপস্থিত ছিলেন মেয়র টম পটার, তিনজন কমিশনার, বিল কেন, তার বন্ধুগণ প্রাক্তন কর্মকর্তাগণ। ক্যাট্‌য তার ছেলের দেয়া মালা পরিহিত ছিলেন। তিনি বলেন, “ভাস্কর্যটি আমার চেয়েও সুন্দর” এবং তিনি দক্ষিণ ইস্টব্যাঙ্ক এস্প্লানেডের সম্প্রসারণের কাজ অব্যাহত রাখতে কর্মকর্তাদের অনুপ্রাণিত করেন।
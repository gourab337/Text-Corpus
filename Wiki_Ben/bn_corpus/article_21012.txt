'''মুরারি গুপ্ত''' (১৬শ শতক) একজন বৈষ্ণব পন্ডিত এবং লেখক। তিনি বাংলাদেশের সিলেট-এ জন্মগ্রহণ করেন এবং লালিত- পালিত হন; পরবর্তীতে তিনি নবদ্বীপে গমণ করেন এবং সেখানেই অবশিষ্ট জীবনকাল অতিবাহিত করেন। পেশায় তিনি ছিলেন আয়ূর্বেদিক চিকিৎসক। ধারণা করা হয় যে, নবদ্বীপে থাকাকালীন তিনি শ্রীচৈতন্য দেবের সহপাঠী ছিলেন এবং পরবর্তী জীবনে তাঁর পার্শ্বচর হন। মুরারি গুপ্ত ১৫১৩ সালে রচনা করেন। কয়েক খন্ডে বিভক্ত শ্রীচৈতন্যের এই জীবনীটি সংস্কৃত ভাষায় লিখিত এবং এতে তাঁর সমগ্র জীবনের কর্মকান্ড বর্নিত হয়েছে, যা সর্ব সাধারণ্যে 'মুরারি গুপ্তের কড়চা' নামে পরিচিত। এই পুস্তকটি শ্রচৈতন্যের জীবনী সংক্রান্ত পুস্তকগুলোর মধ্যে সর্বপ্রথম গ্রহণযোগ্য তথ্য উপস্থাপনে সক্ষম হয়, কারণ এর লেখক ব্যক্তিগতভাবে শ্রীচৈতন্যের সাথে সংশ্লিষ্ট ছিলেন। কৃষ্ণদাস কবিরাজ, বৃন্দাবন দাস, লোচন দাস প্রমুখ পরবর্তীকালে শ্রীচৈতন্যের জীবনী রচনার সময় এই পুস্তকটি থেকে সহায়তা নিয়েছিলেন। == বহি:সংযোগ == == তথ্যসূত্র == ধর্মীয় ব্যক্তিত্ব ভক্ত বৈষ্ণবধর্ম
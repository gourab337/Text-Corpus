'''পবিত্র মোহন দে''' (জন্মঃ মে, ১৯৩৭) একজন বাংলাদেশী তবলা বাদক। যন্ত্রসঙ্গীতে অবদান স্বরূপ তিনি ২০১৬ সালে শিল্পকলা পদকে ভূষিত হন। == প্রাথমিক জীবন == মোহন দে ১৯৩৭ সালের ১লা মে মাসে চুকাইতলা, আকুয়া, ময়মনসিংহে জন্মগ্রহণ করেন। তিনি তার বড় ভাই '''মিঠুন দে''' এর কাছ থেকে তবলা বাজানো শিখেন। তার পরিবার সঙ্গীতচর্চার সাথে জড়িত। পবিত্র মোহন দে বিভিন্ন বিখ্যাত ব্যক্তিদের শাস্ত্রীয় গানের আসরে গিয়েছিলেন। তাদের মধ্যে নাজবাত আলী খান, বাপিন চন্দ্র দাস, সামির কুমার দাস, বিজয় ভট্টাচার্য, আমানাত আলী খান, ফতেহ আলী খান, আলাউদ্দিন খান, রশিদ খান, পণ্ডিত জ্ঞানপ্রকাশ ঘোষ এবং চিন্ময় লাহিড়ি অন্যতম। == কর্মজীবন == মোহন দে বাংলাদেশ কৃষি বিশ্ববিদ্যালয় (BAU) সঙ্গীত বিদ্যালয়ের তবলা শিক্ষক হিসেবে কাজ করেছেন। তিনি ঐতিহ্যপরম্পরায় বেনারস ফারুকাবাদ ঘরানার অনুসারী হলেও লোকজ ধারাকে শাস্ত্রীয় ধারার সঙ্গে সমন্বিত করতে সমর্থ হয়েছিলেন। ১৯৫৬ সালে সতীনাথ মুখোপাধ্যায় উৎপলা সেনের সঙ্গে, ১৯৫৯ সালে সালামৎ-নাজাকাৎ আলীর সঙ্গে, ১৯৬০ সালে প্রখ্যাত গায়ক তালাত মাহমুদ সরোদের মহাপ্রতিভা আলী আকবর খানের সঙ্গে তিনি তবলা সংগত এবং তাদের প্রশংসা অর্জন করেন। ২০০৯ সালে জাতীয় রবীন্দ্রসংগীত সম্মিলন পরিষদ তাকে রবীন্দ্রপদক প্রদান করে। == পুরস্কার == '''রবীন্দ্র পদক''' (জাতীয় রবীন্দ্র সঙ্গীত সম্মিলন পরিষদ (২০০৯ প্রদানকৃত) শিল্পকলা পদক (বাংলাদেশ শিল্পকলা একাডেমী প্রদত্ত, ২০১৬) == তথ্যসূত্র == প্যারামিটার থাকা উদ্ধৃতিসহ পাতা জন্ম ব্যক্তি জেলার ব্যক্তি
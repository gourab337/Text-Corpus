'''বাংলা ট্রিবিউন''' বাংলাদেশের একটি বেসরকারি অনলাইন সংবাদ মাধ্যম। সংবাদ মাধ্যমটি ২০১৪ সালের ১৩ মে যাত্রা শুরু করে। অনলাইন ভিত্তিক সংবাদ মাধ্যমটির সম্পাদক জুলফিকার রাসেল। ==বিস্তারিত== কম কথায় সব কথা স্লোগান নিয়ে ২০১৪ সালের ১৩ মে শুরু হওয়া এই অনলাইনটি জাতীয়, দেশ, রাজনীতি, বিদেশ, বিজনেস, বিনোদন, খেলা, লাইফস্টাইল, টেকনোলজি, স্বাস্থ্য সাহিত্যসহ আরও অনেক ক্যাটাগরিতে সংবাদ পরিবেশন করে থাকে। পত্রিকাটির প্রধান কার্যালয়ের ঠিকানা এফ আর টাওয়ার, ৮/সি পান্থপথ, শুক্রাবাদ, ঢাকা-১২০৭। এছাড়াও চট্টগ্রামে পত্রিকাটির একটি ব্যুরো অফিস রয়েছে। == বিভাগসমূহ == জাতীয় দেশ রাজনীতি এক্সক্লুসিভ বিদেশ কলাম বিজনেস বিনোদন খেলা টেক লাইফ সাহিত্য ==অন্যান্য কার্যক্রম== আলোচিত ইস্যু নিয়ে বাংলা ট্রিবিউন নিয়মিত বৈঠকির আয়োজন করে। বৈঠকি আয়োজন সরাসরি ইতিপূর্বে দেশের বেসরকারি টেলিভিশন চ্যানেল একাত্তর টেলিভিশন প্রচারিত হতো। বর্তমানে এটি আরেকটি বেসরকারি টেলিভিশন চ্যানেল এটিএন নিউজ প্রচারিত হয়। পাশাপাশি গুরুত্বপূর্ণ বিভিন্ন বিষয়ে অনুষ্ঠিত বৈঠকি বাংলা ট্রিবিউনের অফিসিয়াল ফেসবুক পেজ থেকেও সরাসরি সম্প্রচারিত হয়। এছাড়াও প্রতি ঈদে বাংলা ট্রিবিউন সাহিত্য পাতায় বাংলা ট্রিবিউন অনলাইন ঈদ সংখ্যা প্রকাশ পায়। ==গবেষণা কার্যক্রম== নিয়মিত খবর প্রচারের পাশাপাশি গুরুত্বপূর্ণ সামাজিক রাজনৈতিক বিষয়ে নিয়মিত জরিপ পরিচালনা করে বাংলা ট্রিবিউন। এসব জরিপ নিয়ে দেশীয় আন্তর্জাতিক মিডিয়ায় আলোচনা পর্যালোচনা হয়ে থাকে। ==সরাসরি প্রোগ্রাম== সংবাদ প্রকাশের পাশাপাশি ফেসবুক লাইভের মাধ্যমে বাংলা ট্রিবিউন সেলিব্রেটি শো, ইনফো শো, লাইফস্টাইল শোসহ আরও অনেক রকমের ফেসবুক লাইভ শো প্রচার করে। এসব আয়োজন সরাসরি বাংলা ট্রিবিউনের অফিসিয়াল ফেসবুক পাতা থেকে সম্প্রচারিত হয়। ==প্রতিবেদনের স্বীকৃতি== মাদকবিরোধী প্রতিবেদনের জন্য বাংলা ট্রিবিউনের প্রতিবেদকরা একাধিক স্বীকৃতি পেয়েছেন। ২০১৭ সালে ‘প্রজ্ঞা তামাক নিয়ন্ত্রণ সাংবাদিকতা পুরস্কার’ পান শফিকুল ইসলাম। এর আগে ২০১৫ সালে মাদকবিরোধী প্রতিবেদনের জন্য প্রথম আলো মাদকবিরোধী সেরা প্রতিবেদনের পুরষ্কার পান উদিসা ইসলাম। ==সহযোগী== ঢাকা ট্রিবিউন == তথ্যসূত্র == == বহিঃসংযোগ == বাংলা ট্রিবিউন অনলাইন সংবাদ মাধ্যম প্রতিষ্ঠিত
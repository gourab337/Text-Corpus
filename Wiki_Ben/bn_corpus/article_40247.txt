'''শোভা সিংহ''' মেদিনীপুরের চন্দ্রকোনা মহকুমার চেতোয়া-বর্দার জমিদার। তিনি ১৬৯৫ খ্রিষ্টাব্দের জুন মাসে বাংলায় মুগল শাসনের বিরুদ্ধে বিদ্রোহ করেন। == পরিচয় == শোভা সিংহের পূর্বপুরুষদের পরিচয় সম্পর্কে ঐতিহাসিকদের মধ্যে মতভেদ রয়েছে। কোন কোন পন্ডিত শোভা সিংহকে চন্দ্রকোনার রঘুনাথ সিংহের অধস্তন পুরুষ বলে দাবি করেন। ১৭৩৪ খ্রিষ্টাব্দের একটি ফরমান মতে এই রঘুনাথ সিংহ সতের শতকের শেষদিকে চন্দ্রকোনার জমিদার ছিলেন। চন্দননগর থেকে ফরাসিদের লেখা একটি পত্রে শোভা সিংহের পরিবারকে একটি ‘সম্ভ্রান্ত পরিবার’ বলে উল্লেখ করা হয়েছে। থেকে মনে হয় তিনি সাধারণভাবে কথিত‘বাগদি’ নাও হতে পারেন। সম্ভবত তিনি নিম্নবর্ণের ক্ষত্রিয় ছিলেন। এই ফরাসি পত্র অনুযায়ী শোভা সিংহ বর্ধমানের জমিদার এই এলাকার মূল ইজারাদার কৃষ্ণরাম রায়ের অধীনে একজন ছোট ইজারাদার ছিলেন। শোভা সিংহ এই ইজারার জন্য বার্ষিক ২২,০০০ টাকা প্রদান করতেন এবং কৃষ্ণরামের ইজারা ছিল ২২ লক্ষ টাকার। এই ইজারার আয় কৃষ্ণরামকে একজন অত্যন্ত ধনী ব্যক্তিতে পরিণত করেছিল। == কর্মজীবন == শোভা সিংহ মেদিনীপুরের চন্দ্রকোনা মহকুমার চেতোয়া-বর্দার জমিদার। তিনি ১৬৯৫ খ্রিষ্টাব্দের জুন মাসে বাংলায় মুগল শাসনের বিরুদ্ধে বিদ্রোহ করেন। === বিদ্রোহ === শোভা সিংহের বিদ্রোহের প্রত্যক্ষ কারণ নিশ্চিত করে বলা যায় না। ফরাসিদের লেখা সমকালীন একটি পত্র থেকে বোঝা যায় যে, শোভা সিংহের বিদ্রোহের উদ্দেশ্য তার ঊর্ধ্বতন ইজারাদারের সঙ্গে নিছক ভূসম্পত্তি নিয়ে কলহের চেয়েও সুদূরপ্রসারী ছিল। পরিস্থিতি তখন বিদ্রোহের অনুকূলে ছিল। কারণ একদিকে সম্রাট আওরঙ্গজেব তখন দাক্ষিণাত্যে মারাঠাদের সঙ্গে যুদ্ধরত এবং অন্যদিকে বাংলার মুগল রাজধানী ঢাকায় সুবাহদার দীউয়ানের মধ্যে দীর্ঘমেয়াদী বিরোধের সম্ভাবনা দেখা দিয়েছিল। === বর্ধমান আক্রমণ === শোভা সিংহের বর্ধমান আক্রমণ সুপরিকল্পিত হলেও আকস্মিক ছিল না। শোভা সিংহ বর্ধমানে কৃষ্ণরাম রায়কে আক্রমণের পূর্বেই তাদের মধ্যে কয়েকটি খন্ডযুদ্ধ সংঘটিত হয়। সম্ভবত কৃষ্ণরাম আক্রমণ প্রত্যাশা করেন নি। সমসাময়িক ইউরোপীয় দলিলপত্র থেকে জানা যায় যে, ১৬৯৫ খ্রিষ্টাব্দের শেষের মাসগুলিতে আক্রমণ পরিচালিত হয়েছিল। ১৭৩৪ খ্রিষ্টাব্দের ফরমান অনুযায়ী কৃষ্ণরামের পরিবারে মৃতের সংখ্যা ছিল বাইশ। তার এক পুত্র জগৎ রায় সেসময় অন্যত্র থাকায় বেঁচে যান। নারীসহ পরিবারের সদস্যদের নিমর্ম হত্যা থেকে বোঝা যায় যে, এই সংঘর্ষ নিছক ভূসম্পত্তিগত বিরোধের ফল নয়, এর গভীরে অপর কোন কারণ নিহিত ছিল। তার জমিদারির অন্তর্গত দাসপুরের একটি মন্দিরের শিলালিপিতে শোভা সিংহকে একজন নিষ্ঠুর লোক হিসেবে চিত্রিত করা হয়েছে। == তথ্যসূত্র == ব্যক্তি
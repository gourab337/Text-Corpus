'''রাজউক উত্তরা মডেল কলেজ''' বাংলাদেশের ঢাকা শহরের উত্তরা এলাকায় অবস্থিত একটি শিক্ষা প্রতিষ্ঠান। ১৯৯৪ সালে স্থাপিত এই বিদ্যালয়টি এরই মধ্যে বাংলাদেশের অন্যতম সেরা শিক্ষা প্রতিষ্ঠান হিসেবে পরিণত হয়েছে। == ইতিহাস == রাজউকের সহযোগিতায় শিক্ষা মন্ত্রণালয়ের সরাসরি নিয়ন্ত্রণ এবং ব্যবস্থাপনায় ১৯৯৪ সালে প্রায় সাড়ে একর জমির উপর রাজধানীর উত্তরায় রাজউক উত্তরা মডেল কলেজ স্থাপিত হয়। ১৯৯৪ সালের প্রথম দিকে প্রধান একাডেমিক ভবনের নির্মাণ কাজ শেষ হয় এবং তৎকালীন প্রধানমন্ত্রী খালেদা জিয়া ১৯৯৪-৯৫ শিক্ষাবর্ষে কলেজ শাখার উদ্বোধন করেন। অবকাঠামোগত সুযোগ সুবিধার স্বল্পতার কারণে ১৯৯৫ সালে আরেকটি উন্নয়ন পরিকল্পনা গ্রহণ করা হয় এবং ২০০১ সালে ক্যাম্পাসটি বর্তমান রূপধারণ করে। একটি শাখা (প্রভাতী) নিয়ে রাজউক উত্তরা মডেল কলেজ যাত্রা শুরু করে কিন্তু অধিক শিক্ষার্থীর চাপ সামলানোর জন্য সরকারের পরামর্শ অনুযায়ী পরবর্তীতে ২০০৩ সালে বিদ্যালয়টিতে দিবা শাখা চালু করা হয়। == ভর্তি প্রক্রিয়া == রাজউক উত্তরা মডেল কলেজের ভর্তি প্রক্রিয়া অত্যন্ত ভর্তি হতে আগ্রহী প্রার্থীদের লিখিত এবং মৌখিক উভয় পরীক্ষায় উত্তীর্ণ হতে হয়। একাদশ শ্রেনীর ভর্তি প্রক্রিয়া এস এস সি পরীক্ষার ফলাফলের ভিত্তিতে হয়ে থাকে। ৬ষ্ঠ ৯ম শ্রেনীর ভর্তি পরীক্ষা সাধারণত ডিসেম্বর মাসে অনুষ্ঠিত হয় এবং একাদশ শ্রেণীর ভর্তি প্রক্রিয়া এস এস সি পরীক্ষার ফল প্রকাশের কিছুদিনের মধ্যেই শুরু হয়। তবে আসন খালি থাকা সাপেক্ষে ৭ম ৮ম শ্রেণীতে ছাত্র-ছাত্রী ভর্তি করা হয়। == শিক্ষা কার্যক্রম == রাজউক উত্তরা মডেল কলেজ জাতীয় শিক্ষাক্রমের অধীনে নিম্ন মাধ্যমিক, মাধ্যমিক এবং উচ্চ মাধ্যমিক স্তরে বাংলা এবং ইংরেজি উভয় মাধ্যমেই শিক্ষাদান করে থাকে। প্রায় ২৫০০ জন শিক্ষার্থী এই বিদ্যালয়ে অধ্যয়ন করে থাকে। প্রভাতী শাখার পাঠদান সময় সকাল ০৭:৪৫ হতে ১২:১০ ঘটিকা এবং দিবা শাখার পাঠ দান সময় দুপুর ১২:৪৫ হতে ১৭:১০ ঘটিকা পর্যন্ত। রাজউক উত্তরা মডেল কলেজে প্রায় ১৫,০০০ বই সমৃদ্ধ শীতাতপ নিয়ন্ত্রিত পাঠাগার এবং উন্নতমানের প্রয়োজনীয় যন্ত্রপাতি সমৃদ্ধ পদার্থবিজ্ঞান, রসায়ন, জীববিজ্ঞান কম্পিউটার পরীক্ষাগার রয়েছে। === শিক্ষাক্রম === রাজউক উত্তরা মডেল কলেজ জাতীয় শিক্ষাক্রম অনুসরণ করে থাকে। এছাড়া ইচ্ছা করলে ৬ষ্ঠ-৮ম শ্রেণীর শিক্ষার্থীরা সঙ্গীত শিক্ষা, চারু কারুকলা এবং বাদ্যযন্ত্র বাজানো শেখার ক্লাসেও অংশ নিতে পারে। == সহশিক্ষা কার্যক্রম == বিজ্ঞান ক্লাবঃ রাজউক বিজ্ঞান ক্লাব ঢাকা শহরের অন্যতম একটি সুপরিচিত বিজ্ঞান ক্লাব যারা প্রতি বছর বিজ্ঞান উৎসব আয়োজন করে থাকে। বিতর্ক প্রতিযোগিতাঃ ২০০৮ সালের জাতীয় বিতর্ক উৎসবে রাজউক উত্তরা মডেল কলেজকে ''শ্রেষ্ঠ বিদ্যালয়'' পুরস্কার দেওয়া হয়। ==কৃতি শিক্ষার্থী== == তথ্যসূত্র == == বহিঃসংযোগ == জেলার কলেজ প্রতিষ্ঠিত শিক্ষা প্রতিষ্ঠান সরকারি কলেজ
'''ব্যারিংটন নোয়েল জার্মান''', ওএএম (; জন্ম: ১৭ ফেব্রুয়ারি, ১৯৩৬) দক্ষিণ অস্ট্রেলিয়ার হাইন্ডমার্শ এলাকায় জন্মগ্রহণকারী প্রথিতযশা সাবেক অস্ট্রেলীয় আন্তর্জাতিক ক্রিকেটার। এছাড়াও আন্তর্জাতিক ক্রিকেট কাউন্সিলের ম্যাচ রেফারির দায়িত্ব পালন করেছেন '''ব্যারি জার্মান'''। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৫৯ থেকে ১৯৬৯ সময়কালে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণসহ অধিনায়কের দায়িত্বে ছিলেন। ঘরোয়া প্রথম-শ্রেণীর অস্ট্রেলীয় ক্রিকেটে সাউথ অস্ট্রেলিয়া দলের প্রতিনিধিত্ব করেছেন। দলে তিনি মূলতঃ উইকেট-রক্ষক হিসেবে অংশ নিয়েছেন। পাশাপাশি ডানহাতে ব্যাটিংয়ে পারদর্শিতা দেখিয়েছেন তিনি। == প্রারম্ভিক জীবন == ১৪ বছর বয়সে দক্ষিণ অস্ট্রেলিয়ার ঘরোয়া ক্রিকেটে উইকেট-রক্ষক হিসেবে অভিষেক ঘটে তার। তিন বছর পর সাউথ অস্ট্রেলিয়ান ন্যাশনাল ফুটবল লীগের জুনিয়রদের প্রতিযোগিতায় ওয়েস্ট টরেন্স ফুটবল ক্লাবে খেলেন। পায়ে চির ধরায় জার্মানের ফুটবল জীবনের সমাপ্তি ঘটে। ক্রিকেটে মনোনিবেশকালে আম্পায়ারিংয়ের দিকেও ঝুঁকে পড়েন তিনি। ১৬ ডিসেম্বর, ১৯৫৫ তারিখে দক্ষিণ অস্ট্রেলিয়ার সদস্যরূপে প্রথম-শ্রেণীর ক্রিকেটে অভিষেক ঘটে তার। অ্যাডিলেড ওভালে নিউ সাউথ ওয়েলসের বিপক্ষে অনুষ্ঠিত খেলায় তিনি ১৪ এবং তিনটি ক্যাচ নিয়েছিলেন। == আন্তর্জাতিক ক্রিকেট == ১৯৫৭-৫৮ মৌসুমে দক্ষিণ আফ্রিকা সফরে দুইজন উইকেট-রক্ষকের একজনরূপে মনোনীত হন। কিন্তু, অস্ট্রেলিয়ার তৎকালীন প্রথম পছন্দনীয় উইকেট-রক্ষক ওয়ালি গ্রাউটের কারণে প্রথম একাদশে অন্তর্ভূক্তিতে ব্যাঘাত সৃষ্টি ঘটে তার। ডিসেম্বর, ১৯৫৯ সালে গ্রাউটের আঘাতপ্রাপ্তির ফলে গ্রীন পার্ক স্টেডিয়ামে অনুষ্ঠিত টেস্টে ভারতের বিপক্ষে তার টেস্ট অভিষেক হয়। কিন্তু টেস্টে ব্যাটহাতে তিনি মাত্র করেন এবং দুইটি ক্যাচ নেন। ওয়ালি গ্রাউট সুস্থ হয়ে মাঠে ফিরে আসলে তাকে পুণরায় সংরক্ষিত অবস্থায় রাখা হয়। এমনকি ১৯৬১ সালে ইংল্যান্ড সফরেও তিনি কোন টেস্টে অংশগ্রহণের সুযোগ থেকে বঞ্চিত হন। গ্রাউটের ভাঙ্গা চোয়ালের কারণে জার্মানের টেস্ট ক্রিকেটে প্রত্যাবর্তন ঘটে। ব্রিসবেনে অনুষ্ঠিত ১৯৬২-৬৩ মৌসুমের অ্যাশেজ সিরিজের প্রথম টেস্টে অংশগ্রহণ করেন। ১৯৬৪ সালে ভারত সফরে মুম্বইয়ের ব্রাবোর্ন স্টেডিয়ামে জার্মান তার নিজস্ব সর্বোচ্চ ৭৮ রান তোলেন। ১৯৬৬ সালে গ্রাউট অবসর নিলে তিনি অস্ট্রেলিয়ার প্রথম পছন্দের উইকেট-রক্ষকে পরিণত হন। এরফলে ভারত, ইংল্যান্ড ওয়েস্ট ইন্ডিজের বিপক্ষে অনুষ্ঠিত সিরিজগুলোয় অংশ নেন। ১৯৬৮ সালের ইংল্যান্ড সফরে দলের সহঃ অধিনায়ক মনোনীত হন তিনি। নিয়মিত অধিনায়ক বিল লরি আঙ্গুলে আঘাত পেলে হেডিংলি টেস্টে দলের অধিনায়কত্ব করেন। খেলায় কেবলমাত্র ড্র হলেই চলে অবস্থায় অস্ট্রেলিয়া শুধুই পরাজয় এড়াতে লড়াই করে। খেলাটি ড্রয়ে পরিণত হলেও দলের রক্ষণাত্মক ক্রীড়াশৈলী প্রদর্শনের জন্য জার্মান ব্যাপকভাবে সমালোচিত হন। সমগ্র খেলোয়াড়ী জীবনে তিনি উনিশ টেস্টে অংশ নিয়ে ১৪.৮১ গড়ে ৪০০ রান সংগ্রহ করেন। এছাড়াও ক্যাচ চার স্ট্যাম্পিং করেন তিনি। প্রথম-শ্রেণীর ক্রিকেটে ২২.৭৩ গড়ে ৫৬১৫ রানের পাশাপাশি ১৯১ খেলায় ৪৩১ ক্যাচ ১২৯ স্ট্যাম্পিং করেন। তার উইকেট-রক্ষণের রেকর্ডটি তৎকালীন সময়ে অস্ট্রেলিয়ার গ্রাউট বার্ট ওল্ডফিল্ডের পরই অবস্থান করে। == অবসর == ১৯৬৮-৬৯ মৌসুমে সফরকারী ওয়েস্ট ইন্ডিজের বিপক্ষে সিরিজ শেষে ক্রিকেট থেকে অবসর নেন তিনি। প্রথম-শ্রেণীর ক্রিকেট থেকে অবসর নেয়ার পর ঘোড়দৌড়ের দিকে ঝুঁকে পড়েন ক্রিকেট প্রশাসনে সম্পৃক্ত হন। ১৯৯৫ সালে প্রথমবারের মতো আইসিসি ম্যাচ রেফারিদের একজন হন। ২০০১ সাল পর্যন্ত দায়িত্বে ছিলেন। সময়ে তিনি ৫৩টি খেলা পরিচালনা করেছিলেন। খেলোয়াড়ী জীবন শেষে তিনি স্বীকার করেন যে, তার স্ট্যাম্পিংয়ের সিদ্ধান্তের ফলেই হানিফ মোহাম্মদ উপর্যুপরি টেস্ট সেঞ্চুরি থেকে বঞ্চিত হয়েছিলেন। ১৯৯৭ সালে ক্রিকেট খেলোয়াড়, কোচ আন্তর্জাতিক ক্রিকেট রেফারি এবং দক্ষিণ অস্ট্রেলিয়ায় ঘোড়দৌড়ের সাথে সংশ্লিষ্ট থাকার কারণে তাকে অর্ডার অব অস্ট্রেলিয়া পদকে ভূষিত করা হয়। == তথ্যসূত্র == == গ্রন্থপঞ্জী == Wilson, A. (2002) "The Once Only's", ''The Yorker'', Journal of the Melbourne Cricket Club Library, No. 35, Summer 2002-03, Melbourne Cricket Club, Melbourne. == আরও দেখুন == বিল উডফুল অস্ট্রেলীয় টেস্ট উইকেট-রক্ষকদের তালিকা অস্ট্রেলিয়া জাতীয় ক্রিকেট দলের অধিনায়কদের তালিকা == বহিঃসংযোগ == হাউস্ট্যাটে ব্যারি জার্মান জন্ম ব্যক্তি ক্রিকেটার টেস্ট ক্রিকেটার উইকেট-রক্ষক জাতীয় ক্রিকেট দলের অধিনায়ক ক্রিকেট প্রশাসক ম্যাচ রেফারি মেডেল অব দি অর্ডার গ্রহীতা অস্ট্রেলিয়ার ক্রিকেটার
'''''লা পোয়্যাঁত কুর্ত''''' () হল আনিয়েস ভারদা পরিচালিত ১৯৫৫ সালের ফরাসি নাট্যধর্মী চলচ্চিত্র। এটি ভারদার পরিচালিত প্রথম পূর্ণদৈর্ঘ্য চলচ্চিত্র। অনেক সমালোচক ছবিটিকে ফরাসি নবকল্লোলের অগ্রদূত হিসেবে উল্লেখ করে থাকেন। ইতিহাসবেত্তা জর্জ সাদুল একে "নব কল্লোলের বাস্তবিক অর্থেই প্রথম চলচ্চিত্র" হিসেবে অভিহিত করেন। চলচ্চিত্রটি ফ্রান্সের দক্ষিণের সেত শহরের পটভূমিতে নির্মিত। পোয়্যাঁত কুর্ত হল এই শহরের ক্ষুদ্র পাড়া যা জেলেদের গ্রাম হিসেবে পরিচিত। ==নির্মাণ== ভারদা তার এক বন্ধু যে তার বাড়িতে যেতে পারছে না তার জন্য ছবি তুলতে নিজে পোয়্যাঁত কুর্তে যান। তিনি তার তোলা ফুটেজগুলো দেখে স্বামীর নিজ শহর লা পোয়্যাঁত কুর্ত দেখতে যাওয়া প্যারিসের এক দম্পতির গল্প নিয়ে একটি চলচ্চিত্রের জন্য একটি ক্যামেরা ভাড়া করেন। ভারদা নিজের সহযোগিতা প্রতিষ্ঠান গঠন করেন এবং নির্মাণ শুরু করেন। ছবিটির নির্মাণব্যয় ছিল খুবই অল্প, $১৪,০০০ নির্মাণব্যয়ের ছবিটি সে সময়ে নির্মিত অন্য যে কোন চলচ্চিত্রের নির্মাণব্যয়ের এক চতুর্থাংশ ছিল। চলচ্চিত্রটি নির্মাণকালে কোন অভিনয়শিল্পী কলাকুশলীকে পারিশ্রমিক প্রদান করা হয়নি। ==মুক্তি== চলচ্চিত্রটি ১৯৫৫ সালের মে মাসে কান চলচ্চিত্র উৎসবে প্রদর্শিত হয়। ১৯৫৬ সালে প্যারিসের স্টুডিও পারনাসে ছবিটির উদ্বোধনী প্রদর্শনী হয়। এটি জঁ ভিগোর প্রামাণ্যচিত্র ''আ প্রপো দ্য নিস'' (১৯৩০)-এর সাথে প্রদর্শিত হয়। ক্রাইটেরিয়ন কালেকশন বাক্স-সেটে চলচ্চিত্রটির ডিভিডি রিজিয়ন প্রকাশ করে। ==তথ্যসূত্র== ==গ্রন্থপঞ্জি== ==বহিঃসংযোগ== চলচ্চিত্র দশকের নাট্য চলচ্চিত্র ভারদা পরিচালিত চলচ্চিত্র অভিষেক চলচ্চিত্র চলচ্চিত্র নাট্য চলচ্চিত্র সাদাকালো চলচ্চিত্র
'''হংকং ক্রিকেট দল''' () আন্তর্জাতিক ক্রিকেটে হংকংয়ের ক্রিকেট দল। দলটি ১৮৬৬ সালে সর্বপ্রথম ক্রিকেট খেলায় অংশ নেয়। ১৯৬৯ সাল থেকে হংকং দল আন্তর্জাতিক ক্রিকেট কাউন্সিলের সহযোগী সদস্য দেশের মর্যাদা পায়। বর্তমানে দলটি আইসিসি’র র‌্যাঙ্কিং প্রথায় ২০তম এবং টেস্ট বহির্ভূত দেশ হিসেবে এশিয়ায় তৃতীয় সর্বোচ্চ র‌্যাঙ্কিংধারী দল। বর্তমানে দলের অধিনায়কত্ব করছেন বাবর হায়াত এবং দলের কোচ হিসেবে রয়েছেন সায়মন কুক। == ইতিহাস == হংকং ক্রিকেট অ্যাসোসিয়েশন কর্তৃক হংকং ক্রিকেট দল পরিচালিত হচ্ছে। ২০০৪ সালের এশিয়া কাপ প্রতিযোগিতায় অংশগ্রহণের মাধ্যমে প্রথম একদিনের আন্তর্জাতিকে অংশগ্রহণের সুযোগ লাভ করে। ১৯৮২ সাল থেকে দলটি ২০০৫ সাল বাদে প্রতিটি আইসিসি ট্রফি প্রতিযোগিতায় অংশগ্রহণ করেছে। ২০০৫ সালে আইসিসি আন্তঃমহাদেশীয় কাপে অংশ নেয়। ২০১৮ সালের এশিয়া কাপে হংকং পাকিস্তানের কাছে হেরে যায়। তবে ভারতের বিপক্ষে মাত্র ২৬ রানে পরাজিত হয়। ওপেনিং পার্টনারশিপে হংকং তাদের ১৭৪ রানের সর্বোচ্চ রেকর্ড গড়ে। == আইসিসি বিশ্ব টুয়েন্টি২০ == দলটি ২০১৩ সালের আইসিসি বিশ্ব টুয়েন্টি২০ বাছাইপর্বে ৬ষ্ঠ স্থান অধিকার করে। এর ফলে তারা বাংলাদেশে অনুষ্ঠিতব্য ২০১৪ সালের আইসিসি বিশ্ব টুয়েন্টি২০ প্রতিযোগিতায় প্রথমবারের মতো ১৬ দলের অংশগ্রহণে অন্য দশটি পূর্ণাঙ্গ সদস্যদের সাথে অংশগ্রহণ করেছে। গ্রুপ-পর্বে হংকং দল বাংলাদেশ, নেপাল আফগানিস্তানের মোকাবেলা করেছে। == তথ্যসূত্র == == আরও দেখুন == হংকং নেপাল জাতীয় ক্রিকেট দল আন্তর্জাতিক ক্রিকেট কাউন্সিল ২০১৪ আইসিসি বিশ্ব টুয়েন্টি২০ আন্তর্জাতিক ক্রিকেট কাউন্সিলের সদস্যদের তালিকা == বহিঃসংযোগ == হংকং ক্রিকেট এ্যাসোসিয়েশন ক্রিকেট ক্রিকেট দল জাতীয় ক্রীড়া দল ক্রিকেটে হংকং
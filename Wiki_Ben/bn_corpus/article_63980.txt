অর্থশাস্ত্রে '''উৎপাদন''' বলতে প্রকৃতি-প্রদত্ত সম্পদ সংগ্রহ করে ভূমি, শ্রম, মূলধন, সংগঠন ইত্যাদি উপকরণের মাধ্যমে এগুলির রূপান্তর সাধন করে বিনিময়যোগ্য বাড়তি ব্যবহারিক উপযোগ সৃষ্টি করার প্রক্রিয়াকে বোঝায়, যে ব্যবহারিক উপযোগবিশিষ্ট চূড়ান্ত পণ্য বা সেবা মানুষ মূল্য প্রদানের বিনিময়ে সংগ্রহ করে ভোগ করে কোনও চাহিদা, অভাব বা ইচ্ছা পূরণ করে। যেমন তুলা থেকে সুতা, সুতা থেকে কাপড়, কাপড় থেকে বস্ত্র --- এগুলি একেকটি উৎপাদন প্রক্রিয়া। উপযোগ সৃষ্টি, রূপান্তর প্রক্রিয়া, যন্ত্রপাতি বিন্যস্তকরণ, পণ্যের নকশা প্রণয়ন, উপকরণ সংগ্রহ, পদ্ধতি বিশ্লেষণ, তফসিল বা সময়সূচি প্রণয়ন, উৎপাদন পরিকল্পনা, মান নিয়ন্ত্রণ, নতুন পণ্যের গবেষণা উন্নয়ন, কারখানার পরিবেশ, মজুদ নিয়ন্ত্রণ, উৎপাদন ক্ষমতা, প্রশিক্ষণ, উৎপাদনশীলতা, ইত্যাদি বিভিন্ন ব্যাপার উৎপাদনের ধারণার আওতাভুক্ত। ==তথ্যসূত্র== এবং প্রস্তুতকরণ অর্থশাস্ত্র
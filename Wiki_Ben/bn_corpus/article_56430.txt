'''আকিম মিখাইলভিচ তামিরভ''' (, জন্ম: '''হোভাকিম তামিরিয়ান''' (; ২৯ অক্টোবর ১৮৯৯ ১৭ সেপ্টেম্বর ১৯৭২) ছিলেন একজন অভিনেতা। ৩৭ বছর কর্মজীবনে তিনি ৮০টির অধিক মার্কিন চলচ্চিত্রে অভিনয় করেছেন। তিনি গোল্ডেন গ্লোব পুরস্কারের সেরা পার্শ্ব চলচ্চিত্র অভিনেতা বিভাগের প্রথম বিজয়ী। এছাড়া তিনি ''দ্য জেনারেল ডায়েড অ্যাট ডন'' (১৯৩৬) ''ফর হুম দ্য বেল টোলস'' (১৯৪৩)-এ অভিনয় করে দুইবার শ্রেষ্ঠ পার্শ্ব অভিনেতা বিভাগে একাডেমি পুরস্কারে মনোনীত হয়েছেন। ==জীবনী== ===প্রারম্ভিক জীবন=== তামিরভ ১৮৯৯ সালের ২৯শে অক্টোবর রুশ সাম্রাজ্যের (বর্তমান আজারবাইজান) বাকু শহরে এক মার্কিন পরিবারে জন্মগ্রহণ করেন। তার পিতা সেখানে এক তেলের কোম্পানিতে কাজ করতেন। তিনি নয় বছর মস্কো আর্ট থিয়েটার নাট্য স্কুলে প্রশিক্ষন গ্রহণ করেন। ১৯২৩ সালের জানুয়ারি মাসে তিনি অভিনয়শিল্পীদের দলের সাথে তিন মাসের সফরে প্রথমবার মার্কিন যুক্তরাষ্ট্রে আসেন। তিনি নভেম্বর মাসে পুনরায় যুক্তরাষ্ট্রে যান এবং ১৯২৪ পর্যন্ত সেখানে থাকেন। ১৯২৭ সালের অক্টোবরে আরেকটি সফরকালীন তিনি স্থায়ীভাবে যুক্তরাষ্ট্রে থাকার সিদ্ধান্ত নেন। ===কর্মজীবন=== তামিরভ মার্কিন যুক্তরাষ্ট্রে বালিভ্‌স শভ সরিস দলে যোগ দেন এবং তার ভবিষ্যৎ স্ত্রী তামারা শাইনের সাথে শিকাগোতে রুশ নাইটক্লাবে কাজ করতে থাকেন এবং নিউ ইয়র্কে অ্যাল জনসনের সাথে ব্রডওয়ে মঞ্চে অভিনয় করেন। তিনি তার স্ত্রী শাইন ব্রডওয়ে মঞ্চে ''মিরাকল অ্যাট ভের্ডুন''-এ কাজ করার পর চলচ্চিত্রে কাজ করার জন্য হলিউডে যান। ১৯৩২ সালে ''ওকে, আমেরিকা!'' চলচ্চিত্রে অনুল্লেখিত ভূমিকায় কাজের মাধ্যমে তার বড় পর্দায় অভিষেক হয়। তিনি ১৯৩৫ সাল পর্যন্ত আরও কয়েকটি চলচ্চিত্রে অনুল্লেখিত ভূমিকায় কাজ করেন। ১৯৩৫ সালে তিনি ''দ্য লাইভস্‌ অব বেঙ্গল ল্যান্সার'' চলচ্চিত্রে পার্শ্ব ভূমিকায় অভিনয় করে প্রথম সফলতা অর্জন করেন। একই বছর তিনি ক্লার্ক গেবল, ওয়ালেস বিরি, জিন হার্লো, রোজালিন্ড রাসেল রবার্ট বেঞ্চলির সাথে মহাকাব্যিক ''চায়না সিজ'' এবং পল মুনির সাথে ''ব্ল্যাক ফিউরি'' চলচ্চিত্রে অভিনয় করেন। ১৯৩৬ সালে তিনি ''দ্য জেনারেল ডায়েড অ্যাট ডন'' নাম ভূমিকায় অভিনয় করেন। এই কাজের জন্য তিনি তার প্রথম শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। একই বছর ''অ্যান্থনি অ্যাডভার্স'' ছবিতে কার্লো সিবো চরিত্র, ১৯৩৭ সালে আইরিন ডান র‍্যান্ডলফ স্কটের সাথে সঙ্গীতধর্মী ''হাই, ওয়াইড, অ্যান্ড হ্যান্ডসাম'' চলচ্চিত্রে জো ভ্যারিজ চরিত্র এবং ১৯৩৮ সালে অ্যানা মে ওংয়ের সাথে নোয়া চলচ্চিত্র ''ডেঞ্জারাস টু নো''-এ স্টিভেন রেকা চরিত্র তার কয়েকটি সফল কাজের মধ্যে অন্যতম। ১৯৩৭ সালে তিনি জুল ভার্ন রচিত ''মাইকেল স্ত্রগভ'' উপন্যাস অবলম্বনে নির্মিত ''দ্য সোলজার অ্যান্ড দ্য লেডি'' ছবিতে একজন তাতারীয় বিপ্লবী চরিত্রে অভিনয় করেন। ''দ্য নিউ ইয়র্ক টাইমস''-এ এক পর্যালোচনায় ফ্র্যাংক এস. নাজেন্ট তার অভিনয় সম্পর্কে লিখেন, "তিনি দুর্বৃত্ত ভূমিকায় এমন ছিলেন যে দর্শকেরাও তার প্রশংসা করতে বাধ্য হয়েছে।" ১৯৪৩ সালে গ্যারি কুপার ইংরিদ বারিমানের সাথে ''ফর হুম দ্য বেল টোলস'' ছবিতে অভিনয় করে তিনি দ্বিতীয়বারের মত শ্রেষ্ঠ পার্শ্ব অভিনেতা বিভাগে একাডেমি পুরস্কারে মনোনীত হন এবং সেরা পার্শ্ব চলচ্চিত্র অভিনেতা বিভাগে গোল্ডেন গ্লোব পুরস্কার অর্জন করেন। তিনিই সেরা পার্শ্ব চলচ্চিত্র অভিনেতা বিভাগে প্রথমবার গোল্ডেন গ্লোব লাভ করেন। ===মৃত্যু=== তামিরভ ক্যান্সারে আক্রান্ত হয়ে ১৯৭২ সালের ১৭ই সেপ্টেম্বর ৭২ বছয় বয়সে মৃত্যুবরণ করেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা বংশোদ্ভূত মার্কিন ব্যক্তি মার্কিন অভিনেতা ক্যান্সারে মৃত্যু অভিনেতা চলচ্চিত্র অভিনেতা মঞ্চ অভিনেতা যুক্তরাষ্ট্রে রুশ অভিবাসী যুক্তরাষ্ট্রে সোভিয়েত অভিবাসী গ্লোব পুরস্কার (সেরা পার্শ্ব অভিনেতা চলচ্চিত্র) বিজয়ী
'''জেরাল্ড প্যাট্রিক ডেসমন্ড হার্টিগান''' (; জন্ম: ৩০ ডিসেম্বর, ১৮৮৪ মৃত্যু: জানুয়ারি, ১৯৫৫) কেপ প্রদেশের কিং উইলিয়ামস টাউনে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯১২ থেকে ১৯১৪ সময়কালে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে বর্ডার দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। ডানহাতে ব্যাটিংয়ের পাশাপাশি ডানহাতে ফাস্ট-মিডিয়াম বোলিংয়ে পারদর্শী ছিলেন '''জেরাল্ড হার্টিগান'''। == প্রথম-শ্রেণীর ক্রিকেট == ১৯০৩-০৪ মৌসুম থেকে ১৯২৬-২৭ মৌসুম পর্যন্ত জেরাল্ড হার্টিগানের প্রথম-শ্রেণীর খেলোয়াড়ী জীবন চলমান ছিল। ১৯০৩ থেকে ১৯২৭ সালে কারি কাপে ডানহাতি ফাস্ট-মিডিয়াম বোলার ডানহাতি ব্যাটসম্যান জেরাল্ড হার্টিগানের প্রথম-শ্রেণীর ক্রিকেট জীবন শুরু হয় বর্ডার দলে খেলার মাধ্যমে। ৯২টি উইকেট লাভসহ তিনটি সেঞ্চুরি করেছেন তিনি। ১৯১০-১১ মৌসুমে ইস্টার্ন প্রভিন্সের বিপক্ষে ব্যক্তিগত সেরা ১৭৬ রান সংগ্রহ করেছিলেন তিনি। == টেস্ট ক্রিকেট == সমগ্র খেলোয়াড়ী জীবনে পাঁচটিমাত্র টেস্টে অংশগ্রহণ করেছেন জেরাল্ড হার্টিগান। ২৭ মে, ১৯১২ তারিখে ম্যানচেস্টারে অস্ট্রেলিয়ার বিপক্ষে টেস্ট ক্রিকেটে অভিষেক ঘটে তার। জানুয়ারি, ১৯১৪ তারিখে জোহেন্সবার্গে সফরকারী ইংল্যান্ড দলের বিপক্ষে সর্বশেষ টেস্টে অংশ নেন তিনি। ১৯১২ সালে ত্রি-দেশীয় প্রতিযোগিতায় অংশগ্রহণের লক্ষ্যে ইংল্যান্ড গমন করেন। তবে, তিনি প্রতিযোগিতায় দুই টেস্টে অংশ নিয়েছিলেন। সফরে সর্বমোট বারোটি খেলায় অংশ নেন। ডিপ অঞ্চলে ফিল্ডিং করাকালীন গুরুতর আঘাত পান। ১৯১৩-১৪ মৌসুমে জেডব্লিউএইচটি ডগলাসের নেতৃত্বে ইংল্যান্ড দল দক্ষিণ আফ্রিকা গমনে আসে। সিরিজের প্রথম তিন টেস্টে তার অংশগ্রহণ ছিল। জোহেন্সবার্গের দ্বিতীয় টেস্টের প্রথম ইনিংসে ৫১ রান তুলে দলের শীর্ষস্থানীয় ব্যাটসম্যানরূপে আবির্ভূত হন। == ব্যক্তিগত জীবন == ক্রিকেটের পাশাপাশি ফুটবল খেলায়ও সিদ্ধহস্তের পরিচয় দিয়েছেন। দক্ষিণ আফ্রিকার পক্ষে জাতীয় পর্যায়ে ছয়টি খেলায় অংশ নিয়েছিলেন জেরাল্ড হার্টিগান। জানুয়ারি, ১৯৫৫ তারিখে ৭১ বছর বয়সে নাটালের ডারবান এলাকার হাসপাতালে জেরাল্ড হার্টিগানের দেহাবসান ঘটে। == তথ্যসূত্র == == আরও দেখুন == জেন বালাস্কাস বোনর মিডলটন সানফয়েল সিরিজ ১৯১২ ত্রি-দেশীয় প্রতিযোগিতা দক্ষিণ আফ্রিকান টেস্ট ক্রিকেটারদের তালিকা == বহিঃসংযোগ == জন্ম মৃত্যু আফ্রিকান ক্রিকেটার আফ্রিকার টেস্ট ক্রিকেটার ক্রিকেটার বিষয়শ্রেণী:কিং উইলিয়ামস টাউনের আফ্রিকান ফুটবলার
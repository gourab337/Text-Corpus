'''লস প্রেমিওস''' () বা '''বিজয়ী''' প্রখ্যাত আর্জেন্টাইন সাহিত্যিক হুলিও কোর্তাজারের একটি জনপ্রিয় উপন্যাস। মূল উপন্যাসটি স্প্যানিশ ভাষায় ১৯৬০ সালে প্রথম প্রকাশিত হয়। পরবর্তীতে উপন্যাসটি এলাইন কেরিগান কর্তৃক ইংরেজিতে অনূদিত হয়। == কাহিনী সংক্ষেপ == বুয়েনোস আইরেস শহরের বিভিন্ন পেশার কয়েকজন মানুষ একটা লটারি জেতে। পুরস্কার হিসেবে তারা একটা রহস্যময় বিলাসবহুল জাহাজে ভ্রমণের সুযোগ পায়। তারা কিভাবে, কোথায় যাচ্ছে সে ব্যাপারে তাদেরকে বিন্দুমাত্র ধারণা দেওয়া হয় না। রাতের আঁধারে এক জনপ্রিয় কাফে থেকে তাদের সবাইকে তুলে নেওয়া হয় সেই জাহাজে। অজানার উদ্দেশ্যে রহস্যময় যাত্রা শুরু হয়। যাত্রীরা প্রথম ধাক্কাটা পায় জাহাজ থামার কয়েক ঘণ্টার মধ্যে। তাদের জানানো হয়, জাহাজের ক্রুদের মধ্যে এক মারাত্মক রোগ ছড়িয়ে পড়েছে। রোগ ছড়িয়ে পড়ার দোহাই দিয়ে যাত্রীদের একটা আলাদা কামরায় বন্দী করে রাখা হয়। সময়ের সাথে সাথে তাদের মধ্যে সন্দেহ আর অবিশ্বাস মাথাচাড়া দিয়ে ওঠে। অনিশ্চয়তার মধ্যে তাদের অতীত আর ভবিষ্যৎ নিয়ে কথা বলে সময় কাটাতে থাকে লটারি বিজয়ীরা। তাদের জীবনের সমস্ত গোপন ঘটনা আর ইচ্ছেগুলো একে অপরের সাথে লেনদেন করে তারা। বন্দী যাত্রীদের মধ্যে খুব কম সময়ে দুটো দলের সৃষ্টি হয়। একদল চায়- ক্রুদের সাথে সংঘাতের মাধ্যমে মুক্তি, আরেকদল তাদের বন্দী অবস্থা মেনে নেয়। দুই দল এক অবশ্যম্ভাবী আর অর্থহীন সংঘাতে মেতে ওঠে। উপন্যাস উপন্যাস কোর্তাজারের উপন্যাস এয়ারেসের সেট উপন্যাস উপন্যাস
'''তরণী দেবনাথ''' (ইংরেজি: Tarani Debnath) (জন্ম: ১৯৪০- মৃত্যু-১৯ মে ১৯৬১) ১৯৬১ সালে ভারতের বরাক উপত্যকায় বাংলা ভাষা আন্দোলনের একজন শহীদ। ১৯ মে ১৯৬১ সালে শিলচরের তারাপুর রেলওয়ে স্টেশনে (বর্তমানে শিলচর রেলওয়ে স্টেশন) পুলিশের গুলিতে নিহত হন তিনি। ==ভাষা আন্দোলনে অংশগ্রহণ এবং মৃত্যুবরণ== ১৯৬১ সালে আসামে বরাক উপত্যকায় বাঙালীদের ওপরে সরকারী ভাষা হিসাবে অসমীয়া ভাষা চাপিয়ে দেওয়ার বিরুদ্ধে প্রতিবাদ শুরু হয়। তরণী ১৯৬১ সালের ১৯শে মে সত্যাগ্রহী হিসেবে শিলচরে রেলওয়ে স্টেশনে হরতাল আন্দোলনে অংশগ্রহণ করেছিলেন। ১৯ মে সকালে হরতাল রেল অবরোধ কর্মসূচী শান্তিপূর্ণভাবে সমাধা হয়। যদিও অবস্থানের সময়সূচী ছিল সকাল ৬টা থেকে সন্ধ্যা ৬টা, কিন্তু শেষ ট্রেনটি ছিল বিকেল ৪টা নাগাদ, যার পড়ে গণ অবস্থান স্বভাবতই শিথিল হয়ে যাওয়ার কথা। কিন্তু দুপুরের পর থেকেই অসম রাইফেল্‌সের জওয়ানরা জায়গাটাকে ঘিরে ফেলতে শুরু করে। বেলা ২-৩৫ নাগাদ বিনা প্ররোচনায় তারা অবস্থানকারী ছাত্রছাত্রীদের নির্মমভাবে লাঠি বন্দুকের কুঁদো দিয়ে পেটাতে থাকে। এলোপাথারি লাঠিচার্জে অবস্থানকারী জনতা ছত্রভঙ্গ হয়ে যায় হয়ে যে যেদিকে পারে পালাতে থাকে। এরপর সাত মিনিটের ভিতর তারা ১৭ রাউণ্ড গুলি আন্দোলনকারীদের লক্ষ্য করে চালায়। এতে তরণী গুলিবিদ্ধ হন এবং অন্যান্য আহতদের সাথে শিলচর সিভিল হাসপাতালে নিয়ে যাওয়া হলে তাকে মৃত ঘোষণা করা হয়। == আরও দেখুন == বরাক উপত্যকার বাংলা ভাষার আন্দোলন। == তথ্যসূত্র == == বহিঃসংযোগ == জন্ম মৃত্যু জেলার ব্যক্তি ভাষা শহীদ হিন্দু
ফ্রান্সের প্যারিস বিশ্ববিদ্যালয়ে "ডক্টর" পদবীধারীদের বৈঠক (১৬শ শতকের অণুচিত্র) কোনও বিশ্ববিদ্যালয় বা উচ্চশিক্ষা প্রতিষ্ঠানের কোনও শিক্ষার্থী নির্দিষ্ট মেয়াদের জন্য সুপ্রতিষ্ঠিত শিক্ষাক্রম সাফল্যের সাথে সম্পূর্ণ করলে তাকে যে শিক্ষাগত যোগ্যতাসূচক উপাধি প্রদান করা হয়, তাকে উপাধি''' বলে। ইংরেজি পরিভাষায় এগুলিকে "ডিগ্রি" বা "অ্যাকাডেমিক ডিগ্রি" বলা হয়। উপাধিগুলি সাধারণত তিনটি স্তরে দেওয়া হয়: স্নাতক, স্নাতকোত্তর ডক্টরেট ("শিক্ষক" বা "বিদ্বান" অর্থে)। স্নাতক শিক্ষাস্তর (৩ বা বছর মেয়াদী) সফলভাবে সম্পন্ন করলে স্নাতক উপাধি (ইংরেজিতে ব্যাচেলর্স ডিগ্রি) প্রদান করা হয়। এর পরে থেকে বছর স্নাতকোত্তর পর্যায়ে বিভিন্ন কোর্সে পড়াশোনা শেষ করে পরীক্ষায় উত্তীর্ণ হলে কিংবা কোনও গবেষণাকর্ম সম্পাদন করলে স্নাতকোত্তর উপাধি (ইংরেজিতে মাস্টার্স ডিগ্রি) প্রদান করা হয়। সবশেষে উচ্চতর পর্যায়ের শিক্ষার্থীরা ডক্টরেট শিক্ষাক্রমে দীর্ঘ সময় ধরে অধ্যয়ন শেষে মৌলিক গবেষণাকর্ম সম্পাদন করার প্রেক্ষিতে ডক্টরেট উপাধি (ইংরেজিতে ডক্টর অফ ফিলসফি) লাভ করতে পারে; ডক্টর হল উচ্চশিক্ষায়তনে প্রদত্ত সর্বোচ্চ উপাধি, যা মূল অর্থে জ্ঞানের কোনও নির্দিষ্ট ক্ষেত্রে পূর্ণাঙ্গ জ্ঞানের অধিকারী এবং ভবিষ্যৎ শিক্ষক হবার যোগ্যতার পরিচায়ক। এছাড়া বুনিয়াদি শিক্ষাক্রম সম্পূর্ণ করলে বুনিয়াদি উপাধি (ইংরেজিতে ফাউন্ডেশন ডিগ্রি) বা সহযোগী উপাধি (ইংরেজিতে অ্যাসোসিয়েট ডিগ্রি, মূলত মার্কিন কমিউনিটি কলেজগুলিতে বছরের উচ্চশিক্ষাক্রম সমাপ্তিসূচক উপাধি) প্রদান করা হয়। অনেক সময় কোনও কোনও কোনও ব্যক্তিকে সম্মানসূচক উপাধি, যেমন সম্মানসূচক ডি. লিট. (ডক্টর অফ লেটার্স, "মানববিদ্যায় উচ্চতর ডক্টরেট উপাধি") প্রদান করে থাকে। পাশ্চাত্যের উচ্চশিক্ষা প্রতিষ্ঠানগুলি ১২শ শতক থেকে উপাধি প্রদান করে আসছে। ইতালির বোলোনিয়া বিশ্ববিদ্যালয় ছিল ডক্টর উপাধি প্রদানকারী প্রধান উচ্চশিক্ষা প্রতিষ্ঠান। অন্যদিকে ফ্রান্সে মাস্টার উপাধিটি বেশি প্রচলিত ছিল। ইউরোপে মধ্যযুগে শিক্ষক হবার লক্ষ্যে প্রয়োজনীয় মাস্টার বা ডক্টর সনদ লাভ করার আগে মধ্যবর্তী দুইটি ধাপ বাকালরিয়েট এবং লিসেনশিয়েট-কে নির্দেশ করার জন্য "ডিগ্রি" (অর্থাৎ "মাত্রা") পরিভাষাটি ব্যবহার করা হত। ডক্টর মাস্টার উপাধি দুইটির মধ্যে আদিতে তেমন কোনও পার্থক্য ছিল না। কলাবিদ্যা বা ব্যাকরণ বিষয়ে সনদপ্রাপ্ত পণ্ডিতকে মাস্টার বলা হত, অন্যদিকে দর্শন, ধর্মতত্ত্ব, চিকিৎসাশাস্ত্র আইনশাস্ত্রে সনদপ্রাপ্ত পণ্ডিতকে ডক্টর বলা হত। পরবর্তীতে ধীরে ধীরে (বিশেষত জার্মানিতে) ডক্টর উপাধিটিকে উচ্চতর উপাধি বা পদবী হিসেবে স্বীকৃতি দেওয়া শুরু হয়, এবং এই প্রথাটিই আজ পর্যন্ত প্রচলিত। একই সময়ে খ্রিস্টান ধর্মরাজ পোপ কিংবা কোনও সম্রাট কখনও কখনও সম্মানসূচক উপাধি বা ডিগ্রি প্রদান করতেন। ==তথ্যসূত্র== উপাধি
'''ক্যাসকেডিং স্টাইল শীটস''' (, সংক্ষেপে '''সিএসএস''') হল একটি স্টাইল শীট ভাষা যা এইচটিএমএলের মত মার্কআপ ভাষায় লিখিত ডকুমেন্ট কীভাবে উপস্থাপিত হবে তা বর্ণনা করতে ব্যবহৃত হয়। এইচটিএমএল জাভাস্ক্রিপ্টের সাথে সিএসএস হল ওয়ার্ল্ড ওয়াইড ওয়েবের ভিত্তি প্রযুক্তি। সিএসএস এমনভাবে তৈরি করা হয়েছে যাতে ওয়েবের মূল বিষয়বস্তু থেকে বিন্যাস, রং, ফ্রন্ট ইত্যাদি পৃথকভাবে নির্ধারণ করা যায়। এই পৃথকীকরণ ওয়েব ডেভেলপারদেরকে বেশ কিছু সুবিধা দেয়। কারণ অনেকগুলো ওয়েবপেজের বিন্যাস, রং ইত্যাদি পৃথক .css ফাইল দ্বারা নির্ধারণ করা যায়। এতে জটিলতা কমে এবং একই বিষয়ের পুনরাবৃত্তি করতে হয় না। সিএসএস ব্যবহার করে একই মার্কআপ পাতাকে বিভিন্ন ডিভাইস ব্রাউজারে বিভিন্নভাবে উপস্থাপন করা যায়। ''ক্যাসকেডিং'' নামটি এসেছে নির্দিষ্ট অগ্রাধিকার পদ্ধতি থেকে যার মাধ্যমে নির্ধারিত হয় কোন নিয়ম প্রয়োগ হবে যদি একাধিক নিয়ম একটি নির্দিষ্ট উপাদানের সাথে মিলে যায়। সিএসএসের বিবরণীসমূহ ওয়ার্ল্ড ওয়াইড ওয়েব কনসোর্টিয়াম (W3C) কর্তৃক নিয়ন্ত্রিত হয়। ইন্টারনেট মিডিয়া টাইপ (এমআইএমই টাইপ) text/css সিএসএসের সাথে ব্যবহারের জন্য আরএফসি ২৩১৮ (মার্চ ১৯৯৮) কর্তৃক নিবন্ধিত। সিএসএস ফাইলের জন্য ডব্লিউথ্রীসির সিএসএস বৈধতা নির্ণয় সেবা রয়েছে। এইচটিএমএল ছাড়াও এক্সএইচটিএমএল, প্লেইন এক্সএমএল, এসভিজি এবং এক্সইউএল ইত্যাদি মার্কআপ ভাষায় সিএসএসের ব্যবহার সমর্থিত। ==গঠনবিন্যাস== সিএসএসে রয়েছে সহজ গঠনবিন্যাস এবং কিছু ইংরেজী শব্দ বিভিন্ন শৈলী বিশেষণগুলোর (style properties) নাম উল্লেখ করতে ব্যবহৃত হয়। একটি স্টাইল শীট নিয়মাবলীর (rule) একটি তালিকা নিয়ে গঠিত। প্রত্যেক নিয়ম এক বা একাধিক নির্বাচক (selector) ঘোষণা বিভাগ (declaration block) নিয়ে গঠিত। == তথ্যসূত্র == == বহিঃসংযোগ == শীট ভাষাসমূহ প্রোগ্রামিং ভাষাসমূহ ডিজাইন ওয়াইড ওয়েব কনসোর্টিয়াম মানদণ্ডসমূহ
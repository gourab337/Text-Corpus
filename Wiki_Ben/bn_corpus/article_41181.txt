'''ট্যাবি''' (বৈজ্ঞানিক নাম: ''Pseudergolis wedah (Kollar)'') এক প্রজাতির মাঝারী আকারের কালচে হলুদ-কমলা রঙের প্রজাপতি। এরা নিমফ্যালিডি পরিবারের সদস্য। == উপপ্রজাতি == ভারতে প্রাপ্ত ট্যাবির উপপ্রজাতিসমূহ হল- '' Pseudergolis wedah wedah'' Kollar, 1844 Himalayan Tabby == আকার == ট্যাবির প্রসারিত অবস্থায় ডানার আকার ৫৫-৬৫মিলিমিটার দৈর্ঘ্যের হয়। == বিস্তার == ভারতএর (হিমাচল প্রদেশ, উত্তরাঞ্চল) সিকিম থেকে আরুণাচল প্রদেশ, উত্তর-পূর্ব ভারত, নেপাল, ভূটান, বাংলাদেশ এবং মায়ানমার দেখা যায়। এপ্রিল থেকে ডিসেম্বর পর্যন্ত ৪০০ থেকে ২০০০ ফুট উচ্চতা অবধি এদের দর্শন মেলে। == বর্ণনা == পুরুষ এবং স্ত্রী ট্যাবি, উভয় নমুনাই অনুরূপ। '''ডানার উপরিপৃষ্ঠ'''এর রঙ সোনালী বাদামী। উভয় ডানারই সেলের মধ্যে আড়াআড়ি ভাবে চারটে করে কালো আঁকাবাকা তেরচা ভাবে অবস্থিত লম্বা দাগ বিদ্যমান। উভয় ডানার সেল এর অব্যবহিত পরেই ডিসকোসেলুলার অংশে একটি করে আঁকাবাকা কালো সুস্পষ্ট রেখা কোস্টার সামান্য নীচ থেকে শুরু হয়ে ডরসাম এর খানিক উপর পর্যন্ত উলম্বভাবে বিস্তৃত। উভয় ডানাতেই পোস্টডিসকাল অংশে অনুরূপ আরো একটি কালো আঁকাবাকা রেখা বিদ্যমান যা কোস্টার নীচ থেকে উতপন্ন হয়ে টর্নাস এর উপর পর্যন্ত বিস্তৃত। সাবটার্মিনাল কালো সরু আঁকাবাকা রেখাটি শীর্যভাগ এর কাছে কোস্টাল প্রান্তরেখা থেকে শুরু হয়ে টর্নাস পর্যন্ত বিস্তার লাভ করেছে। উভয় ডানাতেই পোস্টডিসকাল এবং সাব-টার্মিনাল রেখা দুটির মাঝে প্রতিটি ইন্টারস্পেসে একটি করে কালো ছোট ছোপ অথবা বিন্দু বর্তমান এবং একটি ধারাবাহিক ছোপ এর সারি গঠন করেছে। '''ডানার নিম্নপৃষ্ঠের''' রঙ হালকা চকোলেট বাদামী এবং বেগুনি চক্‌চক্‌ আভা যুক্ত। সামনের ডানার শীর্যভাগ চৌকো আকৃতির। == আচরণ == এদের সাধারনত ছোট ঝর্ণার ধারে পাওয়া যায়। ঝর্ণার ধারে পাথরের উপর ডানা মেলে অথবা মাটির কাছাকাছি নিচু পাতার উপর বসে এরা বিশ্রাম করে। পার্বত্য অঞ্চলে নদী ঝর্নার আশেপাশে এদের উড়তে দেখা যায়। এছাড়া মাংশাষী পশু এবং পাখির বিষ্ঠার উপর ভিজে ছোপ এর উপরও এদের বসতে দেখা যায়। == বৈশিষ্ট্য == === ডিম === স্ত্রী ট্যাবি পাতার নীচের পিঠে একটি করে ডিম পাড়ে। === শূককীট === ট্যাবির শুককীট সবুজ বর্নের হয় এবং এদের মাথাই কাঁটাযুক্ত শিং দেখা যায়। ==== আহার্য উদ্ভিদ ==== এই শূককীট ''Pipturus bicolor '' গাছের কচি পাতার রসালো অংশ আহার করে। === মূককীট === == চিত্রশালা == Image:Open wing position of Pseudergolis wedah Kollar, 1844 Tabby WLB DSC 8814.jpg == তথ্যসূত্র == == বহিঃসংযোগ == প্রজাপতি প্রাপ্ত নিমফ্যালিডি গোত্রের প্রজাপতি প্রাপ্ত নিমফ্যালিডি গোত্রের প্রজাপতি
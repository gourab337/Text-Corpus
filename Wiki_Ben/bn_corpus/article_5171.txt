'''ওরুজ্‌গন''' (ফার্সি এবং পশতু ভাষায়: اروزگان) আফগানিস্তানের ৩৪টি প্রদেশের একটি। প্রদেশটি দেশের প্রায় মধ্যভাগে অবস্থিত, তবে এটিকে দক্ষিণ আফগানিস্তানের অংশ হিসেবে মনে করা হয়। প্রদেশটিতে পশতু জনগোষ্ঠীর প্রভাব বেশি এবং এটি সাংস্কৃতিক গোত্রগতভাবে দক্ষিণের কান্দাহারের সাথে সম্পর্কিত। ২০০৪ সালের ২৮শে মার্চ ওরুজ্‌গন প্রদেশের উত্তরে কিছু অংশ নিয়ে দইকোন্দি নামের নতুন একটি প্রদেশ গঠন করা হয়, যার ফলে পশতুন জাতির লোকেরা ওরুজ্‌গনের সংখ্যাগরিষ্ঠ সম্প্রদায়ে পরিণত হয়। অন্যদিকে দইকোন্দিতে হাজার গোত্রের লোকদের আধিক্য বেশি। ২০০৬ সালের মে মাসে দইকোন্দি থেকে গিজাব জেলাটি আবার ওরুজ্‌গন প্রদেশে দিয়ে দেওয়া হয়। তালিবান নেতা মোল্লা মোহাম্মদ ওমর ওরুজ্‌গন প্রদেশের সিনগেসার গ্রামে জন্মগ্রহণ করেন। প্রদেশটিতে তালিবানদের উপস্থিতির কারণে এখানে কোন আন্তর্জাতিক সাহায্য সংস্থা বা বেসরকারী প্রতিষ্ঠানের স্থায়ী অফিস নেই। == তথ্যসূত্র == প্রদেশ
জেনারেল '''তপেশ্বর নারায়ণ রায়না''' (১৯২১ মে ১৯৮০) ভারতীয় সেনাবাহিনীর সেনাবাহিনী প্রধান ছিলেন। ১৯৭৫ সাল থেকে ১৯৭৮ সাল পর্যন্ত তিনি দায়িত্বে ছিলেন। অবসরের পর তিনি কানাডায় যান ভারতের রাষ্ট্রদূত হিসেবে। পদ্মভূষণ যেটি হচ্ছে ভারতের তৃতীয় সর্বোচ্চ বেসামরিক পদক তপেশ্বরকে দেওয়া হয়। ==পূর্ব জীবন== তপেশ্বর লুধিয়ানাতে অধ্যায়ন করেন যেখানে তার বাবা বি এন রায়না হেড পোস্টমাস্টার হিসেবে চাকরি করতেন। তপেশ্বর ম্যারি আঁতোয়া নামের এক ফরাসি নারীকে বিয়ে করেছিলেন, তারা বাচ্চা নেননি। ==সেনাতে তপেশ্বর== রায়না কুমাওন রেজিমেন্টের সৈনিক ছিলেন এবং দ্বিতীয় বিশ্বযুদ্ধে অংশ নিয়েছিলেন, ১৯৬২, '৬৫ এবং '৭১ সালের যুদ্ধতেও তার অবদান ছিলো। দ্বিতীয় বিশ্বযুদ্ধ চলাকালীন রায়না ছিলেন দ্বিতীয় লেফটেন্যান্ট, এই পদবীতে তিনি লড়াকু সৈনিকের ভূমিকায় অবতীর্ণ হন এবং গ্রেনেড বিস্ফোরণের আঘাতে তিনি তার একটি চোখ হারান, সেনাবাহিনীতে বাকীটা জীবন কৃত্রিম চোখ দিয়েই কাটিয়ে দেন তিনি। ১৯৬২ সালে চীনের সঙ্গে যুদ্ধের সময় রায়না ছিলেন ব্রিগেডিয়ার পদবীতে লাদাখ এলাকার একটি ব্রিগেডের অধিনায়ক, চীনের সঙ্গে যুদ্ধে বীরত্বপূর্ণ অবদানের জন্য রায়না মহাবীরচক্র পদক পান। এরপরেই রায়নাকে ৩৩তম কোরের ব্রিগেডিয়ার জেনারেল স্টাফ (বিজিএস) হিসেবে নিয়োগ দেয়া হয়। ১৯৭১ সালে রায়না লেফটেন্যান্ট জেনারেল পদবীতে পূর্ব পাকিস্তানে সামরিক অভিযান পরিচালনার জন্য ২য় কোরের অধিনায়কত্ব পান। এই যুদ্ধের জন্যই তাকে পদ্মভূষণ পদক দেয়া হয়। ১৯৭৩ সালের ২৭শে অক্টোবর পশ্চিম সেনা কমান্ডের অধিনায়ক হিসেবে নিয়োগ পান। ১৯৭৫ সালের জুন পূর্ণ জেনারেল পদবীতে সেনাপ্রধান হবার আগ পর্যন্ত তিনি পশ্চিম সেনা কমান্ডের অধিনায়ক ছিলেন। ==তথ্যসূত্র== জেনারেল জন্ম মৃত্যু
'''গণ শৌচাগার''' হল একটি ছোট কক্ষ বা এমন একটি ছোট ভবন যেখানে একটি বা দুইটি শৌচাগার (এবং প্রস্রাবাগারও থাকতে পারে) থাকে যা জনসাধারণ, বা গ্রাহক, বা কোন ব্যবসার কর্মচারীদের ব্যবহারের জন্য ব্যবহৃত হয়ে থাকে। গণ শৌচাগারে সাধারণত পুরুষ এবং মহিলাদের জন্য আলাদা কক্ষের সুবিধা থাকে। গণ শৌচাগারে শারীরিকভাবে চলাচলে অক্ষম ব্যক্তিদের জন্যও প্রবেশাধিকার রয়েছে। গণশৌচারগারগুলো ব্যবহার করার জন্য টাকা পরিশোধ করতে হয় বা বিনামূল্যেও ব্যবহার করতে পারেন। যেসব গণ শৌচাগারগুলো অর্থের বিনিময়ে পরিশোধ করতে হয় সেগুলোকে ভাড়া শৌচাগার এবং মাঝে মাঝে শৌচাগারগুলোতে মুদ্রা-চালিত ঘূর্ণায়মান দরজা থাকে, যেখানে মুদ্রা প্রবেশ করালেই দরজা খোলে। গন শৌচাগারগুলো স্থানীয় কৃর্তপক্ষ দ্বারা বা ব্যবসায়িক উদ্দেশ্যে নির্মিত হয়ে থাকে। এই স্থানগুলোতে পরিচালনার জন্য দারোয়ার বা তত্ত্বাবধায়ক থাকতেও পারে বা নাও থাকতে পারে। অনেক সংস্কৃতিতে, দারোয়ান বা তত্তাবধায়কদের বখশিশ দেয়ার রেওয়াজ রয়েছে, বিশেষ করে তখন যখন তারা ভালো সেবা প্রদান করে। সাধারণত বিদ্যালয়ে, অফিসে, কারখানায় এবং অন্যান্য কর্মক্ষেত্রে; যাদুঘরে, সিনেমায়, রেস্টুরেন্টে এবং বিনোদনের অন্যান্য জায়গাগুলোতে; রেলওয়ে স্টেশনে, ফিলিং স্টেশনে এবং ট্রেন উড়োজাহাজের মত গণপরিবহনের স্টেশনগুলোতে গন শৌচাগারগুলো পাওয়া যায়। ঘরের বাইরে অনুষ্ঠিত বড় বড় অনুষ্ঠানগুলোতে প্রায় সময় ভ্রাম্যমান শৌচাগার ব্যবহার করতে দেখা যায়। অনেক এশীয়, আফ্রিকীয় এবং মুসলিম দেশসমূহে, এমন শৌচাগার ব্যবহৃত হয়ে থাকে যা উবু হয়ে বসে ব্যবহার করতে হয়, কেননা এটি অধিক স্বাস্থ্যসম্মত বলে বিবেচিত হয়ে থাকে। ==পরিভাষা== বিভিন্ন ধরনের ইংরেজীতে গণ শৌচাগারের অনেক পরিচিত নাম রয়েছে। একটি অধিকতর আনুষ্ঠানিক বাগাড়াম্বর শব্দ হল "জনকল্যাণ", গিলফোর্ড জনকল্যাণ স্থান, যা স্থাপত্যগতভাবে মূল্যবার উদাহরণ। আমেরিকান ইংরেজীতে, রেস্টরুম (restroom) শব্দটি সাধারণত জনসাধারণ, বাণিজ্যিক বা কারখানার শ্রমিকদের স্বাস্থবিধি সুবিধাকে নির্দেশ করে। যাহোক, বর্তমানে বাথরুম (bathroom) শব্দটি সবচেয়ে বেশি ব্যবহৃত হয়। যুক্তরাজ্যের কিছু অংশে ওয়াশরুম শব্দটি "লন্ড্রি ঘর" (laundry room) বা "ইউটিলিটি ঘর" (utility room) হিসেবে ব্যবহৃত হয়ে থাকে। (কাপড় কাচার ঘর দেখুন, কাপড় কাচার জন্য একটি ঐতিহাসিক স্থান, যা স্ব-লন্ড্রী সেবার কাজের মতই )। আরেকটি সনাতন শব্দ হল “সর্বসাধারণের জন্য শৌচাগার” (comfort station)। কানাডীয় ইংরেজীতে, সর্বসাধারণের জন্য শৌচাগারকে সর্বদায় ওয়াশরুম হিসেবে বলা হয়ে থাকে। ডিপার্টমেন্টাল স্টোরগুলোতে পুরুষ এবং মহিলাদের শৌচাগার সাধারণত একসাথে এক জায়গায় থাকে না, এগুলোতে শুধুমাত্র “মহিলার শৌচাগার” বা “পুরুষের শৌচাগার” লেখা থাকে। শৌচাগার শব্দটি সাধারণত কক্ষের বদলে নিজ অর্থকেই নির্দেশ করে। ওয়াশরুম শব্দটি কখনো “ইউটিলিটি ঘর” বা “কাদামাটির ঘর” অর্থে ব্যবহৃত হয়নি। বাথরুম শব্দটি সাধারণত বাড়ির একটি কক্ষকে নির্দেশ করে যেখানে গোসল করার ব্যবস্থা থাকে। ব্রিটেন, অস্ট্রেলিয়া, হংকং, সিঙ্গাপুর এবং নিউজিল্যান্ডে “গণ শৌচাগার”, “গণ স্নানাগার” শব্দগুলো ব্যবহৃত হয়ে থাকে এবং আরো আনুষ্ঠানিকভাবে “গণ মূত্রাগার” শব্দটি ব্যবহৃত হয়ে থাকে। স্নানকক্ষ হচ্ছে এমন একটি কক্ষ যেখানে গোসল করার ব্যবস্থা রয়েছ, ওয়াশরুম হচ্ছে এমন একটি কক্ষ যেখানে হাতমুখ ধোঁয়ার ব্যবস্থা থাকে, এবং বিশ্রামকক্ষ হচ্ছে এমন একটি কক্ষ যেখানে মানুষ ক্লান্ত হয়ে বিশ্রামগ্রহণ করার জন্য আসে; একটি শৌচাগারে এদের মধ্যে কোনটির থাকা না থাকা আবশ্যকীয় নয়। গণ শৌচাগারগুলোতে সাধারণক “পুরষ” বা “মহিলা” প্রতীক থাকে বা শুধু পুরষ” বা “মহিলা” লেখা থাকে, এই শব্দগুলো কথ্য ভাষার জন্য ব্যবহৃত হয়ে থাকে। ব্রিটিশ শৌচাগার অ্যাসোসিয়েশন, বর্ষসেরা মূত্রাগার সম্মাননার পৃষ্ঠপোষক, এইসবগুলোকে একত্রে ঘর দূরবর্তী শৌচাগার হিসেবে নির্দেশ করেছে। যেসকল জায়গায় মুসলমানরা একত্রিত হয় (শুধুমাত্র মসজিদে নয়, মাদ্রাসা (বিদ্যালয়) এবং কিছু কাজের জায়গায়) সেখানে সাধারণ, পুরুষ-নারীদের জন্য আলাদা অজুর স্থান থাকে, কারণ ইসলামে সালাত আদায় করার আগে শরীরের অঙ্গ-প্রত্যঙ্গ পরিষ্কার পবিত্র হওয়া অত্যাবশকীয়। এই কক্ষগুলো সাধারণত শৌচাগারের পাশে অবস্থিত থাকে। ইসলামী স্বাস্থ্যসম্মত বিজ্ঞান এবং ইসলামী শৌচাগারবিধিতে শৌচাগার খুবই গুরুত্বপূর্ণ অংশ হিসেবে বিবেচিত হয়ে থাকে। ==ধরন== অনেক গণ শৌচাগারের ভবনগুলো ছোট এবং স্থায়ী হয়ে থাকে, সাধারণ রাস্তার পাশে অবস্থিত, কিন্তু মাঝে মাঝে অনেকগুলো রাস্তার পাশে থাকে না। ব্রিটেনে এখনো অনেকগুলো পুরাতন শৌচাগারের ভবন দেখা যায়, উদাহরণস্বরূপ, ভূতলস্থ শৌচাগার। এই পুরাতন শৌচাগারগুলোর পরিবর্তে, রাস্তার ধারে, বর্তমানে স্বয়ংক্রীয়, স্বয়ং পরিষ্কৃত শৌচাগার এসেছে। এই ধরনের শৌচাগারের একটি ব্র্যান্ড নাম হল সানিসেট, যা সর্বপ্রথম ফ্রান্সে জনপ্রিয়তা পায়। ==সমাজ এবং সংস্কৃতি== === ইউনিকোডে শৌচাগারের প্রতীক=== ইউনিকোডে গণ শৌচাগারের বেশ কয়েকটি প্রতীক রয়েছে। প্রতীক কোড নাম অর্থ ছবি U+1F6B9 পুরুষের প্রতীক পুরষের শৌচাগার 20px U+1F6BA মহিলার প্রতীক মহিলার শৌচাগার 20px U+1F6BB শৌচাগার নারীপুরষ উভয়ের ব্যবহার উপযোগী শৌচাগার 20px U+1F6BC শিশুর প্রতীক শিশুদের শৌচাগার 20px U+267F হুললচেয়োরের প্রতীক প্রতিবন্দীদের ব্যবহার উপযোগী শৌচাগার U+1F6BD শৌচাগার শৌচাগার U+1F14F চতুর্ভুজাকৃতির শৌচাগার ফ্লাশের সুবিধাসম্বলিত শৌচাগার U+1F6BE স্নানকক্ষ বা শৌচাগার ফ্লাশের সুবিধাসম্বলিত শৌচাগার U+1F6BF ঝরণা ঝরণা সুবিধাসম্বলিত শৌচাগার 20px U+1F6C0 গোসলখানা গোসলের সুবিধাসম্বলিত শৌচাগার U+1F6C1 বাথটাব বাথটাবের সুবিধাসম্বলিত শৌচাগার ''সূত্র:'' ==তথ্যসূত্র== বিষয়শ্রেণী:গণ শৌচাগার
'''লিন্ডা ডেনিস ব্লেয়ার''' (; জন্ম: ২২ জানুয়ারি ১৯৫৯) হলেন একজন মার্কিন অভিনেত্রী, চলচ্চিত্র প্রযোজক, প্রাণি অধিকারকর্মী। ব্লেয়ার দি এক্সরসিস্ট (১৯৭৩) চলচ্চিত্রে রিগ্যান চরিত্রে অভিনয়ের জন্য সর্বাধিক পরিচিত, এই কাজের জন্য তিনি সেরা পার্শ্ব অভিনেত্রী বিভাগে গোল্ডেন গ্লোব পুরস্কার অর্জন করেন এবং শ্রেষ্ঠ পার্শ্ব অভিনেত্রীর জন্য একাডেমি পুরস্কারের মনোনয়ন লাভ করেন। তিনি এই চরিত্রে পুনরায় ''এক্সরসিস্ট টু: দ্য হেরেটিক'' (১৯৭৭)-এ অভিনয় করে একটি স্যাটার্ন পুরস্কারের মনোনয়ন লাভ করেন। ব্লেয়ার পরবর্তী কালে কয়েকটি বিতর্কিত নাট্যধর্মী টেলিভিশন চলচ্চিত্রে অভিনয় করেন, তন্মধ্যে রয়েছে ''বর্ন ইনোসেন্ট'' (১৯৭৪) ''সারা টি. পোট্রেট অব টিনেজ অ্যালকোহলিক'' (১৯৭৫) এবং ১৯৭৯ সালে সঙ্গীতধর্মী ''রোলার বুগি'' চলচ্চিত্রে অভিনয় করে যৌন আবেদনের প্রতীক হিসেবে প্রতিষ্ঠা লাভ করেন। ১৯৮০-এর দশকে তিনি একাধিক ভীতিপ্রদ চলচ্চিত্রে অভিনয় করেন, তন্মধ্যে রয়েছে ''হেল নাইট'' (১৯৮১), জেল নাট্যধর্মী ''চেইনড হিট'' (১৯৮৩), এবং কাল্ট থ্রিলার ''স্যাভেজ স্ট্রিটস'' (১৯৮৪)। ১৯৯০-এর দশকে ব্লেয়ার কয়েকটি স্বাধীন চলচ্চিত্র বি-শ্রেণির চলচ্চিত্রে এবং টেলিভিশন নাটকে অভিনয় করেন। ২০০১ থেকে ২০০৩ সাল পর্যন্ত তিনি ফক্স চ্যানেলের পারিবারিক রিয়েলিটি ধারাবাহিক ''স্কেরিয়েস্ট প্লেসেস অন আর্থ''-এর উপস্থাপনা করেন এবং ২০০৬ সালে ধারাবাহিকে অতিথি ভূমিকায় অভিনয় করেন। ২০১০ থেকে ২০১২ সাল পর্যন্ত তিনি অ্যানিমেল প্লেনেটের ''পিট বস'' ধারাবাহিকে নিজের ভূমিকায় অভিনয় করেন। ==পুরস্কার মনোনয়ন== বছর পুরস্কার বিভাগ মনোনীত কর্ম ফলাফল ১৯৭৩ একাডেমি পুরস্কার শ্রেষ্ঠ পার্শ্ব অভিনেত্রী ''দি এক্সরসিস্ট'' ১৯৭৪ গোল্ডেন গ্লোব পুরস্কার সেরা পার্শ্ব অভিনেত্রী ''দি এক্সরসিস্ট'' ১৯৭৪ গোল্ডেন গ্লোব পুরস্কার বর্ষসেরা নবীন তারকা অভিনেত্রী ''দি এক্সরসিস্ট'' ১৯৭৮ স্যাটার্ন পুরস্কার শ্রেষ্ঠ অভিনেত্রী ''এক্সরসিস্ট টু: দ্য হেরেটিক'' ১৯৮২ গোল্ডেন রাসবেরি পুরস্কার সবচেয়ে বাজে অভিনেত্রী ''হেল নাইট'' ১৯৮৪ গোল্ডেন রাসবেরি পুরস্কার সবচেয়ে বাজে অভিনেত্রী ''চেইনড হিট'' ১৯৮৫ গোল্ডেন রাসবেরি পুরস্কার স্ক্রিম কুইন স্বয়ং ১৯৮৬ গোল্ডেন রাসবেরি পুরস্কার সবচেয়ে বাজে অভিনেত্রী ''নাইট পেট্রোল'', ''স্যাভেজ আইল্যান্ড'', ''স্যাভেজ স্ট্রিটস'' ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী চলচ্চিত্র অভিনেত্রী টেলিভিশন অভিনেত্রী শিশু অভিনেত্রী শিশু মডেল গ্লোব পুরস্কার (সেরা পার্শ্ব অভিনেত্রী চলচ্চিত্র) বিজয়ী
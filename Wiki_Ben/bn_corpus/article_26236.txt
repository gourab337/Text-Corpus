'''অ্যালান টার্নার''' (; জন্ম: ২৩ জুলাই, ১৯৫০) নিউ সাউথ ওয়েলস প্রদেশের ক্যাম্পারডাউন এলাকায় জন্মগ্রহণকারী প্রথিতযশা সাবেক অস্ট্রেলীয় আন্তর্জাতিক ক্রিকেটার। বামহাতি ব্যাটসম্যান হিসেবে অস্ট্রেলিয়া জাতীয় ক্রিকেট দলের হয়ে টেস্ট একদিনের আন্তর্জাতিকে খেলেছেন। ঘরোয়া ক্রিকেটে সফল হলেও আন্তর্জাতিক ক্রিকেট অঙ্গনে তিনি নিজেকে প্রতিষ্ঠিত করতে পারেননি। জনপ্রিয় ক্রিকেট লেখক পিটার হ্যানলোন তার সম্পর্কে মন্তব্য করেছেন যে, ''টার্নার ঐশ্বরিক প্রতিষ্ঠানের সাধারণ মানব ছিলেন''। == খেলোয়াড়ী জীবন == ক্রিকেট খেলায় সম্পৃক্ত হবার পূর্বে তিনি ব্রিটিশ আমেরিকান টোবাকো কোম্পানিতে কাজ করেন। ক্রিকেট খেলা থেকে অবসর নেয়ার পর অস্ট্রেলীয় ক্রিকেটের শীর্ষস্থানীয় সম্প্রচারক সংস্থা বেনসন এন্ড হেজেস কোম্পানির ম্যানেজার ছিলেন। ১৯৬৮ থেকে ১৯৭৮ সালে অবসর গ্রহণের পূর্ব-পর্যন্ত নিউ সাউথ ওয়েলস ক্রিকেট দলের প্রতিনিধিত্ব করেন। দলের ব্যাটিং উদ্বোধন করতে এসে সাড়ে সাত সহস্রাধিক রান সংগ্রহ করেন। ১৯৭৫ থেকে ১৯৭৭ সাল পর্যন্ত সংক্ষিপ্ত সময়ের জন্য অস্ট্রেলিয়া ক্রিকেট দলের হয়ে চৌদ্দটি টেস্ট ছয়টি একদিনের আন্তর্জাতিকে অংশ নেন। শেফিল্ড শিল্ডে বেশ ভাল ক্রীড়ানৈপুণ্য প্রদর্শন করায় তিনি ইংল্যান্ড নিউজিল্যান্ড সফরের জন্য মনোনীত হন। ১৯৭৫-৭৬ মৌসুমে সফরকারী ওয়েস্ট ইন্ডিজ দলের বিপক্ষে তিনি তার একমাত্র টেস্ট সেঞ্চুরিটি হাঁকিয়েছিলেন। == ইংল্যান্ড গমন, ১৯৭৫ == ১৯৭৫ সালে অ্যাশেজ সিরিজ খেলতে ইংল্যান্ড কানাডা গমনের জন্যে অস্ট্রেলিয়ার সদস্যরূপে মনোনীত হন। দল নির্বাচকমণ্ডলী ব্রুস লেয়ার্ডের অবদানকে অগ্রাহ্য করে প্রথম কাউন্টি খেলায় কেন্টের বিপক্ষে ১৫৬ রান তোলা অ্যালান টার্নার রিক ম্যাককস্কারকে দলে রাখে। সিদ্ধান্তকে সঠিক প্রতীয়মান করতে এজবাস্টনে সফরকারীরা ইনিংস ৮৫ রানের জয় তুলে নেয়। প্রথম ইনিংসে দলটি মাত্র ৩৫৯ রান তুললেও ইংল্যান্ড দুইবার ১০১ ১৭৩ রানে জয় পায়। সিরিজের বাদ-বাকী টেস্টগুলো ড্রয়ে পরিণত হলে অস্ট্রেলিয়া ১-০ ব্যবধানে অ্যাশেজ জয় করে। == ক্রিকেট বিশ্বকাপ, ১৯৭৫ == ১৯৭৫ সালের প্রথম ক্রিকেট বিশ্বকাপে শ্রীলঙ্কা ক্রিকেট দলের বিপক্ষে তিনি সেঞ্চুরি করেন। একদিনের আন্তর্জাতিকে এটিই ছিল যে-কোন অস্ট্রেলীয় খেলোয়াড়ের প্রথম সেঞ্চুরি করার কীর্তিগাঁথা। এছাড়াও খেলাটি টার্নারের দ্বিতীয় একদিনের আন্তর্জাতিকে অংশগ্রহণ। তিনি ১১৩ বলে ১০১ রান করেছিলেন। আউট হবার পূর্বে তিনি সতীর্থ রিক ম্যাককস্কারের সাথে ১৭৮ রানের জুটি গড়েন। তার এই ইনিংসে ৯টি চার একটি ছক্কার মার ছিল। চূড়ান্ত খেলা ২১ জুন, ১৯৭৫ তারিখ লর্ডসে অনুষ্ঠিত চূড়ান্ত খেলায় ওয়েস্ট ইন্ডিজের ২৯২ রানের লক্ষ্যমাত্রায় তার ৫৪ বলে ৪০ অস্ট্রেলীয় অধিনায়ক ইয়ান চ্যাপেলের ৯৩ বলে ৬২ রান সংগ্রহ করলেও ১৭ রানের ব্যবধানে পরাজয়ের ফলে প্রথম বিশ্বকাপের শিরোপা লাভ করা থেকে বঞ্চিত হয় অস্ট্রেলীয় দল। == তথ্যসূত্র == == আরও দেখুন == গ্যারি গিলমোর রস এডওয়ার্ডস ক্রিকেট বিশ্বকাপ ফাইনালের তালিকা অস্ট্রেলীয় টেস্ট ক্রিকেটারদের তালিকা অস্ট্রেলীয় একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার বিষয়শ্রেণী:নিউ সাউথ ওয়েলসের ক্রিকেটার
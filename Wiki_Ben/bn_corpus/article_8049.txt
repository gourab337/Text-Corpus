'''চার বর্ণ উপপাদ্য''' বলে, কোন তল যদি বিভিন্ন অঞ্চলে ভাগ করা থাকে তবে তাকে মাত্র চারটি রঙ ব্যবহার করে এমনভাবে আঁকা যায় যেন কোন দুইটি সংলগ্ন অঞ্চলের রঙ একই না হয়। এখানে সংলগ্ন বলতে একটি বিন্দুতে মিলিত হওয়াকে ধরা হয় না; কেবল যদি অঞ্চল দুইটি একটি রেখাংশে মিলিত হয় তবেই তাদের সংলগ্ন বলা হয়। আবার, দুইটি বিচ্ছিন্ন অঞ্চলকে একই অঞ্চল হিসাবে ধরা যাবে না, যদিও পৃথিবীর মানচিত্রে কিছু দেশ বিচ্ছিন্ন অঞ্চলে বিভক্ত, যেমন অ্যাঙ্গোলা। এই উপপাদ্যটি প্রথম উল্লেখযোগ্য উপপাদ্য যা কম্পিউটারের সাহায্যে প্রমাণ করা হয়েছে।
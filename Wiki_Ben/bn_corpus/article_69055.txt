() যা আলাদা শব্দ হিসেবে '''ব্রেইন স্টেম''' নামেও পরিচিত হচ্ছে মস্তিষ্কের পেছনের একটি অংশ যা শেষে সুষুম্নাকাণ্ড পর্যন্ত বিস্তৃত। ব্রেইনস্টেমকে মস্তিষ্কের গোড়া হিসেবে বিবেচনা করা যায়। এর অংশগুলোর মধ্যে রয়েছে মধ্য মস্তিষ্ক, পন্স, মেডুলা অবলংগাটা। কিছু ক্ষেত্রে অগ্রমস্তিষ্কের কডাল অংশের অন্তর্ভুক্ত ডাইএনসেফ্যালনও ব্রেইনস্টেমের অন্তর্গত হিসেবে ধরা হয়। ব্রেইনস্টেম থেকে করোটিকা স্নায়ুর মাধ্যমে মুখ ঘাড়ের অংশে মূল মোটর সংজ্ঞাবহ (সেনসরি) স্নায়ুগুলো বিস্তৃত। তেরো জোড়া করোটিকা স্নায়ুর মধ্যে দশ জোড়া (বা বারো জোড়া, যদি ডাইএনসেফ্যালন ব্রেইনস্টেমের অন্তর্ভুক্ত ধরা হয়) স্নায়ুর উৎপত্তি ব্রেইনস্টেম অংশে। এটি মস্তিষ্কের অত্যন্ত গুরুত্বপূর্ণ একটি অংশ, কারণ মস্তিষ্ক থেকে শরীরের অন্যান্য সকল অংশে মোটর সংজ্ঞাবহ স্নায়ুর সংযোগ ঘটে ব্রেইস্টেমের মধ্য দিয়ে। হৃৎপিণ্ড শ্বাস তন্ত্রের কার্যক্রম নিয়ন্ত্রণে ব্রেইনস্টেমের মুখ্য ভূমিকা রয়েছে। এটি কেন্দ্রীয় স্নায়ুতন্ত্রের নিয়ন্ত্রণের পাশাপাশি শরীরের চেতনা বজায় রাখা ঘুম চক্র নিয়ন্ত্রণেও অত্যাবশ্যক ভূমিকা পালন করে। ব্রেইনস্টেম শরীরের জীবনরক্ষাকারী বহু কার্যক্রমের নিয়ন্ত্রক, যার মধ্যে রয়েছে, হৃদস্পন্দন, শ্বাস-প্রশ্বাস গ্রহণ, ঘুম, খাদ্য গ্রহণ, ইত্যাদি। == তথ্যসূত্র == == বহিঃসংযোগ == তুলনামূলক স্নায়ুবিজ্ঞান উইকিঅভিধান এনআইএফ অনুসন্ধান নিউরোসায়েন্স তথ্য ফ্রেমওয়ার্কের মাধ্যমে ব্রেইনস্টেম
স্বর্ণ দিয়ে তৈরী গ্রীল '''গ্রিল''' হলো হিপ হপ সংস্কৃতিতে ব্যবহৃৎ একধরনের অলঙ্কার যা দাঁতে পরা হয় বা লাগানো হয়। গ্রিল সাধারণত সেইসব ধাতু দিয়ে বানানো হয় যেগুলো সহজেই অপসারণ করা যায়। ১৯৮০ সাল থেকে হিপ হপ শিল্পীরা গ্রিল ব্যবহার শুরু করেছে। ১৯৯০ সালে নিউ ইয়র্কের হিপ হপ সংস্কৃতিতে গ্রিলের ব্যবহারের পর থেকে এটি জনপ্রিয় হয়ে ওঠে, ২০০০ সালে দক্ষিণীয় হিপ হিপ এবং মূলধারার পপ সংস্কৃতিতে গ্রিল যুক্ত হবার পর এটি আরও অনেক বেশি জনপ্রিয় হয়ে ওঠে। যদিও ব্যবহারকারীগণ তাদের দাঁতের ইম্প্রেশনের জন্য গ্রিল লাগায়, তবুও দীর্ঘমেয়াদী গ্রিল গুলো দাঁতের জন্য নিরাপদ কিনা তা জানা যায়না। == বৈশিষ্ট্য এবং ব্যবহার জনমিতি == গ্রিল সাধারণত কিছু ধাতু দিয়ে তৈরী করা হয়া (প্রায়ই রূপা, সোনা অথবা প্লাটিনাম দিয়ে)। ধাতুগুলো অনেক সময় মূল্যবান পথর দিয়ে খচিত থাকে; এরা সধারণত অপসারণযোগ্য। তবে অনেকসময় গ্রিলগুলো দাঁতের সাথে স্থায়ীভাবে লেগে থাকে। স্বর্ণের গ্রিল গুলো ১০ ক্যারট থেকে ২৪ ক্যারট স্বর্ণ দিয়ে তৈরী হতে পারে। স্বর্ণ'র গ্রিলগুলোকে সাদাটে হলুদ, সাদা অথবা গোলাপী রঙের করা যায়। গ্রীল যেকোনো জায়গা থেকে ১০০ থেকে ১০০০ ডলারের মধ্যে ক্রয় করা যায়। গ্রিলের মূল্য নির্ভর করে কী ধাতু দিয়ে বানানো হয়েছে এবং কয়টি দাঁতে ব্যবহার করা হবে তার উপর। ২০০৬ সাল থেকে ১৮-৩৫ বছরের হিপ হপ শ্রোতা পুরুষরা প্রায়ই তাদের দাঁতে গ্রিল ব্যবহার করতো। একজন ভষ্যকার যুক্তি দিয়েছিলেন যে, গ্রিল কখনো মূলধারার পপ সঙ্গীতে এত জনপ্রিয় হয়ে উঠবেনা। যাই হোক, বর্তমানে নারী-পুরষের অনেকেই গ্রিল ব্যবহার করে থাকে। এমনকি যারা হিপ-হপ সংস্কৃতির কোনো সদস্য নয় তারাও গ্রিল ব্যবহার করে, যেমনঃ ম্যারিলিন ম্যানসন এবং বিলিংক-১৮২-এর ট্রাভিস বার্কার। অ্যাভেঞ্জড সেভেনফোল্ড ব্যান্ড এর অনেক সদস্যই বর্তমানে উন্নত গ্রিল ব্যবহার করে। "কামিং আনডান" নামক একটি ভিডিও গানে জনাথন ডেভিস এক জোড়া গ্রিল ব্যবহার করেছিল। চেজ ডেথ মেটাল ব্যান্ড ব্যন্ডের একজন ড্রামার ''মিলান মসকন''- মনে করেন, গ্রিল গুলো তার হিপ হপ গানের জন্য অনুপ্রেরণা। গ্রিল মূলধারার এবং নেটওয়ার্ক টেলিভিশনের নজর কেড়েছে ২০১২ সালের সামার অলিম্পিকে যখন সাঁতারু রায়ান লোচি আমেরিকান পতাকার পাথরের গ্রিল ডিজাইনের সাথে ছবি তুলেন। শেষ প্রতিযোগিতার পর থেকে রায়ান লোচি হীরকের গ্রিল ব্যবহার করে আসছেন। ==ইতিহাস== দাঁতে মায়ান তুরপুন কালো পাথরের টুকরোর সাথে রত্ন পরা একটি বহুদিনের হিপ হপ সংস্কৃতি। হিপ হপ শিল্পীরা ১৯৮০-এর দশক থেকেই গ্রিল ব্যবহার করা শুরু করেছে। নিউ ইয়র্কের এডি প্ল্যাইন যিনি এডির স্বর্ণের দাঁত কোম্পানির মালিক, তাকে মানষের মধ্যে গ্রিলের ঝোঁকের জন্য দায়ী করা যায়। হিপ হপ শিল্পী ফ্যাভর ফ্ল্যাভ-এর জন্য এডি প্ল্যাইন স্বর্ণের গ্রিল ক্যাপ বানাতো। পরবর্তীতে তিনি র‌্যাপার বা হিপ হপ শিল্পী বিগ ড্যাডি কেইন এবং কুল জি. র‌্যাপ এর জন্যও স্বর্ণের গ্রিল বানানো শুরু করেন। পরবর্তীতে এডি প্ল্যাইন আটলান্টাতে চলে যান। সেখানে গিয়ে তিনি আরও জনপ্রিয় হিপ হপ শিল্পীদের (আউটকাস্ট, গুডি মব, লুডাকরিস এবং লিল জন) জন্য গ্রিলের ডিজাইন করা শুরু করেন। স্লিক রিক, একজন বিখ্যাত লেখক যিনি গ্রিলের জনপ্রিয়তার জন্য অবদান রেখছেন। গ্রিল দক্ষিণ আমেরিকার কিছু এলাকায় যেমনঃ হিউস্টন এবং মেম্ফিসে অনেক জনপ্রিয়তা পেয়েছিল। এমনকি আমেরিকা ছেড়েও অন্যান্য জায়গায় গ্রিলের জনপ্রিয়তা বেড়ে ওঠে। ২০০০ সালে ডার্টি সাউথ র‌্যাপারস নামক একটি র‌্যাপ দলও গ্রিলের জনপ্রিয় হয়ে ওঠার ক্ষেত্রে ব্যাপক ভূমিকা পালন করে। এই সময় থেকে গ্রিল ক্রমান্বয়ে জনপ্রিয় হয়ে উঠতে শুরু করে। এর মধ্যে ২০০৫ সালে ''গ্রিলজ'' নামক একটি জনপ্রিয় একটি গানের শিল্পীদের সবাই একটি দাঁতে গ্রিল পরেছিল; গানটি খুব জনপ্রিয়ছিল। এছাড়াও পল ওয়াল এর গান গুলোতে সে গ্রিল পরতো। পল ওয়াল তার র‌্যাপ সঙ্গীত এবং গ্রিলের ব্যবসার জন্য জনপ্রিয় ছিল। ২০১০-এর দশকে গ্রীলের জনপ্রিয়তা বেড়ে যায় কারণ, ডলি কাহেন, ফ্রেঞ্চ গ্রিল নির্মাতা রিহানা, কারা ডেলিভিংনে, এবং রিটা ওরা'র জন্য কাস্টম ওরাল অলঙ্কার তৈরী করেছিলেন। ২০১৫ সালে ডিজে খালেদ "গোল্ড স্লাগস" নামক একটি গান তৈরী করেছিল যা গ্রিলের উপর ভিত্তি করেই তৈরী হয়েছিল। গোল্ড স্লাগস গ্রিলের মতোই ব্যবহার করা হয়। == বাজার প্রাপ্যতা == নিউ জার্সি'র এর একজন উদ্যোক্তা ব্রায়ান রবার্টস এক ধরনের গ্রিলের পরিবর্তিত সিরিজ সাশ্রয়ী দামে বিক্রি শুরু করেন। ব্রায়ানের এর এই পরিবর্তিত সিরিজটি ইন্টারনেট স্যান্সেশন হয়ে উঠেছে। তার সাশ্রয়ী দামে বিক্রিত গ্রিলের পরিবর্তিত সিরিজ প্রচুর প্রশংসা পায়। == উৎপাদন == অতিরিক্ত দামি গ্রিলগুলো চ্চিত্রে মতো দাঁতের ছাঁচের মতো করে তৈরী করা হয়। প্রথমদিকের গ্রিলগুলো খুব সহজে তুলে ফেলা যেতনা। তাই বর্তমানে দাঁতের ছাঁচের মতো করে দামি গ্রিল তৈরী করা হয়। আরো দামি গ্রিলের ক্ষেত্রে একজন ডেন্টিস্ট দাঁতের ছাঁচের মাপ নিয়ে নেয় অ্যালজিনেট-এর সাহায্যে। এলেজিনেট নেগেটিভ দ্বারা একটি বাদামি পাথরের সাহায্যে দাঁতের ছাঁচ তৈরী করা হয়। তারপর বাদামি পাথরটি গ্রিলগুলোকে দাঁতের সাথে লাগানোর জন্য ব্যবহার করা হয়। কম দামি গ্রিলের ক্ষেত্রে একজন অলঙ্কার দোকানদার ডেন্টাল পুট্যি-তে কামড়ানোর পর গ্রিল ক্রেতার দাঁতের ছাঁচ নেয়। এভাবে দোকানি নিজে নিজে একটি গ্রিল বানিয়ে দেয়। এরকম গ্রিলগুলো বেশি আরামদায়ক নয়। অনেক সময় স্বর্ণ দোকানদাররা কোনো লাইসেন্স ছাড়া এগুলো তৈরী করে বলে তাদের জরিমানা করতে হয়। == সমালোচনা এবং স্বাস্থ্য ঝুঁকি == পাথর খচিত গ্রিল ২০০৬ সালের জুন মাসের আমেরিকান ডেন্টাল এসোসিয়েশনের এক গবেষণা অনুসারে বলা হয়েছে দীর্ঘমেয়াদী গ্রিলগুলো নিরাপদ কিনা তার কোনো নিশ্চয়তা নেই। আমেরিকান ডেন্টাল এসোসিয়েশন অনুযযায়ী গ্রীলগুলো যদি ভালো করে দাঁতে লাগে এবং থেমে থেমে ব্যবহার করা হয় তবে ব্যবহারকারীগণের দাঁতের ঝঁকি কম থাকে। বেজ মেটাল দিয়ে তৈরী গ্রিলগুলো মানুষের জ্বালাতন এবং এলার্জির কারণ হতে পারে। কোনো গ্রিলে যদি ব্যাক্টেরিয়া থাকে এবং গ্রিলটি যদি দীর্ঘদিন ব্যবহার করা হয় তবে দাঁতের ক্ষয়, মাড়ির রোগ এবং হাড়ের ক্ষয় পর্যন্ত হতে পারে। আলাবামা, জর্জিয়া এনং টেক্সাসে স্বাস্থ ঝুঁকি এবং পীড়াদায়ক হবার কারণে গ্রিল ব্যবহার নিষিদ্ধ করা হয়েছে। অন্যান্য হিপ হপ ফ্যাশনের মতো গ্রিলও সমালোচিত হয়ে আসছে। কিছু ভাষ্যকার এর নিন্দা করছে কারণ এর দাম অনেক, এটি অনেক জাঁকালো এবং গ্রিল প্রদর্শনীর জন্যে গরীব যুবকরাও প্রচুর মূল্য খরচ করে এটি ব্যবহার করছে যার ফলে পরিবারে আর্থিক সমস্যা দেখা যাচ্ছে। == তথ্যসূত্র == ফ্যাশন প্রকারভেদ
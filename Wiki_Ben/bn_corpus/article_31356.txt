'''কলকাতা প্রমাণ সময়''' ছিল ১৮৮৪ সালে ব্রিটিশ ভারতে চালু হওয়া ভারতের দুটি সময় অঞ্চলের একটি। মার্কিন যুক্তরাষ্ট্রের রাজধানী ওয়াশিংটন ডি. সি. শহরে অনুষ্ঠিত আন্তর্জাতিক দ্রাঘিমারেখা সম্মেলনে এই অঞ্চলটি স্থাপিত হয়। এই সম্মেলনে স্থির হয়েছিল যে ভারতে দুটি সময় অঞ্চল গঠিত হবে। একটি হবে কলকাতা (৯০ ডিগ্রি পূর্ব দ্রাঘিমারেখা) অন্যটি হবে বোম্বাই (বর্তমান মুম্বই, ৭৫ ডিগ্রি পূর্ব দ্রাঘিমারেখা)। কলকাতা প্রমাণ সময় ভারতীয় প্রমাণ সময়ের চেয়ে চব্বিশ মিনিট এবং বোম্বাই প্রমাণ সময়ের চেয়ে এক ঘণ্টা তিন মিনিট এগিয়ে ছিল। মাদ্রাজ প্রমাণ সময়ের চেয়ে এটি বত্রিশ মিনিট কুড়ি সেকেণ্ড এগিয়ে ছিল। ১৯০৬ সালের জানুয়ারি ভারতীয় প্রমাণ সময় চালু হলেও কলকাতা প্রমাণ সময় কার্যকর থেকেই যায়। ১৯৪৮ সালে ভারতীয় প্রমাণ সময়ের স্বার্থে এই কলকাতা প্রমাণ সময় পরিত্যক্ত হয়। ব্রিটিশ ভারতে ঊনবিংশ শতাব্দীর শেষাংশে কলকাতা প্রমাণ সময় বিশেষ প্রভাবশালী ছিল। এই সময় ধরেই মহাজাগতিক ভৌগোলিক ঘটনাবলি নথিভুক্ত করা হত। কথিত আছে, লিটন স্ট্র্যাচের কাকা উইলিয়াম স্ট্রাচে একবার কলকাতায় এসেছিলেন এবং জীবনের বাকি ছাপ্পান্ন বছর তিনি নিজের ঘড়িটিকে কলকাতা প্রমাণ সময়ের সঙ্গে মিলিয়ে রাখতেন। জেমস ক্ল্যাভেল তার ''কিং র‍্যাট'' উপন্যাসে দেখিয়েছেন "কলকাতা প্রমাণ সময়" ধরে খবর সম্প্রচারিত হচ্ছে। ==আরও দেখুন== বোম্বাই প্রমাণ সময় মাদ্রাজ প্রমাণ সময় পোর্ট ব্লেয়ার গড় সময় ভারতীয় প্রমাণ সময় ==পাদটীকা== সময় অঞ্চল অঞ্চল
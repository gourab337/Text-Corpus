'''ঘায়া অলিভেইরা''' হলেন তিউনিসিয়ায় জন্ম নেওয়া এক পেস্ট্রি রন্ধনশিল্পী, যিনি নিউইয়র্কের ড্যানিয়েল রেস্তোরাঁয় কাজ করেন। তিনি ২০১৭ সালে জেমস বিয়ার্ড ফাউন্ডেশন পুরস্কার লাভ করেন। ==জীবনী== ঘায়া অলিভেইরা তিউনিসিয়ায় জন্মেছিলেন। তার দাদির রান্না তার মনে গভীরভাবে আলোকপাত করেছিল। তার দাদির কাস্টার্ড বানানোর কথা তার বিশেষভাবে মনে আছে, যেটি রমযান মাসে অউর্তা (এক ধরনের তিউনিসীয় খাবার) তৈরিতে ব্যবহৃত হত। তিনি স্থানীয় একটি বিশ্ববিদ্যালয় থেকে অর্থনীতিতে স্নাতক হন এবং তিউনিসের একটি ব্যাংকে কর্মজীবন শুরু করেন। তার বোন অসুস্থ হলে তিনি তার পাশে থাকার জন্য নিউইয়র্ক গমন করেন। তার তিউনিসীয় সনদ যুক্তরাষ্ট্রে কাজে না আসলে তিনি একজন ব্যালে নৃত্যশিল্পী হিসেবে নিজেকে নিয়োজিত করেন। এরপ্প্র একে একে বহু পেশা বদলান। এদিকে অলিভেইরার বোন মারা গেলে তার সন্তানের দায়িত্ব পড়ে তার ঘাড়ে। তিনি এরপর ডোমিঙ্গো রেস্তোরাঁয় পেস্ট্রি রন্ধনশিল্পীর চাকরি নেন। রেস্তোরাঁটি বন্ধ হতে গেলে তিনি ক্যাফে বৌলুদে নিজের জীবন বৃত্তান্ত পাঠান। সেখানে ২০০১ সালে পেস্ট্রি রন্ধনশিল্প বিভাগের জুনিয়র মেম্বার হিসেবে যোগ দেন। ২০০৭ সালে তিনি রেস্তোরাঁর মালিকের মালিকানাধীন বার বৌলুদে এক্সিকিউটিভ পেস্ট্রি রন্ধনশিল্পী হিসেবে নিযুক্ত হন। ২০১২ সালে মালিক ড্যানিয়েল বলৌদ 'বৌলুদ সুদ' নামে আরেকটি রেস্তোরাঁ খুললে তিনি সেটার সাথে যুক্ত হন। ড্যানিয়েল বৌলুদ ২০১৩ সালে ঘোষণা দেন যে,তার রেস্তোরাঁ ড্যানিয়েলে অলিভেইরা নতুন পেস্ট্রি রন্ধনশিল্পী হিসেবে যোগ দিবে। তিনি অলিভেইরা সম্পর্কে বলেছিলেন, "সে রন্ধনশিল্পে বিরল প্রতিভার অধিকারী, যা দিন দিন বাড়ছে এবং নতুন কিছু উদ্ভাবনে অবদান রাখছেল, এবং ধরনের রন্ধনশিল্পীকে আমি আমার রেস্তোরাঁর হাল ধরার জন্য খুঁজে থাকি।" ==পুরস্কার== 'রন্ধনজগতের অস্কার' বলে অভিহিত জেমস বিয়ার্ড ফাউন্ডেশন পুরস্কারের জন্য তিনি ২০১২, ২০১৫ ২০১৬ সালে মনোনীত হন এবং অবশেষে ২০১৭ সালে তিনি অসাধারণ পেস্ট্রি রন্ধনশিল্পী বিভাগে ২০১৭ সালে জেমস বিয়ার্ড ফাউন্ডেশন পুরস্কার লাভ করেন। ==তথ্যসূত্র== ব্যক্তি
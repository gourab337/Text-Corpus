'''বাজেল''' () উত্তর সুইজারল্যান্ডের অর্ধ-কান্টন বাজেল-ষ্টাটের রাজধানী শহর। শহরটি রাইন নদীর তীরে, ফ্রান্সের আলজাস প্রদেশ এবং জার্মানির রাজ্যের সাথে সীমান্তে অবস্থিত। ১৮৩৩ সালে বাজেল কান্টনকে ভেঙে দুইটি স্বাধীন কান্টন গঠন করা হয়: বাজেল ষ্টাট এবং বাজেল-ষ্টাটের আয়তন ৩৭ বর্গকিলোমিটার এবং এখানে প্রায় লক্ষ লোকের বাস। এটি বাজেল শহর এবং আশেপাশের আরও দুইটি লোকালয় নিয়ে গঠিত। আয়তন ৪২৮ বর্গকিলোমিটার এবং এর জনসংখ্যা প্রায় আড়াই লক্ষ; লিস্টাল এর রাজধানী। বাজেল শহরটি একটি সমৃদ্ধ কৃষিভিত্তিক অঞ্চলে অবস্থিত, যেখানে ফলের বাগান এবং ক্ষেতে আঙুরের চাষ করা হয় এবং গবাদি পশুপালন করা হয়। শহরটি একটি গুরুত্বপূর্ণ শিল্পকেন্দ্র; এখানে ওষুধ, রাসায়নিক দ্রব্য, ভারী যন্ত্রপাতি, মুদ্রণ, এবং টেক্সটাইলের কারখানা আছে। পার্শ্ববর্তী ফ্রান্স জার্মানি থেকে হাজার হাজার লোক সীমান্ত পেরিয়ে বাজেল শহরে প্রতিদিন কাজ করতে আসে। বাজেলে প্রতি বছর একটি শিল্পমেলাও অনুষ্ঠিত হয়। এখানকার বেশিরভাগ লোক জার্মান ভাষাতে কথা বলে। বাজেলে মুন্সটার নামের একটি ক্যাথিড্রাল আছে যা ১০১৯ সালে স্থাপিত হয়। এখানে ১৪৬০ সালে সুইজারল্যান্ডের সর্বপ্রথম বিশ্ববিদ্যালয়ও স্থাপিত হয়, যার উদ্বোধন করেন পোপ ২য় পিউস। বাজেল বিশ্ববিদ্যালয়ে ওলন্দাজ পণ্ডিত দেসিসেরিউস এরাসমুস পড়াতেন এবং তাকে মুন্সটার গির্জায় সমাধিস্থ করা হয়। ৩৭৪ খ্রিষ্টাব্দে রোমানরা সীমান্ত শহর বাসিলিয়া হিসেবে শহরটির পত্তন করে। ৫ম শতকের পর থেকে এটি পশ্চিমা গির্জার বিশপদের দ্বারা শাসিত হত। ১১শ শতকে এটি পবিত্র রোমান সাম্রাজ্যের একটি রাজকীয় শহরে পরিণত হয়। ১৪৩১ থেকে ১৪৩৯ সাল পর্যন্ত শহরটি রোমান ক্যাথলিক ধারার সংস্কারসাধনের উদ্দেশ্যে আয়োজিত একটি বিখ্যাত কাউন্সিলের স্থান ছিল। ১৫০১ সালে বাজেল সুইজারল্যান্ড কনফেডারেশনে যোগদান করে এবং সুইস ধর্মীয় সংস্কার আন্দোলনের একটি কেন্দ্রে পরিণত হয়। ১৯৮৬ সালে বাজেলের একটি ওষুধ কোম্পানির কারখানার বিষাক্ত রাসায়নিক বর্জ্য রাইন নদীতে পড়লে নদীটি ব্যাপক দূষণের শিকার হয়। শহর
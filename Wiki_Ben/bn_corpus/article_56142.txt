'''ব্রায়ান চার্লস রোজ''' (; জন্ম: জুন, ১৯৫০) কেন্টের ডার্টফোর্ডে জন্মগ্রহণকারী বিখ্যাত সাবেক ইংরেজ আন্তর্জাতিক ক্রিকেট তারকা। ইংল্যান্ড ক্রিকেট দলের অন্যতম সদস্য ছিলেন তিনি। ১৯৭৭ থেকে ১৯৮১ সময়কালে ইংল্যান্ড ক্রিকেট দলের পক্ষে আন্তর্জাতিক ক্রিকেট অঙ্গনে খেলেছেন। ঘরোয়া প্রথম-শ্রেণীর ক্রিকেটে সমারসেটের প্রতিনিধিত্ব করেছেন তিনি। দলে তিনি মূলতঃ বামহাতি উদ্বোধনী ব্যাটসম্যান হিসেবে খেলতেন। এছাড়াও, বামহাতে মিডিয়াম বোলিংয়ে পারদর্শীতা দেখিয়েছেন ‘রোজি’ ডাকনামে পরিচিত '''ব্রায়ান রোজ'''। == প্রথম-শ্রেণীর ক্রিকেট == বালকদের উপযোগী গ্রামার স্কুলে ব্রায়ান রোজ অধ্যয়ন করেন। শিক্ষাজীবন শেষে শিক্ষক হিসেবে প্রশিক্ষণ গ্রহণ করেন তিনি। এরপর সমারসেটের সদস্যরূপে সফলতার সাথে কাউন্টি ক্রিকেট জীবন সম্পন্ন করেন তিনি। বামহাতি উদ্বোধনী ব্যাটসম্যান হিসেবে ১৯৭৮ সালে ব্রায়ান ক্লোজের পরিবর্তে দল পরিচালনা করার সুযোগ পান। ১৯৭৯ সালে দলের ইতিহাসে প্রথমবারের মতো জিলেট কাপের শিরোপা জয়ে নেতৃত্ব দেন। একই সালে জন প্লেয়ার লীগের শিরোপা পায় তার দল। দলটিতে তখন ইয়ান বোথাম, ভিভ রিচার্ডস জোয়েল গার্নারের ন্যায় বিশ্বমানের খেলোয়াড়ের অন্তর্ভূক্তি ছিল। ঘরোয়া ক্রিকেটে সুন্দর ক্রীড়াশৈলী প্রদর্শনের স্বীকৃতিস্বরূপ ১৯৮০ সালে উইজডেন কর্তৃক অন্যতম বর্ষসেরা ক্রিকেটারের মর্যাদা লাভ করেন তিনি। ১৯৭৯ সালে বেনসন এন্ড হেজের আঞ্চলিক খেলায় বিপক্ষে ইনিংস ঘোষণা করে বেশ দূর্নাম কুড়ান। এরফলে শ্রেয়তর রান-রেটে পরবর্তী ধাঁপে উত্তরণ ঘটে তার দলের। তবে, নিয়ম অনুসারে সমারসেটকে প্রতিযোগিতায় বিঘ্ন সৃষ্টি করায় বাদ দেয়া হয় রোজকে গণমাধ্যমের কাছে জবাবদিহিতার মুখোমুখি হতে হয়। সমগ্র খেলোয়াড়ী জীবনে ২৭০টি প্রথম-শ্রেণীর খেলায় অংশ নিয়ে ৩৩.২৫ গড়ে ১৩,২৩৬ রান তুলেন। ব্যক্তিগত সর্বোচ্চ করেন ২০৫ রান। == আন্তর্জাতিক ক্রিকেট == ১৯৭৭ থেকে ১৯৮১ সাল পর্যন্ত আন্তর্জাতিক ক্রিকেট অঙ্গনে সরব উপস্থিতি ছিল ব্রায়ান রোজের। সময়ে তিনি নয়টি টেস্ট দুইটি একদিনের আন্তর্জাতিকে অংশগ্রহণের সৌভাগ্য অর্জন করেন। ১৪ ডিসেম্বর, ১৯৭৭ তারিখে পাকিস্তানের বিপক্ষে টেস্ট অভিষেক ঘটে ব্রায়ান রোজের। ইংরেজ অধিনায়ক ইয়ান বোথামের বদান্যতায় ব্রায়ান রোজ নয় টেস্ট খেলার সুযোগ পেয়েছিলেন। ১৯৮০ সালে ভয়ঙ্কর ভীতিপ্রদ দল হিসেবে সুনাম কুড়ানো ওয়েস্ট ইন্ডিজের মুখোমুখি হতে হয়েছি তাকে। ৪৮.৬০ গড়ে ২৪৩ রান তুলেছিলেন তিনি। চোখের সমস্যায় পড়ে শুরুতেই বিদায় নিতেন খেলোয়াড়ী জীবনের বাদ-বাকী সময় চশমা ব্যবহার করতেন। প্রথম-শ্রেণীর ক্রিকেট থেকে অবসর নেয়ার পর শিক্ষকতা পেশায় ফিরে যান। তাস্বত্ত্বেও সমারসেটের সাথে নিবিড় সম্পর্ক বজায় রাখেন ব্রায়ান রোজ। টনটনভিত্তিক ক্লাব দলটির ক্রিকেট সভাপতির দায়িত্ব পালন শেষে ক্রিকেট পরিচালকের দায়িত্বে ছিলেন। কিন্তু, ২০১২ সালে তাকে পদত্যাগ করতে হয়েছিল। == তথ্যসূত্র == == বহিঃসংযোগ == Cricinfo article on Rose's controversial declaration জন্ম ব্যক্তি ক্রিকেটার টেস্ট ক্রিকেটার একদিনের আন্তর্জাতিক ক্রিকেটার বর্ষসেরা ক্রিকেটার ক্রিকেটার ক্রিকেট অধিনায়ক
'''এইচডি ১০১৮০''' () হ্রদ মণ্ডলে অবস্থিত একটি সূর্য-সদৃশ তারা যার চারদিকে অনেকগুলো গ্রহ আছে। তারাটি আবিষ্কারের পর থেকে এযাবৎ অন্তত ৭টি এবং সম্ভবত সর্বোচ্চ ৯টি গ্রহকে এর চারদিকে আবর্তন করতে দেখা গেছে, সে হিসেবে এটি বর্তমানে জানামতে আকাশগঙ্গার সবচেয়ে বেশি গ্রহবিশিষ্ট তারা জগৎ। এর আগে সবচেয়ে গ্রহবহুল কেপলার-১১ এবং ৫৫ ক্যানক্রি এর তুলনায় এর গ্রহের সংখ্যা অনেক বেশি। সূর্য থেকে ১২৭ আলোকবর্ষ দূরে অবস্থিত এই তারাটির বর্ণালি ধরন হচ্ছে "G1 V" অর্থাৎ এটি একটি প্রধান ধারার জি-টাইপ তারা যার পৃষ্ঠের কার্যকরী তাপমাত্রা ৫৯১১ কেলভিন। সূর্যের কার্যকরী তাপমাত্রা ৫৭৭০ কেলভিন, সে হিসেবে তারাটি অনেকটা সূর্যের মতোই। == বৈশিষ্ট্য == লম্বন পরীক্ষা থেকে দেখা গেছে পৃথিবী থেকে তারাটির দূরত্ব ১২৭ আলোকবর্ষ। এর আপাত মান হচ্ছে ৭.৩৩, অর্থাৎ খালি চোখে রাতের আকাশে একে দেখা সম্ভব না, তবে দেখার জন্য একটা ছোট দুরবিনই যথেষ্ট। তারাটির বিষুবলম্ব -৬০° অর্থাৎ ক্রান্তীয় অঞ্চলের উত্তরের অঞ্চল থেকে তারাটি দেখা সম্ভব নয়। তারার শ্রেণীবিন্যাস এর নিয়ম অনুযায়ী একে G1 শ্রেণীর অন্তর্ভুক্ত করা হয়েছে, অর্থাৎ এটি একটি জি-ধরনের প্রধান ধারার তারা যা তাপনিউক্লীয় সংযোজন বিক্রিয়ার মাধ্যমে কেন্দ্রভাগে হাইড্রোজেন পুড়িয়ে হিলিয়াম উৎপাদন করছে। তারাটির ভর সূর্যের তুলনায় ৬% বেশি এবং ব্যাসার্ধ্য সূর্যের ব্যাসার্ধ্যের ১২০%। এর দীপন ক্ষমতা সূর্যের দীপন ক্ষমতার ১৪৯%। তারাটির বর্ণমণ্ডলের কার্যকরী তাপমাত্রা ৫৯১১ কেলভিন, অর্থাৎ এটি সূর্যের মতোই হলুদাভ-সবুজ আভা ছড়ায়। এতে হাইড্রোজেন হিলিয়ামের তুলনায় ভারী রাসায়নিক মৌলের প্রাচুর্য্য সূর্যের চেয়ে ২০% বেশি। ৭৩০ কোটি বছর বয়সী এই তারাটিতে উল্লেখযোগ্য চৌম্বক ক্রিয়া নেই। ধারণা করা হচ্ছে এটি ২৪ দিনে একবার নিজ অক্ষের চারদিকে আবর্তন করে। == গ্রহমণ্ডল == === গ্রহ === == তথ্যসূত্র == == বহিঃসংযোগ == তারা মণ্ডল ড্রেপার তালিকা বস্তু জগৎ
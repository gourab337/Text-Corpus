() উত্তর-পূর্ব অস্ট্রেলিয়ার একটি নদী। এটি ৮৪০ কিমি দীর্ঘ। কুইন্সল্যান্ড রাজ্যের উত্তরাংশে গ্রেগরি পর্বতমালার দক্ষিণ-পশ্চিম ঢালে এই নদী উৎপত্তি লাভ করেছে এবং সেখান থেকে উত্তরে উত্তর-পশ্চিমে স্বল্প লোকবসতির নিচু এলাকার মধ্য দিয়ে সর্পিলভাবে অগ্রসর হয়ে কার্পেন্টারিয়া উপসাগরে পতিত হয়েছে। ক্লন্‌কারি স্যাক্সবি এর দুইটি প্রধান উপনদী। গ্রীষ্মকালে ফ্লিন্ডার্স নদী প্রায় ১০৭,৭০০ বর্গকিমি আয়তনের এলাকার পানি নিষ্কাশন করে। কিন্তু শীতকালে এটি প্রায়ই শুকিয়ে যায় এবং এর গতিপথে তখন কেবল কিছু কিছু পানির গর্তের চিহ্ন থাকে। এর ঊর্ধ উপত্যকা ভেড়ার র‌্যাঞ্চিং এবং নিম্ন উপত্যকা গরু-বাছুর র‌্যাঞ্চিঙে ব্যবহার করা হয়। ফ্লিন্ডার্স নদী ব্রিটিশ নাবিক ম্যাথিউ ফ্লিন্ডার্সের নামে নামকরণ করা হয়েছে। ১৮৬৪ সালে এর উপত্যকায় প্রথম বসতি স্থাপিত হয়। নদী
'''আদিত্য চৌধুরী''' () (জন্ম ১৯ এপ্রিল ১৯৯৬) নেপাল এর একজন ফুটবল খেলোয়াড়। ২০১৪ সালের ৩১ অক্টোবর ফিলিপাইনের বিপক্ষে নেপালের ম্যাচের মধ্য দিয়ে নেপাল জাতীয় ফুটবল দল এর হয়ে তার আন্তর্জাতিক ফুটবলে অভিষেক ঘটে। এছাড়াও তিনি নেপাল অনূর্ধ্ব-১৭, নেপাল অনূর্ধ্ব-১৯ এবং নেপাল অনূর্ধ্ব-২৩ দলের হয়ে নেপালের প্রতিনিধিত্ব করেছেন। ==ক্লাব ক্যারিয়ার== ===থ্রি স্টার ক্লাব=== নেপাল অনূর্ধ্ব ১৭ দলে দারুণ পারফরম্যান্স এর ফলশ্রুতিতে নেপালের ক্লাব ফুটবলের দল থ্রি স্টার ক্লাব, আদিত্য চৌধুরীকে তাদের দলে খেলার প্রস্তাব দেয়। আদিত্য চৌধুরী এই প্রস্তাবে সাড়া দিয়ে, দলটির সাথে চুক্তি করেন। ===নেপাল এপিএফ=== থ্রি স্টার দলে মৌসুম খেলার পর, ২০১৫ সালে, আদিত্য চৌধুরী নেপাল এপিএফ দলের সাথে চুক্তি করেন। ২০১৫ সালে ফেব্রুয়ারি মাসে ফার ওয়েস্টার্ন এফসি এর বিপক্ষে রারা গোল্ড কাপের একটি খেলায়, আদিত্য লাল কার্ড দেখে মাঠ ছাড়েন এবং দলের আরও জন খেলোয়াড় হলুদ কার্ড দেখেন। এছাড়াও ম্যাচে তার পারফরম্যান্স ছিল খারাপ। ম্যাচের ১৮ মিনিটে এপিএফ দল একটি পেনাল্টি পায়। কিন্তু তার নেয়া পেনাল্টি কিক, বিপক্ষ ফার ওয়েস্টার্ন এফসি দলের গোলরক্ষক বীরেন্দ্র বাহাদুর চাঁদ ঠেকিয়ে দেন। ম্যাচ নেপাল এপিএফ দল ১-০ ব্যবধানে পরাজিত হয়। ==আন্তর্জাতিক ক্যারিয়ার== ২০১৩ সালের অক্টোবর মাসে, কাতার এর রাজধানী দোহায় অনুষ্ঠিত ২০১৪ এএফসি অনূর্ধ্ব-১৯ চ্যাম্পিয়নশিপ বাছাইপর্ব এর জন্য আদিত্যকে নেপাল দলে ডাকা হয়। কিন্তু সেই টুর্নামেন্টে নেপাল ব্যর্থ হয়। দলটি তাদের খেলা ম্যাচের টি তে হেরেই বাছাইপর্ব পার করতে ব্যর্থ হয়। ===অনূর্ধ্ব-২৩ ক্যারিয়ার=== ২০১৪ সালের আগস্ট মাসে, বাংলাদেশ ফুটবল দলের সাথে অনুষ্ঠিত দুটি আন্তর্জাতিক প্রীতি ম্যাচের জন্য, আদিত্য নেপাল দলে ডাক পান। নেপালে অনুষ্ঠিত দ্বিতীয় ম্যাচে আদিত্য এর খেলা, প্রশংসিত হয়। ===জাতীয় দল=== ২০১৪ সালের ৩১ অক্টোবর ফিলিপাইনের বিপক্ষে ম্যাচে তার অভিষেক হয়। তবে বদলি খেলোয়াড় হিসেবে তিনি মাঠে নামার সুযোগ পান। ম্যাচের ৮৩ মিনিটের সময় ভোলা সিলওয়াল এর বদলি হিসেবে তিনি মাঠে নামেন। নেপাল তখন ম্যাচে ১-০ ব্যবধানে পিছিয়ে ছিল। মাঠে নেমে আদিত্য গোল করে নিজ দলকে সমতায় ফেরানোর সুযোগ পেলেও তিনি গোল করতে ব্যর্থ হন। পরবর্তীতে, আদিত্য ফিলিপাইন দলের খেলোয়াড়কে পেনাল্টি-বক্সে ফাউল করলে, ফিলিপাইন পেনাল্টি পায় এবং তা থেকে গোল করে ফিলিপাইন ২-০ ব্যবধানে এগিয়ে যায়। শেষপর্যন্ত ফিলিপাইন ম্যাচে ৩-০ ব্যবধানে জয়লাভ করে। ==তথ্যসূত্র== জন্ম ব্যক্তি ফুটবলার রক্ষণভাগের খেলোয়াড়
'''ইউটোপিয়া''' বা '''কল্পলোক''' () হলো একটি সম্প্রদায় বা সমাজ যেটি উচ্চমাত্রায় কাঙ্খিত বা পরিপূর্ণ বৈশিষ্ট্যের অধিকারী। থমাস মুর ১৫১৬ খ্রিষ্টাব্দে তাঁর ''ইউটোপিয়া'' নামক বইয়ের জন্য সর্বপ্রথম এই নামটি গ্রিক থেকে উদ্ভাবন করেন। এখানে আটলান্টিক মহাসাগরের একটি কাল্পনিক দ্বীপ সম্প্রদায়ের বর্ণনা দেয়া হয়। ==ব্যুৎপত্তি== '''ইউটোপিয়া''' শব্দ দ্বারা মূলত বোঝায় কল্পলৌকিক আদর্শ স্থান। এর মাধ্যমে বোঝানো হয় কোনো উপন্যাস বা দার্শনিক কোনো রচনাকে যেখানে একটি আদর্শ স্থান বা ''কল্পলোকে''র বিবরণ দেয়া হয়। মূল গ্রিক অর্থ সুরম্য স্থান। এটিকে কল্পভুবন বা কল্পস্বর্গও বলা হয়। আধুনিককালে ইউটোপিয়া বলতে সেই শ্রেণির কথাসাহিত্য বুঝি যা একটি আদর্শ রাষ্ট্র জীবনব্যবস্থার চিত্র তুলে ধরে। এর সর্বশ্রেষ্ঠ দৃষ্টান্ত সম্ভবত প্লেটোর রিপাবলিক। পরবর্তীকালের এই প্রকারের রচনায় কখনো কখনো নিছক স্বপ্নকল্পনা প্রশ্রয় পেয়েছে, কখনো কখনো ভবিষ্যতে সামাজিক প্রযুক্তিগত উন্নতির মধ্য দিয়ে নতুন জীবনে যে-উত্তরণ বাস্তবসম্মতভাবে আকাঙ্ক্ষিত তার রূপরেখা আঁকা হয়েছে। এইসব গ্রন্থের মধ্যে রয়েছে ফ্রান্সিস বেকনের ''নিউ আটলান্টিস'', এডওয়ার্ড বেলামির ''লুকিং ব্যাকওয়ার্ড'', উইলিয়াম মরিসের ''নিউজ ফ্রম নোহোয়্যার'' এবং জেমস হিল্টনের ''লস্ট হরাইজন''। ==তথ্যসূত্র== উদ্ভব শব্দ
'''''রামের সুমতি''''' শহিদুল আমিন পরিচালিত ১৯৮৫ সালে শিশুতোষ নাট্য চলচ্চিত্র। অপরাজেয় কথাশিল্পী শরৎচন্দ্র চট্টোপাধ্যায় রচিত ''একই নামের উপন্যাস'' অবলম্বনে চলচ্চিত্রটির চিত্রনাট্য লিখেছেন শহিদুল আমিন। এক গ্রাম্য কিশোরের দুরন্তপণার গল্প চিত্রিত হয়েছে এই ছবিতে। এতে নাম ভূমিকায় (রাম) অভিনয় করেছেন জয়, তার বউদির ভূমিকায় ববিতা এবং তার দাদা শ্যামের চরিত্রে প্রবীর মিত্র। এছাড়া অন্যান্য ভূমিকায় রয়েছেন সুচন্দা, রওশন জামিল, নার্গিস, সাদেক বাচ্চু, সাইফুদ্দিন, আশীষ কুমার লোহ প্রমুখ। এটি সাদেক বাচ্চু অভিনীত প্রথম চলচ্চিত্র। এই চলচ্চিত্রে রাম চরিত্রে অভিনয়ের জন্য জয় শ্রেষ্ঠ শিশু শিল্পী তার বউদি চরিত্রে অভিনয়ের জন্য ববিতা শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার লাভ করেন। ==কাহিনী সংক্ষেপ== রাম গ্রামের দুষ্ট দুরন্ত কিশোর। গ্রামের লোকজন তার দুরন্তপণায় অতিষ্ঠ। আজ কারো গাছের ফল চুরি করেছে, তো কাল কারো পুকুরের মাছ চুরি করেছে এমন নালিশ অহরহ আসছে। তার বড় ভাই শ্যাম জমিদারের অধীনে কাজ করে। সে তাকে শাসন করে। শুধু তার বউদি নারায়ণীকে সে মান্য করে। একদিন জমিদারের ছেলের সাথে বিবাদে জড়িয়ে গেলে নারায়ণী তাকে শাসন করে এবং তার সাথে কথা বলা বন্ধ করে দেয়। এতে মনঃক্ষুণ্ণ হয়ে এবং আপনজনের সাথে সম্পর্ক ছিন্ন হলে সে তার ভুল বুঝতে পারে এবং তার সকল সম্পত্তি তার ভাইপোকে দিয়ে গ্রাম ছেড়ে তার মামা বাড়ি চলে যাওয়ার সিদ্ধান্ত নেয়। ==কুশীলব== জয় রামলাল ববিতা নারায়ণী/বউদি প্রবীর মিত্র শ্যামলাল সুচন্দা নেত্রা রওশন জামিল নারায়ণীর মা নার্গিস শিখা সাদেক বাচ্চু নরেশ সাইফুদ্দিন জগেশ্বর আশীষ কুমার লোহ পুরোহিত এটিএম শামসুজ্জামান স্কুল শিক্ষক ওবায়দুল হক সরকার জমিদার দুলারী চক্রবর্তী নরেশের মা হিমাংশু দাস হিমু কালী বাবু পরাণ বাবু ননী দাস ==সঙ্গীত== ''রামের সুমতি'' চলচ্চিত্রের সঙ্গীত পরিচালনা করেছেন মনসুর আহমেদ। গীত রচনা করেছেন মাসুদ করিম। গানে কণ্ঠ দিয়েছেন রুনা লায়লা, সাবিনা ইয়াসমিন, শামীমা ইয়াসমিন দীবা বেবি নওরিন। ===গানের তালিকা=== ==পুরস্কার== '''জাতীয় চলচ্চিত্র পুরস্কার''' '''বিজয়ী:''' শ্রেষ্ঠ অভিনেত্রী ববিতা '''বিজয়ী:''' শ্রেষ্ঠ শিশু শিল্পী জয় ==আরও দেখুন== রামের সুমতি শরৎচন্দ্র চট্টোপাধ্যায় ==তথ্যসূত্র== ==বহিঃসংযোগ== চলচ্চিত্র দশকের নাট্য চলচ্চিত্র দশকের শিশুতোষ চলচ্চিত্র চলচ্চিত্র নাট্য চলচ্চিত্র শিশুতোষ চলচ্চিত্র চট্টোপাধ্যায়ের কাজ অবলম্বনে চলচ্চিত্র অভিনেত্রীর জন্য জাতীয় চলচ্চিত্র পুরস্কার (বাংলাদেশ) বিজয়ী চলচ্চিত্র শিশু শিল্পীর জন্য জাতীয় চলচ্চিত্র পুরস্কার (বাংলাদেশ) বিজয়ী চলচ্চিত্র
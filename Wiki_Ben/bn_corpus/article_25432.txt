'''সুন্দরম রবি''' (; জন্ম ২২ এপ্রিল ১৯৬৬) ভারতের একজন ক্রিকেট আম্পায়ার এবং আইসিসি’র সেরা আম্পায়ার তালিকার সদস্য। ২০১১ সালের অক্টোবরে ভারত ইংল্যান্ডের মধ্যকার টি-টোয়েন্টি ম্যাচ দিয়ে আন্তর্জাতিক ক্রিকেটে আম্পায়ার হিসেবে অভিষেক হয় রবির। দুই মাসের ব্যবধানে ভারত-ওয়েস্ট ইন্ডিজ মধ্যকার ম্যাচ দিয়ে একদিনের আন্তর্জাতিক ম্যাচে অভিষেক হয়। ২০১৩ সালে বাংলাদেশ নিউজিল্যান্ডের মধ্যকার চট্টগ্রাম টেস্ট ক্রিকেটে তার আন্তর্জাতিক টেস্ট অভিষেক হয়। পরে তিনি আন্তর্জাতিক টেস্ট,একদিনের এবং টি-টুয়েন্টিতে বিভিন্ন ম্যাচে আম্পায়ারের দায়িত্ব পালন করেন। ==দ্বিতীয় ভারতীয় এলিট আম্পায়ার== শ্রীনিবাসরাঘবন ভেঙ্কটরাঘবন এর পর দ্বিতীয় ভারতীয় হিসেবে ২০১৫ সালে আইসিসি’র সেরা আম্পায়ার তালিকার সদস্য নির্বাচিত হন ===২০১৫ ক্রিকেট বিশ্বকাপ=== ২০১৫ ক্রিকেট বিশ্বকাপের সময় রবি দায়িত্ব প্রাপ্ত ২০ টি আম্পায়ারের মধ্যে অন্যতম একজন হিসেবে নির্বাচিত হন কোনো ম্যাচেই ফিল্ড আম্পায়ার এর দায়িত্বে থাকেননি। ৪টি ম্যাচে ৩টি তে টিভি আম্পায়ার ১টি তে রিজার্ভ আম্পায়ার হিসেবে থেকেছেন। সেগুলোর সব গ্রুপ লীগ ম্যাচ। ===২০১৬ আইসিসি বিশ্ব টুয়েন্টি২০=== এই টুর্নামেন্টে ৩টি সুপার ১০ গ্রুপ ম্যাচে ফিল্ড আম্পায়ার এর দায়িত্ব পান। ===বিতর্ক=== ২০১৯-এর ইন্ডিয়ান প্রিমিয়ার লীগের মুম্বাই ইন্ডিয়ান্স রয়্যাল চ্যালেঞ্জার্স ব্যাঙ্গালোরএর মধ্যকার ম্যাচে সুন্দরম রবির সঠিকভাবে দায়িত্ব পালন নিয়ে প্রশ্ন উঠে।লাসিথ মালিঙ্গার করা একটি নো বলের সিদ্ধান্ত দিতে ব্যর্থ হন রবি। আর সেই ম্যাচে জয়ের দ্বারপ্রান্থে থাকা বেঙ্গালুরু হেরে যায়। এই কারনেই সুন্দরম রবিকে আইসিসি’র সেরা আম্পায়ার তালিকা থেকে বহিষ্কার করা হয়। গত দুই বছর ধরে ১২ জন আম্পায়ার নিয়ে গঠিত এলিট প্যানেলের ১১তম সদস্য ছিলেন রবি। == তথ্যসূত্র == == আরও দেখুন == আম্পায়ার বিলি বাউডেন ২০১৪ আইসিসি বিশ্ব টুয়েন্টি২০ == বহিঃসংযোগ == Ravi at ESPNcricinfo Ravi at CricketArchive টেস্ট ক্রিকেট আম্পায়ার জন্ম ব্যক্তি ওডিআই ক্রিকেট আম্পায়ার টি২০ আই ক্রিকেট আম্পায়ার
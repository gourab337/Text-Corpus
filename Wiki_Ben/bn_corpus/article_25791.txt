'''রামনিধি গুপ্ত''' (ইংরেজি: Ramnidhi Gupta) (১৭৪১-১৮৩৪) সাধারণত '''নিধু বাবু''' নামে পরিচিত, বাংলা টপ্পা সঙ্গীতের একজন মহান সংস্কারক। তার পূর্ব পর্যন্ত টপ্পা এক ধরনের অরুচিকর গান হিসেবে বিবেচিত হতো তার গানের ভক্তরা অধিকাংশই সেকালের ধনাঢ্য সম্ভ্রান্ত ছিলেন। পরবর্তীকালে, ভগিনী নিবেদিতা তার লেখা গানের প্রভূত প্রশংসা করেছিলেন। *প্রথম ধ্রুপদ রচয়িতা রামশংকর ভট্টাচার্য* ==সংক্ষিপ্ত জীবনী== তিনি উত্তর কলকাতার কুমারটুলি অঞ্চলে জন্মগ্রহণ করেন। সেখানেই তিনি জনৈক ইংরেজ পাদ্রীর কাছে ফার্সি ইংরেজি শেখেন এবং সংগীত চর্চা শুরু করেন। তিনি কিছুদিন ইস্ট ইন্ডিয়া কোম্পানীর অধীনে পরে ছাপরা অঞ্চলের কালেক্টরি অফিসে কেরানি হিসেবে চাকরি করেন। এই স্থানে তিনি কিছুদিন একজন মুসলিম ওস্তাদের (সারি মিঞা) নিকট সঙ্গীতের তালিম নেন। কিন্তু কয়েকদিন পর তিনি স্বাধীনভাবে হিন্দী সঙ্গীতকে বাংলা ভাষায় অনুবাদ করতে শুরু করেন। ১৭৯৪ খ্রিষ্টাব্দে তিনি চাকরিতে ইস্তফা দিয়ে ছাপরা থেকে কলকাতায় ফিরে আসেন। ১৮০৪ সালে তিনি ভারতীয় শাস্ত্রীয় সঙ্গীত সাধনার উদ্দেশ্যে একটি আখড়া স্থাপন করেন। কুলুইচন্দ্র সেন প্রবর্তিত আখড়াই গান সংশোধন করে এখানে তিনি নতুন পদ্ধতিতে সঙ্গীত শিক্ষা দিতেন এই সময় রচিত তার আখড়াই গান টপ্পা গানের জন্য তিনি বিখ্যাত হন। তার কোনও কোনও টপ্পায় সংস্কৃত 'অমরুশতক' -এর ছায়া পরিলক্ষিত হয়। তার একটি গীতিকা সংকলনের নাম 'গীতিরত্ন' (১৮৩৭)। তার সমসাময়িক জেমস লংয়ের বর্ণনানুসারে তিনি তার শ্রেষ্ঠ গানগুলি মদ্যপ অবস্থায় রচনা করেছিলেন। == উল্লেখযোগ্য গীতিপদ == নিধুবাবু রচিত মানবীয় প্রেমের গানগুলি বিয়োগান্ত করুণা স্বতঃসিদ্ধ কবিতায় সার্থকতা লাভ করেছে "ভালবাসবে বলি ভালবাসিনে, আমার স্বভাব এই, তোমা বই আর জানিনে। বিধুমুখে মধুর হাসি, আমি বড় ভালবাসি, তাই দেখে যেতে আসি দেখা দিতে আসিনে।।" "যার মন তারই কাছে, লোকে বলে নিলে নিলে, দেখা হলে জিজ্ঞাসিব, সে নিলে কি আমায় দিলে। দৈবযোগে একদিন, হয়েছিল দরশন। না হতে প্রেম-মিলন, লোকে কলঙ্ক রটালে।" "প্রেমে কি সুখ হ'ত। আমি যারে ভাল বাসি, সে যদি ভালবাসিত। কিংশুক শোভিত ঘ্রাণে, কেতকী কণ্টক বিনে, ফুল হ'ত চন্দনে ইক্ষুতে ফল ফলিত।" "তবু কেন যে ভালবাসি, তাহা নিজেই জানি নে। আমার স্বভাব এই, তোমা বই আর জানিনে। == আরো পড়ুন == গুপ্ত, ঈশ্বরচন্দ্র. ''কবিজীবনী''. ==তথ্যসূত্র== == বহি:সংযোগ == মৃত্যু কবি জন্ম জেলার ব্যক্তি
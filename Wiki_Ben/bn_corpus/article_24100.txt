'''সোনাতাপাল''' হল ভারতের পশ্চিমবঙ্গ রাজ্যের বাঁকুড়া জেলার অন্তর্গত একটি স্থান। এটি বাঁকুড়া শহরের কাছে একতেশ্বর থেকে উত্তর-পূর্বে দ্বারকেশ্বর নদের তীরে অবস্থিত। বাঁকুড়া জেলা ছিল জৈনধর্মের একটি গুরুত্বপূর্ণ কেন্দ্র। এই জেলায় জৈনদের একাধিক স্মারকের ধ্বংসাবশেষ দেখা যায়। সোনাতাপাল, বহুলাড়া, ধারাপাট, হাড়মাসড়া পরেশনাথের (অম্বিকানগরের কাছে) কাছে পাওয়া জৈন স্মারকগুলিকে এখন স্থানীয় হিন্দুরা হিন্দু দেবদেবী হিসেবে পূজা করে। সোনাতাপালে একটি বিরাট মন্দির আছে। বিষ্ণুপুরের রাজারা এই মন্দিরটি নির্মাণ করিয়েছিলেন। মন্দিরটি বেশ শক্তপোক্ত ইঁটের তৈরি মন্দির। মন্দিরের কাছে নিচু জমিতে কিছু ঢিপি আছে। এই মন্দির ঢিপিগুলিকে শালিবাহনের নামের সঙ্গে যুক্ত করা হয়। স্থানীয় বিশ্বাস অনুযায়ী, নদীর কাছে যে ঢিপিটি রয়েছে, সেটি আসলে তার "গড়" (দুর্গ) ছিল। কথিত আছে, এই অঞ্চলের আদি নাম হামিরডাঙা। == পাদটীকা == জেলার প্রত্নস্থল
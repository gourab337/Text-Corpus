'''বিকাশ রায়''' (১৯১৬-১৯৮৭) একজন বিখ্যাত বাঙালি অভিনেতা। তিনি বহু ছবিতে পার্শ্বচরিত্রে দাপটের সাথে অভিনয় করেছেন। == প্রারম্ভিক জীবন == তার জন্ম কলকাতার ভবানীপুরে। পিতার নাম যুগলকিশোর রায়। তাদের পৈতৃক নিবাস ছিল নদীয়ার মদনপুর নিকট প্রিয়নগরে। কলকাতার মিত্র ইন্সটিটিউশন থেকে ১৯৩২ খ্রিষ্টাব্দে ম্যাট্রিকুলেশন পাশ করে কলকাতা বিশ্ববিদ্যালয় থেকে স্নাতক হন ১৯৩৬ সালে। চাইতে ঝোঁক ছিল বেশি সাহিত্যে। প্রেসিডেন্সি কলেজ পড়ার সময় কলেজ ম্যাগাজিনে নিয়মিত লিখতেন। ‘বেদুইন’ নামে একটা সাহিত্য পত্রিকাও প্রকাশ করেছিলেন। বি.এল (আইন) পাশ করেন ১৯৪১ সালে, কিন্তু স্থায়ীভাবে ওকালতি পেশা গ্রহণ করেননি। কর্মজীবন শুরু হয় এক ব্যারিস্টারী ফার্মের জুনিয়র হিসাবে। আইন ব্যবসা ছেড়ে দিয়ে চাকরি নিলেন সরকারী সিভিল ডিফেন্স বিভাগে, হেড ক্লার্কের। সেখানেও থাকলেন না। অনেক কম বেতনে, আশি টাকার মাস মাইনেতে চাকুরী নিলেন রেডিওর ঘোষকের। রেডিওর অনিশ্চিত চাকুরী ছেড়ে এক বাল্যবন্ধুর সহায়তায় যোগ দিলেন বিখ্যাত বিজ্ঞাপন সংস্থায় যোগ দেন। == অভিনয় প্রতিভা == বিকাশ রায় তার বাচনভঙ্গি, কন্ঠস্বর এবং অনবদ্য স্টাইলের জন্যে বাংলা চলচ্চিত্রে বিশেষ স্থান করে নেন। তার অভিনয় জীবন দীর্ঘ ৩৮ বছরের। এর মধ্যে তিনি মঞ্চেও অভিনয় করেছেন। তার অভিনীত শ্রেষ্ঠ ছবিগুলির মধ্যে ৪২, রত্নদীপ, জিঘাংসা, টাকা আনা পাই, কীর্তিগড়, না, মরুতীর্থ হিংলাজ, সব্যসাচী, বনহংসী, রাত্রির তপস্যা, আরোগ্য নিকেতন উল্লেখযোগ্য। পরিচালনা প্রযোজনা করেছেন অনেকগুলি বিখ্যাত বাংলা সিনেমা। == লেখা == তার রচিত গ্রন্থ 'মনে পড়ে', 'কিছু ছবি কিছু গল্প', 'প্রসঙ্গ অভিনয়', 'আমি'। == তথ্যসূত্র == == বহিঃসংযোগ == অভিনেতা জন্ম মৃত্যু অভিনেতা
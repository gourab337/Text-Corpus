'''ফজলে মাহমুদ রাব্বি''' (জন্ম: ৩০ ডিসেম্বর, ১৯৮৭) বরিশালে জন্মগ্রহণকারী প্রথিতযশা বাংলাদেশী আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য তিনি। ঘরোয়া প্রথম-শ্রেণীর বাংলাদেশী ক্রিকেটে কলাবাগান, ভিক্টোরিয়া, বাংলাদেশ ক্রিকেট বোর্ড একাডেমি বরিশাল বিভাগের প্রতিনিধিত্ব করছেন। এছাড়াও, লিস্ট ক্রিকেটে বিশেষ রাজশাহী কিংস, প্রাইম দোলেশ্বর, খেলাঘর সমাজ কল্যাণ সমিতি, রংপুর রাইডার্সের পক্ষে খেলেছেন। দলে তিনি মূলতঃ অল-রাউন্ডারের ভূমিকায় অবতীর্ণ হয়েছেন। বামহাতে ব্যাটিংয়ের পাশাপাশি স্লো লেফট-আর্ম অর্থোডক্স বোলিং করে থাকেন '''ফজলে মাহমুদ''' নামে পরিচিত '''ফজলে রাব্বি'''। মাঝে-মধ্যেই স্কোরকার্ডে ডাকনাম ‘রাব্বি’ হিসেবে দেখানো হয়ে থাকে। == ঘরোয়া ক্রিকেট == ২০০৩-০৪ মৌসুম থেকে বরিশাল বিভাগের পক্ষে প্রথম-শ্রেণীর ক্রিকেট খেলছেন ফজলে মাহমুদ। খেলাটি ঢাকা বিভাগের বিপক্ষে ছিল। ২০১৭-১৮ মৌসুমের ঢাকা প্রিমিয়ার ডিভিশন ক্রিকেট লীগে প্রাইম দোলেশ্বরের পক্ষে খেলেন। পর্যায়ে ১৬ খেলায় অংশ নিয়ে ৭০৮ রান তুলেছিলেন তিনি শীর্ষস্থানীয় রান সংগ্রাহকের মর্যাদা লাভ করেছিলেন। ২০১৮-১৯ মৌসুমের বাংলাদেশ প্রিমিয়ার লীগের খসড়া খেলোয়াড়দের তালিকায় অন্তর্ভূক্ত হন। এরপর অক্টোবর, ২০১৮ সালে রাজশাহী কিংসের পক্ষে চুক্তিবদ্ধ হন ফজলে মাহমুদ। == আন্তর্জাতিক ক্রিকেট == ২০১৮ সালের এশিয়া কাপকে ঘিরে ৩১-সদস্যের প্রাথমিক দলে প্রথমবারের মতো বারোজন নবীন খেলোয়াড়ের অন্যতম ছিলেন ফজলে মাহমুদ। এরপর অক্টোবর, ২০১৮ সালে জিম্বাবুয়ের আগমন উপলক্ষ্যে বাংলাদেশের একদিনের দলের সদস্যরূপে তাকে অন্তর্ভূক্ত করা হয়। ২১ অক্টোবর, ২০১৮ তারিখ বাংলাদেশের সদস্যরূপে সফরকারী জিম্বাবুয়ের বিপক্ষে সিরিজের ১ম ওডিআইয়ে অভিষেক ঘটে তার। কিন্তু, ঢাকায় অনুষ্ঠিত খেলায় টেন্ডাই চাতারার বলে ব্রেন্ডন টেলরের হাতে চার বল মোকাবেলান্তে শূন্য রানে তালুবন্দী হন। খেলায় তিনি ডোনাল্ড তিরিপানোকে রান আউট করেছিলেন। ইমরুল কায়েসের মনোমুগ্ধকর ১৪৪ রানের সেঞ্চুরির সুবাদে বাংলাদেশ ২৮ রানে জয় পেয়েছিল। এরপর ২৪ অক্টোবর, ২০১৮ তারিখে চট্টগ্রামে পাঁচ বল মোকাবেলা করে ব্রেন্ডন টেলরের স্ট্যাম্পিংয়ে পরপর দুইবার শূন্য রানে প্যাভিলিয়নে ফেরৎ আসেন। এবার অবশ্য বোলার ছিলেন সিকান্দার রাজা। খেলায় তার একমাত্র সাফল্য ছিল সেফাস ঝুয়াওকে কট আউটের মাধ্যমে তালুবন্দী করে বিদায় করা। মোহাম্মদ সাইফুদ্দিন ৩/৪৫ বোলিং পরিসংখ্যান গড়লে বাংলাদেশ দল উইকেটে জয় তুলে নেয়। == তথ্যসূত্র == == আরও দেখুন == ফজল মাহমুদ ২০১৯ বাংলাদেশ প্রিমিয়ার লীগ বাংলাদেশী একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রীড়া চক্রের ক্রিকেটার সমাজ কল্যাণ সমিতির ক্রিকেটার দলেশ্বর স্পোর্টিং ক্লাবের ক্রিকেটার ক্রিকেটার একদিনের আন্তর্জাতিক ক্রিকেটার দক্ষিণাঞ্চলের ক্রিকেটার বিভাগের ক্রিকেটার স্পোর্টিং ক্লাবের ক্রিকেটার রাইডার্সের ক্রিকেটার কিংসের ক্রিকেটার
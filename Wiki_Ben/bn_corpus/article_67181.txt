'''শহীদ (ক্যাপ্টেন) এম. মনসুর আলী ''জাতীয় হ্যান্ডবল স্টেডিয়াম''''' ২০১০ সালে উদ্বোধন হওয়া বাংলাদেশের একমাত্র হ্যান্ডবল খেলার বিশেষায়িত স্টেডিয়াম। স্টেডিয়ামটি পল্টন ময়দানের উত্তর-পূর্ব কোনে বঙ্গবন্ধু জাতীয় স্টেডিয়ামের পূর্ব প্রবেশদ্বারের পাশে অবস্থিত। জাতীয় বাংলাদেশে অনুষ্ঠিত হওয়া আন্তর্জাতিক হ্যান্ডবল প্রতিযোগিতা সমূহ এই স্টেডিয়ামে অনুষ্ঠিত হয়। এছাড়াও এই স্টেডিয়ামে কুস্তি, ইনডোর হকি, ফুটসাল অনুশীলন এবং রোলবল খেলা আয়োজিত হয়েছে। স্টেডিয়ামটি ২০১৭ রোলবল বিশ্বকাপ-এর ভেন্যু ছিল। স্টেডিয়ামটি জাতীয় ক্রীড়া পরিষদের অধিভূক্ত এবং বাংলাদেশ হ্যান্ডবল ফেডারেশনের তত্তাবধায়নে রয়েছে। স্টেডিয়ামটির নাম বাংলাদেশের সাবেক প্রধানমন্ত্রী শহীদ (ক্যাপ্টেন) এম. মনসুর আলী'র নামে নামকরণ করা হয়েছে। == কাঠামো বৈশিষ্ট্য == স্টেডিয়ামটি আয়তাকার। মূল হ্যান্ডবল মাঠটি কংক্রিট নির্মিত এবং ম্যাট আবৃত। উত্তর দক্ষিণ পাশে দুইতলা হতে দর্শক আসনসারি শুরু হয়েছে। স্টেডিয়ামে খেলোয়াড়দের ড্রেসিং রুম, ডরমেটরি রক্ষণাবেক্ষণের বিভিন্ন সরঞ্জাম রাখার ঘর, অফিস কক্ষ রয়েছে। স্টেডিয়ামের ছাদ ঢেউ খেলানো প্লাস্টিকের টিন দিয়ে আবৃত। == আয়োজন == === নিয়মিত আয়োজন === স্টেডিয়ামটি উদ্বোধন হওয়ার পর হতে বছর জুড়ে নিয়মিত আন্তর্জাতিক হ্যান্ডবল প্রতিযোগিতা আয়োজন নিয়ে ব্যস্ত রয়েছে। নিয়মিত আয়োজন গুলি হচ্ছে- '''জাতীয়''' জাতীয় (পুরুষ) হ্যান্ডবল, জাতীয় (যুব) হ্যান্ডবল, জাতীয় (মহিলা) হ্যান্ডবল, জাতীয় (মহিলা যুব) হ্যান্ডবল, জাতীয় স্কুল হ্যান্ডবল স্বাধীনতা কাপ হ্যান্ডবল '''হ্যান্ডবল লীগঃ''' বাংলাদেশ হ্যান্ডবল ফেডারেশন এই ভেন্যুতে বিভিন্ন হ্যান্ডবল লিগ- প্রিমিয়ার ডিভিশন, প্রথম বিভাগ, দ্বিতীয় বিভাগ মহিলা হ্যান্ডবল লিগ আয়োজন করে। === উল্লেখযোগ্য আয়োজন === এই স্টেডিয়ামটি ২০১৬ সালে অনুষ্ঠিত '''চতুর্থ ইন্টারন্যাশনাল হ্যান্ডবল ফেডারেশন(আই এইচ এফ) ট্রফি''' প্রতিযোগিতার ভেন্যু ছিল। ৪০ দেশের অংশগ্রহণে ২০১৭ সালে অনুষ্ঠিত '''চতুর্থ রোলবল বিশ্বকাপের''' তিনটি ভেন্যুর মধ্যে এই স্টেডিয়ামটি ছিল। *বাংলাদেশ এ্যামেচার রেসলিং ফেডারেশনের ব্যবস্থাপনায় '''জাতীয় জুনিয়র কুস্তি প্রতিযোগিতার ২৬তম আসর'''(২০১৯) এই ভেন্যুতে আয়োজিত হয়। == ধারণ ক্ষমতা == স্টেডিয়ামের দুইতলা হতে দর্শকদের আসন সারি শুরু হয়েছে। স্টেডিয়ামটি আসন সংখ্যা অনুযায়ী ৪০০ জন দর্শক ধারণ করতে পারে। == সংস্কার আধুনিকায়ন == ২০১৬ সালে সংস্কার করে স্টেডিয়ামের সাথে খেলোয়াড়দের জন্য ডরমেটরি যুক্ত করা হয়। ২০১৮ সালে নতুন গ্যালারি নির্মাণ, অনুশীলন মাঠ সংস্কার, জিমনেশিয়াম তৈরি, সৌরবিদ্যুৎ স্থাপনের প্রকল্প নেয়া হয়। এই আধুনিকায়ন প্রকল্পে তিন কোটি ৩৫ লাখ ৮২ হাজার টাকা বরাদ্দের প্রস্তাবনা ছিল। == চিত্রশালা == চিত্র:Gate of National Handball Stadium, Dhaka.jpg|শহীদ (ক্যাপ্টেন) এম. মনসুর আলী জাতীয় হ্যান্ডবল স্টেডিয়ামের প্রবেশদ্বার চিত্র:Gallary of Shaheed Captain Mansur Ali National Handball Stadium Dhaka.jpg|শহীদ (ক্যাপ্টেন) এম. মনসুর আলী হ্যান্ডবল স্টেডিয়ামের গ্যালারি। == তথ্যসুত্র == == আরো দেখুন == বাংলাদেশের স্টেডিয়ামের তালিকা বাংলাদেশের আন্তর্জাতিক ক্রিকেট স্টেডিয়ামের তালিকা স্টেডিয়াম জেলা
'''নিম্ন অস্ট্রিয়া''' (, অস্ট্রিয়ার নয়টি রাজ্যের অন্যতম। এটি অস্ট্রিয়ার উত্তর-পূর্বে অবস্থিত। ১৯৮৬ সাল থেকে রাজ্যটির রাজধানী সাঙ্কট পোল্টন। এর আগে রাজ্যটির রাজধানী ছিল ভিয়েনা, যদিও ভিয়েনা ভৌগলিকভাবে নিম্ন অস্ট্রিয়ার ভৌগোলিক সীমানার অভ্যন্তরে অবস্থিত নয়। নিম্ন অস্ট্রিয়ার ভৌগোলিক আয়তন ১৯,১৮৬ বর্গ কিলোমিটার এবং জনসংখ্যা ১.৬১২ মিলিয়ন। আয়তনের দিক থেকে এটি অস্ট্রিয়ার সবচেয়ে বড় রাজ্য এবং জনসংখ্যার দিক থেকে ভিয়েনার পরেই এর অবস্থান। ==ভূগোল== ঊর্ধ্ব অস্ট্রিয়ার পূর্বে, দানিউব নদীর তীরে নিম্ন অস্ট্রিয়া অবস্থিত। নদীটি পশ্চিম থেকে পূর্বে প্রবাহিত হয়েছে। নিম্ন অস্ট্রিয়ায় ৪১৪ কিলোমিটারব্যাপী চেক প্রজাতন্ত্র এবং স্লোভাকিয়ার সাথে আন্তর্জাতিক সীমানা রয়েছে। এছাড়া অস্ট্রিয়ার অভ্যন্তরে ঊর্ধ্ব অস্ট্রিয়া, স্টিরিয়া এবং বুর্গেনল্যান্ড রাজ্যগুলির সাথে নিম্ন অস্ট্রিয়ার সীমানা রয়েছে। ভৌগোলিকভাবে নিম অস্ট্রিয়া চারটি অঞ্চলে বিভক্ত, এগুলোকে বলে ''ফিরটেল'': ভাইনফিরটেল ভাল্ডফিরটেল মোস্টফিরটেল এই অঞ্চলগুলির নিজস্ব ধরনের ভূতাত্ত্বিক গঠন রয়েছে। মোস্টফিরটেল প্রধাণত লাইমস্টোন আল্পস পর্বতের পাদদেশে অবস্থিত, এখানে সমুদ্রপৃষ্ঠ থেকে ২০০০ মিটার উচ্চতাবিশিষ্ট পর্বত রয়েছে। ভাল্ডফিরটেলের অধিকাংশ স্থান গ্রানাইট ভূস্তর দ্বারা গঠিত। দক্ষিণে ভিয়েনা অববাহিকা থেকে ভাল্ডফিরটেলকে পৃথক করেছে দানিয়ুব নদী। ==ইতিহাস== নিম্ন অস্ট্রিয়ার ইতিহাস অস্ট্রিয়ার ইতিহাসের অনুরূপ। নিম্ন অস্ট্রিয়াতে অনেক প্রাসাদ রাজবাড়ি রয়েছে। এখানে অবস্থিত ক্লসটারনয়বুর্গ আবে অস্ট্রিয়ার অন্যতম প্রাচীন মঠ। দ্বিতীয় বিশ্বযুদ্ধের আগে নিম্ন অস্ট্রিয়াতে অস্ট্রিয়ার সর্বোচ্চ সংখ্যক ইহুদী বসবাস করতো। ==বহিঃসংযোগ== Land নিম্ন অস্ট্রিয়া বিষয়ক তথ্যাবলি Lower Austrian Genealogy PhotoGlobe নিম্ন অস্ট্রিয়ার আলোকচিত্র রাজ্য
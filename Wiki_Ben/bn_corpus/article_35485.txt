'''এমেকো ১০০৬''' (উচ্চারিত হয় টেন-ও-সিক্স) এমেকো উৎপাদিত একটি অ্যালুমিনিয়াম চেয়ার, যেটি '''নেভি''' চেয়ার হিসেবেও পরিচিত। ১০০৬ চেয়ার মূলত দ্বিতীয় বিশ্বযুদ্ধ চলাকালীন সময়ে নৌবাহিনীর যুদ্ধজাহাজের জন্য তৈরি করা হয়েছিল, কিন্তু পরবর্তীতে এটি ডিজাইনার চেয়ার হিসেবে পরিচিত হয় যা বিলাসবহুল রেস্তোরা এবং গৃহসজ্জায় ব্যবহৃত হয়ে আসছে। ১৯৯০-এর দশকে কোম্পানিটি ১০০৬ চেয়ারের ডিজাইনার সংস্করণ তৈরি করে, যেমন স্ট্যাক্যাবল হাডসন চেয়ার এবং প্লাস্টিক থেকে ১১১ নেভি চেয়ার। এমেকো স্টুল, টেবিল এবং অন্যান্য আসবাবপত্রও বানায়। ২০১২ সাল পর্যন্ত ১০ লক্ষের বেশি এমেকো ১০০৬ চেয়ার তৈরি হয়েছে। ==ইতিহাস== এমেকোর প্রতিষ্ঠাতা উইল্টন সি. ডিঞ্জেস ১৯৪৪ সালে অ্যালুমিনিয়াম কোম্পানি অব আমেরিকার (এএলসিওএ) সহযোগিতায় এমেকো ১০০৬ চেয়ার তৈরি করেন। এটি মূলত ইউএস নৌবাহিনীর জন্য নকশাকৃত, যাদের যুদ্ধজাহাজের ডেকের জন্য এমন চেয়ারের দরকার ছিল যা সামুদ্রিক বাতাস এবং জাহাজের নিকটস্থ টর্পেডোর আঘাত সহ্য করতে সক্ষম। চেয়ারগুলোর বসার স্থানের নিচে আই বোল্ট ছিল যার মাধ্যমে এগুলোকে দড়ি দিয়ে ডেকের সাথে আটকে রাখা যেত। যুদ্ধের পর এমেকো কারাগারে, হাসপাতালে, সরকারি অফিসে ১০০৬ চেয়ার বিক্রি শুরু করে। ১৯৮০ ১৯৯০-এর দশকে জে বাকবাইন্ডারের নেতৃত্বে চেয়ারটি রেস্তোরায় বিক্রি শুরু হয়, এবং এরপর তার ছেলে গ্রেগ দায়িত্ব গ্রহণের পর এটি ডিজাইনার চেয়ার হিসেবে বিক্রি শুরু হয়। ফরাসি নকশাকার ফিলিপ্পে স্টার্ক এমেকোর জন্যে সর্বমোট ১৪টি চেয়ার ৪টি টেবিলের নকশা করেছেন। ২০০৬ সালে কোকা-কোলা এমেকো যৌথভাবে ১০০৬-ভিত্তিক চেয়ার তৈরি শুরু করে, কোকা-কোলা বোতল থেকে; যা ২০১০ সালে উন্মুক্ত করা হয়। ''মেট্রোপলিস ম্যাগাজিন'' অনুযায়ী এটি ছিল কোকের বোতল ব্যবহার করে টেকসই দ্রব্য তৈরির জন্য তাদের জনসংযোগমূলক প্রচেষ্টা। তারা আশা করেছিল অন্যান্য উৎপাদনকারীরাও একই কাজ করতে উৎসাহী হয়ে উঠবেন। ২০০৫ সালে টার্গেট ইউরো স্টাইলের সরবরাহকৃত এমেকো ১০০৬-এর নকল পণ্য বিক্রি শুরু করে। সরবরাহকারীর ভাষ্যমতে তারা ট্রেডমার্ক নিয়ে আইনী জটিলতা এড়ানোর জন্যে চেয়ারের ধরন পরিবর্তন করে। ২০১২ সালের অক্টোবরে এমেকো রিস্টোরেশন হার্ডওয়্যারের বিরুদ্ধে অনুমতি ছাড়া ১০০৬ নেভি চেয়ার উৎপাদনের জন্যে মামলা করে। রিস্টোরেশন হার্ডওয়্যার তাদের ওয়েবসাইট থেকে চেয়ারটি সরিয়ে নেয়, চেয়ার বিক্রি বন্ধ করে দেয় এবং এমেকোর সাথে অপ্রকাশিত মীমাংসা করে। এমেকো ১০০৬ চেয়ারটি নিয়মিত বিভিন্ন ডিজাইন ম্যাগাজিন এবং চলচ্চিত্রে উপস্থাপিত হয়েছে, যেমন ''দ্য ম্যাট্রিক্স'', ''ল অ্যান্ড অর্ডার'' এবং ''সিএসআই''। আসল ১০০৬ চেয়ার সরকারি কারাগারে এবং কারাগার সম্পর্কিত চলচ্চিত্র দৃশ্যে ব্যবহারের কারণে ইউরোপে প্রায় এটিকে "কারাগার চেয়ার" বলা হয়। ==বর্ণনা== দ্য হাডসন চেয়ার আসল এমেকো ১০০৬ চেয়ারের লম্বভাবে তিনটি দাগসহ বাঁকানো পিঠ রয়েছে এবং এর পেছনের পায়াগুলো সামান্য বাঁকানো। এর ওজন প্রায় সাত পাউন্ড এবং এর স্থায়িত্ব ১৫০ বছর। চল্লিশের দশকে তৈরি বেশিরভাগ চেয়ার এখনো ব্যবহৃত হচ্ছে। গতানুগতিক চেয়ার তৈরি করতে প্রধানত অ্যালুমিনিয়াম ব্যবহৃত হয়, তবে এছাড়াও এটি তৈরিতে সিলিকন, লোহা, তামা, ম্যাগনেসিয়াম, ক্রোমিয়াম, টাইটেনিয়াম এবং দস্তা ব্যবহৃত করা হয়। এমেকো ১১১ চেয়ারটির ৬০ শতাংশ পরিশোধিত প্লাস্টিক এবং ৩০ শতাংশ গ্লাস ফাইবার। এর নাম এমেকো ১১১ হওয়ার কারণ এটি তৈরিতে কমপক্ষে ১১১টি কোকা কোলা বোতল ব্যবহৃত হয়। ২০১৪ সাল পর্যন্ত এমেকো চেয়ারের আনুমানিক ৮৮টি মডেল বেরিয়েছিল। “এমেকো বাই স্টার্ক” লাইনের ১০০৬ চেয়ারের প্রথম ডিজাইনার সংস্করণ ছিল হাডসন চেয়ার, যার নামকরণ করা হয় হাডসন হোটেলের নামে যারা তাদের প্রত্যেক ঘরে একটি করে হাডসন চেয়ার রাখে। এটির রূপরেখা বা অবয়ব মূলত ১০০৬ চেয়ারের মতোই তবে এটির প্রতিফলন ক্ষমতা বিশিষ্ট বা মসৃন তল নিশ্ছিদ্র পিঠ রয়েছে এবং এটি স্তুপ করে রাখা যায়। এটির সুইভেল গদিওয়ালা সংস্করণও পাওয়া যায়। ১০০৬ চেয়ারের মসৃন, উজ্জ্বল রূপ ফুটিয়ে তোলার জন্য এটিকে ঘন্টা ধরে পালিশ করা হয় যার ফলে এটির দাম উল্লেখযোগ্যভাবে বেড়ে যায়। এছাড়াও এমেকো ব্র্যান্ডের বারস্টুল, সুইভেল চেয়ার, দোলনা চেয়ার এবং আর্ম চেয়ার রয়েছে। এমেকোর হাতে বানানো চেয়ারগুলো দু'সপ্তাহে ৭৭ ধাপে হ্যানোভার, পেনসিলভানিয়ায় উৎপাদিত হয়। নকশাকার চার্লস এমিসের পৌত্র এমিস দিমিত্রিয়স এটির উৎপাদন প্রক্রিয়ার উপর "৭৭ ধাপ" নামে একটি প্রামাণ্যচিত্র প্রকাশ করেন। অনেকে মনে করে থাকেন চেয়ারটি মাত্র একটি ছাঁচ থেকে তৈরি। যদিও এটি আসলে ১২টি ভিন্ন টুকরোর সমন্বয়ে ঢালাইয়ের মাধ্যমে তৈরি করা হয়। আস্তরণ নলে গুটিয়ে, দৈর্ঘ্য বরাবর কেটে এবং মাপানুযায়ী বাঁকিয়ে বড় হাইড্রোলিক যন্ত্রে প্রবেশ করানো হয়। ঢালাইয়ের পূর্বে এতে বিভিন্ন খাঁজ এবং ছিদ্র করা হয় যাতে টুকরোগুলো মাপমত আটকে থাকে। কর্মীরা সংযোগস্থলগুলো ঘষে এমন মসৃণ করে তোলে যাতে দেখে মনে হয় এটি একই ছাঁচ থেকে তৈরি। শক্তিশালী করার জন্য চেয়ারটি ক্রমাগত গরম ঠান্ডা করা হয়। এছাড়াও চেয়ারটি অ্যানোডাইজ করা হয়। প্রাথমিকভাবে সুইভেল চেয়ারের কাঠামো এবং অন্যান্য অংশ একটি সরবরাহকারীর থেকে ক্রয় করা হত। কিন্তু পঞ্চাশের দশক থেকে এমেকো নিজেদের প্রতিষ্ঠানেই উৎপাদনের লক্ষ্যে উৎপাদন সরঞ্জাম কেনা শুরু করে। ==তথ্যসূত্র== ==বহিঃসংযোগ== অফিসিয়াল ওয়েবসাইট স্টেটস নেভির সরঞ্জাম পেনসিলভানিয়া
'''তবারক হুসাইন''' (৬ এপ্রিল, ১৯২৪- ২৯ এপ্রিল, ২০১৮) একজন বাংলাদেশি কূটনীতিবিদ ছিলেন। তিনি ১৯৭৫ থেকে ১৯৭৮ সাল পর্যন্ত বাংলাদেশের পররাষ্ট্রসচিব ছিলেন। তিনি সাধারণ বিমা কর্পোরেশন এবং গ্রামীণ ব্যাংকের চেয়ারম্যানের পদেও ছিলেন। == প্রাথমিক জীবন শিক্ষা == তাবারক হোসেন ঢাকা বিশ্ববিদ্যালয় থেকে ১৯৪২ সালে অর্থনীতিতে স্নাতক ডিগ্রী এবং স্নাতকোত্তর সম্পন্ন করেন। তারপর তিনি লন্ডন স্কুল অফ ইকোনমিক্স, যুক্তরাজ্যে আন্তর্জাতিক সম্পর্ক বিভাগ থেকে স্নাতকোত্তর ডিগ্রি লাভ করেন। == ব্যক্তিগত জীবন == তবারক হোসেন বিচারপতি আমিন আহমদের মেয়ে হুসাইন উজরা হুসাইনকে বিয়ে করেন। তাদের তিন পুত্র হয় (রিয়াজ হুসাইন, জামিল হুসাইন তাহের হুসাইন)। উজরা হুসাইন ২০১১ সালে মারা যান। == কর্মজীবন == ===পাকিস্তান আমল=== হুসাইন ১৯৪৯ সালে প্রথম নিয়মিত ব্যাচের সদস্য হিসেবে পাকিস্তান পররাষ্ট্র বিভাগে যোগ দেন। তিনি ভারত, নেদারল্যান্ড, যুক্তরাজ্য থাইল্যান্ডে পাকিস্তানের কূটনৈতিক মিশনের বিভিন্ন অবস্থানে দায়িত্ব পালন করেন। তিনি ১৯৬১ থেকে ১৯৬৪ সাল পর্যন্ত নয়াদিল্লিতে পাকিস্তানের হাইকমিশনার ছিলেন। ১৯৬৮ সালে, তিনি পাকিস্তানের পররাষ্ট্র মন্ত্রণালয়ের মহাপরিচালক হিসাবে নিযুক্ত হন। ১৯৭১ সালে তিনি আলজেরিয়ায় রাষ্ট্রদূত হিসাবে নিযুক্ত হন তবে বাংলাদেশের স্বাধীনতা আন্দোলনের কারণে তাকে পাকিস্তানের করাচিতে আটক করা হয়েছিল। তিনি জুলফিকার আলী ভুট্টোকে সাথে নিয়ে একাত্তরের নভেম্বর মাসে রাষ্ট্রীয় প্রতিনিধি দলের সাথে পেকিং (বর্তমান বেইজিং) গিয়েছিলেন। ===বাংলাদেশ আমল=== ১৯৭৩ সালের শেষদিকে হুসেনকে পাকিস্তান থেকে বাংলাদেশে ফেরত পাঠানো হয়। তার পর থেকে তিনি বিভিন্ন পদে পররাষ্ট্র মন্ত্রণালয়ে কাজ করেছেন। ১৫-১১-১৯৭৫ থেকে ০৬-০৯-১৯৭৮: হুসাইন পররাষ্ট্র সচিব হিসেবে বাংলাদেশ সরকার অধীনে দায়িত্ব পালন করেন। এই সময়কালে তিনি দ্বিপাক্ষিক পরিদর্শনে নয়টি দেশে বৈঠক করেন। তিনি দ্বিপক্ষীয় বিষয় নিয়ে আলোচনা করার জন্য একটি একক সদস্যের প্রতিনিধি দল হিসেবে ১৯৭৫ এবং ১৯৭৬ সালে দুইবার মস্কো সফর করেন। ১৯৭৮-১৯৮২: মার্কিন যুক্তরাষ্ট্রে বাংলাদেশের রাষ্ট্রদূত নিযুক্ত হন। তার সময়কালীন রাষ্ট্রপতি জিয়াউর রহমান মার্কিন যুক্তরাষ্ট্র সফর করেছিলেন। ১৯৮২: বাংলাদেশ সরকারের চাকরি থেকে অবসর গ্রহণ। ১৯৯৫-১৯৯৬: সাধারণ বীমা কর্পোরেশনের চেয়ারম্যান। ২০০২-২০১০: গ্রামীণ ব্যাংক-এর চেয়ারম্যান, বিশ্বের বৃহত্তম ক্ষুদ্রঋণের একটি প্রতিষ্ঠান। ==লেখা== তিনি ৪৩ জন কূটনীতিককে নিয়ে ''সার্ভিং দা নেশন: রিফ্লেকশন্স অফ বাংলাদেশ ডিপ্লোমাটস'' (জাতির সেবায়: বাংলাদেশ কূটনীতিকদের প্রতিচ্ছবি) নামে একটি স্মৃতি সংকলন লিখেছেন। ==পুরস্কার== তবারক হোসেনকে ১৯৬৮ সালে পাকিস্তান সরকার সিতারা-ই-খিদমত (সেবার পুরস্কার) পুরস্কার প্রদান করে। == মৃত্যু == তবারক হুসাইন ২০১৮ সালের ২৯ এপ্রিল ৯৪ বছর বয়সে ওয়াশিংটন ডিসির রকভিলে ঘুমের মধ্যে মৃত্যুবরণ করেন। == আরোও দেখুন == হুমায়ূন রশীদ চৌধুরী == তথ্যসূত্র == == বহিঃসংযোগ == জন্ম মৃত্যু যুক্তরাষ্ট্রে বাংলাদেশের রাষ্ট্রদূত জেলার ব্যক্তি কূটনীতিক কূটনীতিবিদ প্রাক্তন শিক্ষার্থী স্কুল অব ইকোনমিক্সের প্রাক্তন শিক্ষার্থী
'''ভাবা পারমাণবিক গবেষণা কেন্দ্র''' ('''BARC''') হচ্ছে ভারতের একটি প্রথম সারির পারমাণবিক গবেষণা কেন্দ্র যার সদর দফতর ট্রমবে, মুম্বাই, মহারাষ্ট্রতে অবস্থিত। BARC একটি বহু বিভাগীয় গবেষণা কেন্দ্র যার অবকাঠামো ব্যাপকভাবে উন্নত এবং এখানে পারমাণবিক বিজ্ঞান, প্রকৌশল এবং সংশ্লিষ্ট ক্ষেত্রে গবেষণার সুবিধা আছে। BARC এর মুখ্য উদ্দেশ্য হল পারমাণবিক শক্তির শান্তিপূর্ণ অ্যাপ্লিকেশন যেমন প্রাথমিকভাবে বিদ্যুৎ উৎপাদন। এখানে পরমাণু বিদ্যুৎ উৎপাদনের সমস্ত পর্যায়ের প্রক্রিয়া আছে যেমন চুল্লির তাত্ত্বিক নকশা বানানো, কম্পিউটারে মডেলিং এবং সিমুলেশন, ঝুঁকি বিশ্লেষণ, চুল্লীর নতুন জ্বালানী উপকরণের ডেভেলপমেন্ট টেস্টিং ইত্যাদি। তদুপরি এখানে ব্যয়িত জ্বালানীর প্রক্রিয়াকরণ, এবং পারমাণবিক বর্জ্যের নিরাপদ নিষ্পত্তি নিয়েও গবেষণা করা হয়। অন্যান্য গবেষণা ফোকাস এলাকাগুলি হল শিল্প, চিকিৎসা, কৃষি ইত্যাদির জন্য আইসোটোপের অ্যাপ্লিকেশনের বা প্রয়োগ। এছাড়া BARC দেশ জুড়ে গবেষণা চুল্লির পরিচালনা করে থাকে। ভারত সরকার ৩রা জানুয়ারি ১৯৫৪ সালে '''পরমাণু শক্তি সংস্থা, ত্রম্বে''' (AEET) তৈরি করে। এটি প্রতিষ্ঠিত হয় পারমাণবিক চুল্লি এবং পরমাণু শক্তি কমিশনের প্রযুক্তিগত গবেষণা এবং উন্নয়ণ কর্মকাণ্ড একত্রীকরণের জন্য। সব বিজ্ঞানী প্রকৌশলীরা যারা চুল্লী নকশা এবং উন্নয়ন, ধাতুবিদ্যা এবং উপাদান বিজ্ঞান ইত্যাদি বিষয়ে নিযুক্ত রয়েছে তাদেরকে নিজ নিজ কর্মসূচী অনুযায়ী টাটা ইনস্টিটিউট অফ ফান্ডামেন্টাল রিসার্চ (TIFR) থেকে AEET তে স্থানান্তরিত করা হয়েছিল, যেখানে TIFR তার আসল লক্ষ্য বিজ্ঞান ভিত্তিক প্রাথমিক গবেষণা কেই অক্ষত রেখেছে। ১৯৬৬ সালে হমি জে ভাবার মৃত্যুর পর ২২ শে জানুয়ারি ১৯৬৭ সালে এই সেন্টারটির নামকরন করা হয় ভাবা পারমাণবিক গবেষণা কেন্দ্র হিসাবে। BARC এর সমস্ত পরিচালকেরা অত্যন্ত যোগ্যতাসম্পন্ন ডক্টরেট তাদের নিজ নিজ বিষয়ে এবং একাডেমিয়া তে অবদানের জন্য আন্তর্জাতিকভাবে স্বীকৃত,এনারাই হলেন এই মর্যাদাপূর্ণ গবেষণা প্রতিষ্ঠানের মুকুট। ==তথ্যসূত্র==
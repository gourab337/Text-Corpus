'''কেনেথ ইউজিন আইভার্সন''' (ডিসেম্বর ১৭, ১৯২০, ক্যামরোজ, আলবার্টা, কানাডা অক্টোবর ১৯, ২০০৪, টরন্টো, ওন্টারিও, কানাডা) টুরিং পুরস্কার বিজয়ী একজন কম্পিউটার বিজ্ঞানী। তিনি ১৯৫৭ সালে এপিএল প্রোগ্রামিং ভাষা উদ্ভাবন করার জন্য সর্বাধিক খ্যাতি অর্জন করেন। গাণিতিক চিহ্নসমূহ এবং প্রোগ্রামিং ভাষা তত্ত্বের ব্যাপারে তার অবদানের স্বীকৃতি স্বরূপ ১৯৭৯ সালে তাকে টুরিং পুরস্কারে ভূষিত করা হয়। এপিএল প্রোগ্রামিং ভাষায় অবদান রাখার জন্য প্রদত্ত আইভার্সন পুরস্কার তারই নামে নামকরণ করা হয়েছে। তিনি কুইন্স বিশ্ববিদ্যালয় থেকে ১৯৫১ সালে গণিত এবং পদার্থবিজ্ঞানে স্নাতক ডিগ্রী অর্জন করেন। হার্ভার্ড বিশ্ববিদ্যালয় থেকে তিনি ১৯৫১ সালে গণিতে মাস্টার্স ডিগ্রী এবং ১৯৫৪ সালে ফলিত গণিতে পিএইচ.ডি ডিগ্রী লাভ করেন। হার্ভার্ডে সহযোগী অধ্যাপক থাকাকালীন অবস্থায় আইভার্সন অ্যারে সম্পাদনার জন্য ব্যবহার্য গাণিতিক চিহ্ন উদ্ভাবন করেন এবং সেগুলি তার ছাত্রদের শেখান। ১৯৬০ সালে তিনি আইবিএম-এর হয়ে কাজ করতে শুরু করেন। সেখানে অ্যাডিন ফ্যালকফের সাথে কাজ করার সময় তিনি উদ্ভাবিত চিহ্নগুলোর ওপর ভিত্তি করে এপিএল তৈরি করেন। ১৯৭০ সালে তাকে আইবিএম ফেলো ঘোষণা করা হয়। তিনি পরবর্তীতে জে প্রোগ্রামিং ভাষাটি উদ্ভাবণ করেন। == তাঁর প্রকাশিত গ্রন্থাবলী == ''A Programming Language'' (১৯৬২) ''Automatic Data Processing'' (ফ্রেডরিক ব্রুকস এর সাথে) (১৯৬৩) ''Elementary Functions: an algorithmic treatment'' (Science Research Associates, Inc.) (১৯৬৬) ''A Source Book In APL'' (with Adin D. Falkoff) (APL Press) (১৯৮১) ''Tangible Math'' (Iverson Software Inc.) (১৯৯০) ''The ISI Dictionary of J'' (Iverson Software Inc.) (১৯৯১) == আরো দেখুন == এপিএল প্রোগ্রামিং ভাষা জে প্রোগ্রামিং ভাষা আইভার্সন পুরস্কার আইভার্সন ব্রাকেট == পুরস্কার সম্মাননা == ১৯৭৯ সালে এসিএম প্রদত্ত টুরিং পুরস্কার বিজয়ী। == তথ্যসূত্র == == == ''A Formal Description of SYSTEM/360'' by Adin D. Falkoff, Kenneth E. Iverson, and Edward H. Sussenguth, Jr., IBM Systems Journal, Volume 3, Number 3, 1964. ''The Design of APL'' by Adin D. Falkoff and Kenneth E. Iverson, IBM Journal of Research and Development, Volume 17, Number 4, 1973. ''Notation as Tool of Thought'' (1979 Turing Award Lecture) by Kenneth E. Iverson, Communications of the ACM, Volume 23, Number 8, August 1980. ''Personal View of APL'' by Kenneth E. Iverson, IBM Systems Journal, Volume 30, Number 4, 1991. == বহিঃসংযোগসমূহ == Kenneth E. Iverson: This page at the Digital Bibliography and Library Project lists Kenneth Iverson's publications. Short Biography at the science.ca website Ehud Lamm's obituary at Lambda the Ultimate Remembering Kenneth E. Iverson set of anecdotes and accounts published in Vector, the Journal of the British APL Association Celebration of the life of Kenneth Eugene Iverson কম্পিউটার বিজ্ঞানী জন্ম মৃত্যু প্রাক্তন শিক্ষার্থী শিক্ষক পুরস্কার বিজয়ী মেডেল অব টেকনোলজি অ্যান্ড ইনোভেশন বিজয়ী
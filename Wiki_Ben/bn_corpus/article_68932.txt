'''জন হারকোর্ট জ্যাকি দু প্রিজ''' (; জন্ম: ১৪ নভেম্বর, ১৯৪২) রোডেশিয়ার সলসবারি এলাকায় জন্মগ্রহণকারী প্রথিতযশা সাবেক দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯৬৭ সালে সংক্ষিপ্ত সময়ের জন্যে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে রোডেশিয়া দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। ডানহাতে ব্যাটিংয়ের পাশাপাশি লেগ ব্রেক গুগলি বোলিংয়ে পারদর্শীতা দেখিয়েছেন '''জ্যাকি দু প্রিজ'''। == প্রথম-শ্রেণীর ক্রিকেট == লেগ স্পিনার নিচেরসারির কার্যকরী ব্যাটসম্যান জ্যাকি দু প্রিজ প্রিন্স এডওয়ার্ড স্কুলে পড়াশুনো করেছেন। ১৯৬১-৬২ মৌসুম থেকে ১৯৭৯-৮০ মৌসুম পর্যন্ত জ্যাকি দু প্রিজের প্রথম-শ্রেণীর খেলোয়াড়ী জীবন চলমান ছিল। অল-রাউন্ডার ছিলেন তিনি। ১৮ বছর বয়সে রোডেশিয়ার পক্ষে প্রথম খেলেন। পর্যায়ে অক্টোবর, ১৯৬১ সালে বুলাওয়েতে সফররত নিউজিল্যান্ড একাদশের বিপক্ষে মুখোমুখি হন তিনি। কারি কাপে রোডেশিয়ার প্রধান মেরুদণ্ডকারীর ভূমিকায় অবতীর্ণ হয়েছিলেন। ১৯৭৩-৭৪ মৌসুমে ২০০০ রান ১০০ উইকেট লাভের ন্যায় দূর্লভ ডাবল কৃতিত্ব প্রদর্শন করেছিলেন। দুই দশকেরও অধিক সময় রোডেশিয়ার প্রতিনিধিত্ব করেছেন। সময়ে তিন সহস্রাধিক রান দুই শতাধিক উইকেট সংগ্রহ করতে পেরেছিলেন তিনি। রোডেশিয়ার পক্ষে রেকর্ডসংখ্যক ১১২ খেলায় অংশ নেন। এরপর ১৯৭৯ সালে প্রথম-শ্রেণীর ক্রিকেটকে বিদেয় জানান। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন জ্যাকি দু প্রিজ। ফেব্রুয়ারি, ১৯৬৭ তারিখে জোহেন্সবার্গে সফরকারী অস্ট্রেলিয়া দলের বিপক্ষে টেস্ট ক্রিকেটে অভিষেক ঘটে তার। এরপর, ২৪ ফেব্রুয়ারি, ১৯৬৭ তারিখে পোর্ট এলিজাবেথে একই দলের বিপক্ষে সর্বশেষ টেস্টে অংশ নেন তিনি। ১৯৬৬-৬৭ মৌসুমে দুই টেস্টে অংশ নিলেও প্রত্যেক ক্ষেত্রেই শূন্য রানের সন্ধান পেয়েছিলেন তিনি। ক্রিকেট খেলা থেকে অবসর গ্রহণের পর হারারেভিত্তিক তামাক প্রতিষ্ঠানে কাজ করেছেন। এরপর জিম্বাবুয়ে ক্রিকেট দলের নির্বাচকমণ্ডলীর সদস্যরূপে দায়িত্ব পালন করেছিলেন তিনি। == তথ্যসূত্র == == আরও দেখুন == ডেভিড পিদি ফাফ দু প্লেসিস সানফয়েল সিরিজ গটেং ক্রিকেট দল দক্ষিণ আফ্রিকান টেস্ট ক্রিকেটারদের তালিকা == বহিঃসংযোগ == জন্ম ব্যক্তি আফ্রিকান ক্রিকেটার আফ্রিকার টেস্ট ক্রিকেটার ক্রিকেটার ব্যক্তি রোডেশীয় জিম্বাবুইয়ান
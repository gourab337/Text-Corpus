'''অ্যালান ওয়ার্ড''' (; জন্ম: ১০ আগস্ট, ১৯৪৭) ডার্বিশায়ারের ড্রোনফিল্ড এলাকায় জন্মগ্রহণকারী প্রথিতযশা সাবেক ইংরেজ আন্তর্জাতিক ক্রিকেটার। ১৯৬৯ থেকে ১৯৭৬ সময়কালে ইংল্যান্ড ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর ইংরেজ কাউন্টি ক্রিকেটে ডার্বিশায়ার, লিচেস্টারশায়ার এবং দক্ষিণ আফ্রিকান ঘরোয়া ক্রিকেটে বর্ডারের প্রতিনিধিত্ব করেছেন তিনি। দলে তিনি মূলতঃ ডানহাতি ফাস্ট বোলার হিসেবে খেলতেন। এছাড়াও, নিচেরসারিতে ডানহাতে ব্যাটিংয়ে অভ্যস্ত ছিলেন তিনি। ১৯৬৬ থেকে ১৯৭৬ সাল পর্যন্ত ডার্বিশায়ারের পক্ষে কাউন্টি ক্রিকেটে অংশগ্রহণ করেন। এরপর ১৯৭৭ থেকে ১৯৭৮ সাল পর্যন্ত পক্ষে খেলেন। ডানহাতি ফাস্ট বোলার হিসেবে সুনাম কুড়িয়েছেন। তিনি তার সময়কালে জন স্নো’র বিকল্প ছিলেন। আঘাতে জর্জড়িত থাকায় স্বাভাবিক ক্রীড়াশৈলী উপস্থাপনার অভাবে তিনি তার স্বাক্ষর রাখতে পারেননি। == প্রথম-শ্রেণীর ক্রিকেট == ১৯৬৬ সালে ডার্বিশায়ারের পক্ষে প্রথম-শ্রেণীর ক্রিকেটে অভিষেক ঘটে অ্যালান ওয়ার্ডের। ১৯৬৯ সালে ইংরেজ প্রথম-শ্রেণীর ক্রিকেট গড়ে শীর্ষস্থান আরোহন করেন। ফলশ্রুতিতে ১৯৭০ সালে আন্তর্জাতিক দলের সদস্যরূপে গ্যারি সোবার্স গ্রেইম পোলক সমৃদ্ধ বহিঃবিশ্ব একাদশের বিপক্ষে খেলার জন্য মনোনীত হন তিনি। ১৯৭৩ সালে সানডে লীগের খেলায় বোলিং করতে অস্বীকৃতি জানান। ফলশ্রুতিতে, ডার্বিশায়ারের অধিনায়ক ব্রায়ান বোলাস তাকে মাঠ থেকে বের করে দেন। ১৯৭৬ সালে অখুশীভরা মন নিয়ে কাউন্টি দল ত্যাগ করেন। == টেস্ট ক্রিকেট == ২৪ জুলাই, ১৯৬৯ তারিখে নিউজিল্যান্ডের বিপক্ষে টেস্ট অভিষেক ঘটে অ্যালান ওয়ার্ডের। ১৯৭০-৭১ মৌসুমে রে ইলিংওয়ার্থের নেতৃত্বাধীন ইংরেজ দলের সদস্যরূপে অস্ট্রেলিয়া সফরে যান। দলটি ওয়ার্ড-স্নো’র উদ্বোধনী বোলিংয়ে আলোকচ্ছটা ছড়ায়। তবে, স্নো একত্রিশ উইকেট নিয়ে ইংল্যান্ডের অ্যাশেজ জয়ে প্রধান ভূমিকা রাখেন। অন্যদিকে ওয়ার্ড আবারও আঘাতের কবলে পড়েন। ফলশ্রুতিতে, বব উইলিসকে তার স্থলাভিষিক্ত করা হয়। দলের বাইরে অবস্থানের পর ওয়েস্ট ইন্ডিজের বিপক্ষে সিরিজের পঞ্চম টেস্টে অংশ নেন। এটিই তার খেলোয়াড়ী জীবনের শেষ টেস্ট খেলা ছিল। খেলায় তিনি চার উইকেট দখল করলেও ব্যাট হাতে বাঁধার প্রাচীর গড়ে তুলেন। শেষদিনে জয়ের জন্য মরিয়া হয়ে উঠা ওয়েস্ট ইন্ডিয়ান বোলারদের রুখে দিয়ে এক ঘন্টা ব্যাটিং করলেও শূন্য রানে বিদায় নেন। == অবসর == ১৯৭৬ সালে যোগ দেন। কিন্তু দলটিতে কার্যতঃ তিনি তেমন ভূমিকা রাখতে পারেননি। ১৯৭৮ সালে নীরবে প্রথম-শ্রেণীর ক্রিকেটকে চিরতরে বিদায় জানান অ্যালান ওয়ার্ড। == ব্যক্তিগত জীবন == ব্যক্তিগত জীবনে বিবাহিত অ্যালান ওয়ার্ডের ডেভিড ওয়ার্ড নামীয় এক সন্তান ১৯৮১ সালে জন্মগ্রহণ করে। তিনিও প্রথম-শ্রেণীর ক্রিকেটে অংশগ্রহণ করেছেন। == তথ্যসূত্র == == বহিঃসংযোগ == জন্ম ব্যক্তি ক্রিকেটার টেস্ট ক্রিকেটার ক্রিকেটার ক্রিকেটার ক্রিকেটার ক্রিকেট ক্লাবের ক্রিকেটার
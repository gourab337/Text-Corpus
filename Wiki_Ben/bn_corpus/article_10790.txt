'''অ্যাকাডেমি অফ ফাইন আর্টস, কলকাতা''' হল ভারতের অন্যতম পুরনো চারুকলা সোসাইটি। এটি কলকাতায় অবস্থিত। == ইতিহাস == অ্যাকাডেমি অফ ফাইন আর্টসের আনুষ্ঠানিক প্রতিষ্ঠা হয় ১৯৩৩ সালে। প্রতিষ্ঠাতা ছিলেন লেডি রানু মুখোপাধ্যায়। প্রথম দিকে অ্যাকাদেমির কাজকর্ম হত ভারতীয় সংগ্রহালয়ের একটি ভাড়া করা ঘরে। পাশের বারান্দায় এর প্রদর্শনীগুলি আয়োজিত হত। অ্যাকাডেমি অফ ফাইন আর্টসের প্রদর্শনী, জুলাই ২০১০ ১৯৫০-এর দশকে লেডি রানু মুখোপাধ্যায়ের প্রচেষ্টায় এবং পশ্চিমবঙ্গের মুখ্যমন্ত্রী বিধানচন্দ্র রায় ভারতের প্রধানমন্ত্রী জওহরলাল নেহেরুর পৃষ্ঠপোষকতায় অ্যাকাদেমি উঠে আসে ক্যাথিড্রাল রোডের বর্তমান ঠিকানায়। এটি কলকাতার বিখ্যাত গির্জা সেন্ট পলস ক্যাথিড্রালের পাশে অবস্থিত। বেশ কিছু বিখ্যাত ছবি এখানে রক্ষিত আছে। তার মধ্যে গগনেন্দ্রনাথ ঠাকুরের "সাত ভাই চম্পা" যামিনী রায়ের "শিব গণেশ" বিখ্যাত। == নাট্য প্রেক্ষাগৃহ == অ্যাকাডেমি অফ ফাইন আর্টসে একটি নাট্য প্রেক্ষাগৃহ আছে। এই খুব জনপ্রিয় নাট্যমঞ্চ। ১৯৮৪ সাল থেকে এখানে বার্ষিক নাট্যোৎসব অনুষ্ঠিত হয়ে আসছে। == তথ্যসূত্র == == বহিঃসংযোগ == সংস্কৃতি জাদুঘর চারুকলা কেন্দ্র শিক্ষা প্রতিষ্ঠান নাটক দর্শনীয় স্থান
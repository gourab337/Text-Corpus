'''ব্ল্যাক সেইলস''' একটি মার্কিন অ্যাডভেঞ্চার টেলিভিশন সিরিজ। এটি নিউ প্রভিডেন্স দ্বীপকে ঘিরে আবর্তিত এবং রবার্ট লুইস স্টিভেনসনের বিখ্যাত উপন্যাস ট্রেজার আইল্যান্ডের পূর্বঘটনা নিয়ে নির্মিত। সিরিজটি স্টারজের জন্য তৈরী করে জনাথান ই. স্টেইনবার্গ এবং রবার্ট লেভিন। এটি ১৮ জানুয়ারি, ২০১৪তে বিনামূল্যে অনলাইনে অবমুক্ত করা হয়। অবমুক্তির এক সপ্তাহ পরে, ২৫ জানুয়ারি ২০১৪-তে এটি কেবল টেলিভিশনে প্রচার শুরু হয়। স্টারজ ২০১৩ সালের ২৬ জুলাই দ্বিতীয় মৌসুমের জন্য নবায়ন করে, যা ২৪ জানুয়ারি ২০১৫-তে প্রিমিয়ার হয়। প্রথম মৌসুম প্রিমিয়ারের ছয় মাস আগে নবায়নটি স্যান ডিয়েগো কমিক-কনে ভক্তদের ইতিবাচক প্রতিক্রিয়ার ফলে হয়েছিল। সিরিজটি তৃতীয় মৌসুমের জন্য নবায়িত হয় ১২ অক্টোবর, ২০১৪ এবং চতুর্থ মৌসুমের জন্য নবায়িত হয় হয় ৩১ জুলাই, ২০১৫। ==কাহিনী সংক্ষেপ== সিরিজের কাহিনী ট্রেজার আইল্যান্ডের ঘটনার আনুমানিক দুই দশক আগে জলদস্যুতার স্বর্ণযুগকে ঘিরে আবর্তিত। ক্যাপ্টেন ফ্লিন্টের নেতৃত্বে একদল ক্রু নিউ প্রভিডেন্স দ্বীপের অস্তিত্ব রক্ষার জন্য লড়াই করে। প্রথম পর্ব অনুযায়ী, "১৭১৫ সালে, ওয়েস্ট ইন্ডিজে, নিউ প্রভিডেন্স দ্বীপের জলদস্যুরা অঞ্চলের সামুদ্রিক বানিজ্যে ক্ষতিগ্রস্থ করে। সকল সভ্য রাষ্ট্র তাদের ঘোষণা করে হস্টিস হিউমানি জেনেরিস; মানবজাতির শত্রু। পাল্টা জবাব হিসেবে জলদস্যুরা তাদের নিজস্ব মতবাদে অবিচল থাকলো... বিশ্বের বিরুদ্ধে যুদ্ধ।" সিরিজে বিভিন্ন বাস্তব জলদস্যুর চিত্রায়ন হয়েছে। এদের মধ্যে উল্লেখযোগ্য হলো অ্যান বনি, বেঞ্জামিন হর্নিগোল্ড, জ্যাক রেকহাম, চার্লস ভেন, এডওয়ার্ড লু এবং প্রথম মৌসুমের কাহিনীর কেন্দ্রে ছিল স্প্যানিশ রত্ন বহনকারী গ্যালিয়ন আরকা দে লিমা আক্রমণ। দ্বিতীয় মৌসুমের শুরুতে দেখা যায় আরকা দে লিমার রত্ন একটি দ্বীপে পরিত্যাক্ত অবস্থায় রয়েছে যা স্প্যানিশ সৈন্যরা পাহারা দিচ্ছিল। কিন্তু দ্বিতীয় মৌসুমের শেষে তা জ্যাক রেকহাম তার ক্রুরা দখল করে এবং নিউ প্রভিডেন্স দ্বীপে নিয়ে আসে। == মুখ্য চরিত্র == জেমস চরিত্রে টবি স্টিভেন্স এলিনর গাথরি চরিত্রে হ্যানা নিউ জন সিলভার চরিত্রে লুক আর্নল্ড ম্যাক্স চরিত্রে জেসিকা পার্কার কেনেডি উইলিয়াম “বিলি বোন্স” ম্যান্ডারলি চরিত্রে টম হুপার চার্লস ভেন চরিত্রে জ্যাক ম্যাকগোয়ান জ্যাক রেকহাম চরিত্রে টবি স্মিটজ অ্যান বনি চরিত্রে ক্লারা প্যাগেট মিরান্ডা চরিত্রে লুইস বার্ন্স == আরো দেখুন == ক্যারেবীয় অঞ্চলে জলদস্যুতা == তথ্যসূত্র == == বহিঃসংযোগ == অফিসিয়াল ইউটিউব চ্যানেল টেলিভিশন ধারাবাহিক
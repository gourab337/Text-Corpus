হাইড্রোজেনের শক্তিস্তর গুলির সূক্ষ্ম গঠন বোর মডেলের আপেক্ষিকতা তত্ত্ব অনুযায়ী সংশোধন পদার্থবিজ্ঞানে, '''ল্যাম্ব অপসরণ''' হল হাইড্রোজেনের 2''S''1/2 2''P''1/2 শক্তিস্তর দুটির শক্তির পার্থক্য যা ডিরাক সমীকরন থেকে পাওয়া যায় না। এই সমীকরন অনুযায়ী এই দুই স্তরের কোনো শক্তির পার্থক্য থাকা উচিত নয়। পদার্থবিজ্ঞানী উইলিস ল‍্যাম্বের নামানুসারে এর নামকরণ করা হয়েছে। ভ্যাকুয়াম শক্তি ফ্লাকচুয়েশন এর সাথে হাইড্রোজেন পরমানুর উপরোক্ত দুটি কক্ষকে থাকা ইলেকট্রন এর মিথস্ক্রিয়া এই ঘটনার কারণ, যা এই ঘটনার আবিষ্কারের পরেই দেখানো হয়েছিল। কৃষ্ণ গহ্বর থেকে নির্গত হকিং বিকিরণের তাত্ত্বিক ভবিষ্যতবাণী করায় ল্যাম্ব অপসরণ উল্লেখযোগ্য ভূমিকা পালন করে। ১৯৪৭ খ্রিষ্টাব্দে পরিক্ষায় হাইড্রোজেনের অনুতরঙ্গ বর্ণালী পর্যবেক্ষণে এই ক্রিয়া প্রথম গণনা করা হয় এবং এই গণনা রিনর্মালাইজেশন তত্ত্বকে এই ঘটনা ব্যাখ্যা করতে উৎসাহিত করে। এই ঘটনাই হল আধুনিক কোয়ান্টাম এর পথপ্রদর্শক যা পরবর্তীতে জুলিয়ান শুইঙার, রিচার্ড ফাইনম্যান, সান-ইতিরো টোমোনাগা, ফ্রিম্যান ডাইসন প্রভৃতির দ্বারা উন্নত হয়েছে। ১৯৫৫ সালে উইলিস ল‍্যাম্ব তার ল্যাম্ব অপসরণ সংক্রান্ত আবিষ্কারের জন্য নোবেল পুরস্কার লাভ করেন। ==তথ্যসূত্র== পদার্থবিজ্ঞান
'''ম্যাথু জেমস হেনরি''' (জন্ম: ১৪ ডিসেম্বর, ১৯৯১) ক্যান্টারবারির ক্রাইস্টচার্চে জন্মগ্রহণকারী নিউজিল্যান্ডীয় ক্রিকেটার। নিউজিল্যান্ড ক্রিকেট দলের অন্যতম উদীয়মান খেলোয়াড় '''ম্যাট হেনরি''' মূলতঃ ডানহাতি ফাস্ট-মিডিয়াম বোলার। ঘরোয়া ক্রিকেটে ক্যান্টারবারি দলের হয়ে খেলছেন। এছাড়াও, নিউজিল্যান্ড ক্রিকেট দলের হয়েও খেলছেন তিনি। == খেলোয়াড়ী জীবন == ৩১ জানুয়ারি, ২০১৪ তারিখে ভারতের বিপক্ষে অনুষ্ঠিত পঞ্চম ওডিআইয়ের মাধ্যমে আন্তর্জাতিক ক্রিকেট অঙ্গনে অভিষেক ঘটে তার। রোহিত শর্মাকে আউট করে ম্যাট হেনরি তার ১ম উইকেট লাভ করেন। ওয়েলিংটনের ওয়েস্টপ্যাক স্টেডিয়ামে অনুষ্ঠিত দিন/রাতের খেলায় তিনি ১০ ওভার বোলিং করে ৩৮ রানের বিনিময়ে উইকেট পান। এরফলে নিউজিল্যান্ডের একদিনের ক্রিকেটের ইতিহাসে অভিষেকে তৃতীয় সেরা বোলিং করার গৌরব অর্জন করেন। খেলায় তার দল ৮৭ রানে বিজয়ী হয় ৪-০ ব্যবধানে সিরিজ জয় করে। == ক্রিকেট বিশ্বকাপ == জানুয়ারি, ২০১৫ তারিখে নিউজিল্যান্ড ক্রিকেট তাদের ১৫-সদস্যের চূড়ান্ত তালিকা প্রকাশ করে। কিন্তু তালিকায় তার অন্তর্ভুক্তি ঘটেনি। কিন্তু, ২২ মার্চ হাঁটুর গোড়ালিতে আঘাতাপ্রাপ্তির ফলে অ্যাডাম মিলেন দল থেকে বাদ পড়েন। ফলে তার পরিবর্তে ম্যাট হেনরিকে অন্তর্ভুক্ত করা হয়। ২৪ মার্চ, ২০১৫ তারিখে ইডেন পার্কে অনুষ্ঠিত সেমি-ফাইনালে দক্ষিণ আফ্রিকার বিপক্ষে অংশগ্রহণ করেন তিনি। কিন্তু, ৪০ রান দিয়েও তিনি কোন উইকেট লাভ করতে সক্ষম হননি। == তথ্যসূত্র == == আরও দেখুন == কোরে অ্যান্ডারসন নিউজিল্যান্ড জাতীয় ক্রিকেট দল ২০১৪-১৫ দক্ষিণ আফ্রিকা ক্রিকেট দলের নিউজিল্যান্ড সফর == বহিঃসংযোগ == ক্রিকেটার জন্ম ব্যক্তি একদিনের আন্তর্জাতিক ক্রিকেটার ক্রিকেট বিশ্বকাপের ক্রিকেটার ক্রিকেট বিশ্বকাপের ক্রিকেটার টুয়েন্টি২০ আন্তর্জাতিক ক্রিকেটার ক্রিকেটার সুপার কিংসের ক্রিকেটার
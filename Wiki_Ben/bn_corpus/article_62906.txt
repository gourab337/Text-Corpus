'''সারাহ ফ্রে''' হল একজন মার্কিন খামারি ব্যবসায়ী। তিনি ফ্রে ফার্মসের মালিক, যেটি যুক্তরাষ্ট্রে সবচেয়ে বেশি কুমড়া উৎপাদনকারী প্রতিষ্ঠান। প্রতিষ্ঠানটি সাম্মা জুস নামে বাজারে তরমুজের জুস বিক্রি করে থাকে। ==জীবনী== সারা ফ্রে বেড়ে উঠেছেন যুক্তরাষ্ট্রের ইলিনয় অঙ্গরাজ্যের কিনেসে, পড়েছেন ইলিনয়ের ফ্রন্টিয়ার কমিউনিটি কলেজে। বাবা মায়ের পাঁচ সন্তানের মাঝে তিনি ছিলেন একমাত্র মেয়ে সবচেয়ে ছোট। তার পরিবার ছিল খুবই গরিব এবং তারা তাদের খামারে উৎপাদিত শস্যের মাধ্যমে জীবিকা নির্বাহ করত। তিনি আট বছর বয়সে প্রথম তরমুজ বিক্রি করেন। যৌবনকালে তিনি নিজেকে চাকরিতে নিয়োজিত করার পরিবর্তে নিজেকে তাদের খামারের কাজে আত্মনিয়োগ করতে সিদ্ধান্ত গ্রহণ করলেন। ১৯৯৭ সালে কিশোরী সারাহ ফ্রে স্থানীয় ওয়ালমার্ট ডিস্ট্রিবিউশন সেন্টারে তরমুজ সরবরাহ শুরু করেন। যখন তার বয়স ১৬ বছর, তখন তার খামারের গ্রাহক সংখ্যা ১২ থেকে বেড়ে ১৫০ দাঁড়ায়। যখন তার বয়স ১৮ বছর, তখন খামারটি তার নিয়ন্ত্রণে চলে আসে। ==ব্যবসা== সারহ ফ্রেকে 'যুক্তরাষ্ট্রের কুমড়া সম্রাজ্ঞী' বলে অভিহিত করা হয়ে থাকে। তিনি যুক্তরাষ্ট্রে সবচেয়ে বেশি কুমড়া উৎপাদন করে থাকেন। ২০১৬ সালে তিনি প্রায় পঞ্চাশ লাখ কুমড়া বিক্রি করেছেন। তার উৎপাদিত অধিকাংশ কুমড়া খাওয়ার উপযোগী না হলেও তা হ্যালুইনের লণ্ঠন নির্মাণের কাজে ব্যাপক জনপ্রিয়। তাদের খামার এখন বাড়ির উঠানের সীমানা পেরিয়ে যুক্তরাষ্ট্রের ফ্লোরিডা, জর্জিয়া, আরকানসাস, ইলিনয়, ইন্ডিয়ানা পশ্চিম ভার্জিনিয়া অঙ্গরাজ্যের প্রায় দেড় লাখ একর জমিতে বিস্তৃত হয়েছে। তার খামার কুমড়া ছাড়াও তরমুজ, ফুটি, সুইট কর্ন কাকারবিটা উৎপাদন করে থাকে। ২০১৭ সালের হিসাব অনুযায়ী তার ফ্রে ফার্মে ইলিনয় অঙ্গরাজ্যের খামারগুলোর মাঝে সবচেয়ে বেশি বিদেশি কাজ করে এবং খামারটিতে প্রায় আড়াইশ জন কর্মী ইলিনয় ইন্ডিয়ানা অঙ্গরাজ্যে কুমড়া উৎপাদনের সাথে যুক্ত। তিনি সাম্মা জুস নামে একটি নতুন ব্র‍্যান্ডের তরমুজ জুস বাজারে ছেড়েছেন। তার সাথে ওয়ালমার্টের ব্যবসায়িক সম্পর্ক হার্ভার্ড পাঠ্যসূচিতে অন্তর্ভুক্ত করা হয়েছে। ==প্রকাশিত গ্রন্থ== ''ফর দ্য লাভ অব পাম্পকিনকস: ভিজ্যুয়াল গাইড টু ফল ডেকোরেটিং উইদ পাম্পকিনস অ্যান্ড অর্নামেন্টালস'' (২০০৭) ==তথ্যসূত্র== ব্যক্তি
'''স্ট্র্যান্ড রোড''' বা '''বান্দ রোড ''', বাংলাদেশের বরিশাল শহরের পূর্ব প্রান্তে অবস্থিত একটি প্রধান সড়ক। ১৮০২ খ্রিষ্টাব্দে কীর্তনখোলা নদীর পশ্চিম পাড় ঘেঁষে গড়ে ওঠা সড়কটি স্টিমারঘাট থেকে সদর রোড সাগরদী-রূপাতলী এলাকাকে যুক্ত করেছে। ==ইতিহাস== ১৮০১ খ্রিষ্টাব্দে বাকেরগঞ্জ জেলার সদরদপ্তর বারৈকরন থেকে বরিশালে স্থানান্তরিত হয়। এসময় তৎকালীন জেলা ম্যাজিস্ট্রেট জজ জন উইন্টল বরিশাল শহরের পূর্বপ্রান্তে কীর্তনখোলা নদীর পশ্চিম তীর ঘেঁষে শহররক্ষা বাধ নির্মাণ করে সড়ক তৈরির উদ্যোগ নেন। নদীর পাড় ঘেঁষে তৈরি বলে সড়কটি স্ট্র্যান্ড রোড নামে পরিচিত হয়। পরবর্তীতে ১৮১১ খ্রিষ্টাব্দে আরেক জেলা ম্যাজিস্টেট জন বেটি সড়কটির সংস্কার করেন উইন্টলের সময়ে নির্মিত ভাটার খালের উপর দিয়ে সংযুক্ত পুল পূনঃনির্মান করে একটি মার্বেল পাথর বসিয়ে দেন। পাথরে ইংরেজী, বাংলা ফরাসী ভাষায় লেখা হয়, ১৮১১ খ্রিষ্টাব্দে পুল পুনঃনির্মাণ করা হয়েছে। বেটির নামানুসারে কীর্তনখোলা নদী হতে শহরের মধ্যে প্রবাহিত খালটি বাটার খাল এবং পুলটিকে বেটার পুল বলা হয় থাকে। পূর্বে জমিদার তালুকদাররা তাদের কোষা নৌকা নদীতে না রেখে বাটার খালে রাখতেন। বর্তমানে, এটি ভাটার খাল নামে পরিচিত পুলটির অস্তিস্ত্ব নেই। পরবর্তী সময়ে সড়কটির নামও বাংলায়িত করে বান্দ রোড করা হয়েছে। ==তথ্যসূত্র==
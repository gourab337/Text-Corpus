'''সুজল শ্রেষ্ঠ''' () (জন্ম ফেব্রুয়ারি ১৯৯৩) নেপাল এর একজন ফুটবল খেলোয়াড়। তার জন্মস্থান নেপালের কাঠমান্ডু। তিনি নেপালের মানাং মার্শিয়াদী ক্লাবের হয়ে নেপাল জাতীয় লিগ-এ খেলেন। তিনি একজন মধ্যমাঠের খেলোয়াড়। তিনি ২০১৪ ফিফা বিশ্বকাপ বাছাইপর্বের জন্য গঠিত নেপাল দলে ডাক পান। == ক্লাব ক্যারিয়ার == সুজল শ্রেষ্ঠ ২০০৬ সালে আনফা একাডেমি থেকে স্নাতক সম্পন্ন করে সংকতা বয়েজ স্পোর্টস ক্লাব দলে যোগ দেন। এর এক বছর পর, ২০০৮ সালে তিনি মানাং মার্শিয়াদী ক্লাব এর সাথে চুক্তি করেন। শ্রেষ্ঠ, ২০১৪ সালে এএফসি প্রেসিডেন্টস কাপ এর একটি ম্যাচে এফসি এইচটিটিইউ এর বিপক্ষে মানাং মার্শিয়াদী এর হয়ে সমতাসূচক গোল করেন। যদিও তার দল সেই ম্যাচে ৩-১ ব্যবধানে পরাজিত হয়। শ্রেষ্ঠ মানাং মার্শিয়াদী ক্লাবের হয়ে গভর্নরস গোল্ড কাপ প্রতিযোগিতার ৩৫ তম আসরে অংশগ্রহণ করেন। সেমিফাইনালে সিকিম এফএ দলের বিপক্ষে ম্যাচে তিনি পেনাল্টি কিক থেকে একটি গোল করেন। তার দল মানাং মার্শিয়াদী ৩-১ ব্যবধানে জয়ী হয়। ফাইনাল ম্যাচে ওএনজিসি এফসি দলের বিপক্ষে মানাং মার্শিয়াদী মুখোমুখি হয়। ম্যাচে মানাং ২-০ ব্যবধানে পিছিয়ে পড়লেও পরবর্তীতে ২-২ সমতায় ফেরে। কিন্তু শেষ পর্যন্ত পেনাল্টি শুট-আউটে তারা হেরে যায় এবং রানার্স-আপ হয়। সেই ম্যাচে পেনাল্টি থেকে দলের পক্ষে প্রথম গোলটি করেন শ্রেষ্ঠ এবং পরবর্তীতে জিকাহি দোদোজ এর করা, দলের দ্বিতীয় গোলে সহায়তা করেন তিনি। ভারতের সিকিম শহরে অনুষ্ঠিত ২০১৪ আহা! রারা গোল্ড কাপ এর গ্রুপ পর্বের একটি ম্যাচে শ্রেষ্ঠ জোড়া গোল করেন এবং তার দল প্রতিপক্ষ কাঞ্চনজঙ্ঘা এফসি এর বিপক্ষে ৭-০ ব্যবধানে জয় নিয়ে মাঠ ছাড়ে। ২০১৫ সালের জুলাই শ্রেষ্ঠ ভুটানের ঘরোয়া লীগের দল ভুটান ক্লিয়ারিং এফসি এর সাথে মাসের জন্য ধারের চুক্তি করেন। শ্রেষ্ঠ এর সাথে সাথে একই ধরনের চুক্তিতে সেই দলে আরও যোগ দেন, মানাং মার্শিয়াদী এর আরেক খেলোয়াড় রুপেশ কেসি, মোরাং একাদশ এর সুরেন্দ্র থাপা ২০১৫ সালের ২৫ জুলাই, পারো ইউনাইটেড এফসি এর বিপক্ষে ভুটান ক্লিয়ারিং এফসি এর ম্যাচে তার নতুন দলের হয়ে প্রথম গোল করেন। ম্যাচটিতে তার দল ৩-১ ব্যবধানে জয়ী হয়। ২০১৫ সালের আগস্ট, লীগের পরবর্তী ম্যাচে এফসি টারটনস এর বিপক্ষে খেলায় তিনি জোড়া গোল করেন। == আন্তর্জাতিক ক্যারিয়ার == ২০১১ সালে, পোখরায় অনুষ্ঠিত, ভুটান নেপালের মধ্যকার ম্যাচের মাধ্যমে আন্তর্জাতিক ফুটবলে সুজল শ্রেষ্ঠর অভিষেক হয়। তার দুটি আন্তর্জাতিক গোলের একটি এসেছে ফিফা বিশ্বকাপ বাছাইপর্বের একটি ম্যাচে। সেই ম্যাচে নেপাল, তিমুর-লেস্তের বিপক্ষে ৫-০ ব্যবধানে জয়লাভ করে। ২০১৬ সালে এএফসি সলিডারিটি কাপ এর ফাইনাল ম্যাচে ম্যাকাও এর বিপক্ষে তিনি তার দ্বিতীয় আন্তর্জাতিক গোলটি করেন। তার দেয়া একমাত্র গোলেই নেপাল, ম্যাকাওকে ১-০ ব্যবধানে হারিয়ে টুর্নামেন্টের শিরোপা লাভ করে। সুজল শ্রেষ্ঠ নেপাল দলের হয়ে ২০১২ নেহেরু কাপ টুর্নামেন্টেও অংশ নেন। === আন্তর্জাতিক গোল === :''তালিকায় নেপালের গোলসংখ্যা প্রথমে লেখা হয়েছে'' তারিখ ভেন্যু প্রতিপক্ষ স্কোর ফল প্রতিযোগিতা ১. জুলাই ২০১১ দশরথ রংশালা স্টেডিয়াম, কাঠমান্ডু ৫-০ ৫-০ ২০১৪ ফিফা বিশ্বকাপ বাছাইপর্ব ২. ১৫ নভেম্বর ২০১৬ সারাওয়াক স্টেডিয়াম, কুচিং ১-০ ১-০ ২০১৬ এএফসি সলিডারিটি কাপ (ফাইনাল) == তথ্যসূত্র == == বহিঃসংযোগ == জন্ম ব্যক্তি ফুটবল খেলোয়াড় ফুটবল খেলোয়াড় মধ্যমাঠের খেলোয়াড়
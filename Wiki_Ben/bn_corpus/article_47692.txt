'''টমাস (টম) এমেট''' (; জন্ম: সেপ্টেম্বর, ১৮৪১ মৃত্যু: ২৯ জুন, ১৯০৪) পশ্চিম ইয়র্কশায়ারের হালিফ্যাক্স এলাকায় জন্মগ্রহণকারী প্রথিতযশা ইংরেজ আন্তর্জাতিক ক্রিকেটার ছিলেন। ১৮৬০-এর দশকের শেষার্ধ্ব থেকে শুরু করে ১৮৮০-এর দশকের সূচনালগ্ন পর্যন্ত ইংল্যান্ড ক্রিকেট দলের অন্যতম সদস্য ছিলেন '''টম এমেট'''। ঘরোয়া প্রথম-শ্রেণীর ইংরেজ কাউন্টি ক্রিকেটে ইয়র্কশায়ারের প্রতিনিধিত্ব করেছেন। দলে তিনি মূলতঃ অল-রাউন্ডার ছিলেন। বামহাতে ব্যাটিংয়ের পাশাপাশি বামহাতে ফাস্ট বোলিং করতেন। == প্রারম্ভিক জীবন == ২৫ বছর বয়সে ইয়র্কশায়ারের পক্ষে প্রথম যোগ দেন। পেশাদার ফাস্ট বামহাতি বোলার হিসেবে রাউন্ডআর্ম ভঙ্গীমার কাছাকাছি তার বোলিং ছিল। তবে খেলোয়াড়ী জীবনের শেষদিকে তার বোলিং স্লো-মিডিয়াম ছিল। খেলোয়াড়ী জীবনে প্রবেশ করেই নিজেকে বিকশিত করেন ক্রিকেটের প্রায় সর্বোচ্চ চূড়ায় আরোহণ করেন। ১৮৬৭ সালের নিজস্ব দ্বিতীয় মৌসুমে ওভালে ইংল্যান্ডের সদস্যরূপে সারে টম লকিয়ারের আর্থিক সুবিধাভোগের খেলায় অংশ নেন। তৎকালীন সেরা বোলার জর্জ ফ্রিম্যানের সাথে একই সময়ে নিজস্ব সেরা বোলিংয়ে অগ্রসর হন। তারা উভয়েই ১৮৬৭ থেকে ১৮৭১ সালের শেষদিক পর্যন্ত ইংরেজ বোলিংয়ে একচ্ছত্র প্রাধান্য বিস্তার করতে থাকেন। তবে, ব্যবসায়িক দায়বদ্ধতার কারণে, ফ্রিম্যানকে প্রথম-শ্রেণীর ক্রিকেট থেকে সরে আসতে হলেও এমেট খেলা চালিয়ে যান দলীয় সঙ্গী অ্যালেন হিলের সাথে নিজের ছন্দ বজায় রাখেন। শেষের দিনগুলোয় ইয়র্কশায়ারের বোলিং আক্রমণে জর্জ ইউলিট, বিলি বেটস, টেড পিট ববি পিলের সাথে সহজাত খেলা উপহার দেন। ‘সস্টেনাটার’ নামের নিজস্ব বোলিং ডেলিভারিটি তার অসামান্য অবদান। পিচের লেগের দিকে বল স্পর্শ করে বেশ দূরত্ব অতিক্রম করে অফ-স্ট্যাম্পের দিকে বল চলে যেতো। == খেলোয়াড়ী জীবন == এমেট তিনবার অস্ট্রেলিয়া সফরে যান একবার উত্তর আমেরিকা গমন করেন। সমগ্র খেলোয়াড়ী জীবনে সাত টেস্টে অংশগ্রহণ করেন। তন্মধ্যে টেস্ট ক্রিকেটের ইতিহাসের প্রথম টেস্ট খেলাটি ছিল অন্যতম। ১৮৭৮-৭৯ মৌসুমে লর্ড হ্যারিস একাদশ দলের প্রধান বোলিং মেরুদণ্ড ছিলেন তিনি। ১৮৭৮ থেকে ১৮৮২ সময়কালে ইয়র্কশায়ারকে নেতৃত্ব দিয়েছেন এমেট। ১৯৬০ সালে ভিক উইলসনের দায়িত্ব নেয়ার পূর্বে তিনিই সর্বশেষ পেশাদার ইয়র্কশায়ার অধিনায়ক ছিলেন। ইতিহাসের প্রথম টেস্টে ইংল্যান্ড দল টসে পরাজিত হয়ে ফিল্ডিংয়ে নামে। ইংরেজ অধিনায়ক জেমস লিলিহোয়াইট মেলবোর্নের পিচে টম এমেটসহ দলকে মাঠে নামান। ৩৫ বছর ১৯৩ দিন বয়সে টম এমেট মাঠে নামলে হ্যারি জাপের চেয়ে ৭৭ দিন বয়সে বড় হন। == ব্যক্তিগত জীবন == গ্রেস নাম্নী তিন বছরের ছোট এক রমণীর পাণিগ্রহণ করেন তিনি। তাদের সংসারে ক্লারা, ফ্রান্সেস, এভলিন এডিথ নাম্নী চার কন্যা এবং আর্থার আলবার্ট নামীয় দুই পুত্র সন্তান ছিল। তন্মধ্যে, আর্থার ১৯০২ সালে পক্ষে খেলেন। ২৯ জুন, ১৯০৪ তারিখে ৬২ বছর বয়সে লিচেস্টারে তার দেহাবসান ঘটে; যদিও ৩০ জুন তারিখকে সর্বত্র প্রচার করা হয়েছিল। == তথ্যসূত্র == == আরও দেখুন == মার্টিন হক জর্জ গিফেন জর্জ ইউলিট অ্যান্ড্রু গ্রীনউড ১৮৭৬-৭৭ ইংল্যান্ড ক্রিকেট দলের অস্ট্রেলিয়া নিউজিল্যান্ড সফর টেস্ট ক্রিকেট অভিষেকে উইকেট লাভকারী অস্ট্রেলীয় ক্রিকেটারদের তালিকা == বহিঃসংযোগ == ডন অ্যামব্রোস লিখিত টম এমেটের সংক্ষিপ্ত জীবনী ডেভ লিভারম্যান লিখিত টম এমেটের সংক্ষিপ্ত জীবনী জন্ম মৃত্যু বিষয়শ্রেণী:৩০ ঊর্ধ্ব বনাম ৩০ নিম্ন দলের ক্রিকেটার ইলাভেনের ক্রিকেটার ক্রিকেটার টেস্ট ক্রিকেটার ক্রিকেটার ক্রিকেট অধিনায়ক নর্থ অব ইংল্যান্ড একাদশের ক্রিকেটার ভার্সাস সাউথের ক্রিকেটার ক্রিকেটার অব দ্য নর্থের ক্রিকেটার ক্রিকেট ক্লাবের ক্রিকেটার (পশ্চিম ইয়র্কশায়ার)
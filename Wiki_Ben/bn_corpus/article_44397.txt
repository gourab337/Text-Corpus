আশরাফ শিশির পরিচালিত ২০১৪ সালের বাংলাদেশী চলচ্চিত্র। ছবিটি পরিচালক আশরাফ শিশিরের ''ঘটনাটি সত্য নয়'' গল্পগ্রন্থের একটি অংশ অবলম্বনে নির্মিত। এতে প্রধান দুই শিশু চরিত্র হাবিল কাবিলের ভূমিকায় অভিনয় করেছেন মারুফ শেখ কাব্য। অন্যান্য ভূমিকায় অভিনয় করেছেন রোকেয়া প্রাচী, রাইসুল ইসলাম আসাদ, ইমরান ইমু প্রমুখ। ছবিটি ৬টি মহাদেশের ২৬টি দেশের ৭৮টি আন্তর্জাতিক চলচ্চিত্র উৎসবে প্রদর্শিত হয় এবং কয়েকটি উৎসবে পুরস্কার অর্জন করে। ছবিটি স্পেনের পিকনিক চলচ্চিত্র উৎসবে শ্রেষ্ঠ চলচ্চিত্রের পুরস্কার, এবং টেক্সাস চলচ্চিত্র উৎসবে সাতটি পুরস্কার অর্জন করে। ==কাহিনী সংক্ষেপ== হাবিল কাবিল দুই ভাই সারাদিন তাদের বেয়ারিংয়ের তৈরি গাড়ি নিয়ে সারা গ্রামে ঘুরে বেড়ায়। তারা তাদের এই গাড়ি নিয়ে বিভিন্ন প্রতিযোগিতায় অংশগ্রহণ করে। কিন্তু প্রতিবারই তারা সালাম মেম্বারের ছেলে আলমগীরের নিকট পরাজিত হয়। কারণ আলমগীরের গাড়ি তাদের গাড়ি থেকে উন্নত। তাদের বাবা কয়েক বছর যাবৎ নিখোঁজ। সংসার চালানোর জন্য তাদের মা সামাদ মালিথার ধান ভানার কলে কাজ করে। সামাদ মালিথার তার উপর কুদৃষ্টি পড়ে। তারা দুজনে পাশের গ্রামের ডোবা থেকে শাপলার ফুল চুরি করে তা বাজারে বিক্রি করে নতুন বেয়ারিং কিনে। নতুন বেয়ারিং দিয়ে তৈরি গাড়ি দিয়ে তারা আন্তঃগ্রাম গাড়ি চালানো প্রতিযোগিতায় জয় লাভ করে। নতুন গাড়ি নিয়ে একদিন শহরে ফিয়ে হাবিল তার বাবাকে খুঁজে পায়। সে তার পিছু নিয়ে একটি বাড়িতে ঢোকে। কিন্তু সেখানে গিয়ে সে যা দেখে তা দশ বছরের হাবিলকে অকাল পরিণত করে তুলে এবং সংসারের দায়িত্ব কাঁধে তুলে নিতে বাধ্য করে। ==কুশীলব== রোকেয়া প্রাচী হাবিল কাবিলের মা রাইসুল ইসলাম আসাদ শমসের, হাবিল কাবিলের বাবা মাসুম আজিজ সামাদ মালিথা মারুফ শেখ হাবিল কাব্য কাবিল ইমরান ইমু গ্যারেজ মালিক সানসি ফারুক গ্যারেজের কর্মচারী মোঃ মোসলেমউদ্দিন সালাম মেম্বার আর. জে. মুকুল প্রতিযোগিতার ঘোষক জগন্ময় পাল হ্যাট-পড়া ব্যক্তি ফারজানা সাকী শমসেরের দ্বিতীয় স্ত্রী মুক্তা সিডর সুমন হুমাইরা জ্যোতি ইদ্রিস আলী ==মুক্তি== ১৪ অক্টোবর, ২০১৪ সংযুক্ত আরব আমিরাতে ছবিটির প্রিমিয়ার হয়। বাংলাদেশে নভেম্বর, ২০১৫ ছবিটি মুক্তি পায়। ===চলচ্চিত্র উৎসবে প্রদর্শন=== অফিসিয়াল সিলেকশন, ২০তম কলকাতা আন্তর্জাতিক চলচ্চিত্র উৎসব, কলকাতা, ভারত (১০-১৭ নভেম্বর, ২০১৪) ফাইনালিস্ট, ১৩তম ইস্‌চিয়া চলচ্চিত্র উৎসব, ইস্‌চিয়া, ইতালি (২৭ জুন-৪ জুলাই, ২০১৫) ৫ম স্লাম চলচ্চিত্র উৎসব, নাইরোবি, কেনিয়া (২৫-২৯ আগস্ট, ২০১৫) ফাইনালিস্ট, মুনড্যান্স আন্তর্জাতিক চলচ্চিত্র উৎসব, কলোরাডো, যুক্তরাষ্ট্র (৭-৮ সেপ্টেম্বর, ২০১৫) ফাইনালিস্ট, ১০ম মার্বেলা আন্তর্জাতিক চলচ্চিত্র উৎসব, মার্বেলা, স্পেন (৭-১১ অক্টোবর, ২০১৫) অফিসিয়াল সিলেকশন, সিনেকিড উৎসব, আমস্টারডাম, নেদারল্যান্ড (২০-২৩ অক্টোবর, ২০১৫) ফাইনালিস্ট, ৯ম বার্ষিক রেড রক চলচ্চিত্র উৎসব, উটাহ, যুক্তরাষ্ট্র (২-৮ নভেম্বর, ২০১৫) কান্ট্রি সিলেকশন, ৯ম এশিয়া প্যাসিফিক স্ক্রিন পুরস্কার, ব্রিসবেন, অস্ট্রেলিয়া (২৬ নভেম্বর, ২০১৫) ফাইনালিস্ট, ৪র্থ দিল্লী আন্তর্জাতিক চলচ্চিত্র উৎসব, দিল্লী, ভারত (৫-১০ ডিসেম্বর, ২০১৫) ফাইনালিস্ট, ২য় আন্তর্জাতিক চলচ্চিত্র উৎসব, প্রায়াগ, এলাহাবাদ, ভারত (২৬-২৮ ফেব্রুয়ারি, ২০১৬) ==মূল্যায়ন== ===সমালোচকদের প্রতিক্রিয়া=== শেরিফ আল সায়ার চলচ্চিত্রটি সম্পর্কে বলেন ছবির গল্প ছিমছাম ধরনেরে, ছোট ক্লাইমেক্স রয়েছে এবং সবচেয়ে বড় বিশেষত্ব হল এতে আঞ্চলিক ভাষার ব্যবহার। তিনি এই আঞ্চলিক ভাষার ব্যবহারের প্রশংসা করেছেন। অযথা গল্প দীর্ঘায়িত না করলেও ছবিতে কিছু প্রাকৃতিক দৃশ্য ধারণকে তিনি বিরক্তির কারণ হিসেবে উল্লেখ করেছেন। এছাড়া তিনি শেষ দৃশের স্পেশাল ইফেক্টের সমালোচনা করে বলেন যে তা পুরো ছবির নান্দনিকতাকে ম্লান করে দিয়েছে। ===পুরস্কার মনোনয়ন=== উৎসব অনুষ্ঠান পুরস্কারের বিভাগ বিজয়ী/মনোনীত ফলাফল রাজস্থান আন্তর্জাতিক চলচ্চিত্র উৎসব, ভারত ফেব্রুয়ারি, ২০১৫ শ্রেষ্ঠ চলচ্চিত্র আশরাফ শিশির ৭ম পিকনিক চলচ্চিত্র উৎসব, স্পেন ২৩-২৭ জুন, ২০১৫ শ্রেষ্ঠ চলচ্চিত্র আশরাফ শিশির ২য় আন্তর্জাতিক চলচ্চিত্র উৎসব, প্রায়াগ ২৬-২৮ ফেব্রুয়ারি শ্রেষ্ঠ কাহিনী আশরাফ শিশির ৩৯তম জাতীয় চলচ্চিত্র পুরস্কার, বাংলাদেশ ১৪ এপ্রিল, ২০১৬ শ্রেষ্ঠ স্বল্পদৈর্ঘ্য চলচ্চিত্র আশরাফ শিশির ==তথ্যসূত্র== ===আরও পড়ুন=== ==বহিঃসংযোগ== চলচ্চিত্র দশকের স্বল্পদৈর্ঘ্য চলচ্চিত্র চলচ্চিত্র স্বল্পদৈর্ঘ্য চলচ্চিত্র শিশির পরিচালিত চলচ্চিত্র শিশিরের চিত্রনাট্য শিশিরের কাজ অবলম্বনে চলচ্চিত্র টেলিফিল্মের চলচ্চিত্র
বাংলাদেশের একটি অনলাইন সংবাদমাধ্যম। ২০১৪ সালের ১০ মে সংবাদ মাধ্যমটি যাত্রা শুরু করে। বর্তমানে মহিউদ্দিন সরকার এর সম্পাদক হিসেবে দায়িত্ব পালন করছেন। এটি ''একেসি প্রাইভেট লিমিটেডের'' একটি প্রতিষ্ঠান। ২০১৯ সালের জুনের অ্যালেক্সার রেঙ্কিং অনুসারে, অবস্থান বাংলাদেশি সংবাদভিত্তিক ওয়েবসাইটসমূহের মধ্যে অষ্টম। যা বাংলাদেশি গণমাধ্যমের মধ্যে চতুর্থ এবং সাইটটির বৈশ্বিক অবস্থান ২,৪৪৪। == ইতিহাস == জাগো নিউজ ২০১৪ সালের ১০ মে যাত্রা শুরু করে। এর স্লোগান হল '''' সংবাদমাধ্যমটি জাতীয়, রাজনীতি, অর্থনীতি, দেশজুড়ে, আন্তর্জাতিক, খেলাধুলা, বিনোদন, লাইফস্টাইল, তথ্যপ্রযুক্তি, ফিচারসহ বিভিন্ন বিষয়ে সংবাদ পরিবেশন করে। প্রতিষ্ঠানটির নিজস্ব তথ্যানুসারে, বাংলাদেশের ৭৮টি এবং বিশ্বের ৯টি স্থানে জাগো নিউজের নিজস্ব প্রতিনিধি রয়েছে। জাগো নিউজ ২০১৫ সাল থেকে অনলাইনের পাশাপাশি মূদ্রণ আকারে ঈদ সংখ্যা প্রকাশ শুরু করে। সংখ্যাসমূহে বাংলাদেশের উল্লেখযোগ্য ব্যক্তিত্ব যেমন, ইমদাদুল হক মিলন, আবুল মোমেন, হাসান আজিজুল হক, শামসুজ্জামান খান কলাম লিখে থাকেন। ২০১৫ সালে অনুসন্ধানী সাংবাদিকতার স্বীকৃতি স্বরূপ সাংবাদিক মনিরুজ্জামান উজ্জ্বল ‘ঢাকা রিপোর্টার্স ইউনিটির ডিআরইউ বেস্ট রিপোর্টিং অ্যাওয়ার্ড ২০১৫’ পান। এরপর ২০১৬ সালে তিনি ‘ক্র্যাব বেস্ট রিপোর্টিং অ্যাওয়ার্ড’ অর্জন করেন। এছাড়া ২০১৭ সালে ‘ঢাকা রিপোর্টার্স ইউনিটির ডিআরইউ বেস্ট রিপোর্টিং অ্যাওয়ার্ড ২০১৭’ -তে তথ্য, যোগাযোগ প্রযুক্তি ক্যাটাগরিতে বিজয়ী হয়েছেন জাগো নিউজের সাঈদ শিপন। বাংলাকে জাতিসংঘের দাপ্তরিক ভাষা হিসেবে স্বীকৃতির জন্য জাগো নিউজ ২০১৮ সালের ফেব্রুয়ারি 'জাতিসংঘে বাংলা চাই' শিরোনামে অনলাইন আবেদন কর্মসূচি শুরু করে। ফেব্রুয়ারি মাসজুড়ে দাবির পক্ষে অনলাইনে আবেদন সংগ্রহ করে পররাষ্ট্র মন্ত্রণালয়ের মাধ্যমে জাতিসংঘের কাছে পাঠানো হয়। == সংবাদের বিভাগসমূহ == জাগো নিউজ জাতীয় আন্তর্জাতিকসহ বিভিন্ন বিভাগে সংবাদ প্রকাশ করে তার মধ্যে উল্লেখযোগ্য হল, জাতীয়, রাজনীতি, অর্থনীতি, দেশজুড়ে, আন্তর্জাতিক, খেলাধুলা, বিনোদন, লাইফস্টাইল, তথ্যপ্রযুক্তি, কৃষি, জবস সাহিত্য। ==মিডিয়া কাপ == গণমাধ্যম কর্মীদের নিয়ে জাগো নিউজ ২০১৬ সালের ১০ ডিসেম্বর ঢাকার মওলানা ভাসানী হকি স্টেডিয়ামে ‘জাগো নিউজ-ডিএসইসি মিডিয়া কাপ’ নামে একটি ক্রিকেট টুর্নামেন্টের আয়োজন করে। টুর্নামেন্টে অংশগ্রহণকারী গণমাধ্যমগুলো ছিল: বাংলাদেশ প্রতিদিন, আলোকিত বাংলাদেশ, দি ইন্ডিপেনডেন্ট, বাসস, বাংলানিউজ২৪.কম, যমুনা টিভি, দৈনিক যায়যায়দিন, দৈনিক জনকণ্ঠ, জাগোনিউজ, দৈনিক যুগান্তর, এটিএন নিউজ, করতোয়া, নওরোজ, দ্য ডেইলি অবজার্ভার, দৈনিক প্রথম আলো, দৈনিক ইনকিলাব, দৈনিক নয়া দিগন্ত, আরটিভি, দৈনিক সংবাদ, দৈনিক সংগ্রাম, দৈনিক সমকাল, দৈনিক সকালের খবর, দৈনিক মানবকণ্ঠ, চ্যানেল২৪, জিটিভি, বণিক বার্তা, দৈনিক ভোরের কাগজ, দৈনিক ইত্তেফাক, আমাদের সময়, ডিবিসি নিউজ, একাত্তর টিভি মোহনা টিভি। == তথ্যসূত্র == == বহিঃসংযোগ == জাগো নিউজ অনলাইন সংবাদ মাধ্যম প্রতিষ্ঠিত
'''মেলিন্ডা ফ্রেঞ্চ গেটস''' (; জন্ম: ১৫ আগস্ট, ১৯৬৪) মার্কিন যুক্তরাষ্ট্রে জন্মগ্রহণকারী মানবপ্রেমী নারী ব্যবসায়ী ব্যক্তিত্ব। জন্মকালীন সময়ে তার নাম ছিল '''''মেলিন্ডা অ্যান ফ্রেঞ্চ'''''। তার অন্যতম পরিচয় হচ্ছে বিশ্বের অন্যতম সেরা ধনী ব্যক্তি মাইক্রোসফটের প্রতিষ্ঠাতা, চেয়ারম্যান, সাবেক প্রধান সফটওয়্যার নির্মাতা এবং সাবেক সিইও বিল গেটসের সহধর্মীনি। মাইক্রোসফটে কর্মরত অবস্থায় তাদের মধ্যে পরিচিতি ঘটে। মাইক্রোসফট বব, মাইক্রোসফট এনকার্টা এবং এক্সপিডিয়া প্রকল্পে কাজ করেছেন মেলিন্ডা। == ব্যক্তিগত জীবন == মেলিন্ডা ১৯৬৪ সালে টেক্সাসের ডালাসে জন্মগ্রহণ করেন। তার বাবা ''রেমন্ড জোসেফ ফ্রেঞ্চ'', জুনিয়র পেশায় ছিলেন প্রকৌশলী এবং মা ''এলেইন অ্যাগনেস গৃহিণী ছিলেন। পিতা-মাতার চার সন্তানের মধ্যে তার অবস্থান ছিল দ্বিতীয়। বড় এক বোন ছোট দুই ভাই রয়েছে। মেলিন্ডা রোমান ক্যাথলিক ধর্মাবলম্বী। তিনি সেন্ট মনিকা ক্যাথলিক স্কুলে অধ্যয়ন করেছেন। শ্রেণীতে তিনি শীর্ষস্থানীয় ছাত্রী হিসেবে পরিগণিত ছিলেন। ১৯৮২ সালে উরসুলিন অ্যাকাডেমি অব ডালাস থেকে স্নাতক ডিগ্রী সম্পন্ন করেন। ডিউক বিশ্ববিদ্যালয় থেকে ১৯৮৬ সালে কম্পিউটার বিজ্ঞান এবং অর্থনীতিতেও স্নাতক ডিগ্রী লাভ করেন। ১৯৮৭ সালে এমবিএ ডিগ্রী অর্জন করেন। বিল গেটসকে বিয়ে করেন। তাদের সংসারে জেনিফার ক্যাথরিন গেটস, ররি জন গেটস এবং ফোবি অ্যাদেলে গেটস নামীয় তিন সন্তান রয়েছে। লেক ওয়াশিংটনে লার্জ ম্যানসনে তারা বসবাস করছেন। == কর্মজীবন == ১৯৮৭ সালের পর তিনি মাইক্রোসফটে যোগদান করেন। মাইক্রোসফটের বিভিন্ন ধরনের মাল্টিমিডিয়া প্রকল্প হিসেবে পাবলিশার, মাইক্রোসফট বব, এনকার্টা এবং এক্সপিডিয়ার উন্নয়নে অংশগ্রহণ করেন। ১৯৯৪ সালে হাওয়াইয়ের ল্যানাইয়ে ব্যক্তিগত গোপনীয়তা রক্ষা করে বিল গেটসের সাথে বিবাহ-বন্ধনে আবদ্ধ হন। অল্পকিছুদিন পরই তিনি মাইক্রোসফট ত্যাগ করে পরিবার দেখাশোনায় মনোনিবেশ ঘটান। এর পূর্বে তিনি মাইক্রোসফটের তথ্য সম্বন্ধীয় বিষয়ের মহা-ব্যবস্থাপক ছিলেন। == তথ্যসূত্র == == বহিঃসংযোগ == The Bill Melinda Gates Foundation Melinda Gates Goes Public, ''Fortune'' magazine, January 4, 2008 জন্ম ব্যক্তি বর্ষসেরা ব্যক্তি পরিবার বিষয়শ্রেণী:বিল এন্ড মেলিন্ডা গেটস ফাউন্ডেশনের ব্যক্তি সাবেক শিক্ষার্থী কর্মী
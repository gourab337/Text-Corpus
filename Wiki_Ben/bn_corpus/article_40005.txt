২০১৬ সালে মুক্তিপ্রাপ্ত বাংলাদেশী বাংলা ভাষার নাট্য চলচ্চিত্র। ছায়াছবিটি পরিচালনা করেছেন তৌকির আহমেদ। এটি তার পরিচালিত চতুর্থ চলচ্চিত্র। চলচ্চিত্রটি ২০১৫ সালে একুশে বইমেলায় নিজের প্রকাশিত ''অজ্ঞাতনামা'' বইয়েরই চলচ্চিত্রায়ন। মানবপাচারের কাহিনী নিয়ে নির্মিত এই ছায়াছবিতে প্রধান চরিত্রে অভিনয় করেছেন শহীদুজ্জামান সেলিম, মোশাররফ করিম, ফজলুর রহমান বাবু নিপুণ আক্তার। চলচ্চিত্রটি ২০১৬ সালের ১৭ মে ৬৯তম কান চলচ্চিত্র উৎসবে বাণিজ্যিক শাখায় প্রদর্শিত হয়। চলচ্চিত্রকার তারেক মাসুদের পর দ্বিতীয় বাংলাদেশী চলচ্চিত্রকার হিসাবে তৌকীর আহমেদের চলচ্চিত্র কান চলচ্চিত্র উৎসবে প্রদর্শিত হয়। এছাড়া চলচ্চিত্রটি ইতালির গালফ অফ ন্যাপলস ইন্ডিপেনডেন্ট ফিল্ম ফেস্টিভালে ২১ মে প্রদর্শিত হয় এবং জুরি স্পেশাল মেনশন পুরস্কার অর্জন করে। ২০১৬ সালে ১৯ এপ্রিল ছবিটি বাংলাদেশ প্রেক্ষাগৃহে মুক্তি পায়। অল্প সংখ্যক প্রেক্ষাগৃহে মুক্তি পেলেও চলচ্চিত্রটি দর্শক সমালোচকদের কাছ থেকে ইতিবাচক সাড়া লাভ করে। চলচ্চিত্রটি ৮৯তম একাডেমি পুরস্কারে সেরা বিদেশি ভাষার চলচ্চিত্র বিভাগের মনোনয়নের জন্য বাংলাদেশ থেকে নিবেদন করা হয়। এটি ৪১তম জাতীয় চলচ্চিত্র পুরস্কারে শ্রেষ্ঠ চলচ্চিত্র, খলচরিত্রে অভিনেতা কাহিনীকার বিভাগে পুরস্কার লাভ করে। == কাহিনী সংক্ষেপ == এক বৃদ্ধ তার নাতীকে নিয়ে বাজার থেকে ফিরছে। ফেরার পথে তারা একটি মরা পাখিতে মাটিতে পুতে দেয়। শেফালীর বাড়িতে এসে তার স্বামী খোঁজ করে বিউটি। শেফালী বারবার তার স্বামীর খোঁজ নিতে আসা বিউটির উপর বিরক্ত। প্রথম দৃশ্যের সেই বৃদ্ধ কিফায়েত উদ্দিনও, শেফালীর শ্বশুর, বিউটির উপর বিরক্ত। সে বিউটিকে তার বাড়িতে আসতে বারণ করে দেয়। বিউটির বাড়িতে পুলিশ কর্মকর্তা ফরহাদ তার বিদেশ যাওয়ার পুলিশ ক্লিয়ারেন্সের ব্যাপারে জানাতে আসে। সেই সময়ে বিউটির বিদেশে যেতে সহায়তাকারী রমজান দালাল তার বাড়িতে আসে। ফরহাদ খাটের নিচে লুকিয়ে যায় এবং পরে ফোন আসা কাশি দেওয়ার পর রমজান ঘরে ফরহাদের উপস্থিতি ঠের পায়। বিউটির তাকে তার খালাত ভাই হিসেবে পরিচয় করিয়ে দেয় এবং কথা বলার মাঝে ফরহাদ দৌড়ে পালিয়ে যায়। কালুখালী থানার ওসি এম কুদ্দুস থানায় এসে দেখে সেখানকার কর্তব্যরত কর্মকর্তা নেই। সেই সময়ে থানায় ফোন আসে। কুদ্দুস ফোন ধরে এবং কর্তব্যরত কর্মকর্তা ফরহাদকে ডেকে পাঠাতে বলে। কিন্তু ফরহাদকে ফোনে পাওয়া যাচ্ছিল না। অনেক খোঁজাখুজির পর ফরহাদ আসলে কুদ্দুস জানায় যে বৈদেশিক কর্মসংস্থান মন্ত্রণালয় থেকে ফোন এসেছে যে মধ্য প্রাচ্য থেকে একটি লাশ এসেছে যা চোপগাছা গ্রামে পৌঁছে দিতে হবে। বৃষ্টির রাতে কুদ্দুস, ফরহাদ আরও দুজন কর্মকর্তা লাশ নিয়ে সেই গ্রামে যায়। কিন্তু সেখানে গিয়ে তারা জানতে পারেন মৃত্য ব্যক্তির যে নাম-ঠিকানা দেওয়া হয়েছে, সেই শেখ আব্দুল ওয়াহাব জীবিত আছেন। ওয়াহাবের সাথে ফোনে কথা বলে জানা যায় এই গোলমালের পিছনে রয়েছে রমাজান দালাল। রমজানকে ডেকে আনার পর তার কাছ থেকে জানা যায় ওয়াহাবের পাসপোর্ট রমজান কিফায়েত উদ্দিনের ছেলে আসির উদ্দিনের প্রামাণিকের কাছে স্বল্প টাকায় বিক্রি করে। সেই আসির উদ্দিন মারা গেছে। আসিরের বাড়িতে গিয়ে তার পরিবারকে তার মৃত্যু সংবাদ দেওয়া হয়। সিদ্ধান্ত অনুযায়ী কিফায়েত, তার ভাতিজা রহমান রমজান ঢাকা গিয়ে লাশ গ্রহণ করবে। ওসি কুদ্দুস তাদের বলে দেয় সেখানে নাম সংক্রান্ত ঝামেলা এড়াতে আসিরের স্থলে ওয়াহাব বলার জন্য। পরের দিন ট্রাক নিয়ে তারা ঢাকা যায় লাশ গ্রহণ করতে। সেখানে কিফায়েত আসির উদ্দিন বলে কান্নাকাটি করলে কাস্টমস অফিসার গোলমালের ব্যাপারটা ধরতে পারলে সেখানে ঘুষ দিয়ে ছাড়িয়ে আনা হয়। বাড়িতে নিয়ে এসে দাফন করতে গিয়ে দেখা যায় এটা আসিরেরও লাশ না। অন্য কারো লাশ। লাশ নিয়ে আবার থানায় নিয়ে যাওয়া হয়। কুদ্দুস তাদেরকে লাশ নিয়ে মন্ত্রণালয়ে যেতে বলে। প্রবাসী কল্যাণ মন্ত্রণালয়ে লাশ নিয়ে গেলে সেখান থেকে পররাষ্ট্র মন্ত্রণালয়, স্বরাষ্ট্র মন্ত্রণালয়, স্বাস্থ্য মন্ত্রণালয়, বারডেম, অবশেষে বিমান বন্দরে নিয়ে যাওয়া হয়। সেখানেও কোন সুরাহা না করতে পেরে সিদ্ধান্ত নেওয়া হয় কিফায়েত উদ্দিন প্রামাণিকই এই লাশের দায়িত্ব নিবে এবং তাকে দাফন করবে। == কুশীলব == শহীদুজ্জামান সেলিম রমজান আলী, আদম ব্যবসায়ী মোশাররফ করিম ফরহাদ, পুলিশ কর্মকর্তা নিপুণ আক্তার বিউটি, বিদেশ গমনে ইচ্ছুক বিধবা ফজলুর রহমান বাবু কিফায়েত উদ্দিন প্রামাণিক, বিদেশে নাম-পিতৃপরিচয় গোপন করে বিদেশ যাওয়া আসির উদ্দিন প্রামাণিকের বাবা শতাব্দী ওয়াদুদ এম কুদ্দুস, কালুখালী থানার ওসি আবুল হায়াত শেখ আব্দুল হাকিম, শেখ আব্দুল ওয়াহাবের বাবা শাহেদ শরীফ খান শেখ আব্দুল ওয়াদুদ, শেখ আব্দুল হাকিমের ছেলে শাহেদ আলী রহমান, কিফায়েত উদ্দিন প্রামাণিকের ভাতিজা রোবেনা রেজা জুঁই শেফালী, আসিরের স্ত্রী জিয়াউল হক কিসলু জালাল মেম্বার নাজমুল হুদা বাচ্চু বিউটির নানা মোমেনা চৌধুরী কিফায়েত উদ্দিন প্রামাণিকের স্ত্রী পারভীন কনা রমজান আলীর স্ত্রী ইকবাল বাবু জাহাঙ্গীর মোল্লা, ট্রাক ড্রাইভার নূর আলম নয়ন প্রবাসী কল্যাণ মন্ত্রণালয়ে কর্তব্যরত ব্যক্তি কাজী উজ্জ্বল স্বাস্থ্য মন্ত্রণালয়ে কর্তব্যরত ব্যক্তি রণজিৎ চক্রবর্তী রণজিৎ অন্যান্য পার্শ্ব চরিত্রে অভিনয় করেন নিয়াজ মোহাম্মদ তারিক, রাম মিত্র হিমেল, সুজাত শিমুল, সৈয়দ মোশাররফ, ইকবাল, শফিক খান দিলু, প্রণব ঘোষ, পারভেজ ঝুমা, এবং শিশু শিল্পী চরিত্রে অভিনয় করেন আপন সায়েম। == নির্মাণ == === চিত্রনাট্য উন্নয়ন === ''অজ্ঞাতনামা'' চলচ্চিত্রের গল্প ধারণ করা হয়েছে তৌকীর আহমেদের একই নামের মঞ্চনাটক থেকে। চলচ্চিত্রের চিত্রনাট্য আরও আগে রচনা করলেও তার নিজের রিসোর্ট নক্ষত্রবাড়ি নিয়ে ব্যস্ত থাকায় দীর্ঘ আট বছর পর তিনি চলচ্চিত্র পরিচালনায় মনোযোগ দেন। ছবিটি প্রযোজনা করে ইমপ্রেস টেলিফিল্ম। এই চলচ্চিত্রের গল্প প্রসঙ্গে তৌকীর বলেন, "আমাদের দেশের বিশাল একটা জনগোষ্ঠী মধ্যপ্রাচ্যসহ পৃথিবীর বিভিন্ন দেশে কাজ করছে। আমাদের অর্থনীতি তাদের ওপর অনেকটাই নির্ভরশীল। অথচ এসব মানুষের প্রতি আমরা মনোযোগী নই। এসব মানুষের জীবনের একটি অধ্যায় নিয়ে নির্মিত হবে ‘অজ্ঞাতনামা’, যেখানে তাদের প্রতি আমাদের যে অবহেলা, তা-ই তুলে ধরার চেষ্টা করা হবে।" === অভিনয়শিল্পী নির্বাচন === অভিনয়শিল্পী নির্বাচনের ক্ষেত্রে তৌকীর চরিত্র অনুযায়ী যাদেরকে প্রয়োজন তাদের নির্বাচন করেন। এতে পুলিশ কর্মকর্তা ফরহাদ চরিত্রে অভিনয় করেন মোশাররফ করিম। তিনি তৌকীরের পূর্ববর্তী সবকটি চলচ্চিত্রে অভিনয় করেছিলেন। তার সাথে পুনরায় কাজের প্রসঙ্গে মোশাররফ বলেন, "তিনি একজন দক্ষ নির্মাতা। আমি দারুণ স্বাচ্ছন্দ্যবোধ করি তার নির্দেশনায় কাজ করতে। সবচেয়ে বড় কথা হল, নতুন কিছু শেখা যায় তার সাথে কাজ করলে।" বিদেশ গমনে ইচ্ছুক বিধবা বিউটি চরিত্রে অভিনয় করেন জাতীয় চলচ্চিত্র পুরস্কার জয়ী অভিনেত্রী নিপুণ। তৌকীরের সাথে এটি তার প্রথম কাজ। ফজলুর রহমান বাবু বিদেশে নাম-পিতৃপরিচয় গোপন করে বিদেশ যাওয়া ছেলের বাবা চরিত্রে অভিনয় করেন। তিনি বলেন, "লাশ ফিরে পাওয়ার জন্য বাবার যে আকুলতা সেটি ফুটিয়ে তুলতে কষ্ট করতে হয়েছে আমাকে।" === চিত্রায়ন === চলচ্চিত্রের চিত্রায়ন শুরু হয় ২০১৫ সালের মে মাস থেকে এবং শুটিং চলে জুন মাস পর্যন্ত। রাজবাড়ীর পাংশা, গোয়ালন্দ এবং ঢাকার বিভিন্ন লোকেশনে ছবিটির চিত্রায়ন করা হয়। == মুক্তি == অজ্ঞাতনামা ছায়াছবিটির প্রিমিয়ার হয় কান চলচ্চিত্র উৎসব-এর বাণিজ্যিক শাখায় ১৭ মে, ২০১৬। বাংলাদেশে ছায়াছবিটি মুক্তি পায় ১৯ আগস্ট, ২০১৬। বাংলাদেশে মুক্তির পর একই বছর ছবিটি ৩১ আগস্ট থেকে সেপ্টেম্বর অনুষ্ঠিত কসোভোর চলচ্চিত্র উৎসব দ্য গডেস অন দ্য থ্রোনে, থেকে ১৭ অক্টোবর অনুষ্ঠিত ইতালির রিলিজিয়ন টুডে ফিল্ম ফেস্টিভ্যালে, ১৫ থেকে ২৩ অক্টোবর অনুষ্ঠিত যুক্তরাষ্ট্রের ওয়াশিংটন ডিসির সিয়াটল সাউথ এশিয়ান ফিল্ম ফেস্টিভ্যালে এবং থেকে ১১ সেপ্টেম্বর রকভেলের ডিসি সাউথ এশিয়ান ফিল্ম ফেস্টিভ্যালে প্রদর্শিত হয়। ২০১৭ সালে ছবিটি ২১ এপ্রিল থেকে ২৮ এপ্রিল অনুষ্ঠিত ইরানের ৩৫তম ফজর আন্তর্জাতিক চলচ্চিত্র উৎসবে এবং জুলাই মাসে অনুষ্ঠিত কম্বোডিয়ার ৫৭তম এশিয়া প্যাসিফিক চলচ্চিত্র উৎসবে প্রদর্শিত হয়। == সঙ্গীত == অজ্ঞাতনামা ছায়াছবিটির সঙ্গীত পরিচালনা করেছেন পিন্টু ঘোষ। গীত রচনা করেছেন তৌকির আহমেদ। গানে কণ্ঠ দিয়েছেন রোকন ইমন, সুকন্যা মজুমদার পিন্টু ঘোষ। === গানের তালিকা === == মূল্যায়ন == === সমালোচনামূলক প্রতিক্রিয়া === ''দ্য ডেইলি স্টারের'' রোবিনা রশিদ ভূঁইয়া বলেন চলচ্চিত্রটির শক্তিশালী দিক হল এর গল্প, যা "আবেগকে রোলার কোস্টারের মত উঠানামায় রত ছিল।" তিনি মানব সম্পদ প্রেরণকারী সেলিম এবং সন্তানের মৃত্যুশোকে কাতর বাবুর অভিনয়ের প্রশংসা করেন। ''দ্য হলিউড রিপোর্টারের'' ডেবোরাহ ইয়ং চলচ্চিত্রের গল্পটিকে "বলিষ্ঠ, বিয়োগান্তের দ্বিধাগ্রস্থ মিশ্রণ ফাঁসিকাঠের প্রহসন" বলে উল্লেখ করেন। তিনি তৌকীরের বলিষ্ঠ, উজ্জ্বল পরিচালনা এবং মানব প্রকৃতি মর্যাদার চিত্রায়নের প্রশংসা করেন। তিনিও ঘাবড়ে যাওয়া সেলিম অশ্রুসিক্ত বাবুর অভিনয়ের প্রশংসা করেন। ''এনটিভি অনলাইনের'' রেজওয়ান সিদ্দিকী অর্ণ লিখেছেন, "'অজ্ঞাতনামা' আবেগকে স্পর্শ করা একটি চলচ্চিত্র"। এর সুনিপুণ চিত্রায়নে মুন্সিয়ানা ফুটে ওঠেছে। তার কাছে চিত্রগ্রহণ, সম্পাদনা, আবহ সংগীত ভালো হলেও সূচনা সংগীত ততটা উন্নতমানের মনে হয় নি। === পুরস্কার মনোনয়ন === পুরস্কার আয়োজনের তারিখ পুরস্কারের বিভাগ গ্রহীতা মনোনীত ফলাফল '''গালফ অব নেপলস ইন্ডিপেনডেন্ট ফিল্ম ফেস্টিভ্যাল''' ২১ মে, ২০১৬ জুরি স্পেশাল মেনশন পুরস্কার তৌকির আহমেদ '''কসভো চলচ্চিত্র উৎসব''' সেপ্টেম্বর, ২০১৬ শ্রেষ্ঠ পরিচালক তৌকির আহমেদ শ্রেষ্ঠ চিত্রনাট্য তৌকির আহমেদ '''রিলিজিয়ন টুডে ফিল্ম ফেস্টিভ্যাল''' ১৭ অক্টোবর, ২০১৬ জুরি স্পেশাল মেনশন পুরস্কার তৌকির আহমেদ '''সিয়াটল সাউথ এশিয়ান ফিল্ম ফেস্টিভ্যাল''' ২৩ অক্টোবর, ২০১৬ শ্রেষ্ঠ পরিচালক তৌকির আহমেদ '''ঢাকা আন্তর্জাতিক চলচ্চিত্র উৎসব''' ২০ জানুয়ারি, ২০১৭ জুরি স্পেশাল মেনশন পুরস্কার তৌকির আহমেদ '''মেরিল-প্রথম আলো পুরস্কার''' ২১ এপ্রিল, ২০১৭ শ্রেষ্ঠ চলচ্চিত্র ''অজ্ঞাতনামা'' শ্রেষ্ঠ চলচ্চিত্র পরিচালক তৌকির আহমেদ শ্রেষ্ঠ চলচ্চিত্র অভিনেতা (সমালোচক) ফজলুর রহমান বাবু '''এশিয়া প্যাসিফিক চলচ্চিত্র উৎসব''' ৩০ জুলাই, ২০১৭ শ্রেষ্ঠ চলচ্চিত্র ফরিদুর রেজা সাগর শ্রেষ্ঠ পরিচালক তৌকির আহমেদ শ্রেষ্ঠ পার্শ্ব অভিনেতা ফজলুর রহমান বাবু '''বাংলাদেশ চলচ্চিত্র উৎসব''' ২১ অক্টোবর, ২০১৭ শ্রেষ্ঠ চলচ্চিত্র ''অজ্ঞাতনামা'' শ্রেষ্ঠ পরিচালক তৌকির আহমেদ '''সার্ক চলচ্চিত্র উৎসব''' ২১-২৫ নভেম্বর ২০১৭ শ্রেষ্ঠ চিত্রনাট্য তৌকীর আহমেদ '''জাতীয় চলচ্চিত্র পুরস্কার''' এপ্রিল, ২০১৮ শ্রেষ্ঠ চলচ্চিত্র ফরিদুর রেজা সাগর খলচরিত্রে অভিনেতা শহীদুজ্জামান সেলিম শ্রেষ্ঠ কাহিনীকার তৌকীর আহমেদ '''বাচসাস পুরস্কার''' এপ্রিল ২০১৯ শ্রেষ্ঠ চলচ্চিত্র ''অজ্ঞাতনামা'' শ্রেষ্ঠ পরিচালক তৌকির আহমেদ শ্রেষ্ঠ পার্শ্ব অভিনেতা ফজলুর রহমান বাবু শ্রেষ্ঠ সঙ্গীত পরিচালক পিন্টু ঘোষ ==আরও দেখুন== শ্রেষ্ঠ বিদেশি ভাষার চলচ্চিত্রের জন্য ৮৯তম একাডেমি পুরস্কারে নিবেদনের তালিকা সেরা বিদেশী ভাষার চলচ্চিত্র হিসেবে একাডেমি পুরস্কারের জন্য বাংলাদেশী নিবেদন == তথ্যসূত্র == == বহিঃসংযোগ == চলচ্চিত্র দশকের নাট্য চলচ্চিত্র টেলিফিল্মের চলচ্চিত্র আহমেদ পরিচালিত চলচ্চিত্র আহমেদের চিত্রনাট্য চলচ্চিত্র ভাষার চলচ্চিত্র নাট্য চলচ্চিত্র পাচার বিষয়ক চলচ্চিত্র বিদেশি ভাষার চলচ্চিত্রের জন্য একাডেমি পুরস্কারে বাংলাদেশী নিবেদন চলচ্চিত্র বিভাগে জাতীয় চলচ্চিত্র পুরস্কার (বাংলাদেশ) বিজয়ী
'''গীথা আম্মাসি''', তার স্টেজ নাম '''"পুন্নাগাই পু" গীথা''' দ্বারা অধিক পরিচিত, হচ্ছেন মালয়েশিয়ার একজন রেডিও ব্যক্তিত্ব, চলচ্চিত্র প্রযোজক এবং অভিনেত্রী, যিনি মালয়েশিয়ায় কাজ করেন এবং একই সাথে ভারত এর তামিল চলচ্চিত্র শিল্পে কাজ করেন। মালয়েশিয়ার রেডিও স্টেশন টিএইচআর.এফএম তার নিজের চলচ্চিত্রের প্রযোজনা স্টুডিও চালু করেন এবং তামিল সিনেমাগুলিতে অভিনয় করার আগে মালয়েশিয়ায় প্রথম মহিলা প্রযোজক হিসেবে স্বীকৃতি লাভের পর সকলের মাঝে অধিক জনপ্রিয়তা অর্জন করে। তিনি বিভিন্ন অনুষ্ঠানের উপস্থাপক হিসেবেও কাজ করেছেন এবং নিজের প্রযোজনার পাশাপাশি মালয়েশিয়ার বেশ কিছু চলচ্চিত্রে অভিনয়ও করেছেন। ==ক্যারিয়ার== গীথা আম্মাসি মালয়েশিয়ার পেরাক এর তাইপিংয়ের এক তামিল পরিবারে একটি বাগান মালিকের মেয়ে হিসাবে জন্মগ্রহণ করেন। মালয়েশিয়ার তামিল রেডিও স্টেশন টিএইচআর.এফএম রেডিও জকি হিসেবে তার কর্মজীবন শুরু করার আগে, তিনি মালয়েশীয় টেলিভিশন চ্যানেল এনটিভি৭ এর একটি অনুষ্ঠান "রিদম এন্ড রাজ্ঞা" নামে একটি অনুষ্ঠান উপস্থাপনা করেন। তার ক্যারিয়ারের শুরু থেকে তিনি টিএইচআর রাজ্ঞার সাথে কাজ করছেন। রেডিওতে তার কাজ ছাড়াও, তিনি একটি চাকরি করতেন, টেলিফিল্ম তৈরি করতেন এবং এসজি নামে তার নিজের বিজ্ঞাপন সংস্থা খুলেছিলেন। টিএইচআর রাজ্ঞার সাথে তার সময়ে, তিনি উপনাম "পুন্নাগাই পু" গ্রহণ করেছিলেন, তামিলে যা অর্থ "হাস্যজ্জল ফুল"। গীথা আম্মাসি ভারতে এসেছিলেন এবং "এসজি ফিল্মস" নামের একটি ফিল্ম প্রোডাকশন স্টুডিওর সাথে মিলে একটি চলচ্চিত্র নির্মাণ করেছিলেন যার নাম ছিল আরিন্থাম অরিয়ামলুম, যেটি তার পরিবারবর্গের একজন বিশ্বস্ত বন্ধু বিষ্ণুভ্রম দ্বারা পরিচালিত হয়েছিল। বিদেশি বিনিয়োগকারী এবং মহিলা প্রযোজকের ওপর বিশ্বাস না করায় সে নিজেই চলচ্চিত্রটি মুক্তি প্রদান করেছিলেন। এই চলচ্চিত্রটি বাণিজ্যিকভাবে সাফল্য একটি চলচ্চিত্র হয়ে ওঠে, যা বক্স অফিসে তার খরচের দ্বিগুণ সংগ্রহ করে এবং থিয়েটারে ১৭৫ দিন ধরে চলতে থাকে, এর মাধ্যমে গীথা আম্মাসি মালয়েশিয়া বুক অফ রেকর্ডস "প্রথম মহিলা তামিল চলচ্চিত্র নির্মাতা" হবার জন্য প্রবেশ করে। গীথা আম্মাসি পরবর্তীতে তামিল সিনেমাগুলিতে পাঁচজন মালয়েশিয়ার অভিনেতা উপস্থাপন করিয়ে দিতে সক্ষম হয়েছিলেন। তিনি আর পাথিপান এবং বডীবেলুর সঙ্গে কম বাজেটের কমেডি চলচ্চিত্র কুন্ডক্কা মন্দিক্কা এর জন্য অর্থায়ন করেন। অতঃপর তিনি আবারো এই পরিচালকদের সাথে তাদের পরবর্তী প্রকল্প, পাট্টিয়াল একসাথে কাজ করার জন্য সংযুক্ত হন, যা ব্যবসা সফল্য চলচ্চিত্র হিসেবে স্বীকৃতি অর্জন করে। পাট্টিয়ালের পর, তিনি ভারতীয় সিনেমা থেকে বিরতি নিয়ে মালয়েশিয়ায় ফিরে আসেন। তিনি ২০১০ সালে অভিনেতা ভিভিকের সাথে মালয়েশিয়ার কুয়ালালামপুরে অনুষ্ঠিত এনথিরান সাউন্ডট্র্যাক রিলিজ ফাংশনটির সহ-উপস্থাপনা করেন। ==তথ্যসূত্র== ==বহিঃসংযোগ== ব্যক্তি
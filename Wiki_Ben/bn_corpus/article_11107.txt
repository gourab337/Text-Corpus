দানিউব নদীর গতিপথ '''দানিউব''' () ইউরোপের দ্বিতীয় দীর্ঘতম নদী। এটি ইউরোপ মহাদেশের অন্যতম প্রধান পরিবহন পথ। ইউরোপের প্রধান নদীগুলির মধ্যে কেবল দানিউবই পূর্ব-পশ্চিমে প্রবাহিত হয়। জার্মানির শ্‌ভার্ৎসভাল্ড (জার্মান ভাষায়: Schwarzwald অর্থাৎ "কৃষ্ণবন") বা ব্ল্যাক ফরেস্ট অঞ্চলে এর উৎপত্তি। সেখান থেকে এটি পূর্বদিকে প্রায় ২৮৫০ কিমি প্রবাহিত হয়ে রুমানিয়ার উপকূলে কৃষ্ণ সাগরে পতিত হয়েছে। রুমানিয়ায় নদীর মোহনা থেকে জার্মানির উল্‌ম (জার্মান ভাষায়: Ulm ''উল্‌ম্‌'') শহর পর্যন্ত প্রায় ২৬০০ কিমি পর্যন্ত নদীটি নৌপরিবহনের জন্য অনুকূল। দানিউবের প্রায় ৩০০-র মত উপনদী আছে, এদের মধ্যে ৬০টি নৌপরিবহনের অনুকূল। দানিউব নদীর উপত্যকার আয়তন প্রায় ৭৭৭,০০০ বর্গ কিমি এবং এই উপত্যকা জার্মানি, অস্ট্রিয়া, স্লোভাকিয়া, হাঙ্গেরি, সার্বিয়া, ক্রোয়েশিয়া, বসনিয়া হার্জেগোভিনা, স্লোভেনিয়া, রোমানিয়া, বুলগেরিয়া, ইউক্রেনে বিস্তৃত। এই নদীর উপর অবস্থিত গুরুত্বপূর্ন শহরগুলির মধ্যে আছে জার্মানির উল্‌ম, রেগেন্সবুর্গ পাসাউ; অস্ট্রিয়ার লিন্‌ৎস রাজধানী ভিয়েনা; স্লোভাকিয়ার রাজধানী ব্রাতিস্লাভা; হাঙ্গেরির রাজধানী বুদাপেশ্‌ৎ; সার্বিয়ার রাজধানী বেলগ্রেড এবং রুমানিয়ার গালাতি ব্রাইলা। দানিউব নদী খালের মাধ্যমে মাইন, রাইন ওডার নদীর সাথে যুক্ত এবং এর ফলে কৃষ্ণ সাগর উত্তর সাগরের মধ্যে বাণিজ্যিক যোগসূত্র স্থাপিত হয়েছে। লিন্‌ৎস ভিয়েনার মধ্যবর্তী দানিউব উপত্যকা এর প্রাকৃতিক সৌন্দর্যের জন্য বিখ্যাত।
'''লিন্ডা কুরেটন''' যুক্তরাষ্ট্রের মহাকাশ গবেষণা সংস্থার (নাসা) প্রধান তথ্য কর্মকর্তা পদে কাজ করা মার্কিন নারী যিনি নাসা থেকে অবসর নিয়ে নিজের প্রযুক্তির প্রতিষ্ঠান মিউজ টেকনোলজিসে কাজ করছেন। প্রযুক্তি বিষয়ে পরামর্শ দেওয়া, পরিকল্পনা, ব্যবস্থাপনা ইত্যাদি কাজ করে এই প্রতিষ্ঠান। মিউজ টেকনোলজিসে তিনি কাজ করছেন প্রধান নির্বাহী কর্মকর্তা হিসেবে। == জন্ম ব্যক্তিগত জীবন == ১৯৫৯ সালে ওয়াশিংটন ডিসিতে জন্মগ্রহণ করেন লিন্ডা কুরেটন। স্বামী ডগলাস এফ কুরেটনের সঙ্গে বর্তমানে মেরিল্যান্ডে বসবাস করছেন বিশ্বখ্যাত এই নারী প্রকৌশলী। == শিক্ষা == ১৯৮০ সালে হাওয়ার্ড বিশ্ববিদ্যালয় থেকে স্নাতক ডিগ্রি পান লিন্ডা কুরেটন। তার মূল বিষয় ছিল গণিত। ১৯৯৪ সালে জনস হপকিন্স বিশ্ববিদ্যালয় থেকে ফলিত গণিতবিদ্যায় স্নাতকোত্তর ডিগ্রি অর্জন করেন। একই বিশ্ববিদ্যালয় থেকে তিনি ফলিত গণিতে পোস্ট মাস্টার্স ডিগ্রি অর্জন করেন ১৯৯৬ সালে। সংখ্যাতত্ত্ব বিষয়ে তার গবেষণা প্রকাশিত হয় জার্নাল অব সাউন্ড অ্যান্ড ভাইব্রেশনে। == ক্যারিয়ার == ২০০৯ সালে নাসায় যোগ দেন তিনি। নাসার মিশনগুলো যথাযথভাবে পরিচালনা করার জন্য প্রযুক্তিগত সমর্থন দেওয়া তার কাজের অংশ ছিল। এর আগে তিনি নাসার গডার্ড স্পেস ফ্লাইট সেন্টারের সিআইও হিসেবে কাজ করেন। এখানে তিনি তথ্য অধিদপ্তরের নেতৃত্ব দিয়েছেন। আর তার আগে একই পদে তিনি কাজ করেছেন যুক্তরাষ্ট্রের ব্যুরো অব অ্যালকোহল, টোব্যাকো অ্যান্ড ফায়ারআর্মসে। == পুরস্কার সম্মান == লিন্ডা কুরেটন সফটওয়্যার প্রকৌশলী হিসেবে পেয়েছেন অনেকগুলো স্বীকৃতি- বিজনেস ইনসাইডার ২০১২ সালে সবচেয়ে ক্ষমতাশালী ২৫ জন নারী প্রকৌশলীর একজন। আইটি সার্ভিস ম্যানেজমেন্ট ফোরামের হেরিটেজ পুরস্কার (২০০৮) ইনফরমেশন উইক সাময়িকীর গভর্নমেন্ট সিআইও ৫০ (২০০৯) উইমেনস্ফিয়ার গ্লোবাল লিডারশিপ অ্যাওয়ার্ড ফর ইনোভেশন (২০১১) == তথ্যসূত্র == == বহিঃসংযোগ == Linda Cureton's blog Fishman, David M. NASA and OpenStack not lost in space or in the cloud", ''Mirantis''. Nusca, Andrew. NASA's move to the cloud saves $1 million year", ''ZD Net''. জন্ম ব্যক্তি
'''জন ডেসমন্ড নেল''' (; জন্ম: ১০ জুলাই, ১৯২৮ মৃত্যু: ১৩ জানুয়ারি, ২০১৮) কেপ প্রদেশের কেপ টাউনে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। ১৯৪৯ থেকে ১৯৫৭ সময়কালে দক্ষিণ আফ্রিকা ক্রিকেট দলের অন্যতম সদস্য থাকা অবস্থায় টেস্টে অংশগ্রহণ করেন '''জ্যাক নেল'''। ঘরোয়া প্রথম-শ্রেণীর দক্ষিণ আফ্রিকান ক্রিকেটে ওয়েস্টার্ন প্রভিন্সের প্রতিনিধিত্ব করতেন। দলে তিনি মূলতঃ ডানহাতি ব্যাটসম্যান হিসেবে খেলতেন। == খেলোয়াড়ী জীবন == জ্যাক নেল ডানহাতি উদ্বোধনী ব্যাটসম্যান হিসেবে খেলেছেন। এছাড়াও চমৎকার ফিল্ডার হিসেবেও তার সুনাম ছিল। সমগ্র খেলোয়াড়ী জীবনে ৩৫টি প্রথম-শ্রেণীর ক্রিকেটে অংশ নিয়েছেন তিনি। বেশ কয়েকবারই দলের পক্ষে সর্বোচ্চ রান সংগ্রাহকের ভূমিকায় অবতীর্ণ হয়েছিলেন জ্যাক নেল। ঘরোয়া ক্রিকেটে ওয়েস্টার্ন প্রভিন্সের পক্ষে নিয়মিতভাবে এক দশক নিরাপদে পার করে দেন। সমগ্র খেলোয়াড়ী জীবনে ছয়টি টেস্ট খেলেছেন। ১৯৪৯-৫০ মৌসুমে পাঁচ টেস্টের সিরিজের সবগুলোই অস্ট্রেলিয়ার বিপক্ষে খেলেছেন। ২৪ ডিসেম্বর, ১৯৪৯ তারিখে টেস্ট ক্রিকেটে অভিষেক ঘটে জ্যাক নেলের। তবে ব্যাটিং সীমাবদ্ধতার কবলে পড়েন তিনি। নয় ইনিংসে অংশ নিয়ে মাত্র ১৩৯ রান তুলেন। তন্মধ্যে সেরা ছিল ৩৮ রানের ইনিংসটি। ফলশ্রুতিতে দল থেকে বাদ পড়েন। এরপর ১৯৫৭-৫৮ মৌসুমে একই দলের বিপক্ষে অংশ নেন। কিন্তু একটি টেস্টে অংশ নিয়ে রান তুলেন। == ব্যক্তিগত জীবন == খেলোয়াড়ী জীবন থেকে অবসর নেয়ার পর নিউল্যান্ডসে অনুষ্ঠিত যে-কোন ধরনের খেলায় ধারাভাষ্যকারের ভূমিকায় অবতীর্ণ হতেন তিনি। কোয়ান্টিটি সার্ভেয়ার হিসেবে কাজ করতেন। ব্যক্তিগত জীবনে বিবাহিত ছিলেন তিনি। ফেব্রুয়ারি, ১৯৫২ সালে শিলা মেরি ফাইনগ্যান নাম্নী এক রমণীর পাণিগ্রহণ করেন তিনি। তাদের সংসারে তিন পুত্র এক কন্যা সন্তান রয়েছে। ১৩ জানুয়ারি, ২০১৮ তারিখে ওয়েস্টার্ন কেপের পাইনল্যান্ডসে ৮৯ বছর বয়সে তার দেহাবসান ঘটে। == তথ্যসূত্র == == আরও দেখুন == কুয়ান ম্যাকার্থি সানফয়েল সিরিজ দক্ষিণ আফ্রিকান টেস্ট ক্রিকেটারদের তালিকা টেস্ট ক্রিকেট অভিষেকে উইকেট লাভকারী অস্ট্রেলীয় ক্রিকেটারদের তালিকা == বহিঃসংযোগ == জন্ম মৃত্যু প্রভিন্সের ক্রিকেটার আফ্রিকান ক্রিকেটার আফ্রিকার টেস্ট ক্রিকেটার আফ্রিকান ইউনিভার্সিটিজের ক্রিকেটার
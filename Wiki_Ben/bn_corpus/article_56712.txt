'''ফিলিপ নোয়ারে''' (; অক্টোবর ১৯৩০ ২৩ নভেম্বর ২০০৬) ছিলেন একজন ফরাসি চলচ্চিত্র অভিনেতা। তিনি বিভিন্ন ধরনের চরিত্রে তার বহুমাত্রিক অভিনয়ের জন্য পরিচিত, বিশেষ করে ''সিনেমা পারাদিসো'' (১৯৮৮) চলচ্চিত্রে তার কাজের জন্য সর্বাধিক পরিচিত। এই কাজের জন্য তিনি শ্রেষ্ঠ অভিনেতা বিভাগে বাফটা পুরস্কার লাভ করেন। এছাড়া তিনি ''ল্য ভিও ফুসিল'' (১৯৭৫) ''লা ভি রিঁ দুত্র্‌'' (১৯৮৯) চলচ্চিত্রে অভিনয় করে শ্রেষ্ঠ অভিনেতা বিভাগে দুটি সেজার পুরস্কার শ্রেষ্ঠ বিদেশি অভিনেতা বিভাগে দুটি দাভিদ দি দোনাতেল্লো জয় করেন। ==জীবনী== ===প্রারম্ভিক জীবন=== নোয়ারে ১৯৩০ সালের ১লা অক্টোবর ফ্রান্সের লিল শহরে জন্মগ্রহণ করেন। তার পিতা পিয়ের নোয়ারে একটি পোশাক নির্মাণকারী প্রতিষ্ঠানের প্রতিনিধি ছিলেন এবং মাতা লুসি হেয়ারমাঁ। তিনি পড়াশোনার ব্যাপারে উদাসীন ছিলেন, এবং লিস জানসন দ্য সাইলি সহ প্যারিসের একাধিক খ্যাতনামা বিদ্যালয়ে পড়াশোনা করেন। বিদ্যালয়ের পরীক্ষায় পাস করতে না পারায় তিনি অভিনয় শিখার সিদ্ধান্ত নেন। ১৯৫৩ সালে তিনি জঁ ভিয়ার রিপার্টরি কোম্পানি, থিয়েটার ন্যাশনাল পপুলারে, যোগ দেন। সেখানে তিনি পরবর্তীকালে জনপ্রিয় চলচ্চিত্র অভিনেতা জেরার ফিলিপের সাথে অভিনয় করেন। তিনি সঁত্র্‌ দ্রামাতিক দ্য লুয়েসে থিয়েটার ন্যাশনাল পপুলারে সাত বছর অভিনয়ের প্রশিক্ষণ লাভ করেন। থিয়েটার ন্যাশনাল পপুলারে তিনি ''ম্যাকবেথ'' ''দ্য ম্যারিজ অব ফিগারো'' সহ চল্লিশের অধিক চরিত্রে কাজ করেন। সেখানেই তিনি মনিক শোমেতের সাথে পরিচিত হন এবং ১৯৬২ সালে তারা বিবাহ বন্ধনে আবদ্ধ হন। এই সময়ে তিনি জঁ-পিয়ের দারার সাথে নৈশ ক্লাবে কৌতুকাভিনেতা হিসেবে তার কর্মজীবন শুরু করেন। ===প্রারম্ভিক কর্মজীবন=== নোয়ারের চলচ্চিত্রে অভিষেক হয় ''জিজি'' চলচ্চিত্রে গৌণ চরিত্রে অভিনয়ের মধ্য দিয়ে। ১৯৫৫ সালে তিনি আনিয়েস ভারদার ''লা পোয়্যাঁত কুর্ত'' ছবিতে অভিনয় করেন। এই ছবিতে তিনি ফ্রান্সের দক্ষিণের সেত শহরের এক যুবক চরিত্রে অভিনয় করেন। তিনি পরবর্তী কালে বলেন, "আমি এই কাজের পুরো সময় ভীত, অনমনীয় অপটু ছিলাম আমি এই চলচ্চিত্রে সম্পূর্ণই অনুপস্থিত ছিলাম।" তিনি ১৯৬০ সাল পর্যন্ত আর কোন চলচ্চিত্রে কাজ করেননি, ১৯৬০ সালে তিনি ''জাজি দাঁ ল্য মেত্রো'' ছবিতে অভিনয় করেন। জর্জ ফ্রঁজু'র ''তেরেস দেকেরোয়া'' (১৯৬২) তেওফিল গোতিয়ে'র ''ল্য কাপিত্যাঁ ফ্রাকাস'' ছবিতে অভিনয়ের পর ফরাসি চলচ্চিত্রের নিয়মিত মুখ হয়ে ওঠেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর ফরাসি অভিনেতা বিষয়শ্রেণী:২১শ শতাব্দীর ফরাসি অভিনেতা চলচ্চিত্র অভিনেতা মঞ্চ অভিনেতা ক্যান্সারে মৃত্যু দনর প্রাপ্ত বিদেশি অভিনেতা বিভাগে দাভিদ দি দোনাতেল্লো বিজয়ী অভিনেতা বিভাগে বাফটা পুরস্কার বিজয়ী অভিনেতা বিভাগে সেজার পুরস্কার বিজয়ী
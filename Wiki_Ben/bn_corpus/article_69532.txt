'''জর্জ বেকার''' (জন্ম ২৮ অক্টোবর ১৯৪৬), একজন ভারতীয় অভিনেতা এবং রাজনীতিবিদ। তিনি মূলত বাংলা অসমিয়া ভাষার ছবিতে তার কাজের জন্য পরিচিত। তিনি ভারতীয় সংবিধানের ৩৩১ অনুচ্ছেদে রাষ্ট্রপতি কর্তৃক নিযুক্ত দুটি সংসদ সদস্যের একজন। ২০১৪ সালে, তিনি ভারতীয় জনতা পার্টিতে যোগদান করেছিলেন এবং ২০১৪ সালের ভারতীয় সাধারণ নির্বাচনের সময় হাওড়া আসন থেকে লোকসভা নির্বাচন এবং পরে পরাজিত হয়েছিলেন। == জীবন-কাহিনী == === প্রারম্ভিক জীবন === ১৯৪৫ সালের ২৮ অক্টোবর আসামের তেজপুরে, এক গ্রীক পরিবারে জর্জের জন্ম হয়েছিল। তার প্রাথমিক পড়াশোনা লখনউর লা মার্টিনিয়া কলেজে হয়। তিনি বক্সিং এবং সাঁতারের জাতীয় স্তরের জুনিয়র চ্যাম্পিয়ন ছিলেন। তিনি আসাম ইঞ্জিনিয়ারিং কলেজে তার পড়াশুনো শুরু করেন তবে হঠাৎ বাবা মারা যাওয়ার ফলে মাঝপথে পড়াশুনো ছেড়াতে হয়েছিল। পরবর্তীকালে, তিনি পারমানেন্ট ওয়ে দুই বছরের কোর্স সম্পন্ন করে ইঞ্জিনিয়ারিং বিভাগে উত্তর-পূর্ব সীমান্ত রেলওয়ে জোনে যোগদান করেন। তিনি এখানে দু'বছর চাকরি করেন এবং তারপরে নিজের ব্যবসা শুরু করবেন বলে চাকরি ছেড়ে দেন। === অভিনয়ের জীবন (১৯৭০ বর্তমান) === ১৯৭৪ সালে, জর্জ অসমিয়া সিনেমাতে প্রথম আত্মপ্রকাশ করেছিলেন। অসমীয়া ছবি চামেলি মেমসাব- তে তিনি প্রধান চরিত্রে অভিনয় করবার সুযোগ পেয়েছিলেন। এই চলচ্চিত্রটি ২৩ তম জাতীয় চলচ্চিত্র পুরষ্কারে অসমিয়ায় সেরা ফিচার ফিল্মের জাতীয় চলচ্চিত্র পুরস্কার জিতেছিল। তিনি বার্কলে নামে একজন ব্রিটিশ প্ল্যান্টারের ভূমিকায় অভিনয় করেন এবং পরে একই সিনেমার বাংলা সংস্করণে তিনি আবার একই ভূমিকা পালন করেছিলেন। পরবর্তীকালে, তিনি অসংখ্য বাংলা সিনেমা, যাত্রা (থিয়েটার), টেলিভিশন চলচ্চিত্র, সিরিয়াল বেশিরভাগ ক্ষেত্রে ব্রিটিশ প্রবাসীদের ভূমিকা অভিনয় করেছিলেন। তিনি কয়েক বছর ধরে মূলত পাঁচটি ভাষার চলচ্চিত্রে অভিনয় করেছেন যেমন বাংলা, অসমিয়া, ইংরেজি, হিন্দি সান্থালি। অতি সম্প্রতি তিনি পরিণীতা (২০০৫ চলচ্চিত্র) তে স্যার উইলিয়াম একার্ড্ট এবং ভূতের ভবিষ্যৎ -এ মিঃ রামসে চরিত্রে অভিনয় করেছেন। === রাজনীতির জীবন (২০১৪ বর্তমান) === ২০১৪ সালে, তিনি ভারতীয় জনতা পার্টিতে যোগদান করেছিলেন। ২৭ ফেব্রুয়ারি ২০১৪ সালে, জর্জ, ভারতীয় জনতা পার্টির হাওড়া (লোকসভা কেন্দ্র) থেকে ২০১৪ সালের ভারতীয় সাধারণ নির্বাচনের প্রার্থী হিসাবে তার নাম প্রকাশিত হয়েছিল এবং পরে তিনি নির্বাচনে পরাজিত হয়েছিলেন। ২৩ জুলাই ২০১৫ সালে, রিচার্ড হেই সহ সম্প্রদায়ের দু'জন নিযুক্ত সদস্যের একজন হিসাবে তিনি ১৬ তম লোকসভায় নিযুক্ত হন। ২৪ জুন ২০১৭ সালে, একদল জনতার দ্বারা তাকে আক্রমণ করা হয়েছিল অভিযোগের তীর তৃণমূল কংগ্রেসের সদস্যদের এবং পরে তাকে হাসপাতালে ভর্তি করা হয়েছিল। == তথ্যসূত্র == == বহিঃসংযোগ == জন্ম চলচ্চিত্র অভিনেতা লোকসভার সদস্য জনতা পার্টির রাজনীতিবিদ চলচ্চিত্রে অভিনেতা
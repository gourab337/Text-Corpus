'''বেলে পাইকান''' (বৈজ্ঞানিক নাম: ''Coladenia agni(de Niceville)'') এক প্রজাতির মাঝারী আকারের প্রজাপতি যার শরীর ডানা লালচে বাদামী রঙের এবং ডানার প্রান্ত বরাবর হলুদ এবং কালো ছোপ দেখা যায়। এরা ‘হেসপেরায়িডি’ গোত্রের এবং ‘টাজিয়াডিনি’ উপগোত্রের সদস্য। == আকার == বেলে পাইকান এর প্রসারিত অবস্থায় ডানার আকার ৩৫-৪০ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত বেলে পাইকান এর উপপ্রজাতিসমূহ হল- ''Coladenia agni agni'' de Nicéville, 1883 Himalayan Brown Pied Flat == বিস্তার == এদের প্রায় সমগ্র ভারত জুড়েই দেখা যায় তবে শুষ্ক অঞ্চল ছাড়া। হিমালয় এর পাদদেশ থেকে ৩০০-১৩০০ মিটার উচ্চতা পর্যন্ত এদের সচরাচর দেখা যায়। মে মাস থেকে অক্টোবর মাস পর্যন্ত এদের উড়ান কাল। == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- ডানার উপরিতল ফ্যাকাসে বাদামী এবং উভয় ডানাতেই টার্মিনাল অংশ জুড়ে কালচে বাদামী সামনের ডানার উপরিতলে কোস্টার নিচে ডিসকাল অংশে বৃহৎ এবং ছোট একগুচ্ছ সাদা ছোপ এবং অয়াপেক্স অথবা শীর্ষের একটু নিচে সাদা এপিকাল ছোপগুচ্ছ বিদ্যমান। এপিকাল ছোপগুলি অনিয়মিত। পিছনের ডানার উপরিপৃষ্ঠে ডিসকাল অংশে ছোট কালো ছোপের সারি বর্তমান এবং শীর্ষভাগ থেকে টার্মিনাল রেখা বা মধ্যভাগ পর্যন্ত সিলিয়া হলদেটে। সামনের ডানার নিম্নতলে ১খ নং ইন্টারস্পেসে দুটি সাদা ছোপ লক্ষ্য করা যায়। শুঙ্গ সাদামাটা এবং সমানভাবে বাদামী শুঙ্গ প্রান্তে মগুরাকৃতি অংশটিরও অনুরূপ রঙের। == আচরণ == আচরণ অন্যান্য ফ্ল্যাট প্রজাতির ন্যায়। এদের উড়ান দ্রুত তবে সংক্ষিপ্ত এরা মাটি বা ভূমির খুব কাছ দিয়ে ওড়ে। পাহাড়ের পাদদেশ থেকে ১৫০০মিটার উচ্চতা পযন্ত জঙ্গলে নদী অথবা ঝর্নার ধারে এদের দর্শন মেলে। অধিকাংশ ক্ষেত্রেই অল্প সময়ের জন্য পাতার নীচের অংশে অথবা মাটির উপর বসতে দেখা যায়। শুকনো পাতা এবং ভিজে ছোপ এর উপরও এরা বসে। এই প্রজাতিকে কখনো ডানা বন্ধ করে বসতে দেখা যায় না। == তথ্যসূত্র == == বহিঃসংযোগ == প্রজাপতি প্রাপ্ত হেসপেরায়িডি গোত্রের প্রজাপতি
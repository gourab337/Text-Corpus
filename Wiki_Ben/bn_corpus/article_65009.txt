'''ক্রিসেন্ট জুট মিলস লিমিটেড''' বাংলাদেশের খুলনা জেলায় অবস্থিত একটি ভারী শিল্প প্রতিষ্ঠান। এটি রাষ্ট্রায়ত্ব বাংলাদেশ পাটকল কর্পোরেশনের অধীনস্থ ২৬টি মিলের মধ্যে খুলনা অঞ্চলের অধীনে থাকা ৯টি প্রতিষ্ঠানের মধ্যকার অন্যতম প্রধান পাটকল। এই মিলটি বাংলাদেশের সবচেয়ে বড় পাটকল হিসাবে পরিচিত। == অবস্থান == বাংলাদেশের দক্ষিণাঞ্চলের খুলনা বিভাগের খুলনা জেলার খালিশপুরে এই শিল্প প্রতিষ্ঠানটি অবস্থিত। == ইতিহাস == এই শিণ্প প্রতিষ্ঠানটি ১৯৫২ সালে স্থাপিত হয় এবং বাংলাদেশ স্বাধীন হওয়ার পর ১৯৭২ সালে এটিকে জাতীয়করণ করা হয়। == অবকাঠামো == এই বৃহদায়তন ১১৩.০৩ একর জায়গা জুড়ে অবস্থিত। == কর্মরত শ্রমিক ব্যবস্থাপনা == এই প্রতিষ্ঠানটি বাংলাদেশ পাটকল করপোরেশনের অধীনস্থ হওয়ায় এটি বাংলাদেশের মহামান্য রাষ্ট্রপতির আদেশ নং ২৭, ১৯৭২ অনুযায়ী অতিরিক্ত সচিব পদমর্যাদার জন চেয়ারম্যান এবং যুগ্ম সচিব পদমযাদার অনুর্ধ্ব জন পরিচালকের সমন্বয়ে গঠিত একটি পরিচালনা পর্ষদের নিয়ন্ত্রণে পরিচালিত হয়। == উৎপাদন ক্ষমতা == এই মিলে রয়েছে ৬৯১ হেসিয়ান, ৩৪২ সেকিং ১০৫ সিবিসি লুম এবং গড়ে এর মাসিক উৎপাদন ক্ষমতা ৭৬৬.৭৫ মেট্রিক টন হেসিয়ান, ১২১০.৫০ মেট্রিক টন সেকিং ২৪৪.৭৫ মেট্রিক টন সিবিসি লুম। এছাড়াও এখানে '‌‍প্রিমিয়াম লেমিনেশন প্ল্যান্ট (পিএলপি)' নামের একটি বিশেষ ইউনিট রয়েছে যেখানে প্রতিদিন ১০ হাজার পিস লেমিনেটেড ব্যাগ তৈরি করা সম্ভব। == উৎপাদিত পণ্য == কাপড় থলে। এছাড়াও এখানকার বিশেষায়িত প্রিমিয়াম লেমিনেশন প্লান্ট (পিএলপি)'এ মিলের তাঁতে তৈরি হেশিয়ান চটের ওপর পিএলপি মেশিনের মাধ্যমে লেমিনেটিং করে ১০ কেজি ২০ কেজি ওজনের দ্রব্য পাটের লেমিনেশন ব্যাগ এবং স্লাইবার ক্যানশীট নামে দু’ধরনের পণ্য উৎপান করা হচ্ছে। == আরও দেখুন == বাংলাদেশ পাটকল করপোরেশন; বাংলাদেশের পাটকলগুলোর তালিকা। == তথ্যসূত্র == == বহি:সংযোগ == ক্রিসেন্ট জুট মিলস লিমিটেড বাংলাদেশ পাটকল করপোরেশন'এর তথ্য বাতায়নে। প্রতিষ্ঠিত পাটকল
'''দ্বিতীয় বিশ্বযুদ্ধ (১ম খন্ড)''' ডেল এইচ খান সম্পাদিত যুদ্ধ বিষয়ক সংকলন বই যা নালন্দা প্রকাশনী থেকে ২০১৮ সালে বাংলাদেশে প্রকাশিত হয়। বইটি দ্বিতীয় বিশ্বযুদ্ধে প্রত্যক্ষভাবে অংশগ্রহণকারী যোদ্ধা আর লেখা সত্য ঘটনার অনুবাদ, অনুবাদের সাথে প্রাসঙ্গিক ঐতিহাসিক ছবি সাম্প্রতিক ইতিহাসের ভিত্তিতে রচিত পাদটীকা দিয়ে মোট দুই খন্ডে সাজানো হয়েছে। ==বিষয়বস্তু== ১৯৩৯ সালের সেপ্টেম্বর হিটলারের নাজি জার্মানি উদ্ভাবিত ‘ব্লিজক্রিগ’ নামক এক অভূতপূর্ব রণকৌশলে পোল্যান্ড জয়ের মাধ্যমে দ্বিতীয় বিশ্বযুদ্ধ শুরু হয়। এরপর সারা বিশ্ব অক্ষশক্তি বনাম মিত্রবাহিনীতে দ্বিধাবিভক্ত হয়ে যায় আর ক্রমশ যুদ্ধ ছড়িয়ে পড়ে সারা বিশ্বে। যুদ্ধ চলতে থাকে জলে, স্থলে, সাগরে এবং সমুদ্রতলদেশেও। রোমহর্ষক আর রক্তক্ষয়ী সব যুদ্ধে ইতিহাসের পাতা ভারী হতে থাকে। দশ লাখের বেশি প্রাণ হারানোর পর যুদ্ধকে ইতিহাস রেকর্ড করল সবচেয়ে রক্তক্ষয়ী যুদ্ধ হিসেবে, কুরশকের যুদ্ধে বিশ্ব দেখল ইতিহাসের বিশালতম সাঁজোয়া (ট্যাংক) যুদ্ধ, ডি-ডেতে ইতিসের বৃহত্তম এম্ফিবিয়াস ল্যান্ডিং, আর হিরোশিমা নাগাসাকির বুকে প্রথমবারের মতো অ্যাটম বোমা বিস্ফোরিত হবার পর জাপানের আত্মসমর্পণের মাধ্যমে-এই মহাযুদ্ধের পরিসমাপ্তি ঘটে ১৯৪৫ সালের ২রা সেপ্টেম্বর তারিখে। যে কোনো যুদ্ধের মতোই দ্বিতীয় বিশ্বযুদ্ধেরও একটি সুবিশাল প্রেক্ষাপট আছে; আছে পরোক্ষ আর প্রত্যক্ষ অনেক কারণ। তাই দ্বিতীয় বিশ্বযুদ্ধের ইতিহাস কিংবা গল্প মানেই রাজনীতি আর কূটনীতির গল্প, যুদ্ধের প্রেক্ষাপট আর প্রস্তুতির গল্প, যুদ্ধ শুরুর গল্প, যুদ্ধের গল্প, নেতৃত্ব আর সৈনিকতার গল্প, আবিষ্কার আর গুপ্ত অভিযানের গল্প, যুদ্ধাহত আর যুদ্ধবন্দিদের গল্প, অযোদ্ধা আর কোল্যাটেরাল ড্যামেজের গল্পসহ অসংখ্য সব গল্প। ভিন্ন আঙ্গিকে দ্বিতীয় বিশ্বযুদ্ধকে পাঠকের সামনে তুলে ধরতে দ্বিতীয় বিশ্বযুদ্ধে প্রত্যক্ষভাবে অংশগ্রহণকারী আর কিছু সত্য ঘটনা দিয়ে সাজানো হয়েছে এই সংকলন। ছয় বছরব্যাপী সংঘটিত এই যুদ্ধের ধারাবাহিকতা ঠিক রাখতে গল্পগুলো ক্রমানুসারে সাজানো হয়েছে। গল্পগুলোকে আরও আকর্ষণীয় করতে প্রতিটি গল্পে প্রাসঙ্গিক ক্যাপশনসহ ঐতিহাসিক ছবি সংযোজন করা হয়েছে। এছাড়াও সামরিক ইতিহাসের ভক্তদের কথা মাথায় রেখে অধিকাংশ গল্পের শেষে আছে পাদটীকা, যেখানে গল্প সংশ্লিষ্ট অভিযানের একটি সামগ্রিক চিত্র তুলে ধরা হয়েছে। ==সম্পাদক অনুবাদক== দ্বিতীয় বিশ্বযুদ্ধ বইটি একটি সম্মিলিত প্রয়াসের ফসল। লে. কর্নেল মুহাম্মদ লুৎফুল হক (অব.) নিকট হতে এই দুষ্প্রাপ্য গল্পগুলোর সন্ধান পাবার পর ডেল এইচ খান একুশজন অনুবাদক নিয়ে "টিমWW2" নামে একটি পর্ষদ গঠন করে। গল্পগুলোতে উইকিপিডিয়া, রিডার্স ডাইজেস্টসহ বিবিধ বই, ম্যাগাজিন এবং উৎস থেকে সংগৃহীত তথ্য, উপাত্ত এবং ছবি সংযোজন করা হয়েছে। ==তথ্যসূত্র == বিশ্বযুদ্ধ বই
আডলফ হিটলারের ধর্মীয় বিশ্বাস নিয়ে আলোচনা সবসময় বিতর্কের কেন্দ্রবিন্দুতে পরিণত। অসংখ্য ঐতিহাসিক হিটলারের ধর্মীয় বিশ্বাস নিয়ে যে ঐক্যমতে পৌছেছেন, তা হলোঃ হিটলার নিধার্মিক, খ্রিষ্টান বিরোধী, এবং বিজ্ঞানবাদী ছিলেন। বিভিন্ন প্রমাণ থেকে বলা যায়, খ্রিষ্টান ধর্মের তীব্র সমালোচনায় মুখর হিটলার খ্রিষ্টান ধর্মকে ক্ষতিকর কুসংস্কার হিসেবে বিবেচনা করে মৌখিক ভাবে খ্রিষ্টান ধর্মের মুল ভিত্তিকে প্রত্যাখান করার মাধ্যমে পরিত্যাগ করেছিলেন এবং তিনি ক্ষমতায় আসার পর যথাসাধ্য চেষ্টা করেছেন খ্রিষ্টান ধর্মের স্বাধীনতা প্রভাবকে যথাসাধ্য খর্ব করার। তার শিক্ষায়তনিক জীবনীকারের ভাষ্যমতে হিটলার খ্রিষ্টান ধর্মের বিরোধী ছিলেন এবং ছিলেন নিধার্মিক। ঐতিহাসিক লরেন্স রিস এমন কোনো প্রমাণ পান নি, যা থেকে বলা যায়, হিটলার খ্রিষ্টান গীর্জা কর্তৃক প্রবর্তিত খ্রিষ্টান ধর্মের মুল ভিত্তির প্রতি কোনোরূপ বিশ্বাস প্রকাশ করেছেন। রাজনীতিতে তার প্রথম দিকের বন্ধু আর্নেস্ট হিটলার প্রসঙ্গে বলতে গিয়ে বলেন, আমি যখন থেকে তাকে চিনি সেসময়ে তাকে নাস্তিক হিসেবেই চিনতাম।" যাইহোক, ঐতিহাসিক রিচার্ড ওয়েকার্ট এবং এলান বুলক হিটলার সম্পুর্ণভাবে নাস্তিক ছিলেন এইধরনের মতামতের উপর সন্দিহান ছিলেন। তাদের মতে হিটলার খ্রিষ্টান ধর্ম তীব্রভাবে অপছন্দ করতেন সত্য, তবে অতিপ্রাকৃত বিষয়ে তার বিশ্বাস সুতীব্র ছিল।
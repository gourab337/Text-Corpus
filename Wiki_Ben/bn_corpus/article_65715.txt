'''ডেভিড বার্ট্রাম মিলার স্মিথ''' (; জন্ম: ১৪ সেপ্টেম্বর, ১৮৮৪ মৃত্যু: ২৯ জুলাই, ১৯৬৩) ভিক্টোরিয়ার রিচমন্ড এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার অস্ট্রেলীয় রুলস ফুটবলার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯১২ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন '''ডেভ স্মিথ''' নামে পরিচিত '''ডেভিড স্মিথ'''। ঘরোয়া প্রথম-শ্রেণীর অস্ট্রেলীয় ক্রিকেটে ভিক্টোরিয়া দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। == অস্ট্রেলীয় রুলস ফুটবল == তার পিতা ভিক্টোরিয়ান ফুটবল অ্যাসোসিয়েশনের (ভিএফএ) প্রতিযোগিতায় কার্লটনের পক্ষে অস্ট্রেলীয় রুলস ফুটবলে অংশ নিতেন। রিচমন্ডে জন্মগ্রহণ করলেও ১৯০৩ থেকে ১৯১৩ সালে পর্যন্ত ভিক্টোরিয়া ফুটবল লীগে এসেনডনের পক্ষে ১৪২টি অস্ট্রেলীয় রুলস ফুটবলে অংশ নেন ডেভ স্মিথ। ১১৪টি গোল করেন। ১৯১১ সালে এসেনডন দলের অধিনায়কের দায়িত্ব পালন করেছিলেন। এরপর ১৯১৪ সালে রিচমন্ডের পক্ষে একটি খেলায় অংশ নিয়ে তিন গোল করেন। তারপর অবসর গ্রহণ করেন। == প্রথম-শ্রেণীর ক্রিকেট == ১৯০৮-০৯ মৌসুম থেকে ১৯১১-১২ মৌসুম পর্যন্ত ডেভিড স্মিথের প্রথম-শ্রেণীর খেলোয়াড়ী জীবন চলমান ছিল। জেলা পর্যায়ের ক্রিকেটে রিচমন্ড ক্রিকেট ক্লাবে খেলেন। ১৯১০ থেকে ১৯১৫ সাল পর্যন্ত দলের অধিনায়কত্ব করেন। পর্যায়ে ২৪০৪ রান তুলেন। ১৯০৮-০৯ ১৯০৯-১০ মৌসুমে ব্যাটিং গড়ে শীর্ষস্থান দখল করেছিলেন তিনি। ভিক্টোরিয়াসহ বিভিন্ন অস্ট্রেলীয় দলের পক্ষে ৪৬টি প্রথম-শ্রেণীর খেলায় অংশ নিয়েছিলেন। == আন্তর্জাতিক ক্রিকেট == সমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন ডেভিড স্মিথ। ২৪ জুন, ১৯১২ তারিখে লর্ডসে স্বাগতিক ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। এরপর ১৯ আগস্ট, ১৯১২ তারিখে ওভালে একই দলের বিপক্ষে সর্বশেষ টেস্টে অংশ নেন তিনি। ১৯০৯-১০ মৌসুমে অস্ট্রেলিয়া দলের সাথে নিউজিল্যান্ড গমন করেন। এরপর ত্রি-দেশীয় প্রতিযোগিতায় অংশগ্রহণের লক্ষ্যে ১৯১২ সালে ইংল্যান্ড সফরে যান। সেখানে দুইটি টেস্ট খেলায় অংশ নেন। এসিবির সাথে আর্থিক মতানৈক্যজনিত কারণে ছয়জন সেরা খেলোয়াড় প্রতিযোগিতায় অংশ নেননি। সফরের অধিকাংশ সময়েই মাঠের বাইরে অবস্থান করেছিলেন। ১৩.২৭ গড়ে মাত্র ২৯২ রান তুলেছিলেন। সফরের শুরুতে সারের বিপক্ষে ঠিক ১০০ রানের ইনিংস উপহার দিয়েছিলেন। তাসত্ত্বেও সারে দল ২১ রানে জয় পেয়েছিল। == অবসর == ১৯১২ সালে ইংল্যান্ড থেকে দেশে ফেরার পর অস্ট্রেলীয় ক্রিকেট বোর্ড কর্তৃক আয়োজিত শৃঙ্খলাবিষয়ক শুনানিতে তিনি অনুপস্থিত ছিলেন। তার বিরুদ্ধে বিশৃঙ্খলা সৃষ্টি, মদ্যপান, ইংরেজদের সাথে রুক্ষ আচরণের অভিযোগ আনা হয়। অসুস্থ দাবী করে তিনি শুনানিতে অংশ নেননি আর কোন প্রথম-শ্রেণীর ক্রিকেট খেলায় অংশগ্রহণ করেননি। ২৯ জুলাই, ১৯৬৩ তারিখে ৭৮ বছর বয়সে ভিক্টোরিয়ার হথর্ন এলাকায় ডেভিড স্মিথের দেহাবসান ঘটে। == তথ্যসূত্র == == আরও দেখুন == এডগার মেন বার্লো কারকিক কুইন্সল্যান্ড ক্রিকেট দল অ্যাশেজ সিরিজের তালিকা ১৯১২ ত্রি-দেশীয় প্রতিযোগিতা অস্ট্রেলীয় টেস্ট ক্রিকেটারদের তালিকা == গ্রন্থপঞ্জী == Hogan P: ''The Tigers Of Old'', Richmond FC, (Melbourne), 1996. Maplestone, M., ''Flying Higher: History of the Essendon Football Club 1872–1996'', Essendon Football Club, (Melbourne), 1996. Ross, J. (ed), ''100 Years of Australian Football 1897–1996: The Complete Story of the AFL, All the Big Stories, All the Great Pictures, All the Champions, Every AFL Season Reported'', Viking, (Ringwood), 1996. == বহিঃসংযোগ == জন্ম মৃত্যু ক্রিকেটার টেস্ট ক্রিকেটার ক্রিকেটার ক্রিকেটার
'''জালাল আহমদ''' (জন্ম ১৯৫৯) হলেন একজন বাংলাদেশী স্থপতি। তিনি বাংলাদেশ স্থপতি ইনস্টিটিউটের ২০তম কাউন্সিলের সাধারণ সম্পাদক ছিলেন এবং কমনওয়েলথ অ্যাসোসিয়েশন অফ আর্কিটেক্ট-এর সহ-সভাপতি। ==প্রাথমিক জীবন== আহমদ ১৯৫৯ সালে তৎকালীন পূর্ব পাকিস্তানের (বর্তমান বাংলাদেশ) সিলেট জেলায় জন্মগ্রহণ করেন। তিনি বাংলাদেশ প্রকৌশল বিশ্ববিদ্যালয় থেকে ব্যাচেলর অফ আর্কিটেকচার ডিগ্রি লাভ করেন। বিশ্ববিদ্যালয় পড়াকালীন স্থপতি সাইফ উল হক এহসান খান তার বন্ধু ছিলেন। ==কর্মজীবন== আহমদ তার কর্মজীবন শুরু করেন ১৯৮৩ সালে ''ডায়াগ্রাম আর্কিটেক্ট'' দিয়ে। তার দুই বন্ধুসহ তিনি এই স্থাপত্য ফার্ম প্রতিষ্ঠা করেন। তিনি ১৯৮৩ সালে প্রতিষ্ঠিত স্থাপত্য বিষয়ক গবেষণা প্রতিষ্ঠান ''চেতনা''র প্রতিষ্ঠাকালীন সদস্য ছিলেন। ১৯৮৪ সালে তিনি মুজিব নগর স্মারক উন্মুক্ত নকশা প্রতিযোগিতায় প্রথম পুরস্কার লাভ করেন। ১৯৯৭ সালে জালাল আহমদ তার নিজের ফার্ম জে. এ. আর্কিটেক্টস লিমিটেড প্রতিষ্ঠা করেন। তার নির্মিত গুরুত্বপূর্ণ স্থাপনাসমূহ হল ঢাকার স্কলাস্টিকা স্কুল ভবন; ফরিদপুর, রংপুর বগুড়ার ব্র্যাক প্রশিক্ষণ কেন্দ্র; এবং তাঞ্জানিয়ায় ডোমিনিক রেসিডেন্স। ২০০৪ সালে তিনি নর্থ সাউথ ইউনিভার্সিটি ইন্টারন্যাশনাল ডিজাইন কম্পিটিশনে এবং ২০০৯ সালে এম্বাসি ডিজাইন কম্পিটিশনে তৃতীয় স্থান লাভ করেন। পাশাপাশি তিনি ইউনিভার্সিটি অফ এশিয়া প্যাসিফিকের খণ্ডকালীন শিক্ষক। ==পুরস্কার== বাংলাদেশ স্থপতি ইনস্টিটিউট পুরস্কার ==তথ্যসূত্র== ==বহিঃসংযোগ== জে. এ. আর্কিটেক্টস জন্ম ব্যক্তি স্থপতি বিষয়শ্রেণী:২০শ শতাব্দীর বাংলাদেশী স্থপতি বিষয়শ্রেণী:২১শ শতাব্দীর বাংলাদেশী স্থপতি প্রকৌশল প্রাক্তন শিক্ষার্থী জেলার ব্যক্তি
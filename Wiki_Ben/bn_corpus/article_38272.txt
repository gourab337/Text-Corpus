'''''ওয়েটিং ফর দ্য মহাত্মা''''' (ইংরেজি: '''''Waiting for the Mahatma''''') হল ভারতীয় উপন্যাসিক আর. কে. নারায়ণের লেখা একটি ইংরেজি উপন্যাস। এই উপন্যাসটি ১৯৫৫ সালে প্রকাশিত হয়। ==কাহিনি সংক্ষেপ== শ্রীরাম একজন উচ্চ বিদ্যালয় স্নাতক। সে তার ঠাকুরমার সঙ্গে দক্ষিণ ভারতের কাল্পনিক শহর মালগুডিতে থাকে। উল্লেখ্য, নারায়ণের অধিকাংশ উপাখ্যানের পটভূমি এই মালগুডি শহরটি। শ্রীরাম ভারতী নামে একটি মেয়েকে ভালোবাসে। মেয়েটি মহাত্মা গান্ধীর ভারত ছাড়ো আন্দোলনে অংশগ্রহণ করে। তার দেখাদেখি শ্রীরামও স্বাধীনতা আন্দোলনে যোগ দেয়। শ্রীরাম ব্রিটিশবিরোধী চরমপন্থী আন্দোলনকারীদের দলে গিয়ে যুক্ত হয়। এর ফলে তার ঠাকুরমা অনেক কষ্ট পান। শ্রীরামকে গ্রামাঞ্চলে লুকিয়ে কাজ করতে হয়। এই সময়কার স্থানীয় বাসিন্দাদের সঙ্গে তার ভুল বোঝাবুঝির ঘটনাগুলি হল উপন্যাসের সেরা হাস্যরসাত্মক উপাদান। কিছুদিন জেলে কাটানোর পর শ্রীরাম ভারতীর সঙ্গে মিলিত হয়। গল্পের শেষ হয় ১৯৪৭ সালে ভারত বিভাজনের বেদনাদায়ক পরিস্থিতিতে উভয়ের বিবাহের প্রস্তুতির মধ্যে দিয়ে। ==রচনাশৈলী== ''ওয়েটিং ফর দ্য মহাত্মা'' লিখিত হয়েছে নারায়ণের স্নিগ্ধ হাস্যরসাত্মক ভঙ্গিমায়। এই উপন্যাসের একটি স্বতন্ত্র বৈশিষ্ট্য হল, মহাত্মা গান্ধীকে একটি চরিত্র রূপে উপস্থাপনা করা। তার বিপ্লবাত্মক চিন্তাভাবনা আচরণ ছিল শহরের প্রাচীনপন্থীদের এবং শ্রীরামের ঠাকুরমার ধ্যানধারণার বিপরীত। সম্ভবত ব্রিটিশ পাঠকের প্রয়োজনীয়তার কথা মনে রেখেই নারায়ণ স্বাধীনতা সংগ্রাম সম্পর্কে দুটি বিপরীতধর্মী চিন্তার অবতারণা করেছেন এই উপন্যাসে। রাজনৈতিক আন্দোলন এই উপন্যাসে শ্রীরাম ভারতীর প্রথাবহির্ভূত প্রণয়ের প্রেক্ষাপট। আর এই প্রণয়ের পরিণতি ঘটেছিল দুজনের পারিবারিক বৃত্তের বাইরে। ==তথ্যসূত্র== উপন্যাস বিষয়শ্রেণী:আর. কে. নারায়ণের উপন্যাস
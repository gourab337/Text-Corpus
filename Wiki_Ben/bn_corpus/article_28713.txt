'''ক্যারোলিনা মিরোস্লাভিভনা কুয়েক''' () (জন্ম সেপ্টেম্বর ২৭, ১৯৭৮; '''অ্যানি লোরাক''' নামেই সর্বাধিক পরিচিত), একজন ইউক্রেনীয় গায়িকা, অভিনেত্রী, উদ্যোক্তা এবং সাবেক জাতিসংঘ শান্তি দূত। অ্যানি লোরাক ইউক্রেনের সবচেয়ে সমানজনক স্বীকৃতি পিপলস আর্টিস্ট অফ ইউক্রেন লাভ করেছেন। ইউক্রেনে অ্যানি লোরাক তার সময়কার অন্যতম ক্ষমতাবান প্রভাবশালী নারী। এছাড়া তিনি পূর্ব ইউরোপের অন্যম সুন্দী নারীর স্বীকৃতিও লাভ করেছেন। ২০০৮ সালের ইউরোভিশন সঙ্গীত প্রতিযোগিতায় অ্যানি দ্বিতীয় স্থান অর্জন করেন। ==প্রাথমিক জীবন== অ্যানি লোরাক মাত্র চার বছর বয়সে গায়িকা হবার স্বপ্ন দেখতেন। বিদ্যালয়ে পড়াকালীন তিনি অনেক অনুষ্ঠানে সঙ্গীত পরিবেশন করেছেন। ১৯৯২ সালে তিনি ইউক্রেনের জনপ্রিয় সঙ্গীত প্রতিযোগিতা পারভোটসভিট-এ অংশগ্রহণ করেন এবং তাতে প্রথম স্থান লাভ করেন। এখানে তিনি এক সঙ্গীত প্রযোজকের সাথে পরিচিত হন, যার সাথে পরবর্তী সময়ে অ্যানি কাজ করেছেন। ১৪ বছর বয়সে অ্যানি তার প্রথম পেশাগত চুক্তি সম্পাদন করেন একটি রেকর্ড লেবেলের সাথে। ১৯৯৫ সালে মস্কোর একটি জনপ্রিয় টেলিভিশন প্রতিযোগিতায় তিনি অংশগ্রহণ করেন এবং সেখানে তিনি অ্যানি লোরাক ছদ্মনাম প্রথম ব্যবহার করেন। এর কারণ ছিল, ওই অনুষ্ঠানটিতে ক্যারোলিনা কুয়েক নামে আরেক রাশিয়ান সঙ্গীতশিল্পী ছিলেন, ফলে তাকে অন্য একটি নাম ব্যবহার করতে হয়। ১৯৯৫ সালে অ্যানি ইউক্রেনের রাজধানী কিয়েভ-এ স্থানান্তরিত হন। এসময়ে তিনি ইউক্রেনের অন্যতম জনপ্রিয় সঙ্গীতশিল্পী হয়ে উঠেন। ১৯৯৬ সালে অ্যানি যুক্তরাষ্ট্রের ইউ ইয়র্কের বিগ অ্যাপল মিউজিক প্রতিযোগিতা জয়লাভ করেন। ==তথ্যসূত্র== ==বহিঃসংযোগ== সঙ্গীতশিল্পী ব্যক্তি জন্ম
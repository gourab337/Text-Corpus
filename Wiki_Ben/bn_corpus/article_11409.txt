উইলিয়াম ওয়ালেস '''স্যার উইলিয়াম ওয়ালেস''' (La. Villemus Valensis) (c.১২৭২/৭৬ ২৩ আগস্ট, ১৩০৫) ছিলেন একজন নাইট স্কটল্যাণ্ড দেশপ্রেমিক। তিনি স্কটিশ স্বাধীনতা যুদ্ধের সময় ইংলিশ দখলের বিরুদ্ধে বিপ্লব করেন। ১৯৯৫ সালের অস্কার বিজয়ী চলচ্চিত্র ব্রেভ হার্ট তার জীবনীর উপর তৈরি হয়। == পূর্বকথা == ওয়ালেসের জন্মতারিখ জন্মস্থান নিয়ে বিতর্ক আছে। অনেকে ওয়ালেসের জন্মসাল ১২৭০ উল্লেখ করলেও ১২ শতাব্দীতে “হিস্টোরি অফ উইলিয়াম ওয়ালেস এ্যাণ্ড স্কটিশ এ্যাফেয়ার্স” এর মতে ওয়ালেসের জন্ম ১২৭৬ সালে। সাধারণ মতে এই দশকে জন্মালেও সঠিক দিনটি হয়ত নির্দিষ্টভাবে কখনো জানা যাবে না। ঐতিহ্যগতভাবে এল্ডার্সলিকে তার জন্মস্থান হিসেবে গণ্য করা হয় যা জনস্টোনে অবস্থিত। আধুনিককালে দাবি করা হয়েছে যে তিনি আইর্সায়ার এর এলার্সলি গ্রামের সন্তান ছিলেন। তিনি মৃত্যুবরণ করেন ২৩ই আগষ্ট ১৩০৫। তার মৃত্যুর বছর পর অর্থাৎ ১৩১৪ সালে স্কটল্যান্ড স্বাধীনতা পায়। == স্টার্লিং এর যুদ্ধ == ১২৯৭ সালের ১১ সেপ্টেম্বর ওয়ালেস স্টার্লিং ব্রিজের যুদ্ধে জয়লাভ করেন। সংখ্যায় প্রচুর পরিমাণে কম হয়েও ওয়ালেস এ্যাণ্ড্রু মোরের নেতৃত্বে স্কটিশ সৈন্যরা ব্রিটিশদের পরাস্ত করে। আর্ল অফ সারের ৩০০০ পেশাদার অশ্ববাহিনী ১০,০০০ পদাতিক বাহিনী নদীর উত্তর পার্শ্ব দিয়ে অতিক্রমের সময় আক্রমণের মুখে পড়ে। ব্রিজের সংকীর্ণতা সব সৈন্যকে একসাথে ব্রিজ পার হওয়া থেকে বিরত করে, ফলে ইংলিশ সৈন্যরা ব্রিজ পার হতে শুরু করলে স্কটরা তাদের পার হতে দেয় এবং অর্ধেক সৈন্য পার হওয়ামাত্র তাদের উপর অতর্কীতে হামলা করে। ওয়ালেসের একজন অধিনায়কের নেতৃত্বে অগ্রসরমান হামলায় প্রচুর ব্রিটিশ সৈন্যকে পালিয়ে যায়। মাত্রাতিরিক্ত ওজনের কারণে ব্রিজটি ভেঙ্গে গিয়ে অনেক ব্রিটিশ সৈন্য নিহত হন। হ্যারির মতে, ব্রিজের নিচে লুকিয়ে থাকা স্কটরা ব্রিজটি ভাঙতে সাহায্য করেন। ফলে স্কটরা একটি গুরুত্বপূর্ণ জয় পায় যা তাদের সৈন্যদের আত্মবিশ্বাসকে বহুগুণে বাড়িয়ে দেয়। স্কটল্যাণ্ডে এডওয়ার্ডের কোষাধ্যক্ষ হিউজ ক্রেসিংহ্যাম যুদ্ধে নিহত হন এবং তার চামড়া দিয়ে স্কটরা ট্রফি বেল্ট তৈরি করে। উইলিয়াম ক্রফোর্ড ৪০০ অশ্বারোহী নিয়ে ইংরেজদের স্কটল্যাণ্ড থেকে তাড়িয়ে বের করে দেন। ধারণা করা হয় মোরে যুদ্ধে আহত হয়ে ১২৯৭-৯৮ সালের শীতে মারা যান। স্টার্লিং ব্রিজের যুদ্ধ থেকে ফিরে আসার পর ওয়ালেসকে তার সেকেণ্ড ইন কমাণ্ড জন গ্রাহাম থার্ড ইন কমাণ্ড উইলিয়াম ক্রফোর্ড এর সাথে নাইট উপাধি দেয়া হয়। খুব সম্ভবত রবার্ট দি ব্রুস তাদের উপাধি দেন এবং ওয়ালেসকে “স্কটল্যাণ্ডের রক্ষক তার সেনানীর নেতা” আখ্যা দেয়া হয়।
'''খিলরাজ রেগমি''', ওজিডিবি, ওটিএসপি, (; জন্ম: ৩১ মে, ১৯৪৯) পাল্পা জেলায় জন্মগ্রহণকারী নেপালের বর্তমান মন্ত্রী পরিষদের সভাপতি বিশিষ্ট রাজনীতিবিদ। মার্চ, ২০১৩ সাল থেকে তিনি সমঝোতামূলক প্রার্থী হিসেবে নেপালের বর্তমান প্রধানমন্ত্রীর দায়িত্ব পালন করছেন। ২০১৩ সালের শুরুর দিকে বৃহৎ রাজনৈতিক দলগুলো রাজী হওয়ায় মন্ত্রীপরিষদের সভাপতি হিসেবে নির্বাচন তত্ত্বাবধান তদারকীর জন্য তাকে মনোনীত করা হয়। অতঃপর ১৪ মার্চ, ২০১৩ তারিখে প্রেসিডেন্ট রাম বরণ যাদব তাকে শপথ বাক্য পাঠ করান। এছাড়াও, মে, ২০১১ সাল থেকে নেপালের প্রধান বিচারপতি রামপ্রসাদ শ্রেষ্ঠা’র অবসর গ্রহণের পর প্রেসিডেন্ট যাদব কর্তৃক প্রধান বিচারপতি হিসেবে নিযুক্তি লাভ করেন। == কর্মজীবন == নেপালের পালপা জেলায় রেগমি জন্মগ্রহণ করেন। ১৯৭২ থেকে ১৯৭৪ সালের মধ্যে সুপ্রিম কোর্টে সেকশন অফিসার হিসেবে কর্মজীবন শুরু করেন। তারপর ১৯৭৪ থেকে ১৯৮৫ সময়কালে জেলা হাকিম হিসেবে দেশের বিভিন্ন জেলায় চাকুরী করেন। প্রথম শ্রেণীর গেজেটেড কর্মকর্তা ডেপুটি রেজিস্ট্রার হিসেবে ১৯৯১ সাল পর্যন্ত সুপ্রিম কোর্টে মনোনীত হন। পাশাপাশি হাকিম মুখ্য হাকিমরূপে নেপালের বিভিন্ন আদালতে শুনানী কার্যক্রম পরিচালনা করেন। ২০০৩ সালে সুপ্রিম কোর্টের বিচারপতি হন। মে, ২০১১ তারিখে প্রধান বিচারপতি পদে নিয়োগপ্রাপ্ত হন রেগমি। বর্তমানে তিনি সরকারের ভারপ্রাপ্ত প্রধানমন্ত্রীর কার্যাবলী পালন করে যাচ্ছেন। প্রধান রাজনৈতিক দলগুলোর সম্মতিক্রমে নিরপেক্ষ সরকার গঠনকল্পে ভীতিহীন, প্রভাবমুক্ত এবং সমতাসূচক নির্বাচন আয়োজন করাই তার প্রধান দায়িত্ব। == তথ্যসূত্র == প্রধানমন্ত্রী জন্ম ব্যক্তি সুপ্রিমকোর্টের বিচারপতি হিন্দু প্রাক্তন শিক্ষার্থী রাজনীতিবিদ
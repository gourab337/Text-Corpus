'''রিমা আল-কাদিরী''' একজন সিরীয়- আরব রাজনীতিবিদ এবং বাশার আল-আসাদের মন্ত্রিসভার সমাজ শ্রম বিষয়ক মন্ত্রী। ==প্রারম্ভিক জীবন== রিমা আল-কাদিরী ১৯৬৩ সালে সিরিয়ার দামেস্কে জন্মগ্রহণ করেন। ১৯৮৬ সালে তিনি দামেস্ক ফরাসি সাহিত্য বিভাগ থেকে স্নাতক ডিগ্রী অর্জন করেন। স্নাতক শেষ করার পর তিনি বেসরকারি প্রতিষ্ঠানে কাজ করতে থাকেন। তিনি সিরিয়ার কমার্শিয়াল ব্যাংকেও কাজ করেছেন। ==কর্মজীবন== ২০০৯ সালে রিমা আল-কাদিরী আন্তর্জাতিক পরিকল্পনা সহযোগিতা কমিশনে সহকারী প্রধান হিসাবে যোগদান করেন। ২০১৪ সালে কমিশনের প্রধান পদে উন্নীত হন। ২২ আগস্ট ২০১৫ তারিখে রাষ্ট্রপতি বাশার আল-আসাদ তাকে সমাজ বিষয়ক মন্ত্রী হিসাবে শপথ গ্রহণ করেন। তিনি আগের মন্ত্রী কিন্ডার আল শাম্মাতের স্থলাভিষিক্ত হন। তিনি ব্রাজিলের সাও পাওলোতে বসবাসরত সিরীয় প্রবাসীদের সাথে সাক্ষাৎ করেন এবং বাশার আল আসাদের সরকারকে সমর্থন সম্পর্কিত বিষয় নিয়ে আলোচনা তাদের সাথে আলোচনা করেন। তিনি ২০১৭ সালের এপ্রিল মাসে ইরানের খোরাসান রাজাবির মাশহাদে অনুষ্ঠিক মুসলিম সংখ্যাগরিষ্ঠ দেশগুলোর মহিলা বিষয়ক মন্ত্রীদের শীর্ষ সম্মেলনে যোগ দেন। তিনি ইরানে অনুষ্ঠিত শীর্ষ সম্মেলনের পাশাপাশি ইরানের নারী পরিবার বিষয়ক উপ-রাষ্ট্রপতি শাহিন্দোকত মোলাওয়ার্দীর সাথেও দেখা করেন। রিমা ২৭ আগস্ট, ২০১৭ তারিখে বেলারুশ সফর করেন এবং বেলারুশের রাষ্ট্রপতি আলেকজান্ডার লুকাশেঙ্কোর সাথে সাক্ষাৎ করেন। তারা বেলারুশে অবস্থিত সিরীয় শিশুদের শিক্ষা প্রদানের বিষয় নিয়ে আলোচনা করেন। ==তথ্যসূত্র== ব্যক্তি ব্যক্তিত্ব প্রাক্তন শিক্ষার্থী জন্ম নারী রাজনীতিবিদ
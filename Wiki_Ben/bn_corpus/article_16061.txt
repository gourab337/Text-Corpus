ক্যালকাটা পোলো ক্লাবের লোগো '''ক্যালকাটা পোলো ক্লাব''' কলকাতায় অবস্থিত একটি পোলো ক্লাব। ১৮৬২ সালে প্রতিষ্ঠিত এই পোলো ক্লাবটিকে বিশ্বের অদ্যাবধি বর্তমান পোলো ক্লাবগুলির মধ্যে প্রাচীনতম বলে মনে করা হয়। পোলো খেলার জন্ম ভারতের মণিপুরে। এই অঞ্চলে 'সাগোল কাংজেই' নামে একটি খেলা প্রচলিত ছিল। এই খেলার অপর নাম ছিল 'কাঞ্জাই-বাজী' বা 'পুলু'। ব্রিটিশরা এই খেলাটিকে নিয়মায়িত জনপ্রিয় করে তোলেন। তারা এই খেলায় কাঠের বল প্রবর্তন করেন। ইংরেজিকৃত এই খেলাটিই ধীরে ধীরে সমগ্র পাশ্চাত্য বিশ্বে ছড়িয়ে পড়ে। ১৮৬২ সালে মণিপুরের ওই খেলায় অনুপ্রেরিত হয়ে ক্যাপ্টেন রবার্ট স্টিউয়ার্ট মেজর জেনারেল জো শেয়ারার নামে দুই ব্রিটিশ সেনা আধিকারিক ক্যালকাটা পোলো ক্লাব প্রতিষ্ঠা করেন। পরে ইংল্যান্ডের অভিজাত সমাজে তারা এই খেলার প্রবর্তন করেছিলেন। ক্যালকাটা পোলো ক্লাব প্রাচীনতম পোলো ট্রফি এজরা কাপ (১৮৮০) চালু করার গৌরবের অধিকারী। পাশাপাশি এই ক্লাব কারমাইকেল কাপ (১৯১০) স্টিউয়ার্ট কাপও চালু করেছিল। প্রথম দিকে ভারতের বিভিন্ন রাজবংশগুলির মধ্যে প্রতিযোগিতামূলক ম্যাচ আয়োজিত হত। কিছুকাল বন্ধ থাকার পর ২০০৬ সালের ডিসেম্বর মাসে ক্যালকাটা পোলো ক্লাব বিএফএল কর্পোরেশন পোলো সিজন নামে পোলো টুর্নামেন্টের পুনরায় আয়োজন শুরু করে। এই টুর্নামেন্ট জয়পুরের রাজমাতা গায়ত্রী দেবী, বিভিন্ন বলিউড টলিউড ব্যক্তিত্ব এবং কর্পোরেট বিনোদন দুনিয়ার নানা ব্যক্তিত্বকে আকর্ষিত করেছে। == তথ্যসূত্র == == বহিঃসংযোগ == official Home Page খেলাধূলা ক্লাব
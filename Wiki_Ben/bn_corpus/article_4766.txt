লাটভীয় ভাষা লাটভিয়া প্রজাতন্ত্রের সরকারি ভাষা; ১৯৯৯ সালে আইন করে একে রাষ্ট্রভাষার মর্যাদা দেওয়া হয়েছে। তবে সংখ্যালঘু ভাষাভাষীদের তাদের নিজস্ব ভাষা স্বকীয়তা রক্ষার অধিকার আছে। লাটভীয় সরকার আটটি ভিন্ন ভাষায় প্রাথমিক শিক্ষার ব্যবস্থা করেছে। লাটভীয় ভাষাটি ইন্দো-ইউরোপীয় ভাষাপরিবারের বাল্টীয় শাখার অন্তর্গত একটি ভাষা। এটি লাটভিয়ায় লাটভিয়ার বাইরে প্রায় ১৬ লক্ষ লোকের মাতৃভাষা। এছাড়াও প্রায় লক্ষ লোক দ্বিতীয় ভাষা হিসেবে লাটভীয় ভাষায় কথা বলেন। ১৬শ শতকে লাতভীয় ভাষার প্রথম লিখিত নিদর্শনগুলি রচিত হয়। লাটভিয়াতে প্রায় লক্ষ রুশ (মোট জনসংখ্যার প্রায় ৩০%) বাস করেন। এদের মাতৃভাষা রুশ ভাষা। রুশদের অধিকাংশই সোভিয়েত আমলে লাটভিয়াতে স্থানান্তরিত হন। লাটিভিয়াতে প্রায় ৭০টির মত সংবাদপত্র রুশ ভাষাতে প্রকাশিত হয়। এছাড়াও আছে অনেকগুলি রুশ টেলিভিশন চ্যানেল বেতার কেন্দ্র। লাতভিয়ার শিক্ষাব্যবস্থার প্রায় ৩০% ছাত্রের শিক্ষার মাধ্যম রুশ ভাষা। লাটভিয়ার পূর্ব অংশে এক সময়ে পোলীয় ভাষা বহুল প্রচলিত ছিল। বর্তমানে লাটভিয়াতে প্রায় ৬০ হাজার পোলীয় বংশোদ্ভূত লোক বাস করলেও এদের অধিকাংশই পোলীয় ভাষাকে মাতৃভাষা হিসেবে গণ্য করেন না। এছাড়া লাটভিয়াতে প্রায় ৪০ হাজার বেলোরুশীয় বংশোদ্ভূত লোক আছেন; এদের মধ্যেও বেলোরুশীয় ভাষার প্রচলন নগণ্য। এছাড়া লাটভিয়াতে সংখ্যালঘু ইউক্রেনীয়, এস্তোনীয়, জার্মান ভাষাভাষী সম্প্রদায় রয়েছে। রোমানি বা জিপসি ভাষার একটি উপভাষাও এখানে প্রচলিত। == বহিঃসংযোগ == লাটভিয়ার ভাষার উপর এথনোলগ রিপোর্ট == আরও দেখুন == ভাষা ভাষা
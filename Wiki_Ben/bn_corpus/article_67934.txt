'''''সাধুবাবার লাঠি''''' একটি বাংলা হাস্যরসাত্বক চলচ্চিত্র যার পরিচালক সংগীতা ব্যানার্জী। এটি শীর্ষেন্দু মুখোপাধ্যায়ের শিশুদের উপন্যাস ''সাধুবাবার লাঠি'' অনুসারে ভি প্রোডাকসন্স দ্বারা নির্মিত ২১ নভেম্বর ২০০৮ সালে প্রকাশিত। ==কাহিনী== গ্রামের সরল ছেলে নবীনের কাছে একটি লাঠি দিয়ে যান তার কাকা। সেটির মধ্যে অলৌকিক কিছু ক্ষমতা আছে, কারণ লাঠিটি কোনো এক সাধুবাবার। গ্রামের চোর নিমাই জানতে পারে নবীন টাকা নিয়ে নির্জন মাঠের মধ্যে দিয়ে রাত্রে ফিরবে। নিমাই ডাকাতদলকে এই কথা জানালে তারা দলবলসহ চড়াও হয় নবীনের ওপর। নবীন কে উদ্ধার করতে এসে তার দুই বন্ধু জগাই আর মাধাই দেখে নবীন একাকী যুদ্ধ করে হঠিয়ে দেয় ডাকাতদলকে। আসলে সাধুবাবার অলৌকিক ক্ষমতাসম্পন্ন লাঠিটাই নবীনকে দিয়ে এই কাজ করিয়েছে। এই খবর চারিদিকে চাউর হয়ে যায়। সকলেই চায় লাঠিটা হস্তগত করতে। নিমাই চোর শেষ পর্যন্ত লাঠিটি চুরি করে নিলেও তার ব্যবহার করতে পারেনা কারণ সেটা খারাপ উদ্দেশ্যে ব্যবহার করা যায়না। সাধুবাবার লাঠি নিয়ে বিভিন্ন দল নিজেদের মধ্যে ঝগড়া মারামারিতে জড়িয়ে নিজেরাই ঘায়েল হয়। নবীন আবার লাঠিটি ফিরে পায় এবং তা পুঁতে দেয় সাধুবাবার কবরের ওপর। ==অভিনয়== রমাপ্রসাদ বণিক কালি ব্যানার্জী দোলনা বন্দ্যোপাধ্যায় মৃনাল মুখোপাধ্যায় কল্যাণ চট্টোপাধ্যায় মনওয়ার আফতাব দীপশিখা বসু ==তথ্যসূত্র== চলচ্চিত্র চলচ্চিত্র ভাষার ভারতীয় চলচ্চিত্র ভাষার চলচ্চিত্র উপন্যাস অবলম্বনে চলচ্চিত্র
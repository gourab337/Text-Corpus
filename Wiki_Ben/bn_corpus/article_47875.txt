'''ডোনাল্ড ম্যাকিনলি গ্লোভার''' (জন্ম ২৫শে সেপ্টেম্বর, ১৯৮৩) একজন আমেরিকান অভিনেতা, লেখক, প্রযোজক, পরিচালক, কমেডিয়ান, র‍্যাপার, গায়ক এবং গীতিকার। তিনি '''চাইল্ডিশ গাম্বিনো''' নামে মঞ্চে গান পরিবেশন করেন এবং এমসিডিজে নামে ডিস্ক জকি হিসেবে কাজ করেন। ডিরিক কমেডির সাথে তার কাজ করার জন্য তিনি প্রথমে সকলের দৃষ্টি আকর্ষণ করেন এবং টিনা ফেইসের সহায়তায় ২৩ বছর বয়সে এনবিসি কমেডি সিরিজ ৩০ রক এর লেখক হিসেবে নিযুক্ত হন। পরে তিনি এনবিসি সিটকম ''কমিউনিটি''তে কমিউনিটি কলেজের শিক্ষার্থী ট্রয় বার্নস চরিত্রে অভিনয় করেন। তিনি বর্তমানে এফএক্স টেলিভিশনে প্রচারিত ধারাবাহিক ''আটলান্টা''য় অভিনয় করছেন এবং তিনি এর নির্মাতাও। তিনি হোমকামিং'' ছবিতে অ্যারন ডেভিস চরিত্রে অভিনয় করেন। আসন্ন শিরোনামহীন হান সলোর স্টার ওয়ার্স চলচ্চিত্রের তরুণ ল্যান্ডো ক্যালরিসিয়ান চরিত্রে অভিনয় করবেন। তিনি ডিজনির চলচ্চিত্র ''দ্য লায়ন কিং''-এর পুনঃনির্মাণে সিম্বা চরিত্রের জন্য কণ্ঠ প্রদান করবেন। নিজ থেকে মুক্তি দেওয়া বেশ কিছু অ্যালবাম এবং মিক্সড টেপ প্রকাশের পর গ্লোভার ২০১১ সালে গ্লাসনোট রেকর্ডসের সাথে চুক্তিবদ্ধ হন। তিনি ২০১১ সালে ১৫ নভেম্বর তার প্রথম অ্যালবাম ''ক্যাম্প'' প্রকাশ করেন, যা সাধারণত ইতিবাচক পর্যালোচনা লাভ করে। তার দ্বিতীয় স্টুডিও অ্যালবাম ''বিকজ দি ইন্টারনেট'' ২০১৩ সালের ১০ই ডিসেম্বর মুক্তি পায়। ২০১৫ সালে গ্লোভার দুটি গ্র্যামি পুরস্কারের জন্য মনোনীত হন, ''বিকজ দি ইন্টারনেট'' অ্যালবামের জন্য শ্রেষ্ঠ র‍্যাপ অ্যালবাম এবং তার একক গান "থ্রি থাউজেন্ড ফাইভ" গানের জন্য শ্রেষ্ঠ র‍্যাপ পরিবেশনা বিভাগে। গ্লোভারের তৃতীয় অ্যালবাম, "অ্যাওয়াকেন, মাই লাভ!", ডিসেম্বর ২, ২০১৬ মুক্তি পায়। ==প্রারম্ভিক জীবন== গ্লোভার এডওয়ার্ডস এয়ার ফোর্স বেসে জন্মগ্রহণ করেন এবং জর্জিয়ার স্টোন মাউন্টেনে বেড়ে ওঠেন। তার মা, বেভারলি (জন্মনাম স্মিথ) একজন অবসরপ্রাপ্ত ডে কেয়ার প্রদানকারী এবং তার পিতা ডোনাল্ড সিনিয়র অবসরপ্রাপ্ত ডাকঘর কর্মী। তার পিতা-মাতা ১৪ বছর ধরে পিতামাতার পিতামাতার দায়িত্ব পালন করেন। গ্লোভার জেহোভার সাক্ষী হিসেবে বেড়ে ওঠেছেন। তিনি দিকাল্‌ব স্কুল অফ দি আর্টস-এ পড়াশুনা করেন এবং তাকে উচ্চ মাধ্যমিক বিদ্যালয়ের যুগপত্রে "সিম্পসনস-এর জন্য লিখতে" ভোট দেয়া হয়। ==তথ্যসূত্র== ==বহিঃসংযোগ== দাপ্তরিক ওয়েবসাইট সাউন্ডক্লাউড-এ চাইল্ডিশ গাম্বিনো জন্ম বিষয়শ্রেণী:২১শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন গায়ক পুরুষ র‍্যাপার ব্যক্তি
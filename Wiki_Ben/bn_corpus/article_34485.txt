'''ভীম কদফিসেস''' () (রাজত্বকাল ৯০-১০০ খ্রিষ্টাব্দ) একজন কুষাণ সম্রাট ছিলেন। == রবাতক শিলালিপি == ১৯৯৩ খ্রিষ্টাব্দে আফগানিস্তানের রবাতক নামক স্থান থেকে আবিষ্কৃত ব্যাক্ট্রিয় ভাষায় গ্রিক লিপিতে উৎকীর্ণ একটি শিলালিপি থেকে কুষাণ সম্রাট কণিষ্কের পিতৃপুরুষদের নাম পাওয়া যায়। এই লিপি থেকেই জানা যায় যে, কণিষ্কের পিতা ছিলেন ভীম কদফিসেস। == মুদ্রা == ভীম কদফিসেস ছিলেন প্রথম কুষাণ সম্রাট, যিনি প্রথম স্বর্ণমুদ্রা প্রচলন করেন। তার মুদ্রাগুলির এক পিঠে গ্রিক লিপিতে ''বাসিলেউস বাসিলেওন সোতির মেগাস ওওইমো কদফিসেস'' () এবং খরোষ্ঠী লিপিতে ''মহারাজস রাজদিরজস সর্বলোগ ইস্বরস মহিস্বরস ভীম কথফিসস ত্রদর'' কথাটি উৎকীর্ণ রয়েছে। তার মুদ্রাগুলিতে তাকে ভারী কোট পরিহিত অবস্থায় রথের ওপর বা গদা হাতে বা সিংহাসনে আসীন অবস্থায় বিভিন্ন ভঙ্গিমায় দেখা যায়। মুদ্রাগুলিতে ত্রিশুল হাতে শিব, বৌদ্ধ ত্রিরত্ন ইত্যাদি ভারতীয় প্রতীকগুলিও লক্ষ্য করা যায়। == তথ্যসূত্র == == আরো পড়ুন == Hill, John E. (2009) ''Through the Jade Gate to Rome: Study of the Silk Routes during the Later Han Dynasty, 1st to 2nd Centuries CE''. BookSurge, Charleston, South Carolina. Tarn, W. W. (1951). ''The Greeks in Bactria and India''. 3rd Edition 1984. Ares Publishers, Chicago. সম্রাট
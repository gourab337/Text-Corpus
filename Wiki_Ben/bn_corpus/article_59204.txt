সাজিদ রাজার বাড়ি সিলেটের একটি ঐতিহাসিক স্থাপনা। ১৮ শতকের প্রথম দিকে জমিদার সাজিদ রাজা কর্তৃক নির্মিত হয় এই বাড়িটি। ==অবস্থান== সিলেটের সীমান্ত উপজেলা জকিগঞ্জের কাজলসার ইউনিয়নের সুরমা নদীর তীরবর্তী চারিগ্রামে অবস্থিত সাজিদ রাজার বাড়ি। জকিগঞ্জের ইতিহাস ঐতিহ্যের গুরুত্বপূর্ণ অংশ হিসাবে গণ্য করা হয় আটগ্রাম বাজারের সন্নিকটে সুরমা নদীর তীরে অবস্থিত বিখ্যাত জমিদার বাড়িটিকে। ==ইতিহাস== ১৮ শতকের প্রথম দিকে জমিদার সাজিদ রাজা জকিগঞ্জের উপজেলা এর আশপাশ শাসন করতেন। প্রাজাদের দেখভাল করার জন্য কাঠ দ্বারা নির্মিত গাড়ি হাতিতে সওয়ার হয়ে পুরো রাজ্য ঘুরে বেড়াতেন। তার দ্বারা নির্মিত বাড়ি, বিচারালয়, মসজিদ পুকুর এখনও ইতিহাস ঐতিহ্যের নিদর্শন হয়ে দাঁড়িয়ে আছে। ==১৩ চালা টিনের ঘর == প্রায় ১৫ একর জমির উপর এই বাড়িতে রয়েছে ১৩ চালার একটি টিনের ঘর। ব্রিটিশ আমলে জমিদার সাজিদ রাজার বোনের উত্তরাধিকারী তার বাবা মৌলভী দেওয়ান দিগার উদ্দিন আহমদ চৌধুরী তার দুই চাচা দেওয়ান আজিজ উদ্দিন আহমদ চৌধুরী, মইন উদ্দিন আহমদ চৌধুরী শখের বশে ঘর তৈরি করেন। তৎকালীন ১৩ হাজার টাকা মজুরিতে কলকাতার মিস্ত্রিরা তেরটি চাল তৈরি করেন। টিন এবং কাঠের কারুকার্যমণ্ডিত চালাগুলো। কাঠ-বাঁশের খানার বেড়ার ওপর চুনসুরকির ব্যবহার করা হয়েছে যা কিনা প্রাচীন ঐতিহ্যের নিদর্শন বহন করে। ঘরগুলোর পুরো ছাদ খুঁটিগুলো কাঠের তৈরি এবং মেঝে পাকা। এক কক্ষের বিশাল একটি ঘর বৈঠকখানা হিসেবেই ব্যবহার হত যেখানে একসময় হাসন রাজাসহ জমিদারদের আড্ডা বসত। ==মসজিদ== ধর্মপ্রাণ সাজিদ রাজা নামাজ পড়ার সুবিধার্তে ১৭৪০ খৃষ্টাব্দে তার বাড়ির সামনে পিলার গম্ভুজের তৈরী সুদৃশ্য মসজিদটি নির্মাণ করেন। একটি উঁচু ভিত্তির উপর মসজিদের মূল স্থাপনাটি প্রতিষ্টিত হওয়ায় মুসল্লীদের উঠানামার জন্য তেরী করা হয় সুদৃশ্য মজবুত সিঁড়ি। ==পুকুর== বরাক নদীর উজান ঢলে ভেসে যাওয়ার জন্য জনগণের মাঝে পানির জন্য হাহাকারের সৃষ্টি হত। পানির হাহাকার দূর করার জন্য বাড়ির আঙ্গিনায় একর ভূমির উপর খনন করেন রাজা। ==তথ্যসূত্র== জেলার দর্শনীয় স্থান জেলার প্রত্নতাত্ত্বিক স্থাপনা তত্ত্ব
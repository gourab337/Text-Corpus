অ্যামাইলোজ অণুর গঠন অ্যামাইলোপেকটিন অণুর গঠন উদ্ভিদে '''শ্বেতসার''' বা '''স্টার্চ''' সঞ্চিত পদার্থ রূপে বিরাজ করে। সালোকসংশ্লেষণ প্রক্রিয়ায় সৃষ্ট গ্লুকোজের অধিকাংশই পরিবর্তিত হয়ে শ্বেতসারে পরিণত হয়। শ্বেতসার সাধারণত ঘনীভূত দানা হিসেবে উদ্ভিদ কোষে বিরাজ করে এবং এদের আকার-আকৃতি বিভিন্ন উদ্ভিদে বিভিন্ন রকম। বীজ, ফল, কন্দ প্রভৃতি সঞ্চয়ী অঙ্গে শ্বেতসার জমা হয়। ধান, গম, আলু শ্বেতসারের প্রধান উৎস। ==রাসায়নিক গঠন== আণবিক সংকেত (C6H10O5)n। অ্যামাইলোজ অ্যামাইলোপেকটিন নামক দুটি পলিস্যাকারাইডের সমন্বয়ে শ্বেতসার গঠিত হয়। বিভিন্ন শ্বেতসারের আকার-আকৃতিতে বিরাট পার্থক্য দেখা যায়। আয়োডিন দ্রবণে শ্বেতসার গাঢ় নীল বর্ণ ধারণ করে। জলীয়বিভাজন (Hydrolysis) করলে শ্বেতসার গ্লুকোজে পরিণত হয়। ==গাঠনিক উপাদান== অসংখ্য গ্লুকোজ অণু নিয়ে শ্বেতসার গঠিত। অ্যামাইলোজের অণুগুলো পরস্পর কার্বনের ১-৪ স্থানে সংযুক্ত হয়। সাধারণত ২০০ থেকে ১০০০ গ্লুকোজ অণু নিয়ে একটি অ্যামাইলোজ তৈরি হয়।এর অণু শৃঙ্খল অশাখ। শ্বেতসারে ২২% অ্যামাইলোজ থাকে। অ্যামাইলোপেকটিন সাধারণত ২০০০ থেকে ২০,০০,০০০ গ্লুকোজ অণুবিশিষ্ট হয়। অ্যামাইলোপেকটিন এর গ্লুকোজ অণুগুলো কার্বনের ১-৪ বন্ধন ছাড়াও আলফা-১-৬ বন্ধনে যুক্ত থাকে। এর অণু শৃঙ্খল শাখান্বিত। শ্বেতসারে ৭৮% অ্যামাইলোপেকটিন থাকে। ==শ্বেতসারের ধর্ম== শ্বেতসার গন্ধহীন, স্বাদহীন এক ধরণের পাউডার জাতীয় জৈব-রাসায়নিক পদার্থ। *সাধারণ তাপমাত্রায় শ্বেতসার পানি,ইথার অ্যালকোহলে অদ্রবণীয়। *আয়োডিন দ্রবণে শ্বেতসার নীল বর্ণ ধারণ করে। *উচ্চ তাপমাত্রায় শ্বেতসার ভেঙ্গে ডেক্সট্রিনের বড় কণায় পরিণত হয়। *ফেহলিং দ্রবণ শ্বেতসার কর্তৃক বিজারিত হয়না। ==কাজ== উদ্ভিদদেহে শ্বেতসার প্রধানত সঞ্চিত খাদ্য হিসেবে বিরাজ করে। ==ব্যবহার== শ্বেতসার প্রধানত খাদ্য হিসেবে গৃহীত হয়। অনেক শিল্প প্রতিষ্ঠানে স্টার্চ ব্যবহৃত হয়। শ্বেতসার গ্লুকোজে পরিণত হয়ে জীবদেহে শক্তি কার্বন অণু সরবরাহ করে। ==তথ্যসূত্র==
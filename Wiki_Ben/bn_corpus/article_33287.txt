'''জর্জ ক্রেইগ''' (ইংরেজিতে: George Craig; জন্ম ১৯৯০) একজন ইংরেজ কন্ঠশিল্পী। তিনি ইংরেজ ব্যান্ড ওয়ান নাইট অনলি-এর প্রধান কন্ঠশিল্পী। এছাড়া বারবেরি ব্র্যান্ডের মডেল হিসেবেও কাজ করেন। ==সঙ্গীত জীবন== ২০০৩ সালে জর্জ ক্রেইগ ওয়ান নাইট অনলি ব্যান্ডে যোগদান করেন। ব্যান্ডটির শীর্ষ জনপ্রিয় ''গান জাস্ট ফর টুনাইট'' ২০০৮ সালে প্রকাশ করে; এর কিছুকাল পরেই তাদের প্রথম অ্যালবাম ''স্টারটেড ফায়ার'' প্রকাশিত হয়। অ্যালবামটির আরেকটি গান যুক্তরাজ্যে বেশ জনপ্রিয় হয়। অ্যালবামটির ''ইউ অ্যান্ড মি'' গানটি ২০০৮ এর জুলাইয়ে পুনরায় প্রকাশিত হয়, তবে সেটি যুক্তরাজ্যের শীর্ষ ৪০ জনপ্রিয় গানের তালিকায় স্থান পেতে ব্যর্থ হয়। ব্যান্ডটা এরপরে কিছুকাল বিরতিতে চলে যায়। এসময় জর্জ ক্রেইগের ভাই জেমস ক্রেইগ ব্যান্ডের ড্রামার স্যাম ফোর্ড চলে গেলে তার পরিবর্তে দায়িত্ব গ্রহণ করে। ২০১০ সালের মে মাসে ওয়ান নাইট অনলি তাদের দ্বিতীয় অ্যালবামের প্রথম গানটি প্রকাশ করে। গানটিতে এমা ওয়াটসন অভিনয় করেছিল। বারবেরির একটি প্রচারণায় ওয়াটসনের সাথে জর্জ ক্রেইগের পরিচয় হয়। মিউজিক ভিডিওটি নিউ ইয়র্কে ধারণ করা হয়। ব্যান্ডটির দ্বিতীয় অ্যালবাম ২০১০ সালের গ্রীষ্মে প্রকাশিত হয়। ২০১১ সালে কোকা-কোলার প্রচারণায় ওয়ান নাইট অনলি একটি নতুন গান প্রকাশ করে। গানটি বিশ্বব্যাপী কোকা-কোলার বিজ্ঞাপনে ব্যবহৃত হয়। বারবেরির ২০১২ সালের একটি প্রচারণায় ব্যান্ডটি ''লং টাইম কামিং'' নামের একটি গান প্রকাশ করে। ==মডেলিং== ক্রেইগ প্রথমবারের মত ২০০৮ সালে বারবেরির হয়ে মডেলিং করে। সেটি বারবেরির প্রচারণা ছিল। ২০১০ সালে এমা ওয়াটসনের সাথে বারবেরির একটি প্রচারণায় ক্রেইগ মডেল হিসেবে কাজ করেন। এরই ধারাবাহিকতায় ২০১২ সালেও তাকে ব্র্যান্ডটির প্রচারণায় দেখা যায়। তবে বর্তমানে তিনি আরবান আউটফিটারস নামের একটি ব্র্যান্ডের পক্ষে মডেল হিসেবে কাজ করছেন। ==ব্যক্তিগত জীবন== জর্জ ক্রেইগ যুক্তরাজ্যের সাসেক্সে জন্মগ্রহণ করেন। তার একজন বড় ভাই রয়েছে, নাম জেমস ক্রেইগ। শৈশবেই তাদের বাবা-মা বিবাহ-বিচ্ছেদ ঘটান। আবার জর্জ ক্রেইগ যখন ১২ বছর বয়সী, তখন তারা পুনরায় বিয়ে করেন। ক্রেইগ রাইডেল স্কুল এবং অ্যাম্পেলফোর্থ কলেজে পড়ালেখা করেছেন। ২০১১ সালে ক্রেইগ লন্ডনে চলে আসেন। লন্ডনে তিনি ওয়ান নাইট অনলি ব্যান্ডে তার সহশিল্পী মার্ক এবং ড্যানের সাথে থাকেন। ক্রেইগ পিক্সি গেলডফের সাথে কিছুকালের জন্য প্রণয়ে জড়িয়ে পরেন। ২০১০ সালে গ্রেইগকে এমা ওয়াটসনের সাথে প্রেম করতে দেখা গেছে। এরপর ২০১১ সালের জানুয়ারি থেকে তিনি ইংরেজ সঙ্গীতশিল্পী ডায়ানা ভাইকারস-এর সাথে প্রেমের বন্ধনে আবদ্ধ। ==তথ্যসূত্র== জন্ম সঙ্গীতশিল্পী ব্যক্তি
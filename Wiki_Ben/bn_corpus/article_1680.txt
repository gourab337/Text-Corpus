'''আজিমপুর''' হলো বাংলাদেশের রাজধানী ঢাকা শহরের পুরানো ঢাকায় অবস্থিত একটি এলাকা। আজিমপুর এলাকায় ঢাকা শহরের অন্যতম বৃহত্তম আজিমপুর কবরস্থান অবস্থিত। এছাড়া বিংশ শতকের ১৯৫০ এর দশকে এখানে সরকারী কর্মকর্তাদের জন্য অনেক গুলো আবাসস্থল নির্মাণ করা হয়, যা আজিমপুর কলোনী নামে পরিচিত। আজিমপুর সরকারি কলোনী আজিমপুর সরকারি কলোনী == নামকরণ == আজিমপুর এর নামকরণ নিয়ে বিতর্ক আছে। অনেকে মনে করেন, সম্রাট আওরঙ্গজেবের পুত্র শাহাজাদা আজমের নামানুসারে নামকরণ করা হয়েছিল এলাকার। শাহজাদা আজম বাংলার সুবাদার ছিলেন ১৬৭৮ থেকে ৭৯ সাল পর্যন্ত। তিনি তখন লালবাগ দুর্গের কাজ শুরু করেছিলেন। তার কর্মচারীরা বাস করতেন এই এলাকায়। তখন সেই এলাকাটি আজমপুরা নামে পরিচিত ছিল। অনেকে আবার মনে করেন, সম্রাট আওরঙ্গজেবের নাতি শাহজাদা আজিমুশশানের নামে নামকরণ করা হয়েছিল আজিমপুর। আজিমুশশান বাংলার সুবাদার ছিলেন ১৬৯৭ থেকে ১৭০৩ সাল পর্যন্ত। তার আমলে এখানে আমলাদের জন্য আবসস্থল নির্মাণ শুরু হয় বলে ধারণা করা হয়। == ইতিহাস == ঢাকার পুরানো এলাকাগুলোর মধ্যে আজিমপুর একটি। বিশ শতকের গোড়ার দিকে আজিমপুর বিরান অঞ্চল ছিল। ধরে নেয়া হয়, আজিমপুর প্রতিষ্ঠা হয়েছিল মোঘল আমলে। পরবর্তীতে ২০ শতকের পঞ্চাশের দশকে সরকারী কর্মচারীদের আবাসিক এলাকা হিসেবে আজিমপুরকে গড়ে তোলা হয়। তখন সেই আবাসিক অংশটুকু আজিমপুর কলোনী নামে পরিচিতি লাভ করে। তবে আজিমপুর এলাকাটি আয়তনে অনেক বড়। কেবল পূর্বাংশের বিরাট এলাকাজুড়ে আজিমপুর কলোনী অবস্থিত। == উল্লেখযোগ্য স্থাপনা == আজিমপুর মসজিদ আজিমপুর কবরস্থান ইডেন কলেজ আজিমপুর বালিকা উচ্চ বিদ্যালয় == তথ্যসূত্র ==
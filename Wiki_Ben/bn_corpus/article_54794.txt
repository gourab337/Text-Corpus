'''ফ্রাংক বোরজেগি''' (ইংরেজি: Frank Borzage; জন্ম: ২৩শে এপ্রিল ১৮৯৪ ১৯শে জুন ১৯৬২) ছিলেন একজন মার্কিন চলচ্চিত্র পরিচালক অভিনেতা। তিনি তার পরিচালিত ''সেভেন্‌থ হেভেন'' (১৯২৭), ''স্ট্রিট অ্যাঞ্জেল'' (১৯২৮), ''ম্যান্‌স ক্যাসল'' (১৯৩৩) ''দ্য মর্টাল স্টর্ম'' (১৯৪০) চলচ্চিত্রের জন্য সুপরিচিত। তিনি ''সেভেন্‌থ হেভেন'' ''ব্যাড গার্ল'' চলচ্চিত্র পরিচালনা করে দুবার শ্রেষ্ঠ পরিচালনার জন্য একাডেমি পুরস্কার অর্জন করেন। ==জীবনী== ===জন্ম পরিবার=== বোরজেগির পিতা লুইজি বোরজেগা ১৮৫৯ সালে অস্ট্রীয় সাম্রাজ্যের (বর্তমান ইতালি) রনজোনে জন্মগ্রহণ করেছিলেন। পাথরের মিস্ত্রী হিসেবে তিনি মাঝে মাঝে সুইজারল্যান্ডে কাজ করতেন। সেখানে তার মারিয়া রুয়েগের (১৮৬০-১৯৪৭) সাথে পরিচয় হয়। রুয়েগ একটি সিল্ক ফ্যাক্টরিতে কাজ করতেন। ১৮৮০-এর দশকের প্রথম দিকে বোরজেগা পেন্সিলভেনিয়ার হ্যাজলটনে চলে যান, সেখানে তিনি কয়লার খনিতে কাজ করতেন। তিনি তার বাগদত্তা রুয়েগকেও মার্কিন যুক্তরাষ্ট্রে নিয়ে যান এবং ১৮৮৩ সালে তিনি তাকে বিয়ে করেন। তাদের প্রথম সন্তান হেনরি ১৮৮৫ সালে জন্মগ্রহণ করে। বোরজেগা পরে সপরিবারে উটাহ অঙ্গরাজ্যের সল্ট লেক সিটিতে চলে যান। সেখানে ১৮৯৪ সালের ২৩শে এপ্রিল ফ্রাংক বোরজেগি জন্মগ্রহণ করেন। ১৯১৯ সাল পর্যন্ত তারা সেখানেই বসবাস করেন। বোরজেগা দম্পতির ১৪ জন সন্তান জন্মগ্রহণ করে, তন্মধ্যে আটজন প্রাপ্ত বয়স পর্যন্ত বেঁচে ছিলেন, তারা হলেন হেনরি (১৮৮৫-১৯৭১), ম্যারি এমা (১৮৮৬-১৯০৬), বিল (১৮৯২-১৯৭৩), ফ্রাংক, ড্যানিয়েল (১৮৯৬-১৯৭৫), লু (১৮৯৮-১৯৭৪), ডলি (১৯০১-২০০২), এবং সু (১৯০৫-১৯৯৮)। লুইজি বোরজেগা ১৯৩৪ সালে এক গাড়ি দুর্ঘটনায় মারা যান এবং মারিয়া রুয়েগ ১৯৪৭ সালে ক্যান্সারে আক্রান্ত হয়ে মারা যান। ===কর্মজীবন=== ১৯১২ সালে ফ্রাংক বোরজেগি হলিউডে অভিনেতা হিসেবে কাজ পান। তিনি ১৯১৭ সাল পর্যন্ত অভিনেতা হিসেবে কাজ করেন। ১৯১৫ সালে ''দ্য পিচ চ্যান্স'' চলচ্চিত্র দিয়ে তার পরিচালনায় আত্মপ্রকাশ ঘটে। বোরজেগি ১৯২০-এর দশক জুড়েই পরিচালক হিসেবে সফল ছিলেন, কিন্তু তিনি তার সফলতার শীর্ষে পৌঁছান নির্বাক চলচ্চিত্র যুগের শেষভাগে সবাক চলচ্চিত্র যুগের শুরুতে। জার্মান পরিচালক এফ. ডব্লিউ. মুর্নো দ্বারা প্রভাবিত বোরজেগি পরিচালনায় নিজস্ব ধারার সৃষ্টি করেন। তিনি জ্যানেট গেনর চার্লস ফ্যারেলকে নিয়ে একাধিক প্রণয়ধর্মী চলচ্চিত্র নির্মাণ করে সফলতা লাভ করেন। ১৯২৭ সালে গেনর-ফ্যারেল জুটিকে নিয়ে ''সেভেন্‌থ হেভেন'' চলচ্চিত্র নির্মাণ করে তিনি শ্রেষ্ঠ পরিচালনার জন্য একাডেমি পুরস্কার অর্জন করেন। এই জুটিকে নিয়ে তার আর দুটি উল্লেখযোগ্য চলচ্চিত্র হল ''স্ট্রিট অ্যাঞ্জেল'' (১৯২৮) ''লাকি স্টার'' (১৯২৯)। বোরজেগি ১৯৩১ সালে ''ব্যাড গার্ল'' চলচ্চিত্র নির্মাণ করে তার দ্বিতীয় একাডেমি পুরস্কার অর্জন করেন। ==পাদটীকা== ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেতা বংশোদ্ভূত মার্কিন ব্যক্তি চলচ্চিত্র পরিচালক ক্যান্সারে মৃত্যু ফরেস্ট লন মেমোরিয়াল পার্কে সমাধিস্ত চলচ্চিত্র অভিনেতা চলচ্চিত্র পরিচালক নির্বাক চলচ্চিত্র অভিনেতা নির্বাক চলচ্চিত্র পরিচালক লেক সিটির অভিনেতা পরিচালকের জন্য একাডেমি পুরস্কার বিজয়ী
'''মুরাদ পারভেজ''' একজন বাংলাদেশী নাট্য চলচ্চিত্র নির্মাতা। প্রথমে নাটক পরিচালনা দিয়ে কর্মজীবন শুরু করেন এবং পরবর্তীতে চলচ্চিত্র নির্মাণও করেন। তার পরিচালিত প্রথম চলচ্চিত্র চন্দ্রগ্রহণ। এই চলচ্চিত্রের জন্য শ্রেষ্ঠ পরচালক বিভাগে বাংলাদেশ সরকার কর্তৃক প্রদত্ত জাতীয় চলচ্চিত্র পুরস্কার অর্জন করেন। == কর্মজীবন == মুরাদ পারভেজ ২০০৮ সালে চন্দ্রগ্রহণ চলচ্চিত্র পরিচালনার মাধ্যমে চলচ্চিত্রাঙ্গনে প্রবেশ করেন। সৈয়দ মুস্তাফা সিরাজ রচিত ''রানিঘাটের বৃত্তান্ত'' গল্প অবলম্বনে নির্মিত এই চলচ্চিত্রে অভিনয় করেন রিয়াজ, সোহানা সাবা, চম্পাসহ আরও অনেকে। এই চলচ্চিত্র পরিচালনার জন্য মুরাদ পারভেজ শ্রেষ্ঠ পরিচালক বিভাগে ২০০৯ সালে প্রদত্ত মেরিল-প্রথম আলো পুরস্কার অর্জন করেন। চলচ্চিত্রটি এই বছর লন্ডনের রেইনবো চলচ্চিত্র উৎসব-এ প্রদর্শিত হয় এবং শ্রেষ্ঠ চলচ্চিত্র পুরস্কার অর্জন করে। একই বছর চলচ্চিত্রটি শ্রেষ্ঠ চলচ্চিত্রসহ সাতটি বিভাগে বাচসাস পুরস্কার অর্জন করে। মুরাদ পারভেজ শ্রেষ্ঠ চিত্রনাট্যকার বিভাগে পুরস্কৃত হন। এছাড়া ২০১০ সালে প্রদত্ত জাতীয় চলচ্চিত্র পুরস্কারে শ্রেষ্ঠ চলচ্চিত্রসহ সাতটি বিভাগে পুরস্কৃত হয়। মুরাদ পারভেজ শ্রেষ্ঠ পরিচালক, চিত্রনাট্যকার সংলাপ রচয়িতা বিভাগে তিনটি পুরস্কার অর্জন করে। ছয় বছর পর ২০১৪ সালে তার দ্বিতীয় চলচ্চিত্র বৃহন্নলা মুক্তি পায়। বাংলাদেশ সরকার কতৃক অনুদানপ্রাপ্ত চলচ্চিত্রটিতে অভিনয় করেন ফেরদৌস আহমেদ, সোহানা সাবা, ইন্তেখাব দিনার। চলচ্চিত্রটি ২০১৫ সালে জয়পুর আন্তর্জাতিক চলচ্চিত্র উৎসব-এ প্রদর্শিত হয় এবং সেখানে তিনি জুরি বোর্ডের সদস্যও ছিলেন। উৎসবে ''বৃহন্নলা'' চলচ্চিত্রের জন্য মুরাদ পারভেজ শ্রেষ্ঠ চিত্রনাট্যকার বিভাগে সোহানা সাবা শ্রেষ্ঠ অভিনেত্রী বিভাগে জুরি পুরস্কার অর্জন করেন। এছাড়া একই বছর এই চলচ্চিত্রটি শ্রেষ্ঠ চলচ্চিত্র বিভাগে একটি বিশেষ শাখায় মেরিল-প্রথম আলো পুরস্কার অর্জন করে এবং আরও চারটি বিভাগে মনোনয়ন লাভ করে। ২০১৬ সালে জাতীয় চলচ্চিত্র পুরস্কারে শ্রেষ্ঠ চলচ্চিত্র পরিচালক বিভাগে মনোনীত হয়। কিন্তু ভারতীয় বাঙালি লেখক সৈয়দ মুস্তাফা সিরাজ রচিত ''গাছটি বলেছিল'' কবিতা অবলম্বনে নির্মিত হলেও তার নাম না উল্লেখ করায় গল্প ছুরির অপরাধে তার মনোনয়ন প্রত্যাখান করা হয়। এছাড়া সরকার হতে প্রাপ্ত অনুদানের টাকা সুদে আসলে ফেরত নেওয়া হয়। ২০১৬ সালে তিনি নীল ঘূর্ণি চলচ্চিত্রের কাজ শুরু করেন এবং আবার সরকারী অনুদানের জন্য মনোনীত হন। == ব্যক্তিগত জীবন == মুরাদ পারভেজ মাত্র তিন মাসের সম্পর্কে বিয়ে করেন মডেল অভিনেত্রী সোহানা সাবাকে। ব্যক্তিগত কারণ দুজনের মতের মিল না থাকায় ২০১৫ সালে তাদের বিচ্ছেদ হয়। স্বরবর্ণ নামে তাদের ঘরে এক পুত্রসন্তান আছে। == চলচ্চিত্রের তালিকা == বছর চলচ্চিত্র ভূমিকা টীকা পরিচালক প্রযোজক চিত্রনাট্যকার ২০০৮ চন্দ্রগ্রহণ '''বিজয়ী''': জাতীয় চলচ্চিত্র পুরস্কার শ্রেষ্ঠ পরিচালক, চিত্রনাট্যকার সংলাপ রচয়িতা '''বিজয়ী''': মেরিল-প্রথম আলো পুরস্কার শ্রেষ্ঠ পরিচালক '''বিজয়ী''': বাচসাস পুরস্কার শ্রেষ্ঠ চিত্রনাট্যকার ২০১৪ বৃহন্নলা '''বিজয়ী''': জয়পুর আন্তর্জাতিক চলচ্চিত্র উৎসব শ্রেষ্ঠ চিত্রনাট্যকার '''বিজয়ী''': মেরিল-প্রথম আলো পুরস্কার শ্রেষ্ঠ চলচ্চিত্র '''মনোনীত''': মেরিল-প্রথম আলো পুরস্কার শ্রেষ্ঠ পরিচালক ২০১৭ নীল ঘূর্ণি নির্মাণাধীন == পুরস্কার মনোনয়ন == '''জাতীয় চলচ্চিত্র পুরস্কার''' বছর বিভাগ চলচ্চিত্র ফলাফল ২০১০ শ্রেষ্ঠ পরিচালক চন্দ্রগ্রহণ (২০০৮) শ্রেষ্ঠ চিত্রনাট্যকার শ্রেষ্ঠ সংলাপ রচয়িতা '''মেরিল-প্রথম আলো পুরস্কার''' বছর বিভাগ চলচ্চিত্র ফলাফল ২০০৯ শ্রেষ্ঠ চলচ্চিত্র পরিচালক চন্দ্রগ্রহণ (২০০৮) ২০১৫ শ্রেষ্ঠ চলচ্চিত্র (প্রযোজক) বৃহন্নলা (২০১৪) শ্রেষ্ঠ পরিচালক '''বাচসাস পুরস্কার''' বছর বিভাগ চলচ্চিত্র ফলাফল ২০০৯ শ্রেষ্ঠ চিত্রনাট্যকার চন্দ্রগ্রহণ (২০০৮) '''রেইনবো চলচ্চিত্র উৎসব''' ২০০৯ '''বিজয়ী''': শ্রেষ্ঠ চলচ্চিত্র (পরিচালক) চন্দ্রগ্রহণ (২০০৮) '''জয়পুর আন্তর্জাতিক চলচ্চিত্র উৎসব''' ২০১৫ '''বিজয়ী''': শ্রেষ্ঠ চিত্রনাট্যকার বৃহন্নলা (২০১৪) == তথ্যসূত্র == ==বহিঃসংযোগ== ব্যক্তি টেলিভিশন পরিচালক বাংলাদেশী চলচ্চিত্র পরিচালক পরিচালকের জন্য জাতীয় চলচ্চিত্র পুরস্কার (বাংলাদেশ) বিজয়ী চিত্রনাট্যকারের জন্য জাতীয় চলচ্চিত্র পুরস্কার (বাংলাদেশ) বিজয়ী সংলাপ রচয়িতার জন্য জাতীয় চলচ্চিত্র পুরস্কার (বাংলাদেশ) বিজয়ী
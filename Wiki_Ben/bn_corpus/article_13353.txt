চিত্তরঞ্জন অ্যাভিনিউ, চাঁদনিচকের কাছে। '''চিত্তরঞ্জন অ্যাভিনিউ''' বা সংক্ষেপে (পূর্বনাম সেন্ট্রাল অ্যাভেনিউ) উত্তর-মধ্য কলকাতায় অবস্থিত উত্তর দক্ষিণ কলকাতার মধ্যে সংযোগসাধনকারী অন্যতম প্রধান রাস্তা। দক্ষিণে এসপ্ল্যানেড থেকে উত্তরে শোভাবাজার পর্যন্ত এর বিস্তৃতি। কলকাতা পৌরসংস্থার প্রথম মহানাগরিক (মেয়র) দেশবন্ধু চিত্তরঞ্জন দাশের নামানুসারে এই রাস্তাটি বর্তমানে চিহ্নিত। সারাদিনই চিত্তরঞ্জন অ্যাভেনিউ দুদিকে খোলা থাকে। যদিও কোনও কোনও ক্রসিং একমুখী যানচলাচলের নির্দেশপ্রাপ্ত। এটি কলকাতার অন্যতম ব্যস্ত রাস্তা। কলকাতা মেট্রোর একটি বৃহৎ অংশ এই রাস্তার নিচে বিস্তৃত। এই রাস্তাটির সঙ্গে সংযুক্ত কলকাতার কয়েকটি গুরুত্বপূর্ণ অঞ্চল হল শোভাবাজার, সোনাগাছি, গিরিশ পার্ক, জোড়াসাঁকো, মহাজাতি সদন, মহাত্মা গান্ধী রোড ক্রসিং, মেডিক্যাল কলেজ, সেন্ট্রাল মেট্রো স্টেশন, বউবাজার, চাঁদনিচক, এসপ্ল্যানেড। == আরও দেখুন == রাস্তা
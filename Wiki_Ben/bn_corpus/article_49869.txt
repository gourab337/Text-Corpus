'''নমিনজিন''' () হচ্ছেন মঙ্গোলিয়ার একজন বহুভাষিক অভিনেত্রী এবং বহু-সাংস্কৃতিক গায়িকা, জনপ্রিয় গীতিকার (এএসসিএপির সদস্য), অভিনেত্রী, অনুষ্ঠানের প্রধান কর্মকর্তা এবং প্রেরণাদায়ী জনসাধারণের বক্তা। তিনি ৭০,০০০-এরও বেশি দর্শকদের সামনে একক গায়িকা হিসাবে প্রায় ১৫ টিরও বেশি দেশে গান পরিবেশন করেছেন। তিনি টি ভাষায় কথা বলতে পারেন এবং ১৫ টি ভাষায় (ইংরেজি, রাশিয়ান, হিন্দি, কোরিয়ান, চীনা, জাপানীজ, স্প্যানিশ, ভিয়েতনামি ইত্যাদি) গান গাইতে পারেন, যার মধ্যে বেশ কয়েকটি ভাষায় তিনি নিজে গান লিখেছেন এবং গেয়েছেন। তিনি একজন গীতিকার হিসাবে, প্রায় ১০০ টি গান লিখেছেন। তিনি তার সর্বশেষ অ্যালবামের সমস্ত গান (শব্দ এবং সঙ্গীত উভয়) নিজেই লিখেছেন। ==প্রারম্ভিক জীবন== তিনি তার মঙ্গোলীয় বংশভূত মা আমেরিকান বংশভূত সৎবাবার লালন পালনে বড় হয়েছেন। তার পিতামাতা কাজের কারণে বিভিন্ন দেশে ভ্রমণ করেছেন, যার ফলে তিনি রাশিয়া, মঙ্গোলিয়া, ভারত এবং ক্যারিবিয়ানে বসবাস করেছেন; এর ফলস্বরূপ, তিনি স্পষ্টভাবে ইংরেজী, মঙ্গোলিয়ান, রাশিয়ান এবং মালেয়ালমসহ অন্যান্য বেশ কয়েকটি ভাষায় কথা বলতে সক্ষম। ==ক্যারিয়ার== নমিনজিন কণ্ঠ্য কোচ রজার লাভের অধীনে অধ্যয়নরত অবস্থায় মাত্র ১৪ বছর বয়সে ২০০৩ সালে একটি গানের মাধ্যমে তার ক্যারিয়ার শুরু করেন। তিনি রাশিয়া (ইর্ক্টস্ক), মার্কিন যুক্তরাষ্ট্র (লস অ্যাঞ্জেলেস, সান ফ্রান্সিস্কো, ডেনভার, শিকাগো এবং ওয়াশিংটন, ডিসি), তুরস্ক, ভারত, ক্যারিবিয়ান, সিঙ্গাপুর, দক্ষিণ কোরিয়া, ফ্রান্স, মেক্সিকো, জাপান, চীন, হংকং, তাইওয়ান এবং থাইল্যান্ডের মতো দেশে ভ্রমণ করেছেন এবং সেখানের বিভভিন কনসার্টে গান পরিবেশন করেছেন। নমিনজিন তার মাতৃভূমি মঙ্গোলিয়ার সবচেয়ে জনপ্রিয় গানের মধ্যে বেশ কয়েকটি গান গেয়েছেন। নমিনজিনের অন্যান্য সাফল্যের মধ্যে রয়েছে— ২০০৫ সালে ইয়োকো ওনো ইএমআই সাথে জন লেনিনের সম্মানে নির্মিত অ্যালবাম পিস, লাভ এন্ড ট্রুথ। ২০০৭ সালে, নমিনজিনের "টেক মি টু ইওর হার্ট" গানটির "ন্যাশনাল মরিন খুর এন্সেম্বল অফ মঙ্গোলিয়া"-এর সাথে মিলে একটি নতুন সংস্করণ তৈরি করেন, যা ইএমআই অ্যালবাম "লাভ: বেস্ট অফ টেন ইয়ার্স"-এ অন্তর্ভুক্ত করা হয়েছে, যেখানে ক্রিস্টিনা আগুয়েলেরা, টনি ব্র্যাক্সটন, নোরাহ জোন্স এবং রিকি মার্টিনের বহু শিল্পী তাদের কণ্ঠে গান পরিবেশন করেছেন। নমিনজিন বিশ্বের বিভিন্ন শিল্পীদের সাথে গান পরিবেশন করেছেন; যেমন: এরিন হিল (বিলবোর্ড #১ শিল্পী), শোজি (২০১০ গ্র্যামি মনোনীত শিল্পী), কেনি এন্ডো (এপোক্যালিপস নাউয়ের সাউন্ডট্র্যাকের জন্য) এবং রুপার্ট হাইন (টিনা টার্নারের প্রযোজক, ডানকান শেখ) উল্লেখযোগ্য। নমিনজিন বিশ্বখ্যাত কণ্ঠ্য কোচ রজার লাভ (২০০৩–২০০৮), খঙ্গরজুল (২০০৯) এবং পাউলেট ম্যাকউইলিয়ামস (২০১০)-এর অধীনে অধ্যয়ন করেছেন। ==তথ্যসূত্র== ==আরো পড়ুন== ব্যক্তি জন্ম
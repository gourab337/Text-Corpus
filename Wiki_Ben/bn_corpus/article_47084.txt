ওয়ানিদু হাসারাঙ্গা ডি সিলভা''' (জন্ম: ২৯ জুলাই, ১৯৯৭) গালে এলাকায় জন্মগ্রহণকারী প্রথিতযশা শ্রীলঙ্কান আন্তর্জাতিক ক্রিকেটার। শ্রীলঙ্কা ক্রিকেট দলের অন্যতম সদস্য তিনি। ঘরোয়া ক্রিকেটে শ্রীলঙ্কা বন্দর কর্তৃপক্ষ দলের পক্ষে খেলে থাকেন রিচমন্ড কলেজের ছাত্র '''ওয়ানিদু হাসারাঙ্গা'''। দলে তিনি মূলতঃ লেগ-স্পিনার। তার জ্যেষ্ঠ ভ্রাতা চতুরঙ্গ ডি সিলভা জাতীয় দলে খেলছেন। == প্রারম্ভিক জীবন == ৩০ নভেম্বর, ২০১৫ তারিখে লিস্ট ক্রিকেটের আইয়া প্রিমিয়ার সীমিত ওভার প্রতিযোগিতায় অভিষেক ঘটে তার। ডিসেম্বর, ২০১৫ সালে আইসিসি অনূর্ধ্ব-১৯ ক্রিকেট বিশ্বকাপে খেলার জন্য শ্রীলঙ্কা দলের সদস্য হিসেবে মনোনীত হন। ঢাকায় অনুষ্ঠিত ২০১৬ সালে অনুষ্ঠিত একাদশ আসরটিতে তার দল চতুর্থ স্থান লাভ করেছিল। ২০১৫-১৬ মৌসুমে প্রিমিয়ার লীগ প্রতিযোগিতায় অংশগ্রহণের মাধ্যমে তার প্রথম-শ্রেণীর ক্রিকেটে অভিষেক ঘটে। ২৬ ফেব্রুয়ারি, ২০১৬ তারিখে শ্রীলঙ্কা বন্দর কর্তৃপক্ষ ক্রিকেট ক্লাবের পক্ষে তার অভিষেক পর্বটি সম্পন্ন হয়। == খেলোয়াড়ী জীবন == জুন, ২০১৭ সালে সফরকারী জিম্বাবুয়ের বিপক্ষে ৫-খেলার একদিনের আন্তর্জাতিক সিরিজে খেলার জন্য তাকে অন্তর্ভূক্ত করা হয়। সিরিজের দ্বিতীয় ওডিআইয়ে তার অভিষেক ঘটে। জুলাই, ২০১৭ তারিখে গালে আন্তর্জাতিক স্টেডিয়ামে অনুষ্ঠিত খেলায় তিনি জিম্বাবুয়ের ইনিংসে উপর্যুপরি তিন বলে শেষ তিন উইকেট নিয়ে হ্যাট্রিক লাভ করেন। এরফলে ওডিআইয়ের ইতিহাসের ৪২তম হ্যাট্রিক লাভকারীর মর্যাদা লাভসহ অভিষেকে সর্বকনিষ্ঠ বোলারের মর্যাদা লাভ করেন। এছাড়াও, ওডিআইয়ের ইতিহাসে বাংলাদেশের তাইজুল ইসলাম দক্ষিণ আফ্রিকান কাগিসো রাবাদা’র পর তৃতীয় অভিষেক খেলোয়াড় হিসেবে হ্যাট্রিক করার গৌরব অর্জন করেন। তিনি একে-একে ম্যালকম ওয়ালার, ডোনাল্ড তিরিপানো টেন্ডাই চাতারাকে বোল্ড করে সাফল্য পান। খেলায় তার দল খুব সহজেই উইকেটে জয়লাভ করে। == তথ্যসূত্র == == আরও দেখুন == লাসিথ মালিঙ্গা চতুরঙ্গ ডি সিলভা ২০১৭ জিম্বাবুয়ে ক্রিকেট দলের শ্রীলঙ্কা সফর একদিনের আন্তর্জাতিক ক্রিকেটে হ্যাট্রিকের তালিকা == বহিঃসংযোগ == জন্ম ব্যক্তি আন্তর্জাতিকে হ্যাট্রিক লাভকারী ক্রিকেট ক্লাবের ক্রিকেটার ডিস্ট্রিক্টের ক্রিকেটার ক্রিকেটার একদিনের আন্তর্জাতিক ক্রিকেটার বন্দর কর্তৃপক্ষ ক্রিকেট ক্লাবের ক্রিকেটার
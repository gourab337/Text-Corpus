'''চাই ত্ররং-রং''' (জুন ১৩, ১৯৩৫ জানুয়ারি ১১, ২০১৪) যাকে কখনো কখনো ইংরেজিতে '''ত্ররং চাই''' বলেও সম্বোধন করা হয়ে থাকে, তিনি ছিলেন তাইওয়ানের একজন রাজনীতিবিদ। তিনি সংসদ বা ল্যাজিসল্যাটিভ ইয়্যান এবং চীন প্রজাতন্ত্র (তাইওয়ান) ন্যাশনাল লেজিসলেটিভ পরিষদের সদস্য ছিলেন। তাইওয়ানে জন্মগ্রহণকারী চাই যুক্তরাষ্ট্র হতে মাস্টার্স এবং ডক্টরেট ডিগ্রী অর্জন করেন। গণতন্ত্রকামী নেতা হিসাবে তিনি দ্য এসোসিয়েশন ফর প্লেবিস্বাইট (Association for Plebiscite) বা গণভোটের জন্য একটি পরিষদ গঠন এবং ফরমোসা টেলিভিশন (Formosa TV) প্রতিষ্ঠা করেন। গণতান্ত্রিক প্রগ্রেসিভ পার্টি (ডিপিপি) একজন সদস্য হিসাবে চাই একাধিকবার জাতীয় পর্যায়ের বিধানকর্তা বা আইন-প্রণেতা সদস্য নির্বাচিত হন। যদিও প্রতিবারই তাকে হারতে হয়েছে তবে তিনি ডিপিপি সভাপতির পদ নির্বাচনে তিনবার প্রতিদ্বন্দিতা করেন। == প্রাথমিক জীবন এবং শিক্ষা == চাই ত্ররং-রং তাইওয়ানের চাইয়্যাই কাউন্টি অঞ্চলের বর্তমান বুদাই এলাকায় ১৯৩৫ সালের জুন মাসের ১৩ তারিখ জন্মগ্রহণ করেন। সে সময় পর্যন্ত তাইওয়ান ছিল জাপানের অধিকৃত অঞ্চল। দ্বিতীয় বিশ্ব যুদ্ধের পর তার পিতা চাইয়্যাই কউন্টি আঞ্চলিক পরিষদের সদস্য হিসাবে দুইবার দায়িত্ব পালন করেন। ন্যাশনাল তাইনান ফার্স্ট সিনিয়র হাই স্কুল হতে পড়াশুনা শেষে তিনি পলিটিক্যাল সাইন্স পড়ার উদ্দেশ্যে ভর্তি হন ন্যাশনাল তাইওয়ান ইউনিভার্সিটিতে (এনটিইউ)। পরে তিনি আইনবিদ্যাকে তার মূল পাঠ্য বিষয় হিসাবে গ্রহণ করে ১৯৫৮ সালে এনটিইউ কলেজ অব ল’ হতে স্নাতক ডিগ্রী অর্জন করেন। অতঃপর তাকে বাধ্যতামূলকভাবে সেনাবাহিনীতে যোগ দিতে হলে সেখানে তিনি ১৬ মাস নিয়োজিত ছিলেন। ১৯৬০ সালে চাই মার্কিন ‍যুক্তরাষ্ট্রে পাড়ি জমান এবং ইউনিভর্সিটি অব ত্যান্নেসি হতে পলিটিক্যাল সায়েন্স বিষয়ে স্নাতকোত্তর ডিগ্রি লাভ করেন। তাইওয়ানের স্বাধীনতা আন্দোলনে অংশগ্রহণ করার ফলে কুমিনথাঙ্গস্ ব্লাক লিস্টে চাইয়ের নাম তালিকাভুক্ত হওয়ায় তিনি তাইওয়ানে ফিরে যেতে পারছিলেন না। ইত্যবসরে তিনি সেখানে অধ্যয়ন অব্যাহ রাখেন এবং ইউনিভার্সিটি অব সাউদার্ন ক্যালির্ফোনিয়া হতে ১৯৬৯ সালে ডক্টরেট ডিগ্রী অর্জন করেন। (4) ১৯৮৬ সালে তিনি সিটি ইউনিভার্সিটি অব নিউ ইর্য়কের অধ্যাপক পদে নিযুক্তি লাভ করেন। == রাজনীতিতে আত্মপ্রকাশ == চাই ১৯৭০ সালে ওয়ার্ল্ডস ইউনাইটেড ফরমোসেন্স ফর ইনডিপেন্ডেন্স (ডাব্লিউইউএফআই) গঠন করলে তিনি তার সভাপতি নিযুক্ত হন। অতপর ১৯৮২ সালে তিনি ফরমোসান এসোসিয়েশন ফর পাবলিক এফেয়ার্স (এফএপিএ) গঠন করলে সেখানেও সভাপতির দায়িত্ব পালন করেন। একটি অজুহাতে চাই ১৯৯০ সালের জুন মাসে তাইওয়ানে প্রত্যাগমন করেন। তাকে একটি নতুন পাসপোর্ট প্রদান করা হয় এবং প্রত্যাবর্তনের স্বল্প সময়ের ব্যবধানে তিনি ডেমোক্রেটিক প্রগ্রেসিভ পার্টিতে (ডিপিপি) যোগদান করেন। তিনি একটি গণভোটের জন্য দ্য এসোসিয়েশন ফর প্লেবিস্বাইট (ঐতিহ্যবাহী চীনা ভাষায়: 公民投票促進會; পরিমার্জিত চীনা ভাষায়: 公民投票促进会; ফিনিন প্রতিবর্ণীকরণ: Gōngmín Tóupiaò Cùjìnhùi) গঠন করেন নভেম্বর মাসে। সংগঠনটির উদ্দেশ্য ছিল জনগণের চাহিদানুযায়ী সংস্কার। == বিধানিক পেশা == চাই ১৯৯২ সালে চাইয়্যাই শহরের প্রতিনিধি হিসাবে নাগরিক পরিষদের সদস্য নির্বাচিত হন। ১৯৯৫ সালে কুউমিনটাঙ্গের ভিনসেন্ট সিইউর সাথে পরাজিত হলেও তিনি ১৯৯৭ সালে লেজিসল্যাটিভ ইয়্যানের উপ-নির্বাচনে বিজয় লাভ করেন এবং এর পরে ১৯৯৮, ২০০১ এবং ২০০৪ সালেও বিজিত হন। চাই পদে দায়িত্ব পালন কালে জাতীয় প্রতিরক্ষা, প্রবাসে স্বদেশী বিষয়াদি এবং পররাষ্ট্র বিষয়ক পরিষদের সাথে জড়িত ছিলেন। তিনি চেন শুই-বিয়ান প্রশাসনের স্থানীয়করণ নীতিকে সমর্থন করতেন। ২০০৫ সালে প্রাথমিক স্কুলের ওয়ার্কবুকের পিছনের মলাটে হতে “এবাববোর্ড চাইনিজ” বিষয়ের আলোচনা (চীনা ভাষায়: 堂堂正正的中國人; দ্বিতীয় বিশ্ব যুদ্ধের পরে শাসনকারী চিয়াং কাই-সেক কর্তৃক প্রবর্তীত একটি চীনা জাতীয়তাবাদী ধারা) রহিত করতে তিনি শিক্ষা মন্ত্রণালয়ের প্রতি আহ্বান জানিয়ে ছিলেন। গণপ্রজাতন্ত্রী চীনের এন্টি-সেকশান ল’ অব দ্য পিপলস রিপাবলিক অব চায়না’র বিপরীতে চাই এবং বিধান সভার অপর সদস্য চুয়াং হাই-চী যৌথ ভাবে এন্টি এ্যানেক্সেশান ল’ প্রস্তাব করেন। ==সভাপতিত্বের প্রচারণা== প্রখ্যাত ফার্মাকোলজিস্ট চেন- ইউয়ান লি কর্তৃক অনুমোদিত হওয়া সত্বেও ১৯৯৬ সালে ডিপিপি সভাপতি পদের নির্বাচনে পরাজিত হন চাই। অতপর, ২০০৫ সালে ডিপিপি চেয়ারপার্সন হিসাবে টেসেঙ্গ-চেঙ্গ এর পদত্যাগের ফলে দল পরিচালনার সুযোগ পুনরায় চলে আসে চাইয়ের হাতে। দলে প্রার্থীতা নথিভূক্ত করার ক্ষেত্রে তিনি ছিলেন সর্বাগ্রে। যে তিনজন প্রার্থীতা নথিভুক্ত করেন তাদের মধ্যে চাই একজন। তিনি ছিলেন সহ-সভাপতি এন্নেথি লু এবং পররাষ্ট্র মন্ত্রী মার্ক চেনের সমর্থিত প্রার্থী। নিবার্চনটি অনুষ্ঠিত হয় ২০০৬ সালের জানুয়ারিতে। তাতে চাইয়ের প্রাপ্ত ৩৬% ভোটের বিপরীতে ৫৪% ভোট পেয়ে বিজয়ী হয় দপ্তরের প্রাক্তন সাধারণ সম্পাদক ইউ শাই-কুন। ২০০৮ সালে ইলেকশানে ফ্রাংক হিসি হেরে যাওয়ার পর ডিপিপি প্রার্থী হিসি দলের চেয়ারম্যান পদ হতে পদত্যাগ করেন এবং সভাপতি পদের জন্য নির্বাচনের তারিখ ঘোষণা করেন। এতে চাই তার প্রার্থীতা ঘোষণা করেন ১৪ এপ্রিল। যদিও ডিপিপি দলের সকল প্রকার সংঘাতের অবসান করতে ২০০৬ সালে একটি বিধিমালা পাশ করা হয়, (১৩) কিন্তু দলের প্রাক্তন সদস্যগণের মাঝে অতীতের সংঘাত সমূহের প্রভাব তখনো ছিল বর্তমান এবং নির্বাচনে ডিপিপির পরাজয়ে এটি একটি বড় ভূমিকা পালন করে। একদিকে চাই এবং কো কোয়াং-মিন যৌথ ভাবে দলের নীতি সমূহের সংস্কারের উপর জোর দিলে অপরপক্ষে থিসাই ল্যাং-ওয়েন দলের অতীতের সমস্যা সমূহের ক্ষেত্রে পারস্পরিক সহযোগিতা এবং পার্টিকে সমর্থন করার মত ভিত্তি সমূহের উপর দৃষ্টি দিতে আহ্বান জানান। তাইনান সিটি মেয়র হসু থাইন-টিসয়্যা সমর্থীত প্রার্থী হওয়া সত্বেও মে মাসে চাই নির্বাচনী লড়াই হতে সরে দাড়ানোর সিদ্ধান্ত নেন এবং অপর প্রার্থী কো ওয়াং-মিনকে সমর্থন জানান। নির্বাচনে প্রার্থীতা প্রত্যাহারের অানুষ্ঠানিক সময় অনেক আগে অতিবাহিত হয়ে যাওয়ার পরও তিনি প্রার্থীতা প্রত্যাহারের ঘোষণা দেয়ার ফলে নির্বাচনে তিনি ৫% ভোট পান। == মৃত্যু == চাই হৃদরোগে আক্রান্ত হয়ে ২০১৪ সালে ১১ জানুয়ারি তারিখ মৃত্যুবরণ করেন।. == আরও দেখুন == গণচীন চীনের প্রশাসনিক বিভাজন মাও সেতুং বেইজিং মিং রাজবংশ চীনা ভাষা == তথ্যসূত্র == == বহিঃসংযোগ == জন্ম মৃত্যু ইয়্যানের গণতান্ত্রিক প্রগতিশীল দলের সদস্য লেজিসলেটিভ ইয়্যানের সদস্য জাতীয় প্রাক্তন শিক্ষার্থী স্বাধীনতায় আন্দোলনকারী শিক্ষাবিদ ক্যালিফোর্নিয়া প্রাক্তন শিক্ষার্থী প্রাক্তন শিক্ষার্থী লেজিসলেটিভ ইয়্যানের সদস্য লেজিসলেটিভ ইয়্যানের সদস্য লেজিসলেটিভ ইয়্যানের সদস্য লেজিসলেটিভ ইয়্যানের সদস্য লেজিসলেটিভ ইয়্যানের সদস্য
'''২০০২ বালি বোমা বিস্ফোরণ''' ঘটনাটি ২০০২ সালের ১২ অক্টোবর তারিখে ইন্দোনেশিয়ার বালি দ্বীপের পর্যটন সমৃদ্ধ কুটা জেলায় সংগঠিত হয়। এই আক্রমণের ঘটনায় ২০২ ব্যক্তি নিহত হয় যাদের মধ্যে ৮৮ জন অস্ট্রেলীয়, ৩৮ জন ইন্দোনেশীয় এবং অবশিষ্টরা বিশ্বের ২০টিরও অধিক দেশের অধিবাসী। এতে আআরো ২০৯ জন আহত হয়। একটি সহিংসতাবাদী ইসলামী গোষ্ঠী, জামেআহ ইসলামিয়ার অনেক সদস্য, যাদের মধ্যে তিনজন মৃত্যুদণ্ডে দণ্ডিত হয়েছে, এই বোমা হামলার সাথে জড়িত থাকায় দোষী সাব্যস্ত হয়। এই হামলার ঘটনায় তিনটি বোমা বিস্ফোরণ ঘটানো হয়ঃ একটি বোমা ছিলো পিঠে বাহিত ব্যাগের মধ্যে সজ্জিত, যেটিকে একজন আত্মঘাতি বোমা হামলাকারী বহণ করছিলো; একটি বড় গাড়ি বোমা, এই উভয় বোমারই কুটা জেলার জনপ্রিয় নৈশ ক্লাবের মধ্যে অথবা নিকটে বিস্ফোরণ ঘটানো হয়; এবং অপর একটি, তৃতীয় বোমা, যেটি বেশ ছোট আকৃতির ছিলো, ডেনপাসারে অবস্থিত মার্কিন যুক্তরাষ্ট্রের কনস্যুলেট ভবনের বাইরে বিস্ফোরণ ঘটানো হয়, যাতে খুব সামান্য হতাহতের ঘটনা ঘটে। ওসামা বিন লাদেনের একটি রেকর্ডকৃত অডিও-ক্যাসেটে, ভয়েস মেসেজের মাধ্যমে দাবী করা হয় যে, বোমা বিস্ফোরণগুলি মার্কিন যুক্তরাষ্ট্রের 'সন্ত্রাসের বিরুদ্ধে যুদ্ধ' এবং পূর্ব তিমুরের স্বাধীনতার যুদ্ধে অস্ট্রেলিয়ার ভূমিকার জন্য সরাসরি প্রতিশোধ হিসাবে ঘটানো হয়েছিল। ২০০৮ সালের নভেম্বর তারিখে স্থানীয় সময় ০০:১৫ (১৭:১৫ ইউটিসি)-তে দ্বীপের কারাগারে ফায়ারিং স্কোয়াডের মাধ্যমে ইমাম সমুদ্র, আমরোজি নূরহাশিম হুদা বিন আব্দুল হকের মৃত্যুদণ্ড কার্যকর করা হয়। ২০১০ সালের মার্চ তারিখে, দুলমাতিন, যিনি "জিনিয়াস" নামে পরিচিত মোবাইল ফোনের মাধ্যমে বালি বোমা বিস্ফোরণকালীন বিস্ফোরিত হওয়া একটি বোমার বিস্ফোরণ ঘটানোর জন্য দায়ী বলে ধারনা করা হয় যাকে জাকার্তায় ইন্দোনেশিয়ার পুলিশের গুলিতে নিহত হয়। == হামলা == ২০০২ সালের ১২ অক্টোবর তারিখ কেন্দ্রীয় ইন্দোনেশিয়ান সময় ২৩:০৫ টায় নৈশ ক্লাব পেডি'স পাব (কখনও কখনও পেডি'স আইরিশ বার' হিসাবেও উল্লেখ করা হয়)-এর অভ্যন্তরে একজন আত্মঘাতী বোমা হামলাকারী তার পিঠে বহন করা ব্যাগে রাখা একটি বোমার বিস্ফোরণ ঘটায় যাতে অসংখ্য অভ্যাগত হতাহত হয় এবং অনেকে আঘাতহীন থাকে, তারা রাস্তায় ছড়িয়ে পড়ে। এই ঘটনার ২০ সেকেন্ড পরে, একটি সাদা মিত্সুবিশি ভ্যানের ভিতরে লুকানো অপর একটি এবং আরও শক্তিশালী গাড়ি বোমার, পেডি'স পাব-এর ঠিক বিপরীতে অবস্থিত সারি ক্লাবের, যেটি খোলা ছাদের একটি প্রসিদ্ধ উম্মুক্ত পানশালা, বাহিরে অপর একজন আত্মঘাতী বোমা হামলাকারী কর্তৃক বিস্ফোরণ ঘটানো হয়। == আরও দেখুন == সন্ত্রাসী ঘটনার তালিকা অস্ট্রেলিয়ায় সন্ত্রাস ২০০৪ অস্ট্রলিয়ান দূতাবাস বোমা বিস্ফোরণ ২০০৫ বালি বোমা বিস্ফোরণ বালি স্মারক চক্ষু কেন্দ্র, অস্ট্রেলিয়া ট্রমাস্কেপ্স == তথ্যসূত্র == == বহিঃসংযোগ == Remember Bali: memorial website Australian Broadcasting Corp. Online, current affairs program ''Four Corners'': "The Bali Confessions" (10 February 2003) Bali's message of dialogue- includes the Bali Declaration on Building Interfaith Harmony July 2005 Moruning in Bali: Bali is Wounded এশিয়া
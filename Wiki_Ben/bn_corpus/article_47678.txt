'''কালকা নদীর যুদ্ধ''' ''বিতভা না রিয়েকিয়ে কালকিয়ে''; ''বিতভা না রিচশি কালকা'') জেবে সুবুতাইয়ের নেতৃত্বাধীন মোঙ্গল সাম্রাজ্যের সৈন্যবাহিনী এবং কিয়েভ গ্যালিসিয়াসহ বেশ কয়েকটি রুশ রাজ্যের সম্মিলিত সৈন্যবাহিনীর মধ্যে সংঘটিত হয়। সম্মিলিত রুশ বাহিনীর নেতৃত্ব দিয়েছিলেন যৌথভাবে মাস্তিস্লাভ দ্য বোল্ড এবং তৃতীয় মাস্তিস্লাভ। যুদ্ধটি ১২২৩ সালের ৩১ মে বর্তমান ইউক্রেনের দনেতস্ক প্রদেশের কালকা নদীর তীরে সংঘটিত হয় এবং যুদ্ধটিতে মোঙ্গলরা সম্পূর্ণরূপে বিজয়ী হয়। মধ্য এশিয়ায় মোঙ্গল আক্রমণ এবং খাওয়ারেজমীয় সাম্রাজ্যের পতনের পর সেনাপতি জেবে সুবুতাইয়ের নেতৃত্বে একটি মোঙ্গল বাহিনী ইরাক-ই-আজমের দিকে অগ্রসর হয়। জেবে ককেশাস হয়ে মূল বাহিনীতে প্রত্যাবর্তনের আগে কয়েক বছর তাঁর বিজয়াভিযান চালিয়ে যাওয়ার জন্য মোঙ্গল সম্রাট চেঙ্গিস খানের কাছে অনুমতি প্রার্থনা করেন। চেঙ্গিসের উত্তরের অপেক্ষায় থাকাকালে সেনাপতিদ্বয় জর্জিয়া আক্রমণ করেন এবং রাজ্যটির রাজাকে হত্যা করেন। চেঙ্গিস তাঁদের অভিযান চালিয়ে যাওয়ার অনুমতি প্রদান করেন। এরপর তাঁরা ককেশাসের উপজাতিদের একটি সম্মিলিত জোটকে পরাজিত করেন এবং তারপর কিউমানদের পরাজিত করেন। কিউমানদের খান তাঁর জামাতা মাস্তিস্লাভ দ্য বোল্ডের দরবারে আশ্রয় নেন এবং মোঙ্গলদের বিরুদ্ধে যুদ্ধে তাঁকে সাহায্য করতে রাজি করান। মাস্তিস্লাভ দ্য বোল্ড মোঙ্গল আক্রমণ প্রতিহত করার জন্য বিভিন্ন রুশ রাজ্যের সমন্বয়ে একটি মিত্রজোট গঠন করে। সম্মিলিত রুশ বাহিনী প্রথমে মোঙ্গল বাহিনীর একাংশকে পরাজিত করে। মোঙ্গলরা যুদ্ধকৌশলের অংশ হিসেবে কয়েক দিন যাবৎ পশ্চাৎপসরণের অভিনয় করে এবং তাদের পশ্চাদ্ধাবনকারী রুশ বাহিনী কয়েক ভাগে বিভক্ত হয়ে পড়ে। মোঙ্গলরা কালকা নদীর তীরে থামে এবং যুদ্ধের জন্য প্রস্তুত হয়। মাস্তিস্লাভ দ্য বোল্ড তাঁর কিউমান মিত্ররা অবশিষ্ট বাহিনীর জন্য অপেক্ষা না করেই মোঙ্গলদের আক্রমণ করেন পরাজিত হন। এর ফলে সৃষ্ট অরাজক পরিস্থিতিতে আরো কয়েকটি রুশ রাজ্যের সৈন্যবাহিনী পরাজিত হয়। কিয়েভের তৃতীয় মাস্তিস্লাভ একটি সুরক্ষিত শিবিরে প্রত্যাবর্তন করতে বাধ্য হন। তিন দিন মোঙ্গলদের প্রতিরোধ করার পর তিনি তাঁর নিজের লোকেদের সুরক্ষার প্রতিশ্রুতির বিনিময়ে আত্মসমর্পণ করেন। কিন্তু আত্মসমর্পণ করার পরপরই মোঙ্গলরা তৃতীয় মাস্তিস্লাভ তাঁর লোকেদের হত্যা করে। মাস্তিস্লাভ দ্য বোল্ড পালিয়ে যান, আর মোঙ্গলরাও এশিয়ায় ফিরে গিয়ে চেঙ্গিস খানের সঙ্গে যোগ দেয়। == আরো দেখুন == == তথ্যসূত্র ==
'''প্রতীত''' আনুমানিক ষষ্ঠ শতাব্দীর শেষ ভাগে প্রাচীন ত্রিপুরা রাজ্যের বা প্রবঙ্গ জনপদের রাজা ছিলেন। == সংক্ষিপ্ত জীবনী == রাজমালা অনুসারে, ষষ্ঠ শতাব্দীর শেষ ভাগে প্রতীত সিংহাসনলাভ করলে হেড়ম্ব (বর্তমান কাছাড়) রাজ্যের সঙ্গে সাময়িক ভাবে পুরাতন শত্রুতার অবসান ঘটে। কিন্তু কামাখ্যা, জয়ন্তী ইত্যাদি প্রতিবেশী রাজ্যের চক্রান্তে এই মৈত্রী বেশী দিন স্থায়ী হয়নি। হেড়ম্বরাজের সাথে সঙ্ঘর্ষের ফলে প্রতীত শ্যাম্বল থেকে রাজপাট ত্যাগ করে আরও দক্ষিণে সরে এসে প্রবঙ্গ জনপদ বা ত্রিপুরায় রাজ্যপ্রতিষ্ঠা করেন। তার মৃত্যুর পরে তার পুত্র মরীচি সিংহাসনলাভ করেন। == ত্রিপুরাব্দ == রাজমালা অনুসারে এই সময় হতেই ত্রিপুরাব্দের প্রচলন হয়। যদিও দীনেশচন্দ্র সরকারের মতে, বঙ্গাব্দের মত ত্রিপুরাব্দও আকবরের ফসলী অব্দ থেকে এসেছে; বঙ্গাব্দ ত্রিপুরায় চালু করেন রাজা গোবিন্দমাণিক্য; সেটিকে তিন বছর পিছিয়ে ত্রিপুরাব্দের সূচনা করেন তার ভাই ছত্রমাণিক্য। এর আগে ত্রিপুরায় শকাব্দ ব্যবহৃত হত। == তথ্যসূত্র == রাজবংশ
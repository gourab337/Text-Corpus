'''সিটি অফ ম্যানচেস্টার স্টেডিয়াম''' (যা সাধারনত “ইতিহাদ স্টেডিয়াম” নামে পরিচিত) একটি ক্রীড়া ভেন্যু যার অবস্থান ইংল্যান্ডের ম্যানচেস্টারে। মূলত এটির নকশা তৈরি হয় ২০০০ গ্রীষ্মকালীন অলিম্পিক আয়োজক হওয়ার বিডকে লক্ষ্য করে (যা ব্যর্থতায় পর্যবসিত হয়), স্টেডিয়াম তৈরি হয় ২০০২ কমনওয়েলথ গেমসের জন্য। ১১০ মিলিয়ন পাউণ্ডে নির্মিত স্টেডিয়ামটিকে গেমসের শেষে একটি ফুটবল মাঠে পরিণত করা হয় যা ম্যানচেস্টার সিটির ঘরের মাঠে পরিণত হয়েছে। ক্লাবটি তাদের প্রাক্তন হোম গ্রাউণ্ড মাইন রোড থেকে ২০০৩ সালে স্টেডিয়ামটিতে প্রত্যাবর্তন করে ২৫০ বছরের জন্য লিজ নেওয়ার মাধ্যমে। স্টেডিয়ামটি একটি বাটি বা বোল আকৃতির। ২৩ জুন ২০০৭ পর্যন্ত এটি এফ প্রিমিয়ার লিগের পঞ্চম বৃহত্তম স্টেডিয়াম যুক্তরাজ্যের দশম বৃহত্তম স্টেডিয়াম যা দর্শক ধারণক্ষমতা ৪৭,৭২৬ জন। অক্টোবর ২০০৬ সালে ঘোষণা দেওয়া হয় যে স্টেডিয়ামটি ২০০৮ সালের উয়েফা কাপ ফাইনাল আয়োজন করবে। == যোগাযোগ ব্যবস্থা == সিটি অফ ম্যানচেস্টার স্টেডিয়ামটি ম্যানচেস্টার শহরের কেন্দ্রের পূর্বে অবস্থিত। স্টেডিয়াম সাইটটিতে ২০০০টি পার্কিং স্পেসসহ আশেপাশের এলাকায় ৮০০০ টি স্থান রয়েছে। নিকটবর্তী রেলওয়ে স্টেশনটি হল এশবারিজ, যা স্টেডিয়ামটির দক্ষিণ দিক থেকে ১৫ মিনিটের হাঁটার পথ, অবশ্য স্টেডিয়ামটির ছোট আকৃতির জন্য এর সুযোগসুবিধার পরিমাণ সীমাবদ্ধ। এছাড়াও খেলা চলার সময় বেশকিছু বাস চলাচল করে থাকে। মেট্রোলিংক ট্রামের একটি যাত্রীছাউনী স্টেডিয়াম এলাকায় করার ঘোষণা দেয়া হলেও সরকারের পূণর্বিবেচনার পর তা ২০০৪ সালের জুলাই থেকে তা স্থগিত করা হয়। ২০০৬ সালে এই বর্ধিতকরণ বৃদ্ধি করা হয়, ফলে ২০০৮-২০১০ সালের মধ্যে স্টেডিয়ামটির নিজস্ব মেট্রোলিংক স্টেশন থাকবে। == তত্থসূত্র == == বহিঃসংযোগ == ফুটবল মাঠ
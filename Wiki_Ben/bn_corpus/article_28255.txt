'''রবার্ট জোসেফ ব্যারো''' একজন মার্কিন ক্লাসিক্যাল সামষ্টিক অর্থনীতিবিদ এবং হার্ভার্ড বিশ্ববিদ্যালয় এর অর্থনীতির পল এম ওয়ারবার্গ অধ্যাপক। রবার্ট লুকাস এবং টমাস জন সার্জেন্ট এর পাশাপাশি তাঁকেও নিউ ক্লাসিক্যাল সামষ্টিক অর্থনীতির একজন প্রতিষ্ঠাতা মনে করা হয়। তিনি বর্তমানে স্ট্যানফোর্ড বিশ্ববিদ্যালয় এর হুভার ইন্সটিটিউশনের একজন জ্যেষ্ঠ ফেলো। ==জীবনী== ব্যারো ক্যালিফোর্নিয়া ইন্সটিটিউট অফ টেকনোলজি থেকে ১৯৬৫ সালে পদার্থবিজ্ঞানে বিএস ডিগ্রি অর্জন করেন। তিনি হার্ভার্ড বিশ্ববিদ্যালয় থেকে ১৯৭০ সালে অর্থনীতিতে পিএইচডি ডিগ্রি অর্জন করেন। ব্যারো ১৯৬৮ সালে ব্রাউন বিশ্ববিদ্যালয় অর্থনীতির সহকারী অধ্যাপক হিসেবে যোগদান করেন এবং ১৯৭২ সালে সহযোগী অধ্যাপক পদে উন্নীত হন। ১৯৭২ থেকে ১৯৭৩ সাল পর্যন্ত শিকাগো বিশ্ববিদ্যালয় ভিজিটিং সহযোগী অধ্যাপক, ১৯৭৩ থেকে ১৯৭৫ সাল পর্যন্ত সহযোগী অধ্যাপক হিসেবে কর্মরত ছিলেন। তিনি রোচেস্টার বিশ্ববিদ্যালয় ১৯৭৫ থেকে ১৯৭৮ সাল পর্যন্ত অধ্যাপক হিসেবে কর্মরত ছিলেন এবং ১৯৭৮ থেকে ১৯৮২ সাল পর্যন্ত জন মুনরো প্রফেসর অব ইকোনমিক্স হিসেবে কর্মরত ছিলেন। তিনি ১৯৮২ থেকে ১৯৮৪ সাল পর্যন্ত শিকাগো বিশ্ববিদ্যালয় অর্থনীতির অধ্যাপক হিসেবে কর্মরত ছিলেন। ১৯৮৪ থেকে ১৯৮৭ সাল পর্যন্ত রোচেস্টার বিশ্ববিদ্যালয় এর ডিস্টিংগুইশড প্রফেসর অব আর্টস অ্যান্ড সায়েন্স হিসেবে এবং গ্র্যাজুয়েট স্কুল অব ম্যানেজমেন্ট এর অধ্যাপক হিসেবে কর্মরত ছিলেন। তিনি ১৯৮৭ থেকে ১৯৯৫ সাল পর্যন্ত হার্ভার্ড বিশ্ববিদ্যালয় এর অধ্যাপক, ১৯৯৫ থেকে ২০০৪ সাল পর্যন্ত হার্ভার্ড বিশ্ববিদ্যালয় এর রবার্ট সি ওয়াগোনার অধ্যাপক এবং ২০০৪ সাল থেকে পল এম ওয়ারবার্গ অধ্যাপক হিসেবে কর্মরত। ==তথ্যসূত্র== ইন্সটিটিউট অফ টেকনোলজির প্রাক্তন শিক্ষার্থী প্রাক্তন শিক্ষার্থী শিক্ষক শিক্ষক শিক্ষক
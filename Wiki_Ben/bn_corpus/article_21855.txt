'''সেভেন ডাস্ট''' আমেরিকার জর্জিয়ার আটলান্টার একটি হেভি মেটাল ব্যান্ড। ১৯৯৪ সালে বেজবাদক ভিনি হর্ন্সবি, ড্রামবাদক মর্গান রোজ গিটারিস্ট জন কনোল্লি মিলে এটি প্রতিষ্ঠা করেন। ব্যান্ডটি প্রতিষ্ঠার পর থেকে বেশ কয়েকবার এর নাম বদল করা হয়। তাঁদের সর্বপ্রথম ডেমো টেপ বের হওয়ার পর ভোকালিস্ট লেজন উইথারস্পুন এবং গিটারিস্ট ক্লিন্ট লোয়ারি যোগদান করেন। ১৯৯৭ সালের ১৫ এপ্রিল তারা তাদের প্রথম অ্যালবাম বের করে এবং এর নাম রাখা হয় ব্যান্ডের নাম সেভেন ডাস্ট নামে। বের হওয়ার প্রথম সপ্তাহেই এই অ্যালবামটি ৩১১ পিস বিক্রি হয়। পরবর্তী সময়ে বেশ কিছু কনসার্ট টেলিভিশনের সহায়তায় অ্যালবামটি বিলবোর্ড শীর্ষ তালিকায় স্থান পেতে শুরু করে এবং পরে গোল্ড সনদপ্রাপ্ত হয়। প্রতিষ্ঠার পর থেকে তার এখন পর্যন্ত নয়টি অ্যালবাম প্রকাশ করেছে। ২৬ মার্চ, ২০১৩ সালে তাদের সর্বশেষ অ্যালবাম ব্ল্যাক আউট দ্য সান বাজারে আসে। সেভেন ডাস্ট দলটি যেসব গানের দল দ্বারা প্রভাবিত, তার মধ্যে আছে ‘লিভিং কালার’, ‘সেপালটুরা’ এবং ‘ফেইথ নো মোর’। তারা একসঙ্গে অনেক ধারার মিশ্রণে গান করে। সেভেন ডাস্ট মূলত অলটারনেটিভ মেটাল, পোস্ট গ্রাঞ্জ, হেভি মেটাল এবং ন্যু মেটাল ধারার গান করে। == সদস্যরা == লেজন উইথারস্পুন ভোকালস (১৯৯৪-বর্তমান) ক্লিন্ট লোয়ারি লিড গিটার (১৯৯৪-২০০৫, ২০০৮-বর্তমান) জন কনোল্লি রিদম গিটার (১৯৯৪-বর্তমান) ভিনি হার্সবি বেজ (১৯৯৪-বর্তমান) মর্গান রোজ ড্রামস, পারকাশন (১৯৯৪-বর্তমান) সনি ম্যাও গিটার (২০০৫-২০০৮) == অ্যালবাম সমূহ == সেভেন ডাস্ট (১৯৯৭) হোম *বিদ্বেষ (২০০১) সিজনস (২০০৩) নেক্সট (২০০৫) আলফা (২০০৭) চ্যাপ্টার সেভেন: হোপ অ্যান্ড সরো (২০০৮) কোল্ড ডে মেমোরি (২০১০) ব্ল্যাক আউট দ্য সান (২০১৩) == বহিঃসংযোগ == == তথ্যসূত্র == ব্যান্ড
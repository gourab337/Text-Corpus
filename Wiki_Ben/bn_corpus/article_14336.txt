'''পাথরচাপরি''' হল বীরভূম জেলার একটি দ্রষ্টব্য স্থান। এই স্থানটি খ্যাত হয়ে আছে এক মহাপুরুষের জন্য, তার নাম হজরত দাতা মেহবুব শাহ। যিনি একজন নামকরা সুফি পীর ছিলেন। কথিত আছে, তিনি নাকি কোন সুদূর ইরান দেশ থেকে এসেছিলেন। যদিও প্রচারবিমুখ এই সাধকের প্রকৃত পরিচয়, নাম, ধর্ম ইত্যাদি আজও অজানা। অনেকে মনে করেন তিনি জাতীয় মহাবিদ্রোহের পলাতক সেনানী। তিনি তার গড়গড়ার( তামাক সেবনের এক প্রকার যন্ত্র ছাই থেকে বিভিন্ন রোগীর রোগ সারিয়েছেন। তার একজন প্রধান ভক্ত ছিলেন পাশের গ্রামের (পাতাডাংগা) বিমলেন্দু হিন্দু মুসলমান সকলের কাছেই পীর দাতা মেহবুব শাহ একজন মরমিয়া ফকির সাধক হিসেবে শ্রদ্ধেয়। তিনি এখানে মাদ্রাসা স্থাপনা করেন। আর্ত, দরিদ্র, অসহায় মানুষ তার কাছে আশ্রয় পেতেন। == মেলা == প্রতি বছর ১০ই চৈত্র তার স্মরনে তথা মৃত্যুদিন উপলক্ষে এক বিশাল মেলা বসে পাথরচাপরিতে। ১৯১৮ খৃষ্টাব্দে আনুষ্ঠানিক ভাবে এই মেলার উদ্বোধন করেন ব্রতচারী দলের প্রনেতা তদানীন্তন জেলাশাসক গুরুসদয় দত্ত। একে দাতাপীরের মেলা বলা হয়। এই মেলায় সমস্ত জাতি ভেদ ভুলে সব মানু্‌ষেরা এই মেলায় সানন্দে যোগদান করেন। সম্প্রতি এই মেলায় যে হাজার হাজার লোকজন আসেন তাদের দান সামগ্রী দ্বারা এই স্থানে একটি মসজিদ এবং একটি উচ্চবিদ্যালয়( আল আমীন মিশন গঠিত হয়েছে। এই অঞ্চলের যোগাযোগ ব্যাবস্থা ভাল। পাথরচাপরি রাজ্য সড়ক-৬ এর উপর বলে বীরভুম জেলার সদর শহর সিউড়ি এবং রাজনগর থেকে পাথরচাপরির সরাসরি বাস যোগাযোগ আছে। == তথ্যসূত্র == পর্যটনকেন্দ্র
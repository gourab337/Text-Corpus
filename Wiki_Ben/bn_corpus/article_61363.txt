'''সলিমুল্লাহ এতিমখানা''' বাংলাদেশের ঢাকায় অবস্থিত একটি ঐতিহাসিক এতিমখানা, যেটি '''সলিমুল্লাহ মুসমিল এতিমখান''' নামেও পরিচিত। এটি ১৯০৯ সালে নবাব স্যার সলিমুল্লাহ কর্তৃক প্রতিষ্ঠিত হয়। এতিমখানাটি আমিজপুরে অবস্থিত। == ইতিহাস == এতিমখানাটি ১৯০৯ সালে ঢাকার নবাব স্যার সলিমুল্লাহ আহসান মঞ্জিলের পাশে একটি ভাড়া বাড়িতে চালু করেন। প্রতিষ্ঠার সময় এর নাম ছিল ইসলামিয়া এতিমখানা। ১৯১২ সালে এটি পরিচালনার জন্য একটি কমিটি গঠিত হয়। ১৯১৩ সালে এর পরিসর বৃদ্ধি পাওয়ায় আজিমপুরে স্থানান্তর করা হয়। একই সালে গভর্নর লর্ড কারমাইকেল এতিমখানা পরিদর্শন করেন এবং এটি পরিচালনার জন্য এক হাজার টাকা আমলাপাড়ার গোর শহীদ মসজিদ পাশে একটি জমি অনুদান দেন। এই জমিতে এতিমখানার স্থায়ী আবাস নির্মাণ করেন নবাব সলিমুল্লাহ। ১৯১৫ সালে নবাবের মৃত্যু পর অর্থনৈতিক সংকটে পরে এবং ঢাকা সচ্ছলরা সহযোগিতায় এগিয়ে আসে, এবং এর নামকরণ করা হয় সলিমুল্লাহ এতিমখানা। ১৯১৬ সালে নবাব হাবিবুল্লাহ ওয়ার্ড ভবনের ভিত্তিপ্রস্তর স্থাপনের জন্য লর্ড কারমাইকেল পুনরায় এতিমখানা পরিদর্শন করেন। ১৯২৩ সালে নতুন কমিটি গঠন করা হয়। ১৯২৬ সালে গভর্নর লর্ড লিটন এতিমখানা পরিদর্শন করে আড়াই হাজার টাকা অনুদান দেন এবং কারিগরি শিক্ষার জন্য কারখানা বিভাগের উদ্বোধন করেন। ১৯৩১ সালে আমানুল্লাহ ভবনের উদ্বোধন করেন স্যার স্ট্যানলি জ্যাকসনের স্ত্রী লেডি জ্যাকসন, যার ভিত্তিপ্রস্তর স্থাপন করেন ১৯২৬ সালে নওয়াব আলী চৌধুরী তিনি এর অর্ধেক খরচ বহন করেন। ২০০৩ সালে পরিচালনা কমিটির সভাপতি এতিমখানার জমিতে ভবন নির্মাণের জন্য কনকর্ডের সাথে চুক্তিবদ্ধ হন। চুক্তিতে এতিমখানা ক্ষতিগ্রস্ত হবে বিধায় পরিচালনা কমিটির মধ্যে দ্বন্দ্বের সৃষ্টি হয়। ২০০৮ সালের জানুয়ারি সরকার পরিচালনা কমিটি বাতিল করে এতিমখানাকে সমাজসেবা অধিদপ্তরের অধীনস্থ প্রতিষ্ঠানে পরিনত করে। পরিচালনা কমিটির দুর্নীতির বিরুদ্ধে চারজন শিক্ষার্থী হাইকোর্টে রিট আবেদন করে। ২০১৩ সালে এতিমখানার চার শিক্ষার্থীর পক্ষে হাইকোর্টে করা রিটে যুক্ত হয় মানবাধিকার সংগঠন হিউম্যান রাইটস অ্যাণ্ড পিস ফর বাংলাদেশ এবং ২০১৫ সালের ১৭ সেপ্টেম্বর রিটের রায়ে কনকর্ডের ভবন বাজেয়াপ্ত করে এতিমখানাকে বুঝিয়ে দেওয়ার নির্দেশ দেয়। পরে কনকর্ড আপীল করলে আপীলের রায়ে কনকর্ডের নির্মিত ১৮তলার ভবন এতিমখানাকে বুঝিয়ে দেওয়ার নির্দেশ দেওয়া হয়। == আরও দেখুন == ==তথ্যসূত্র==
'''গ্রেম ডেভিড পোর্টার''' (; জন্ম: ১৮ মার্চ, ১৯৫৫) পশ্চিম অস্ট্রেলিয়ার মিডল সোয়ান এলাকায় জন্মগ্রহণকারী প্রথিতযশা সাবেক অস্ট্রেলীয় আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৭৯ সালে সংক্ষিপ্ত সময়ের জন্যে অস্ট্রেলিয়ার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর অস্ট্রেলীয় ক্রিকেটে ওয়েস্টার্ন অস্ট্রেলিয়া দলের প্রতিনিধিত্ব করেন। দলে তিনি মূলতঃ ডানহাতি মিডিয়াম বোলার হিসেবে খেলতেন। এছাড়াও, ডানহাতে নিচেরসারিতে কার্যকরী ব্যাটিংশৈলী প্রদর্শন করেছেন '''গ্রেম পোর্টার'''। == খেলোয়াড়ী জীবন == ১৯৭৭-৭৮ মৌসুম থেকে ১৯৮৫-৮৬ মৌসুম পর্যন্ত গ্রেম পোর্টারের প্রথম-শ্রেণীর খেলোয়াড়ী জীবন চলমান ছিল। রাজ্য পর্যায়ের ক্রিকেটে খাঁটিমানে বোলার হিসেবে পরিচিতি লাভ করেছিলেন। ওয়েস্টার্ন অস্ট্রেলিয়ার পক্ষে প্রথম-শ্রেণীর ৩২ খেলায় অংশ নিয়ে ৫২ উইকেট লাভ করেছিলেন। বিশ্ব সিরিজ ক্রিকেট চলাকালে তথৈবাচৈ অস্ট্রেলিয়া দলে যোগ দেন। বিশ্বকাপে অংশ নিলেও তেমন উল্লেখযোগ্য সফলতার স্বাক্ষর রাখেননি। সমগ্র খেলোয়াড়ী জীবনে দুইটিমাত্র একদিনের আন্তর্জাতিকে অংশগ্রহণ করার সুযোগ লাভ করেছিলেন গ্রেম পোর্টার। কোন টেস্টে অংশগ্রহণের সুযোগ হয়নি তার। ১৩ জুন, ১৯৭৯ তারিখে নটিংহামে পাকিস্তান দলের বিপক্ষে ওডিআইয়ে অভিষেক ঘটে তার। এর দুই দিন পর ১৬ জুন, ১৯৭৯ তারিখে বার্মিংহামে কানাডার বিপক্ষে সর্বশেষ ওডিআইয়ে অংশ নেন তিনি। দুটো খেলাই ইংল্যান্ডে অনুষ্ঠিত ১৯৭৯ সালের ক্রিকেট বিশ্বকাপের দ্বিতীয় আসরে হয়েছিল। মিডিয়াম পেস বোলার হিসেবে ১১.০০ গড়ে তিন উইকেট পেয়েছিলেন। == অবসর == পেশাদারী পর্যায়ের ক্রিকেট খেলা থেকে অবসর গ্রহণের পর পার্থের ট্রিনিটি কলেজে গণিত বিষয়ে অধ্যাপনা করেন। ১৯৮২-৮৩ মৌসুমে খেলার জগৎ থেকে অবসর গ্রহণের তিন বছর ওয়েস্টার্ন অস্ট্রেলিয়ার পক্ষে একটি খেলায় অংশ নিয়েছিলেন। এরপর কেন্ট স্ট্রিট সিনিয়র হাই স্কুলে যোগ দেন। সেখানে অবস্থানকালে ক্রিকেট স্কলারশিপ দলকে প্রশিক্ষণ দেন। ব্যক্তিগত জীবনে বিবাহিত ছিলেন। তার পুত্র ড্রিউ পোর্টার ওয়েস্টার্ন অস্ট্রেলিয়ার পক্ষে খেলেছেন। == তথ্যসূত্র == == আরও দেখুন == জন ইনভেরারিটি এইচ. ভি. হরডার্ন ১৯৭৯ ক্রিকেট বিশ্বকাপ কুইন্সল্যান্ড ক্রিকেট দল অস্ট্রেলীয় একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার একদিনের আন্তর্জাতিক ক্রিকেটার অস্ট্রেলিয়ার ক্রিকেটার অস্ট্রেলিয়া থেকে আগত ক্রিকেটার (পশ্চিম অস্ট্রেলিয়া)
'''বুরুন্ডি জাতীয় মহিলা ফুটবল দল''' বিশ্ব মহিলা ফুটবল প্রতিযোগিতায় বুরুন্ডি দেশের প্রতিনিধিত্ব করে। এই দলটি এখন পর্যন্ত ফিফা স্বীকৃত কোনো ফুটবল ম্যাচে অংশগ্রহণ করেনি। দেশটিতে কার্যকর সিনিয়র জাতীয় দল নেই। এই দেশটিকে ফুটবলে প্রচুর সমস্যার মোকাবেলা করতে হচ্ছে। নারীর সমঅধিকার এবং শিক্ষার অপ্রতুলতা সেসব সমস্যাগুলোর মধ্যে অন্যতম। ২০০০ সালের পূর্ব পর্যন্ত বুরুন্ডিতে কোনো মহিলা ফুটবল প্রোগ্রাম চালু ছিলোনা, এবং ২০০৬ সাল পর্যন্ত মাত্র ৪৫৫ জন খেলোয়াড় রেজিস্ট্রেশন করেন। == দল == ১৯৮৫ সালে, কয়েকটি দেশে শুধু মহিলা ফুটবল দল চালু ছিলো। এসময় বিশ্বব্যাপী মহিলা ফুটবলের জনপ্রিয়তা বাড়তে থাকে, কিন্তু তারও যুগ পর পর্যন্ত বুরুন্ডিতে কোনো মহিলা ফুটবল দল ছিলো না। ২০০৯ সালে বুরুন্ডি ফিফা স্বীকৃত সিনিয়র এবং অনূর্ধ্ব-২০ জাতীয় দল ঘোষণা করে। অনূর্ধ্ব-২০ দল ২০০২, ২০০৪ এবং ২০০৬ সালে একটি করে আন্তর্জাতিক খেলায় অংশগ্রহণ করে। সিনিয়র জাতীয় দল এখন পর্যন্ত ফিফা নিয়ন্ত্রিত কোনো আন্তর্জাতিক খেলায় অংশগ্রহণ করেনি। ২০০৭ সালে ফিফা মহিলা বিশ্বকাপ ফুটবলে অংশগ্রহণ করার জন্য প্রস্তুতি নিলেও শেষপর্যন্ত তারা অংশগ্রহণ করেনি। এই দলটি অসংখ্য প্রতিযোগিতা থেকে নিজেদের প্রত্যাহার করে নেয়। ২০০৮ সালে আফ্রিকান মহিলা ফুটবল চ্যাম্পিয়নশিপ থেকে তারা নিজেদের প্রত্যাহার করে নেয়ার ফলে গণতান্ত্রিক কঙ্গো প্রজাতন্ত্র প্রতিযোগিতায় খেলার সুযোগ পায়। এই দলটি ২০১০ এবং ২০১২ সিএএফ মহিলা চাম্পিয়নশীপ থেকে প্রথম রাউন্ডের পূর্বেই নিজেদের প্রত্যাহার করে নেয়। ২০১২ সালে পর্যন্ত ফিফা রাঙ্কিংইয়ে এই দলটির কোনো স্থান নেই। বুরুন্ডি ২০০৭ সালে জাঞ্জিবারে আফ্রিকান কনফেডারেশন ফুটবল (সিএএফ) প্রতিযোগিতায় অংশগ্রহণ করার কথা থাকলেও শেষপর্যন্ত পর্যাপ্ত অর্থের অভাবে এই প্রতিযোগিতা বাতিল হয়ে যায়। নিকোলাস মুসোনিয়ে, পূর্ব এবং কেন্দ্রীয় আফ্রিকান ফুটবল অ্যাসোসিয়েশনের (সিএসিএএফএ) সচিব, এই ইভেন্ট সম্বন্ধে বলেন, "সিএসিএএফএ এর বিগত বছরগুলোর অর্জনের স্বীকৃতিস্বরুপ সিএএফ এই অঞ্চলের মহিলা ফুটবলের উন্নতি করতে চায়।" সদস্য রাষ্ট্রগুলোর বিভিন্ন আর্থিক সমস্যা এবং রাজনৈতিক অস্থিরতার পরেও সিএসিএএফএ এর কঠোর পরিশ্রমের দ্বারা অর্জনের তারিফ করে সিএএফ। সিএসিএএফএ এর সদস্য রাষ্ট্রগুলো মহিলাদের ফুটবলকে গুরুত্বের সাথে দেখেনি। সিএএফ এখন এই অঞ্চলের নারীদেরকে ফুটবলের প্রতি আকর্ষিত করতে একটি দীর্ঘমেয়াদী প্রচারকার্য শুরু করতে চায়। কিন্তু পর্যাপ্ত অর্থের অভাবে প্রতিযোগিতা বাতিল হয়ে যায়। == ইতিহাস এবং উন্নয়ন == বিভিন্ন সমস্যার কারনে আফ্রিকাতে মহিলাদের ফুটবল উন্নয়ন কর্মকান্ড পিছিয়ে যাচ্ছে। শিক্ষার অভাব, দারিদ্রতা, নারী বৈষম্যতার কারনে এখানকার ফুটবলে উন্নয়ন বাধাগ্রস্থ হচ্ছে। অনেক মানসম্পন্ন মহিলা ফুটবলার পর্যাপ্ত সুবিধার অভাবে নিজ দেশ ছাড়তে বাধ্য হচ্ছে। আফ্রিকার দেশগুলোর ফুটবলে প্রায় সকল আর্থিক যোগান দিয়ে যাচ্ছে ফিফা, তাদের আফ্রিকান ফুটবল ফেডারেশন পর্যাপ্ত আর্থিক যোগান দেয় না। ফেডারেশন ডি ফুটবল ডু বুরুন্ডি, দেশের জাতীয় ফুটবল সংস্থা, একটি মহিলা ফুটবল প্রোগ্রাম চালু করে ২০০০ সালে। ২০০৬ সাল পর্যন্ত ৪৫৫ জন মহিলা ফুটবলার নিবন্ধিত হন। উঠতি মহিলা ফুটবলারের অভাব হলো তাদের ফুটবলের অন্যতম প্রধান সমস্যা। লিন্ডা এনসেকেরা হলেন তাদের ফুটবল সংস্থার প্রধান। জাতীয় ফুটবল ফেডারেশনের বাহিরে, কমিশন ন্যাশনাল ডু ফুটবল ফেমিনিন প্রতিষ্ঠা পায় ১৯৯০ সালে এবং একটি লিগ এবং মহিলা দল বুজুম্বারার সহিত একিসাথে সংগঠিত। == আরও দেখুন == বুরুন্ডি ফুটবল আফ্রিকান মহিলা ফুটবল আফ্রিকান নেশনস কাপ == তথ্যসূত্র == ফুটবল জাতীয় মহিলা ফুটবল দল জাতীয় ক্রীড়া দল জাতীয় মহিলা ফুটবল দল
'''এ কে এম এনামুল হক শামীম''' একজন বাংলাদেশি রাজনীতিবিদ এবং শেখ হাসিনার চতুর্থ মন্ত্রীসভার পানি সম্পদ মন্ত্রণালয়ের দায়িত্বপ্রাপ্ত উপমন্ত্রী। তিনি শরীয়তপুর-২ আসন থেকে ২০১৮ সালে একাদশ জাতীয় সংসদ নির্বাচনে বাংলাদেশ আওয়ামী লীগের মনোনয়নে সংসদ সদস্য নির্বাচিত হন। ==প্রারম্ভিক জীবন== শামীম ১৯৬৫ সালের ১০ নভেম্বর শরীয়তপুর জেলার ভেদরগঞ্জ উপজেলার সখিপুর থানার চর গোপালপুর ইউনিয়নের মালতকান্দি গ্রামে জন্মগ্রহণ করেন। তার পিতার নাম আবুল হাসেম মিয়া মাতার নাম আশ্রাফুন নেছা। শামীম নোয়াখালীর এম উচ্চ বিদ্যালয় থেকে মাধ্যমিক এবং ঢাকা রেসিডেনসিয়াল মডেল কলেজ থেকে উচ্চ মাধ্যমিক সম্পন্ন করে জাহাঙ্গীরনগর বিশ্ববিদ্যালয় থেকে স্নাতকোত্তর ডিগ্রি অর্জন করেন। ==রাজনৈতিক জীবন== শামীম শিক্ষার্থী থাকাকালীন বাংলাদেশ ছাত্রলীগে যোগদানের মাধ্যমে রাজনীতিতে প্রবেশ করেন। ১৯৭৯ এম উচ্চ বিদ্যালয় শাখা ছাত্রলীগের সাধারণ সম্পাদক, ১৯৮৪ সালে জাহাঙ্গীরনগর বিশ্ববিদ্যালয় শাখা ছাত্রলীগের সাংগঠনিক সম্পাদক, ১৯৮৬ সালে সাধারণ সম্পাদক ১৯৮৮ সালে বিশ্ববিদ্যালয় শাখার সভাপতি নির্বাচিত হন। ১৯৮৯ সালে জাহাঙ্গীরনগর বিশ্ববিদ্যালয় কেন্দ্রীয় ছাত্র সংসদের (জাকসু) সহ-সভাপতি (ভিপি) নির্বাচিত হন। পরের বছর ছাত্রলীগের কেন্দ্রীয় কমিটির সদস্য, ১৯৯২ সালে সিনিয়র সহ-সভাপতি ১৯৯৪ সালে কেন্দ্রীয় ছাত্রলীগের সভাপতি নির্বাচিত হন। ২০০২ সালে আওয়ামী লীগের পর্যবেক্ষক সদস্য হিসেবে যোগদানের মাধ্যমে তিনি মূল রাজনীতিতে প্রবেশ করেন। ২০১২ সালের ফেব্রুয়ারিতে প্রথমবার ডিসেম্বরে দ্বিতীয়বারেরমত আওয়ামী লীগের কেন্দ্রীয় কমিটির সদস্য হন এবং ২০১৬ সালের অক্টোবরে আওয়ামী লীগের ২০তম সম্মেলনে তিনি কেন্দ্রীয় কমিটির সাংগঠনিক সম্পাদক নির্বাচিত হন। ২০১৮ সালে একাদশ জাতীয় সংসদ নির্বাচনে শামীম শরীয়তপুর-২ আসন থেকে আওয়ামী লীগের মনোনয়নে প্রথমবারেরমত সংসদ সদস্য নির্বাচিত হন। নির্বাচনের পর আওয়ামী লীগ সরকার গঠন করলে তিনি জানুয়ারি ২০১৯ সালে শেখ হাসিনার চতুর্থ মন্ত্রীসভায় পানি সম্পদ মন্ত্রণালয়ের উপমন্ত্রীর দায়িত্ব পান। ==ব্যক্তিগত পারিবারিক জীবন== শামীম ব্যক্তিগত জীবনে বিবাহিত এবং তার দুই মেয়ে রয়েছে। তার দাদা রওশন আলীও একজন জনপ্রতিনিধি ছিলেন। তার ছোট ভাই কে এম আমিনুল হক বাংলাদেশ সেনাবাহিনীর একজন বিগ্রেডিয়ার জেনারেল। ==তথ্যসূত্র== জন্ম ব্যক্তি আওয়ামী লীগের রাজনীতিবিদ জাতীয় সংসদ সদস্য জেলার ব্যক্তি জেলার রাজনীতিবিদ মন্ত্রী বিষয়শ্রেণী:শেখ হাসিনার চতুর্থ মন্ত্রীসভার সদস্য
(ইংরেজি: ''Sleepers'') হল ১৯৯৬ সালে মুক্তিপ্রাপ্ত একটি মার্কিন লিগাল ক্রাইম ড্রামা চলচ্চিত্র। লোরেনজো কারক্যাটেরার লেখা উপন্যাস ''স্লিপারস'' (১৯৯৫) অবলম্বনে নির্মিত এই ছবিটি পরিচালনা প্রযোজনা করেন ব্যারি লেভিনসন। ছবিটিতে মুখ্য ভূমিকায় অভিনয় করেন কেভিন বেকন, জেসন প্যাট্রিক, ব্র্যাড পিট, রবার্ট ডি নিরো, ডাস্টিন হফম্যান, মিনি ড্রাইভার ভিত্তোরিও গ্যাসম্যান। ''স্প্লিপারস'' ছবিটির কাহিনির প্রেক্ষাপট ১৯৬০-এর দশকের মাঝামাঝি সময়কার হেলস কিচেন। লোরেনজো "শেকস" ক্যারকাটেরা, টমি মারক্যানো, মাইকেল সুলিভান জন রিলি ছেলেবেলার বন্ধু। স্থানীয় যাজক ফাদার রবার্ট "ববি" ক্যারিলো এই ছেলেগুলিকে বাবার মতো ভালোবাসতেন এবং তাদে উপর নজর রাখতেন। যদিও তারা স্থানীয় গ্যাংস্টার কিং বেনির হয়ে ছোটোখাটো কাজ করতে শুরু করেছিল। ১৯৬৭ সালের গ্রীষ্মে তারা দুর্ঘটনাচক্রে হট ডগের একটি ভেন্ডর চুরি করার সময় একজনকে আহত করে ফেলে। শাস্তি হিসাবে তাদের পাঠানো হয় আপস্টেট নিউ ইয়র্কে উইলকিনসন হোম ফর বয়েজে। টমি, মাইকেল জনের ১২-১৮ মাসের শাস্তি হয়, আর শেকসের শাস্তি হয় ৬-১২ মাসে। সেখানে রক্ষী শন নোকস, হেনরি অ্যাডিসন, রালফ ফার্গুসন অ্যাডাম স্টাইলার নিয়ম করে তাদের মারধর ধর্ষণ করে। এইভাবে নিগৃহীত হতে হতে ওই ছেলেগুলি তাদের বন্ধুত্বের ধরন চিরকালের জন্য পরিবর্তিত হয়ে যায়। সেখানে থাকাকালীন তারা রক্ষী আবাসিকদের দলের মধ্যে আয়োজিত উইলকিনসনের বার্ষিক ফুটবল প্রতিযোগিতায় অংশগ্রহণ করে। এই প্রতিযোগিতায় আবাসিকদের দল রক্ষীদের প্রতিহিংসার থেকে বাঁচতে ইচ্ছাকৃতভাবে পরাজয় বরণ করত। রিজো নামে এক কৃষ্ণাঙ্গ আবাসিককে মাইকেল বোঝায় যে, তাদের যতটা সম্ভব ভালো করে খেলা উচিত, যাতে রক্ষীরা দেখতে পায় যে আবাসিকেরাও ঘুরিয়ে প্রত্যাঘাত করতে পারে। রিজো রাজি হয় এবং তার সাহায্যে তারা খেলায় জয়লাভ করে। এর ফলে শেকস, টমি, মাইকেল জনকে রক্ষীরা প্রচণ্ড মারধর করে এবং কয়েক সপ্তাহ নির্জন কামরায় বন্দী করে রাখে। অন্যদিকে রক্ষীদের প্রহারে রিজোর মৃত্যু ঘটে। ১৯৬৮ সালের বসন্তে উইলকিনসন থেকে শেকসের মুক্তির অল্প কিছুদিন আগে সে অন্যদের বলে যে, তাদের উচিত এই নিগ্রহের ঘটনাগুলি জনসমক্ষে আনা। কিন্তু অন্যরা তা করতে চায় না। মাইকেল বলে যে, লোকে হয় সেই কথা বিশ্বাস করবে না অথবা করলেও গুরুত্ব দেবে না। তাই ছেলেরা ঠিক করে নিগ্রহের কথা কোনওদিন তারা কাউকে বলবে না এমনকি মুক্তিলাভের পরেও। এরপর তেরো বছর কেটে যায়। জন টমি তখন পেশাদার অপরাধী। একদিন ঘটনাচক্রে হেল’স কিচেনে একটি পাবে তারা নোকসকে দেখতে পায়। সেখানে সর্বসমক্ষেই তারা তাকে খুন করে বসে। মাইকেল তখন একজন অ্যাসিস্টেন্ট ডিস্ট্রিক্ট অ্যাটর্নি। তাকে সেই মামলার সঙ্গে যুক্ত করা হয়। সে গোপনে মামলাটিকে দিকভ্রষ্ট করার চেষ্টা করতে থাকে। শেকস তখন সাংবাদিক। মাইকেল শেকস দু-জনে মিলে জন টমিকে মুক্ত করার এবং অন্যান্য নিগ্রহকারীদের উপর প্রতিশোধ নেওয়ার একটি পরিকল্পনা করে। অন্যদের সাহায্যে (তার মধ্যে ছিল কিং বেনি তাদের ছেলেবেলার বন্ধু ক্যারোল) এবং উইলকিনসনের প্রাক্তন রক্ষীদের অতীত সম্পর্কে মাইকেলের জোগাড় করা তথ্য ব্যবহার করে তারা তাদের পরিকল্পনা কার্যকর করে। জন টমির হয়ে ওকালতির জন্য তারা ড্যানি স্নাইডার নামে এক অসফল আইনজীবীকেও নিয়োগ করে। মাইকেলের পরিকল্পনা সফল করার একমাত্র উপায় ছিল নোকসের সুনামহানি ঘটানো গুলি চালানোর সময় জন টমি অন্য কোথাও ছিল তা প্রমাণ করা। ফার্গুসনকে আদালতে নোকসের চরিত্র সম্পর্কে সাক্ষ্য ডাকা হলে তাকে বাধ্য করা হয় এটা স্বীকার করতে যে, সে, নোকস আর অন্যান্য রক্ষীরা ছেলেদের উপর নিগ্রহ চালাত। যদিও মামলায় প্রতিপক্ষকে পরাহত করতে এমন একজন সাক্ষীর দরকার পড়ে যে জন টমির জন্য একটি অ্যালিবাই সমর্থন করবে। ফাদার ববির সঙ্গে অনেকক্ষণ ধরে আলোচনা করে শেকস। ফাদার ববি প্রথমে অরাজি হলেও পরে ছেলেদের নিগ্রহের কথা শুনতে সাক্ষ্য দিতে রাজি হন। বিচার চলাকালীন সাক্ষ্য দিতে এসে তিনি বলেন যে, গুলি চালানোর সময় জন টমি নিউ ইয়র্ক নিকস খেলায় তার সঙ্গে উপস্থিত ছিল। ফলে জন টমি বেকসুর খালাস পেয়ে যায়। অন্যান্য রক্ষীদেরও তাদের কৃতকর্মের জন্য শাস্তি দেওয়া হয়: অ্যাডিসন তখন একজন রাজনীতিবিদ। তখনও সে শিশুদের ধর্ষণ করত। লিটল সিজার নামে এক স্থানীয় ড্রাগ কিংপিন তাকে হত্যা করে। এই লিটল সিজার ছিল রিজোর দাদা। স্টিলার তখন এক দুর্নীতিগ্রস্থ পুলিশ। ঘুষ নেওয়া একজন ড্রাগ ব্যবসায়ীকে হত্যার অপরাধে তাকে গ্রেফতার করা হয়। অন্যদিকে ফার্গুসন তখন সমাজসেবী। সে চাকরি পরিবার হারিয়ে অবশিষ্ট জীবন বিবেকের দংশনে ক্ষতবিক্ষত হতে থাকে। এই ঘটনা উদ্‌যাপন করার জন্য মাইকেল, শেকস, জন, টমি ক্যারোল একটি বারে মিলিত হয়। শেকস সাংবাদিকের কাজ চালিয়ে যায় এবং হেল’স কিচেনেই বাস করতে থাকে। মাইকেল ডিস্ট্রিক্ট অ্যাটর্নির অফিসে চাকরি ছেড়ে ইংল্যান্ডের গ্রামাঞ্চলে চলে যায় এবং সেখানেই থেকে ছুতোরের কাজ নিয়ে সারাজীবন অবিবাহিত অবস্থায় থেকে যায়। অতিরিক্ত মদ্যপানের ফলে জনের মৃত্যু ঘটে এবং টমি খুন হয়। দু-জনেই ৩০ বছর বয়সের কোঠায় পৌঁছানোর আগেই মারা গিয়েছিল। ক্যারোল শহরেই থেকে যায়। সে একজন সমাজসেবী হিসাবে কাজ করতে থাকে। তার যখন একটি ছেলে হয়, তখন সে সেই ছেলের নাম তার চার বন্ধুর নামে রাখে। ==কলাকুশলী== কেভিন বেকন শন নোকস বিলি ক্রুডুপ টমি রবার্ট ডি নিরো ফাদার ববি রন এল্ডার্ড জন মিনি ড্রাইভার ক্যারোল ভিত্তোরিও গ্যাসম্যান কিং বেনি ডাস্টিন হফম্যান ড্যানি স্নাইডার টেরি কিনি ফার্গুসন ব্রুনো কার্বি শেকসের বাবা জেসন প্যাট্রিক শেকস জো পেরিনো কিশোর শেকস ব্র্যাড পিট মাইকেল ব্র্যাড রেনফ্রো কিশোর মাইকেল জিওফ্রে উইগডোর কিশোর জন রিলে জনাথান টাকার কিশোর টমি ইউজিন বার্ড রিজো জেফ্রি ডোনোভ্যান অ্যাডিসন ছবিটি সমালোচকদের কাছে সাধারণভাবে প্রশংসিতই হয়। রটেন টম্যাটোজ ছবিটিকে ৭৩% স্কোর প্রদান করে। রিভিউ এগ্রিগেটর মেটাক্রিটিক ছবিটিকে ৪৯ স্কোর দেয়। এটি ইঙ্গিত করে ছবিটি "মিশ্র অথবা গড় প্রতিক্রিয়া" লাভ করেছিল। ==তথ্যসূত্র== ==বহিঃসংযোগ== Synopsis at director Barry Levinson's website চলচ্চিত্র চলচ্চিত্র চলচ্চিত্র ক্রাইম ড্রামা চলচ্চিত্র ভাষার চলচ্চিত্র লেভিংটন পরিচালিত চলচ্চিত্র চলচ্চিত্র উপন্যাস অবলম্বনে নির্মিত চলচ্চিত্র যৌন নিগ্রহ-বিষয়ক চলচ্চিত্র চলচ্চিত্র চলচ্চিত্র ব্রাদার্স চলচ্চিত্র
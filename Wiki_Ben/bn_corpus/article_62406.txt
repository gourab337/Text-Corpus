'''এল'মালুমা সাইদ''' হলেন মৌরিতানিয়ার দাসপ্রথা বিরোধী একজন কর্মী রাজনীতিবিদ। তিনি ২০১৮ সালে আন্তর্জাতিক সাহসী নারী পুরস্কার লাভ করেছিলেন। ==জীবনী== তিনি জন্মেছিলেন দাস হিসেবে। ১৯৭২ সালে দেশটির বৌতিলিমিত শহরে জন্ম তার। বৌতিলিমিত মৌরিতানিয়ার রাজধানী নৌকাচটের পশ্চিম-পূর্বে অবস্থিত। ১৭ বছর বয়সে দেশটির হারাতিন জাতিগোষ্ঠীর শৃঙ্খল ভাঙার আন্দোলনে যোগ দেন। তিনি ১৯৯০ সালে হারাতিন শৃঙ্খলমুক্তি সংস্থায় যোগ দেন। তিনি ১৯৯১ সালে দেশটির প্রথম বিরোধী দল র‍্যালিমেন্ট দেস ফোর্সেস দেমোক্রাটিকসের প্রতিষ্ঠার সাথেও যুক্ত ছিলেন। তিনি ১৯৯৫ সালে অ্যাকশন পোর লে চেঞ্জমেন্ট নামের দাসত্বপ্রথা বিরোধী আন্দোলনের সাথে যুক্ত ছিলেন। তিনি হারাতিন শৃঙ্খলমুক্তি সংস্থায় নারীদের অধিক সংখ্যক হারে অংশগ্রহণের ক্ষেত্রে অবদান রেখেছেন। তিনি দাসত্বপ্রথা বিরোধী সংস্থা এসওএস এনক্লেভসের প্রতিষ্ঠাতা সদস্য। ২০০৬ সালে তিনি দেশটির আইনসভার সদস্য নির্বাচিত হন। তিনি সহ চারজন হারাতিন নারী সেবার আইনসভার সদস্য নির্বাচিত হয়েছিলেন। তিনি ২০১৩ সালে পুনঃনির্বাচিত হন। তিনি মৌরিতানিয়ায় মানবাধিকার লৈঙ্গিক সমতা, কয়েদিদের অবস্থার উন্নয়ন নিয়ে কাজ করে চলেছেন। ==সম্মাননা== ২০১৮ সালে তাকে আন্তর্জাতিক সাহসী নারী পুরস্কার প্রদান করে মার্কিন পররাষ্ট্র দফতর। ==তথ্যসূত্র== ব্যক্তি সাহসী নারী পুরস্কার প্রাপক পুরস্কার জন্ম
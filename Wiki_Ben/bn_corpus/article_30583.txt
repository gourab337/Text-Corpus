দ্বিতীয় মহম্মদ মহবত খানজী '''দ্বিতীয় মহম্মদ মহবত খানজী''' (১০ই মে, ১৮৩৮- ২৯শে সেপ্টেম্বর, ১৮৮২) জুনাগড় রাজ্যের অষ্টম নবাব ছিলেন। == সংক্ষিপ্ত জীবনী == দ্বিতীয় মহম্মদ মহবত খানজী জুনাগড় রাজ্যের ষষ্ঠ নবাব দ্বিতীয় মহম্মদ বাহাদুর খানজীর মধ্যম পুত্র ছিলেন। তার মাতার নাম ছিল নাজু বিবি। ১৮৫১ খ্রিষ্টাব্দে জ্যৈষ্ঠ ভ্রাতা দ্বিতীয় মহম্মদ হামিদ খানজীর মৃত্যু হলে তিনি সিংহাসনে আরোহণ করেন। তার মাতা এক উচ্চাকাঙ্খী সভাসদের কড়া নজর থেকে পালিয়ে তিনি ওয়ান্থালি পালিয়র ব্রিটিশদের সাহায্য প্রার্থনা করেন। ১৮৬২ খ্রিষ্টাব্দের ১১ই মার্চ ইসলামী আইন অনুসারে তাকে উত্তরাধিকারের সনদ প্রদান করা হয়। ১৮৭৭ খ্রিষ্টাব্দের ১লা জানুয়ারী তিনি দিল্লীর দরবারে গেলে তার সম্মানে পনেরো বার তোপ দেগে সেলাম জানানো হয়। দেওয়ান অমর সিংহের সহায়তায় তিনি জুনাগড় শহরকে আধুনিকীকরণ কাজে তদারক করেন। তার আমলে রাজ্যে গথিক স্থাপত্যকলায় বেশ কিছু চিকিৎসালয়, বিচারালয় প্রভৃতি স্থাপিত হয়। == পরিবার == দ্বিতীয় মহম্মদ মহবত খানজী ১৮৫১ খ্রিষ্টাব্দে রাধনপুর রাজ্যের নবাব মহম্মদ জোরাওয়ার শের খানের জ্যেষ্ঠা কন্যা কমল বখতেকে বিবাহ করেন। এছাড়া ১৮৫৩ খ্রিষ্টাব্দে লাডলি বিবি এবং ১৮৬৬ খ্রিষ্টাব্দে সর্দার বখতে বেগম নামক দুইজনকে বিবাহ করেন। এছাড়া মাহুতকন্যা নূর বিবি, প্রাক্তন নর্তকী ছোটিবু নানিবু তার পত্নী ছিলেন। তিনি লাডলি বিবির গর্ভে তৃতীয় মহম্মদ বাহাদুর খানজী, নূর বিবির গর্ভে মহম্মদ রসুল খানজী এবং ছোটিবুর গর্ভে মহম্মদ আদিল খানজি নামক তিন পুত্রসন্তানের জন্মদেন। এছাড়া ১৮৭৬ খ্রিষ্টাব্দে তাজ বখতে নামক তার এক কন্যাসন্তানের জন্ম হয়। == তথ্যসূত্র == নবাব জন্ম মৃত্যু
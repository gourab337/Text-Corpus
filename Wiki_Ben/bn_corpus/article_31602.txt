'''জ্যোতি চিত্রবন চলচ্চিত্র দুরদর্শন প্রশিক্ষণ প্রতিষ্ঠান''' () হচ্ছে অসমের গুয়াহাটিতে অবস্থিত চলচ্চিত্রের ষ্টুডিও। এইটি সমগ্র উত্তর-পূর্ব ভারতের একমাত্র চলচ্চিত্র ষ্টুডিও। গুয়াহাটির কাহিলীপাড়ায় অবস্থিত এই ষ্টুডিওটির নামকরণ করা হয়েছিল প্রথম অসমীয়া চলচ্চিত্র নির্মাতা জ্যোতিপ্রসাদ আগরওয়ালার স্মৃতিতে। ১৯৬৮ সনে জ্যোতি চিত্রবন ফিল্ম ষ্টুডিও নামে এইটি স্থাপন করা হয়েছিল। ১৯৯৯ সনে জ্যোতি চিত্রবনকে আনুষ্ঠানিক ভাবে জ্যোতি চিত্রবন চলচ্চিত্র দুরদর্শন প্রশিক্ষণ প্রতিষ্ঠান হিসেবে প্রতিষ্ঠা করে চলচ্চিত্র দুরদর্শনের সংশ্লিষ্ট বিষয়ের শিক্ষা প্রদানের প্রতিষ্ঠান হিসেবে গড়ে তোলা হয়। এটি সমগ্র উত্তর-পূর্ব ভারতের একমাত্র চলচ্চিত্র দুরদর্শন বিষয়ক প্রশিক্ষণ প্রতিষ্ঠান। ==ইতিহাস== প্রথম অসমীয়া চলচ্চিত্র নির্মাণ করেছিলেন জ্যোতিপ্রসাদ আগরওয়ালা। জয়মতী চলচ্চিত্র নির্মাণের জন্য তিনি ভোলাগুরি চা-বাগানে চিত্রবন নামক একটি অস্থায়ী ষ্টুডিও স্থাপন করেছিলেন। ১৯৫১ সনে জ্যোতিপ্রসাদ আগরওয়ালার মৃত্যুর পর অসমের বিখ্যাত গায়ক ভূপেন হাজারিকা জ্যোতিপ্রসাদ আগরওয়ালার স্মৃতিতে অসমে একটি ষ্টুডিও স্থাপন করার জন্য দাবী করেন। কলাগুরু বিষ্ণুপ্রসাদ রাভা এই দাবীতে সমর্থন প্রকাশ করেন। ১৯৬১ সনে অসমের প্রাক্তন মুখ্যমন্ত্রী বিমলা প্রসাদ চলিহা জ্যোতি চিত্রবন স্থাপনের জন্য গুয়াহাটির কাহিলীপাড়ায় ৭৩বিঘা জমি দান করেন। ১৯৬৮ সনের ১৭জানুয়ারী তারিখে তিনিই জ্যোতিচিত্রবন উৎঘাটন করেন। ==তথ্যসূত্র==
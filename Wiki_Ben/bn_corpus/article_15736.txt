'''থানাপাড়া''' রাজশাহীর চারঘাট উপজেলার পদ্মাপাড়ে অবস্থিত। ১৩ এপ্রিল, ১৯৭১ তারিখে শহীদপাড়া বধ্যভূমিতে পাকিস্তানি সেনাবাহিনীর আক্রমণে নিহত হন প্রায় ৪০০ বাঙালি। হত্যাযজ্ঞে গুলিবিদ্ধ হয়েও প্রাণে বেঁচে যান আবদুর রউফ। ১৫ ডিসেম্বর, ২০০৯ তারিখে দৈনিক প্রথম আলোয় প্রকাশিত "বধ্যভূমি থেকে ফেরা তাঁরা চারজন" রিপোর্টে বলা হয়, সেদিনের ঘটনার বর্ণনা দিতে গিয়ে তিনি (আবদুর রউফ) বলেন, ‘হানাদারদের হত্যাযজ্ঞ থেকে প্রাণে বাঁচতে এলাকার সহস্রাধিক নারী-পুরুষ ঘর থেকে বেরিয়ে পদ্মাপাড়ে জমায়েত হয়। এমন সময় খবর পেয়ে পাকিস্তানি সেনারা এসে সবার হাত বেঁধে লাইনে দাঁড় করায়। একপর্যায়ে হানাদারেরা এলোপাতাড়ি গুলিবর্ষণ শুরু করলে কিছুক্ষণের মধ্যে সবাই মারা যায়। পাকিস্তানি সেনারা শেষ গুলিটি করে আমাকে। গুলিটি আমার ডান হাতের বাহু কাঁধে লাগে। গুলি খেয়ে লাশের স্তূপের মধ্যে পড়ে যাই। পরে পাকিস্তানি সেনারা লাশগুলো জ্বালানোর কথা বলে পেট্রল আনতে যায়। এই ফাঁকে আমি ওঠে দৌড়ে নদীতে ঝাঁপ দিই। নদী থেকে পেট্রল ঢেলে আগুন দিয়ে লাশগুলো জ্বালিয়ে দিতে দেখি। == তথ্যসূত্র == বধ্যভূমি
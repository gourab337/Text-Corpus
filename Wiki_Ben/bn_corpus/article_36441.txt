'''ডিলান ফ্রান্সিস পেন''' (ইংরেজি: Dylan Frances Penn) (জন্ম: এপ্রিল ১৩, ১৯৯১) একজন মার্কিন চলচ্চিত্র অভিনেত্রী এবং মডেল। তিনি মার্কিন চলচ্চিত্র দম্পতি শন পেন এবং রবিন রাইটের বড় মেয়ে। ডিলান পেন তার ক্যারিয়ারের প্রথম দিকে মডেল হিসেবে গ্যাপ আইএনসিতে (ইংরেজীঃGap Inc.) ছিলেন। এছাড়া তিনি ট্রিটস! (treats!) ম্যাগাজিনের প্রচ্ছদের জন্য মডেল হন, আমেরিকান কমেডি ড্রামা এলভিস নিক্সনের একটি চরিত্রে অভিনয় করেন এবং কন্ঠশিল্পী নিক জোনাসের "চেইনস" গানের মিউজিক ভিডিওতে মডেল হিসেবে কাজ করেন। == প্রাথমিক জীবন == পেনের মা রবিন রাইট ১৯৯১ সালে রবিন হুড:প্রিন্স অফ থিবস চলচ্চিত্রটির শুটিং করার সময় মাতৃত্বকালীন অবসর নেন এবং তার চরিত্রটি করা বাদ দেন। তার কিছুদিন পরে লস এঞ্জেলেসে পেনের জন্ম হয়। দিনটি ছিল ১৯৯১ সালের ১৩ এপ্রিল। তার ছেলেবেলা কাটে রোস শহরে। তার বাবা শন পেন দুই বার অভিনয়ের জন্য একাডেমি পুরস্কার জিতেন, অন্যদিকে তার মা রবিন রাইট টেলিভিশন ড্রামা সিরিজে সেরা অভিনেত্রী হিসেবে গোল্ডেন গ্লোব জিতেন। হপার জ্যাক নামে তার ছোট একটি ভাই রয়েছে। পেন মেরিন একাডেমির ছাত্রী ছিলেন। মাধ্যমিক বিদ্যালয়ের জীবন শেষ করে ডিলান পেন নিউ ইয়র্ক শহরে থাকতে শুরু করেন। ২০১০ সালে তার মা-বাবার মধ্যে বিবাহ বিচ্ছেদ ঘটে। মডেলিং ক্যারিয়ার শুরু করার পূর্বে পেন পিজ্জা ডেলিভারি, খাদ্য পরিবেশিকা, এমনকি চিত্রনাট্য সম্পাদনকারী হিসেবেও কাজ করেছেন। এছাড়াও তিনি নিউ ইউর্কে একটি রেস্টুরেন্টে কিছুদিন কাজ করেছেন এবং একটি বিজ্ঞাপনী সংস্থাতেও কিছুদিন তিনি ইন্টার্নী করেন। == কর্ম জীবন == ২০১৩ সালে পেন রবার্ট প্যাটিনসনের প্রেমিকা হিসেবে সবার দৃষ্টি আকর্ষণ করেন। কিন্তু পেন তার এই সম্পর্কটিকে সিরিয়াস কিছু মনে করেননি। তিনি ২০১৩ সালে গ্যাপ আইএনসি (Gap Inc.) এর মডেল হিসেবে বিলবোর্ডে আসেন। তারপর ২০১৩-এর ডিসেম্বরে মাসিক ম্যাগাজিন জিকিউ তে মডেল হিসেবে কাজ করেন। এভাবে পেন পর্যায়ক্রমে ২০১৪ সালের জানুয়ারিতে আমেরিকান ম্যাগাজিন ডব্লিও এবং মার্চে ফ্রেঞ্চ ম্যাগাজিন ''Elle''-তে মডেল হিসেবে কাজ করেন।টিভি চ্যানেল ই!(ইংরেজীঃ E!) থেকে জানা যায় যে প্লেবয় ম্যাগাজিন ডিলান পেনকে মডেল হিসেবে চেয়েছিল।এর জন্য তারা পেনকে এক লক্ষ পঞ্চাশ হাজার ডলার দিতে চেয়েছিল।কিন্তু পেন রাজি হননি। পরবর্তীতে পেন ম্যাগাজিনের জন্য মডেল হন। আমেরিকান ফটোগ্রাফার টনি ডুরান তার ছবিগুলো তুলেন এবং সেগুলো প্রকাশিত হয় ২০১৪ সালের এপ্রিলের তারিখে ট্রিটস! ম্যাগাজিনে। ছবিগুলো জন্য হলেও পেন সেগুলোতে পুরোপুরি নগ্ন ছিলেন না। ইতালীয় ফ্যাশন হাউস ফেণ্ডীর (ইংরেজীঃ Fendi) তৈরি একটি ব্যাগও ছিল তার ছবিতে। ফটোগ্রাফার টনি ডুরান মূলত বিখ্যাত ছিলেন তার সাদা কালো ন্যূড ছবিগুলোর জন্য। পেন টনি ডুরানের এই ছবিগুলো পছন্দ করতেন। এপ্রিলের তারিখে লস অ্যাঞ্জেলেসে ট্রিটস! ম্যাগাজিনের উদ্ধোধনী অনুষ্ঠান হচ্ছিল। তখন পেন 'কনডেমড' (২০১৫) চলচিত্রের শুটিং-এ নিউ ইয়র্কে ছিলেন। অভিনয়কে তিনি পেশা হিসেবে নিতে ভেবেছেন বলে ব্যক্ত করেন। ট্রিটস! ম্যাগাজিন প্রকাশের এক সপ্তাহের মধ্যেই লন্ডনের অন্যতম বড় মডেল এজেন্সি প্রিমিয়ার মডেল ম্যানেজমেন্ট পেন এর সাথে চুক্তি করে। চুক্তি মোতাবেক পেন তাদের পক্ষ থেকে যুক্তরাজ্যে মডেলিং করবে। পেন শুধুমাত্র তার নিজের খরচ মিটানোর জন্য মডেল হিসেবে কাজ করতেন। তার ভবিষ্যৎ ইচ্ছা ছিলো, কোনো একদিন তিনি হলিউডে চলচ্চিত্র পরিচালনা বা স্ক্রিপ্ট রাইটার হিসেবে কাজ করবেন। ২০১৪ সালের ২৩ মে ম্যাক্সিম ম্যাগাজিন বছরের সেরা ১০০ নারীর তালিকা প্রকাশ করে, এই তালিকায় পেনের অবস্থান ছিল ৬৮ নাম্বারে। ওয়েব পোর্টাল আস্কম্যানের (ইংরেজীঃ AskMen) সবচেয়ে কাঙ্খিত ৯৯ নারীর তালিকাতে পেন ৯৩ নাম্বারে ছিলেন। জুনের শেষ সপ্তাহে পেন, নিক জোনাসের সাথে হোটেল একটি অপ্রকাশিত ভিডিওর শুটিং-এ অংশ নেন। জুলাইতে নিক জোনাস ভিডিওটি প্রকাশ করেন যাতে পেনের পারফরমেন্সও ছিল। ২০১৪ সালের সেপ্টেম্বরে পেন পপি ডেলিভিংন এর সাথে 'রক রোল রাইড' নামে একটি স্বল্প দৈর্ঘ্যের চলচ্চিত্রে অভিনয় করে ব্যাপক জনপ্রিয় হন। এটি পরিচালনা করেছিলেন জুলিয়া রেস্টইন রইটফেল্ড। এই জুটি পরবর্তীতে প্যারিসের ফ্যাশন উইকে বিভিন্ন ধরনের বুট জুতোর বিজ্ঞাপনে মডেল হন। বুট জুতো প্রস্তুতকারী প্রতিষ্ঠানটির জন্য তৈরি বিজ্ঞাপন চিত্রটি প্রথম বারের মত কোনো নারী পরিচালনা করেন। ডিসেম্বর মাসে পেন একটি ফ্রেঞ্চ ম্যাগাজিনের প্রচ্ছদে মডেল হিসেবে আসেন। ২০১৫ সালের আগস্ট মাসে পেন অ্যাসস (ইংরেজীঃ Asos) ম্যাগাজিনের প্রচ্ছদে মডেল হন। == অভিনয় জীবন == পেনের অভিনীত প্রথম চলচ্চিত্র ছিল 'কনডেমড'। এটি ছিল ২০১৫ সালের একটি ভৌতিক চলচ্চিত্র। পেন এখানে একজন ব্যান্ড মেম্বারের মেয়েবন্ধুর চরিত্রে অভিনয় করেন। চলচ্চিত্রটি পরিচালনা করেন এলি মর্গান গ্যাসনার। এছাড়াও তিনি আমেরিকান কমেডি ড্রামা এলভিস নিক্সন এর একটি চরিত্রে অভিনয় করেন। ==তথ্যসূত্র== == বহিঃসংযোগ == জন্ম ব্যক্তি বিষয়শ্রেণী:২১শ শতাব্দীর মার্কিন অভিনেত্রী নারী মডেল চলচ্চিত্র অভিনেত্রী বংশোদ্ভূত মার্কিন ব্যক্তি বংশোদ্ভূত মার্কিন ব্যক্তি
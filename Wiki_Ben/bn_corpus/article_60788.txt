'''খালেদ আহমেদ''' (জন্ম: ২০ সেপ্টেম্বর, ১৯৯২) সিলেটে জন্মগ্রহণকারী প্রথিতযশা বাংলাদেশী আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য তিনি। ঘরোয়া প্রথম-শ্রেণীর বাংলাদেশী ক্রিকেটে সিলেট বিভাগের প্রতিনিধিত্ব করছেন। দলে তিনি মূলতঃ ডানহাতি মিডিয়াম বোলার হিসেবে খেলছেন। এছাড়াও, নিচেরসারিতে ডানহাতে ব্যাটিং করে থাকেন। == ঘরোয়া ক্রিকেট == ২০১৫-১৬ মৌসুমে প্রথমবারের মতো সিলেট বিভাগের পক্ষে প্রথম-শ্রেণীর ক্রিকেটে খেলতে নামেন। ১০ অক্টোবর, ২০১৫ তারিখে জাতীয় ক্রিকেট লীগে অভিষেক পর্ব সম্পন্ন হয় তার। ২০১৬-১৭ মৌসুমের মে, ২০১৭ তারিখে ঢাকা প্রিমিয়ার ডিভিশন ক্রিকেট লীগে প্রাইম দলেশ্বর স্পোর্টিং ক্লাবের পক্ষে লিস্ট ক্রিকেটে প্রথম খেলেন। একই সালের নভেম্বর তারিখে ২০১৭-১৮ মৌসুমের বাংলাদেশ প্রিমিয়ার লীগের টুয়েন্টি২০ খেলায় অভিষেক হয়। অক্টোবর, ২০১৮ সালে জাতীয় ক্রিকেট লীগের খেলায় ঢাকা মেট্রোপলিসের বিপক্ষে প্রথমবারের মতো খেলায় দশ উইকেটের সন্ধান পান। ২০১৮-১৯ মৌসুমের বাংলাদেশ প্রিমিয়ার লীগে খসড়া খেলোয়াড়ের তালিকায় অন্তর্ভূক্ত হন। মাসের শেষদিকে চিটাগং ভাইকিংসের সদস্য হন। == আন্তর্জাতিক ক্রিকেট == আগস্ট, ২০১৮ সালের এশিয়া কাপকে সামনে রেখে ৩১-সদস্যের প্রাথমিক তালিকায় বারোজন নতুন খেলোয়াড়ের অন্তর্ভূক্তিতে অন্যতম ছিলেন তিনি। চলমান সমগ্র খেলোয়াড়ী জীবনে ২টি টেস্টে অংশগ্রহণ করেছেন। ১১ নভেম্বর, ২০১৮ তারিখে জিম্বাবুয়ের বিপক্ষে টেস্ট ক্রিকেটে অভিষেক ঘটে খালেদ আহমেদের। অক্টোবর, ২০১৮ সালে সফরকারী জিম্বাবুয়ে দলের বিপক্ষে খেলার জন্যে মোহাম্মদ মিঠুনের সাথে তিনিও বাংলাদেশ টেস্ট দলের সদস্যরূপে মনোনীত হন। এরপর ডিসেম্বর, ২০১৮ সালে এসিসি এমার্জিং টিমস এশিয়া কাপে বাংলাদেশ দলের সদস্য হিসেবে অন্তর্ভূক্ত হন। == তথ্যসূত্র == == আরও দেখুন == লিটন দাস ঢাকা গ্ল্যাডিয়েটরস ২০১৮ এশিয়া কাপ বাংলাদেশ জাতীয় ক্রিকেট দল == বহিঃসংযোগ == জন্ম ব্যক্তি ভাইকিংসের ক্রিকেটার ডায়নামাইটসের ক্রিকেটার পূর্বাঞ্চলের ক্রিকেটার দলেশ্বর স্পোর্টিং ক্লাবের ক্রিকেটার ক্রিকেটার টেস্ট ক্রিকেটার বিভাগের ক্রিকেটার
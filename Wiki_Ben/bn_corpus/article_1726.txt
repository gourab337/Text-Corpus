(Cyaxares) মিডিয়ার রাজা ছিলেন যিনি ৬২৫ খৃস্টপূর্বাব্দ থেকে ৫৮৫ খৃস্টপূর্বাব্দ পর্যন্ত শাসন করেন। মিডিয়া জায়গাটি বর্তমান ইরানের নির্দেশ করে। '''জন্ম:''' সুস্পষ্ট জানা যায়নি '''মৃত্যু:''' ৫৮৫ খৃস্টপূর্বাব্দ == জীবন কর্ম == পঞ্চম শতাব্দীর বিখ্যাত ইতিহাসবেত্তা হিরোডোটাসের (Herodotus) মতে সিয়াক্সেরিস অ্যাসিরীয়দের সাথে পুরাতন যুদ্ধ আবার নতুন করে শুরু করেন। মূলত অ্যাসিরীয়দের সাথে যুদ্ধে তার বাবা ফ্রাওর্টিস (Phraortes) নৃশংসভাবে নিহত হওয়ার পরই তিনি যুদ্ধ শুরু করেন। প্রথমদিকে সফলতা পেলেও নিনেভে (Nineveh) দখল করার সময় তিনি স্কিথিয়ানদের (Scythian) এক বিশাল বাহিনী দ্বারা আক্রান্ত এবং পরাজিত হন। সে সময় স্কিথিয়ানরা মিডিয়া শাসন করত এবং সিয়াক্সেরিসের হাতে তাদের প্রধাণ নেতা নিহত হবার পূর্ব পর্যন্ত মিডিয়ার শাসনভার তাদের হাতেই ছিল। সিয়াক্স্যারিস এক রাজকীয় ভোজসভায় তাদের প্রধাণ নেতাকে হত্যা করেন। তারপরই তিনি মিডিয়ার শাসনভার পান। হিরোডোটাসের মতে সিয়াক্সেরিস প্রাচীন ইরানী গোত্রগুলোকে একত্রিত করেন এবং মিডিয়ান সেনা বাহিনীকে পুনর্গঠিত করেন। তিনি সেনা বাহিনীকে বিভিন্ন দলে বিভক্ত করেন; যেমন: বর্শাধারী (Spearmen), কর্মচারী (Bowmen), অশ্বারোহী (Cavalry)। এছাড়াও তিনি সেনাদলকে উপযুক্ত পোশাক এবং অস্ত্রের মাধ্যমে সমৃদ্ধ করে তোলেন। পরবর্তীতে ৬১২ খৃস্টপূর্বাব্দে সিয়াক্সেরিস আবারো অ্যাসিরীয়দের বিরুদ্ধে যুদ্ধ ঘোষণা করেন। তার নেতৃত্বে মিডিয়ানরা সালেই নিনেভে দখল করে এবং শহরটিকে বিধ্বস্ত করে দেয়। ৬১৪ খৃস্টপূর্বাব্দে তরা অশুর (Ashur অ্যাসিরীয়দের প্রধাণ ধর্মীয় রাজধানী) দখল করে নেয়। প্রায় একই সময় তারা মান্নাই (Mannai বর্তমান উত্তর পশ্চিম ইরানের একটি অংশ) অধিকার করে নেয়। ৬০৯ খৃস্টপূর্বাব্দে উরারটু (Urartu) রাজ্যটি মিডিয়ানদের অধিকারে আসে। উরারটু কৃষ্ণ সাগরের দঃ পূঃ প্রান্তে এবং কাস্পিয়ান সাগরের দঃ পঃ দিকে অবস্থিত একটি স্বাধীন রাষ্ট্র ছিল। বর্তমানে এটি আর্মেনিয়া, তুরস্ক এবং ইরাকের মাঝে ভাগাভাগি হয়ে আছে। মেসোপটেমিয়ার উত্তরাংশ থেকে ৬১২ থেকে ৬০৯ মধ্যেই অ্যাসিরীয়দের সম্পূর্ণ পতন ঘটে। তাদের পতন ত্বরান্বিত করতে মিডিয়ান সেনা বাহিনী সক্রিয়ভাবে অংশগ্রহণ করে। এর ফলে পূবর্তন অ্যাসিরীয়ার ভূখন্ড ব্যাবিলনিয়া এবং মিডিয়ার মধ্যে ভাগাভাগি হয়ে যায়। মিডিয়ার ভাগে পড়ে হারান নগরীসহ অ্যাসিরীয়ার মূল ভূখন্ড। এভাবে মিডিয়ান সাম্রাজ্য একমাত্র সিয়াক্সেরিসের নেতৃত্বে প্রভূত সাম্রাজ্যের অধিকারী হয়। ফলশ্রুতিতে সীমান্তরেখা নিয়ে কিছু সংঘর্ষের সূত্রপাত ঘটে। যেমন ৫৯০ থেকে ৫৮৫ খৃস্টপূর্বাব্দ পর্যন্ত বর্তমান তুরস্কের অন্তর্গত আনাতোলিয়া নামক স্থানে মিডিয়া এবং লিডিয়ার মধ্যে যুদ্ধ চলে। দুই পক্ষই যখন '''হ্যালিস নদীকে''' (বর্তমান নাম কিজিল ইরম্যাক) তাদের সাধারণ সীমান্তরেখা হিসেবে মেনে নেয়। এই নদীটি তুরস্কের কেন্দ্র বরাবর প্রবাহিত হয়ে চলেছে এবং ৭১৫ মাইল দীর্ঘ গতিপথ সৃষ্টি করেছে। এই সমঝোতার অব্যবহিত পরেই সিয়াক্সেরিসের মৃত্যু হয়। == তথ্যসূত্র == == প্রাসঙ্গিক নিবন্ধসমূহ == === স্থান === ইরান মিডিয়া লিডিয়া অ্যাসিরীয়া মেসোপটেমিয়া উরারটু হারান অশুর নিনেভে === ব্যক্তি === ফ্রাওর্টিস হিরোডোটাস === জাতি === অ্যাসিরীয়ান মিডিয়ান স্কিথিয়ান রাজা রাজা
'''উইলিয়াম গ্যারি বিউসি''' (; জন্ম: ২৯ জুন ১৯৪৪) হলেন একজন মার্কিন অভিনেতা। তিনি ১৫০-এর অধিক চলচ্চিত্রে অভিনয় করেছেন এবং ''দ্য বাডি হলি স্টোরি'' (১৯৭৮) চলচ্চিত্রে বাডি হলি চরিত্রে অভিনয় করে শ্রেষ্ঠ অভিনেতার জন্য একাডেমি পুরস্কারের মনোনয়ন লাভ করেন এবং ন্যাশনাল সোসাইটি অব ফিল্ম ক্রিটিকস পুরস্কার অর্জন করেন। বিউসি অভিনীত উল্লেখযোগ্য চলচ্চিত্রসমূহ হল ''লিথাল উইপন'' (১৯৮৭), ''প্রিডেটর টু'' (১৯৯০), ''পয়েন্ট ব্রেক'' (১৯৯১), ''আন্ডার সিজ'' (১৯৯২), ''দ্য ফার্ম'' (১৯৯৩), ''ক্যারিড অ্যাওয়ে'' (১৯৯৬), ''ব্ল্যাক শিপ'' (১৯৯৬), ''লস্ট হাইওয়ে'' (১৯৯৭), ''ফিয়ার অ্যান্ড লোদিং ইন লাস ভেগাস'' (১৯৯৮), ''দ্য জিঞ্জারডেড ম্যান'' (২০০৫), ''কুইগলি'' (২০০৩) এবং ''পিরানহা থ্রিডিডি'' (২০১২)। বিউসি কয়েকটি টেলিভিশন অনুষ্ঠানেও অতিথি ভূমিকায় অভিনয় করেছেন, সেগুলো হল ''গানস্মোক'', ''ওয়াকার'', ''টেক্সাস রেঞ্জার'', ''ল অ্যান্ড অর্ডার'', ''স্ক্রাবস'', ''সুইটস'', এবং ''এন্টোরেজ''। ==প্রারম্ভিক জীবন== বিউসি ১৯৪৪ সালের ২৯শে জুন টেক্সাস অঙ্গরাজ্যের গুজ ক্রিকে জন্মগ্রহণ করেন। তার পিতা ডেলমার লয়েড বিউসি একজন নির্মাণ নকশাকার এবং মাতা স্যাডি ভার্জিনিয়া (প্রদত্ত নাম: আর্নেট) একজন গৃহিণী। বিউসি যখন চতুর্থ শ্রেণিতে পড়েন, তখন তারা সপরিবারে গুজ ক্রিক থেকে টুলসায় চলে যান। সেখানে তিনি বেল জুনিয়র হাই স্কুল পরে নাথান হেল হাই স্কুল থেকে পড়াশোনা সমাপ্ত করেন। বিউসি কফিভিল কমিউনিটি কলেজে পড়াশোনা শেষ করে ফুটবলে বৃত্তি নিয়ে কানসাসের পিট্‌সবার্গ স্টেট বিশ্ববিদ্যালয়ে ভর্তি হন। বিশ্ববিদ্যালয়ে পড়াকালীন তিনি অভিনয়ের প্রতি আগ্রহী হয়ে ওঠেন। তিনি পরবর্তী কালে ওকলাহোমার স্টিলওয়াটারের ওকলাহোমা স্টেট বিশ্ববিদ্যালয়ে স্থানান্তরিত হন, কিন্তু স্নাতক সম্পন্ন করার পূর্বেই বিশ্ববিদ্যালয় ত্যাগ করেন। ==পুরস্কার মনোনয়ন== বছর পুরস্কার বিভাগ মনোনীত কর্ম ফলাফল ১৯৭৮ লস অ্যাঞ্জেলেস ফিল্ম ক্রিটিকস অ্যাসোসিয়েশন শ্রেষ্ঠ অভিনেতা ''দ্য বাডি হলি স্টোরি'' নিউ ইয়র্ক ফিল্ম ক্রিটিকস সার্কেল শ্রেষ্ঠ অভিনেতা ১৯৭৯ একাডেমি পুরস্কার শ্রেষ্ঠ অভিনেতা গোল্ডেন গ্লোব পুরস্কার সেরা অভিনেতা সঙ্গীতধর্মী বা হাস্যরসাত্মক চলচ্চিত্র ন্যাশনাল সোসাইটি অব ফিল্ম ক্রিটিকস শ্রেষ্ঠ অভিনেতা ১৯৮০ বাফটা পুরস্কার চলচ্চিত্রে প্রধান চরিত্রে উদীয়মান নবাগত ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেতা বিষয়শ্রেণী:২১শ শতাব্দীর মার্কিন অভিনেতা অভিনেতা কণ্ঠ অভিনেতা গায়ক চলচ্চিত্র অভিনেতা টেলিভিশন অভিনেতা মঞ্চ অভিনেতা খ্রিস্টান
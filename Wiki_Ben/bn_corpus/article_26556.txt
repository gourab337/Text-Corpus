কোণার্ক সূর্যমন্দিরের জগমোহন। '''জগমোহন''' হল হিন্দু মন্দির স্থাপত্যের সভাকক্ষ। স্থাপত্যের এই বৈশিষ্ট্যটি মূলত ওড়িশায় দেখা যায়। জগমোহন হল মন্দিরের প্রবেশদ্বার গর্ভগৃহের মাঝের অংশ। এটি মন্দিরের কেন্দ্রীয় অংশ। উত্তর ভারতের নাগর স্থাপত্যশৈলীর মন্দিরগুলিতে জগমোহন দেখা যায়। দক্ষিণ ভারতে সভাকক্ষকে বলে "মণ্ডপ"। মণ্ডপ আকারে অনেক বড়ো এবং স্তম্ভবিশিষ্ট হয়। গর্ভগৃহের মতো জগমোহনও পরিকল্পিতভাবে বর্গাকার বা গোলাকার বেদীর উপর নির্মিত হয়। যদিও দেবীমন্দিরের জগমোহন আয়তাকার বা ত্রিভূজাকারেরও হয়। এই ধরনের একটি মন্দির হল ওড়িশার পুরীর কাছে চৌরসির কাছে বারাহী দেউল। সাধারণত গর্ভগৃহে জানলা তৈরি করা হয় না। এই অংশটিতে আলোও কম ঢোকে। ভক্তের দৃষ্টি যাতে মন্দিরের দেবতায় নিবিষ্ট থাকে, সেই জন্য ইচ্ছাকৃতভাবেই এমন গর্ভগৃহ নির্মাণ করা হয়। অন্যদিকে জগমোহনে নানাদেবদেবীর মূর্তি, পৌরাণিক দৃশ্যাবলি অন্যান্য নকশা অঙ্কিত থাকে। কোণার্ক সূর্যমন্দিরের জগমোহনটি সবচেয়ে বিখ্যাত। এই মন্দিরের প্রধান মন্দির (শিখর) অংশটি ভেঙে পড়ায় জগমোহনটিকেই প্রধান অংশ মনে হয়। ==পাদটীকা== == বহিঃসংযোগ == স্থাপত্য মন্দির স্থাপত্য
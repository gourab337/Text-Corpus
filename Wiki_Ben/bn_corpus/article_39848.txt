'''তিলপাড়া ব্যারেজ''' ভারতের পশ্চিমবঙ্গ রাজ্যের বীরভূম জেলার ময়ূরাক্ষী নদীর উপর নির্মিত একটি বাঁধ। এই ব্যারেজটি সিউড়ি শহর থেকে ৫.৫ কিলোমিটার দূরে অবস্থিত। ব্যারেজের দৈর্ঘ্য ৩০৯ মিটার। ১৯৪৯ সালে এই ব্যারেজটি নির্মাণ সম্পূর্ণ হয়। সে সময়ে ব্যারেজটি নির্মাণে খরচ হয়েছিল ১.১১ কোটি টাকা। যে মূল নদীখাতের উপর ব্যারেজটি তৈরি তার প্রস্থ ১৮.২৯ মিটার। ব্যারেজের পিছনে জলাশয়ের গভীরতা ৬২.৭৮ মিটার। জলের তলে এই ব্যারেজে মোট ১৫টি স্লুইস গেট আছে। এই স্লুইস গেটগুলি দিয়ে মোট ৮টি বে'তে জল ছাড়া সম্ভব। ব্যারেজের ডান দিকে ১৬.৬ কিমি বাম দিকে ২২.৫৩ কিমি প্রধান খাল খনন করে কৃষি জমিতে জল সরবরাহ করা হয়। এছাড়া ব্যারেজের তলে নদীগর্ভ জলস্রোতের ঘর্ষণকে কাজে লাগিয়ে এখানে জলবিদ্যুৎও তৈরি করা হয়ে থাকে। == তথ্যসূত্র == বাঁধ
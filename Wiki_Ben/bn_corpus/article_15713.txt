জোসিয়া কিং-এর ''দি এক্সামিনেশন অ্যান্ড ট্রায়াল অফ ফাদার খ্রিষ্টমাস'' (১৬৮৬) গ্রন্থের অংশবিশেষ; ইংল্যান্ডে পবিত্র দিন হিসেবে বড়দিনের পুনর্বহালের অব্যবহিত পরে প্রকাশিত। '''ফাদার খ্রিষ্টমাস''' (ইংরেজি: '''Father Christmas''') একাধিক ইংরেজি-ভাষী দেশে ব্যবহৃত প্রতীকী চরিত্রটির নাম। অন্যান্য একাধিক দেশে আবার একই নামের (বিভিন্ন ভাষায়) সমরূপ চরিত্রের উপস্থিতি লক্ষ্য করা যায়; যেমন: ফ্রান্সে ''Père Noël'', স্পেনে ''Papá Noel'', মালটায় ''il-Krismis Fader'', ব্রাজিলে ''Papai Noel'', পর্তুগালে ''Pai Natal'', ইতালিতে ''Babbo Natale'' এবং রোমানিয়ায় ''Moş Crăciun''। বিগত শতাব্দীগুলিতে ইংরেজ ফাদার খ্রিষ্টমাস '''ওল্ড ফাদার খ্রিষ্টমাস''', '''স্যার খ্রিষ্টমাস''' '''লর্ড খ্রিষ্টমাস''' নামেও পরিচিত ছিলেন। ফাদার খ্রিষ্টমাস বড়দিনের প্রতীক; তবে তিনি উপহার প্রদানকারী নন; এমনকি শিশুদের সঙ্গেও তার বিশেষ কোনো যোগ নেই। চার্চ-ইতিহাসের প্রাক-আধুনিক চরিত্র হলেন ''সেন্ট নিকোলাস''। তার উপকথা ফাদার খ্রিষ্টমাসের ব্রিটিশ চরিত্রটির সঙ্গে মিশে গিয়ে আমেরিকানদের কাছে ''সান্টাক্লজ'' নামে পরিচিত হয়েছে। সান্টাক্লজের মতো ফাদার খ্রিষ্টমাসও প্রাচীন বিশ্বাস ওডেনের (নর্সদের নিকট ওডিন) সঙ্গে সম্পর্কযুক্ত। ইংরেজি-ভাষী বিশ্বের "ফাদার খ্রিষ্টমাস" নামক চরিত্রটি মার্কিন যুক্তরাষ্ট্রের সান্টাক্লজ চরিত্রটি সৃজনের মূল অনুপ্রেরণা। যুক্তরাজ্য অন্যান্য অঞ্চলে এখন অনেকেই এই দুই চরিত্রকে পরস্পরের পরিপূরক মনে করেন। যদিও "ফাদার খ্রিষ্টমাস" "সান্টাক্লজ" নামক চরিত্রদুটি এখন কার্যত পরস্পর থেকে অবিচ্ছেদ্য হয়ে উঠেছে, তবু এদের উৎস ঐতিহাসিকভাবে ভিন্ন এবং সেই কারণেই এরা একক ব্যক্তিত্ব নন। সি. এস. লুইস জে. আর. আর. টলকিন প্রমুখ অ-আমেরিকান লেখকবৃন্দ আবার সান্টাক্লজের বদলে ফাদার খ্রিষ্টমাসের ঐতিহাসিক চরিত্রটিই গ্রহণ করেছেন। == References == চরিত্র লোককথা লোককথা
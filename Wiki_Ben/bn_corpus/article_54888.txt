বলতে মানুষের বিকাশের একটি পর্যায়কে বোঝায় যা শৈশবের শেষ পর্যায়ে এবং কৈশোরের আগে অবস্থিত। সাধারণত বয়ঃসন্ধির আবির্ভাবের মাধ্যমে এর পরিসমাপ্তি ঘটে। তবে অনেক সময় ১৩ বছর বয়সে পড়াকেও প্রাক-কৈশোরের সমাপ্তি হিসেবে গণ্য করা হয়। বিভিন্ন অভিধানে প্রাক-কৈশোরকে ১০ থেকে ১৩ বছর বয়স দিয়ে বোঝানো হয়।, তবে ৯-১৪ বছর বয়স দিয়েও এই পর্যায়টিকে বোঝানো হতে পারে। প্রাক-কৈশোর মানেই প্রাক-বয়ঃসন্ধি নয়। প্রাক-বয়ঃসন্ধি বলতে যেকোনও বয়সের ছেলে বা মেয়ে শিশুকে বোঝায়, যার এখনও গৌণ যৌন বৈশিষ্ট্যগুলি বিকাশ লাভ করেনি। অন্যদিকে কিছু মানুষের, বিশেষ করে মেয়েদের প্রাক-কৈশোরেই বয়ঃসন্ধি শুরু হয়ে যেতে পারে। গবেষণায় দেখা গেছে যে ১৯৫০-এর দশক থেকে প্রতি প্রজন্মে বয়ঃসন্ধিতে পড়ার বয়স এক বছর করে এগিয়ে আসছে। প্রাক-কৈশোর পর্যায়ে এসে শিশুরা শৈশবের অবাস্তব কল্পনার জগত থেকে ধীরে ধীরে সরে আসে বাস্তবমুখী হয়ে ওঠে। তাদের চিন্তাদ্গারায় আবেগের তুলনায় যুক্তি প্রাধান্য পেতে শুরু করে। অনেক সময় তারা ছোট ভাই বা বোনের ব্যাপারে দায়িত্বশীল হয়ে ওঠে। তারা পরিবারের গণ্ডীর বাইরে এসে স্বাধীনচেতা হতে শুরু করে। কখনও কখনও বিপরীত লিঙ্গের প্রতি প্লেটোনিক অর্থাৎ অযৌন প্রেমও অনুভব করতে পারে। ==তথ্যসূত্র==
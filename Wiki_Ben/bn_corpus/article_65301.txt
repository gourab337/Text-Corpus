'''''রান''''' হচ্ছে ২০০২ সালের একটি তামিল ঘরানার চলচ্চিত্র। এন লিঙ্গস্বামী দ্বারা পরিচালিত চলচ্চিত্রটি মাধবন এবং মীরা জেসমিন মুখ্য ভূমিকায় অভিনয় করেছিলেন। চলচ্চিত্রটিতে এছাড়াও রঘুবরণ, অনু হাসান, বিবেক এবং অতুল কুলকার্নী ছিলেন। চলচ্চিত্রটির সঙ্গীত পরিচালক ছিলেন বিদ্যাসাগর। চলচ্চিত্রটি ছিলো ব্যবসাসফল এবং দর্শকপ্রিয়, তেলেগু ভাষায় কিছু দৃশ্য নতুন করে শুটিং করে চলচ্চিত্রটি মুক্তি দেয়া হয়েছিলো এবং ২০০৪ সালে চলচ্চিত্রটির হিন্দি সংস্করণে (একই শিরোনামে) অভিষেক বচ্চন এবং ভূমিকা চাওলা অভিনয় করেছিলেন যেটির পরিচালনা এই চলচ্চিত্রেরই চিত্রগ্রাহক জীব করেছিলেন। ==অভিনয়ে== *মাধবন শিব *মীরা জেসমিন প্রিয়া *রঘুবরণ শিবের দুলাভাই *অতুল কুলকার্নী ভাস্কর *বিবেক মোহন *অনু হাসান শিবের বোন ==প্রযোজনা== মাধবন চলচ্চিত্রটিতে অভিনয়ের জন্য ২০০২ সালের জানুয়ারীতে স্বাক্ষর করেন, পরিচালক লিঙ্গস্বামীর কথা শুনে মাধবন অভিভূত হয়েছিলেন এবং এই ''রান''ই ছিলো মাধবনের প্রথম এ্যাকশন ঘরানার চলচ্চিত্র। মণি রত্নম মাধবনকে বলেছিলেন যে কিছুটা ভিন্ন ধারার চলচ্চিত্রে অভিনয় করার সুযোগ পেলে করতে কারণ মাধবনের পরিচিতি রোমান্টিক হিরো হিসেবে হয়ে গিয়েছিলো। মাধবন ''রান'' এর জন্য নিজের আট কেজি ওজন কমিয়ে ছিলেন। বিদ্যা বালনকে মুখ্য অভিনেত্রী হিসেবে নেয়ার কথা প্রথমে ভাবা হলেও পরে নেয়া হয়নি, এরপর রায়মা সেনকে বলা হয় চলচ্চিত্রটিতে অভিনয় করার জন্য কিন্তু রায়মার তামিল ভাষা শিখতে অনেক সময় লেগে যাচ্ছিলো। এরপর মালয়ালাম চলচ্চিত্র অভিনেত্রী মীরা জেসমিনকে ''রান'' অভিনয়ের প্রস্তাব দিলে তিনি সাথে সাথেই রাজী হয়ে যান, মীরা তামিল ভাষা পারতেন, এবং এই ''রান''ই ছিলো মীরা অভিনীত প্রথম তামিল ভাষার চলচ্চিত্র। ==তথ্যসূত্র== ==বহিঃসংযোগ== ভাষার চলচ্চিত্র চলচ্চিত্র দশকের তামিল ভাষার চলচ্চিত্র
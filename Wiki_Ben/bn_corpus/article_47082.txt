'''জালালাবাদ রাগীব-রাবেয়া মেডিকেল কলেজ ''' হচ্ছে বাংলাদেশের একটি বেসরকারি মেডিকেল স্কুল, যা ১৯৯৫ সালে প্রতিষ্ঠিত হয়। এটি সিলেটের বিমানবন্দর থানার পাঠানটুলায় অবস্থিত। এটি স্কুল অব মেডিকেল সাইন্সের অধীনে শাহজালাল বিজ্ঞান প্রযুক্তি অধিভুক্ত। প্রতিষ্ঠানটি পাঁচ বছর মেয়াদী ব্যাচেলর অব মেডিসিন, ব্যাচেলর অব সার্জারি (এমবিবিএস) ডিগ্রী প্রদান করে থাকে। স্নাতক শেষে প্রত্যেক শিক্ষার্থীদের জন্য এক বছরের ইন্টার্নশীপ বাধ্যতামূলক। এই ডিগ্রী বাংলাদেশ মেডিকেল এন্ড ডেন্টাল কাউন্সিল-এর দ্বারা স্বীকৃত। জালালাবাদ রাগীব-রাবেয়া মেডিকেল কলেজ একটি মেডিকেল কলেজ। ''জালালাবাদ মেডিকেল জার্নাল'' হচ্ছে জালালাবাদ রাগীব-রাবেয়া মেডিকেল কলেজের অফিশিয়াল জার্নাল। ==ইতিহাস== শিল্পপতি রাগীব আলী এবং তার সহধর্মিণী, রাবেয়া খাতুন চৌধুরী, ১৯৯৫ সালে জালালাবাদ রাগীব-রাবেয়া মেডিকেল কলেজ স্থাপন করেন। তারাপুর টি এস্টেট-এর মধ্যে মেডিকেল কলেজটির অবস্থান, যা রাগীব আলী নকল কাগজের মাধ্যমে পেয়ে থাকেন। ==ক্যাম্পাস== কলেজটি বিমানবন্দর থানার পাঠানটুলা, সিলেটে অবস্থিত। ক্যাম্পাসে তিনটি প্রধান ভবন রয়েছে: দুটি ছয়তলা বিশিষ্ট একাডেমিক ভবন এবং আরেকটি সংযুক্ত ছয়তলা ভবন, ৯২৫-শয্যা, জালালাবাদ রাগীব-রাবেয়া মেডিকেল কলেজ হসপিটাল। প্রতিটি ভবনে আরো চারতলা করে তোলার পরিকল্পনা রয়েছে। এই মেডিকেল কলেজটি তারাপুর টি এস্টেট-এর মধ্যে অবস্থিত। ==সংগঠন এবং প্রশাসন== এই কলেজটি শাহজালাল বিজ্ঞান প্রযুক্তি স্কুল অব মেডিকেল সাইন্সের অধিভুক্ত একটি কলেজ। কলেজটির চেয়ারম্যান হচ্ছেন রাগীব আলী। এবং অধ্যক্ষ হচ্ছেন মোঃ নজরুল ইসলাম। ==একাডেমীক্স== কলেজটি পাঁচ বছর মেয়াদী একটি কোর্স পরিচালনা করে, যা শাবিপ্রবি থেকে ব্যাচেলর অব মেডিসিন, ব্যাচেলর অব সার্জারি (এমবিবিএস) ডিগ্রী প্রদান করে, এবং এই ডিগ্রী বাংলাদেশ মেডিকেল এন্ড ডেন্টাল কাউন্সিল-এর (BMDC) দ্বারা স্বীকৃত। চূড়ান্ত প্রফেশনাল পরীক্ষায় উত্তীর্ণ হওয়ার পর প্রত্যেক শিক্ষার্থীদের জন্য এক বছরব্যাপী ইন্টার্নশীপ করা বাধ্যতামূলক। মেডিসিন বিভাগে প্র্যাকটিস করার জন্য বিএমডিসি থেকে নিবন্ধন পেতে এই ইন্টার্নশীপ কোর্সটি হচ্ছে একটি পূর্বশর্ত। অক্টোবর ২০১৪ সালে, স্বাস্থ্য পরিবার কল্যাণ মন্ত্রণালয় পাঁচ বছরের কোর্সের জন্য বেসরকারি মেডিকেল কলেজগুলোকে এডমিশন এবং টিউশন ফি বাবদ মোট ১৯,৯০,০০০ বাংলাদেশি টাকা (US$25,750 ২০১৪ অনুসারে) ধার্য করে দেয়। বাংলাদেশের সকল মেডিকেল কলেজে (সরকারি এবং বেসরকারি) এমবিবিএস প্রোগ্রামে ভর্তির জন্য বাংলাদেশিদের সকল ভর্তি কার্যক্রম ডিরেক্টরেট জেনারেল অব হেলথ সার্ভিসের (DGHS) মাধ্যমে কেন্দ্রীয়ভাবে সম্পন্ন হয়। এতে একই সঙ্গে সারা দেশে বহু নির্বাচনী প্রশ্নে লিখিত পরীক্ষা নেওয়া হয়। প্রার্থীরা মূলত পরীক্ষায় তাদের স্কোরের ভিত্তিতে ভর্তি হয়, যদিও সেকেন্ডারি স্কুল সার্টিফিকেট (SSC) এবং হায়ার সেকেন্ডারি স্কুল সার্টিফিকেট (HSC) পর্যায়ের গ্রেড পয়েন্টও একটা ভূমিকা রাখে। বিদেশি শিক্ষার্থীদের তাদের SSC এবং HSC-এর গ্রেডের ভিত্তিতে ভর্তি করা হয়। জুলাই ২০১৪ অনুসারে, কলেজটি প্রতি বছর ১৬০ জন শিক্ষার্থীকে ভর্তির সুযোগ করে দিতে সক্ষম হয়। ২০০৪ সাল থেকে, কলেজটি একটি স্নাতকোত্তর প্রশিক্ষণ দিয়ে আসছে যা বাংলাদেশ কলেজ অব ফিজিশিয়ান্স এন্ড সার্জনস(BCPS) দ্বারা স্বীকৃত। ''জালালাবাদ মেডিকেল জার্নাল'' হচ্ছে কলেজটির অফিশিয়াল জার্নাল। এটি একটি মুক্ত প্রবেশাধিকার জার্নাল, যা জানুয়ারি এবং জুলাই মাসে অর্ধবার্ষিকীতে প্রকাশিত হয়। এটাতে মূল গবেষণাপত্র স্বীকৃত, বর্তমান বিষয়াবলীর উপর অণুচ্ছেদ নিরীক্ষণ, এবং চিত্তাকর্ষক বিষয়ের রিপোর্ট পাওয়া যায়। প্রেরণ করা বিষয়বস্তু পূর্বে প্রেরিত হলে গ্রহণযোগ্য নয়, এবং এটা একসাথে একাধিক প্রকাশনায় পাঠানো যাবে না। ==আরো দেখুন== বাংলাদেশের বেসরকারি মেডিকেল কলেজের তালিকা ==তথ্যসূত্র== ==বহিঃসংযোগ== বেসরকারি মেডিকেল কলেজ জেলার কলেজ প্রতিষ্ঠিত শিক্ষা প্রতিষ্ঠান
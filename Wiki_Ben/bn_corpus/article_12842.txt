তেতুম ভাষা এবং পর্তুগিজ ভাষা পূর্ব তিমুরের সরকারী ভাষা। বহু পূর্ব তিমুরীয় লোক তেতুম জাতির লোক এবং এরা তেতুম ভাষা নামের অস্ট্রোনেশীয় ভাষাপরিবারের মালয়-পলিনেশীয় একটি ভাষাতে কথা বলে। অন্যান্য ক্ষুদ্রতর জাতিগত গোষ্ঠীগুলি বিভিন্ন সংখ্যালঘু ভাষাতে কথা বলে থাকে। স্বল্প সংখ্যক লোক পর্তুগিজ ভাষাতে কথা বলেন। পূর্ব তিমুর যখন পর্তুগালের একটি উপনিবেশ ছিল, তখন এখানে পর্তুগিজ ভাষার প্রচলন হয়। তেতুম প্রাসা নামের তেতুম ভাষার একটি উপভাষা পর্তুগিজ থেকে বহু শব্দ ঋণ নিয়েছে এবং এই উপভাষাটি পূর্ব তিমুরের রাজধানী দিলি এর আশেপাশের এলাকায় বহুল প্রচলিত। এছাড়াও দেশটিতে বাহাসা ইন্দোনেশিয়া এবং ইংরেজি ভাষা প্রচলিত। দেশের সাক্ষরতার হার নিম্ন। ১৫ বছরের বেশি বয়সের মাত্র ৪৩% লোক সাক্ষর। == বহিঃসংযোগ == পূর্ব তিমুরের ভাষার উপর এথ্‌নোলগ রিপোর্ট বিষয়শ্রেণী:দেশ অনুযায়ী ভাষা ভাষা তিমুর
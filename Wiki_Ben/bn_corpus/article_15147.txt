'''লাচ্ছি''' দই হতে প্রস্তুতকৃত এক ধরনের সুস্বাদু পানীয়। দইয়ের সাথে চিনির সিরা, বিট লবণ নানা ধরনের মসলাপাতি যোগ করে ব্লেন্ড করে লাচ্ছি তৈরি করা হয়। অনেক ক্ষেত্রে আমের রস মিশিয়ে আম-লাচ্ছি বা ম্যাঙ্গো লাচ্ছি বানানো হয়। == পুরনো ঢাকা == চক বাজারের নূরানী লাচ্ছি। বাংলাদেশে লাচ্ছি সর্বত্র সমাদৃত হলেও, পুরনো ঢাকার লাচ্ছির বেশ চাহিদা রয়েছে এবং পুরো ঢাকা শহরেই এর জনপ্রিয়তা রয়েছে। পুরনো ঢাকায় প্রাচীণ এবং নামকরা লাচ্ছির দোকানের মধ্যে অন্যতম হল, চক বাজারস্থ ''নূরানী লাচ্ছি'', বর্তমানে দোকানের নাম ''নূরানী কোল্ড ড্রিংকস'' এবং রায় সাহেব বাজারের ''বিউটি লাচ্ছি''। নূরানী লাচ্ছি প্রায় ৭০ বছর এবং বিউটি লাচ্ছি প্রায় ১০০ বছর ধরে লাচ্ছি তৈরি করে আসছে। পুরনো ঢাকাতে লাচ্ছি সাধারণত গ্লাসে পরিবেশন করা হয়। কেউ যদি বাড়িতে নিয়ে যেতে চান কিন্তু সাথে কোনো পাত্র না থাকে তাহলে পলিথিনের ব্যাগে করে এই লাচ্ছি বিক্রি করা হয়। == তথ্যসূত্র == পানীয়
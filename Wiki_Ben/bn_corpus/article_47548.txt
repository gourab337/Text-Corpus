'''রিয়াজুল রিজু''' একজন বাংলাদেশী টেলিভিশন এবং চলচ্চিত্র পরিচালক। তার পরিচালিত প্রথম চলচ্চিত্র ''বাপজানের বায়স্কোপ'' (২০১৫)। ছবিটির জন্য তিনি ৪০তম জাতীয় চলচ্চিত্র পুরস্কারে তিনটি বিভাগে পুরস্কার লাভ করেন। ==কর্মজীবন== চলচ্চিত্র নির্মাণের পূর্বে রিজু একটি চ্যানেলের অনুষ্ঠান প্রযোজক ছিলেন। সেই চ্যানেলে তিনি ''চারপাশ'' নামক একটি প্রামাণ্যচিত্র অনুষ্ঠানের প্রযোজনা করেন। এই অনুষ্ঠানের বায়স্কোপওয়ালা নিয়ে একটি পর্ব ছিল। এই থেকে তিনি বায়স্কোপ নিয়ে একটি চিত্রনাট্য তৈরি করেন। চিত্রনাট্যটি টেলিভিশন চলচ্চিত্রের জন্য তৈরি করা হলেও পরে তিনি গল্পটিকে চলচ্চিত্রে রূপ দেন। এই চিত্রনাট্য নিয়ে তিনি নির্মাণ করে তার প্রথম চলচ্চিত্র ''বাপজানের বায়স্কোপ'' (২০১৫)। তার নিজের প্রযোজনা প্রতিষ্ঠান 'কারুকাজ'-এর ব্যানারে ছবিটি নির্মিত হয়। মুক্তির কয়েকদিন পর ছবিটি বিভিন্ন প্রেক্ষাগৃহ থেকে নামিয়ে দেওয়া হলে ব্যবসায়িকভাবে ব্যর্থ হয়। তবে এটি রাষ্ট্রীয় ভাবে সম্মানিত হয়। ছবিটির জন্য রিজু ৪০তম জাতীয় চলচ্চিত্র পুরস্কারে শ্রেষ্ঠ চলচ্চিত্র, শ্রেষ্ঠ পরিচালক, এবং মাসুম রেজার সাথে যৌথভাবে শ্রেষ্ঠ চিত্রনাট্যকার বিভাগে পুরস্কার লাভ করেন। এছাড়া ছবিটি আরও পাঁচটি বিভাগে পুরস্কার লাভ করে। ==চলচ্চিত্রের তালিকা== ''বাপজানের বায়স্কোপ'' (২০১৫) ''সিজন্স'' (২০১৬) ==পুরস্কার== ;জাতীয় চলচ্চিত্র পুরস্কার '''বিজয়ী''' শ্রেষ্ঠ চলচ্চিত্র ''বাপজানের বায়স্কোপ'' '''বিজয়ী''' শ্রেষ্ঠ পরিচালক ''বাপজানের বায়স্কোপ'' '''বিজয়ী''' শ্রেষ্ঠ চিত্রনাট্যকার ''বাপজানের বায়স্কোপ'' (মাসুম রেজার সাথে যৌথভাবে) ==তথ্যসূত্র== ==বহিঃসংযোগ== ব্যক্তি চলচ্চিত্র পরিচালক চলচ্চিত্র পরিচালক পুরুষ চিত্রনাট্যকার পরিচালকের জন্য জাতীয় চলচ্চিত্র পুরস্কার (বাংলাদেশ) বিজয়ী চিত্রনাট্যকারের জন্য জাতীয় চলচ্চিত্র পুরস্কার (বাংলাদেশ) বিজয়ী
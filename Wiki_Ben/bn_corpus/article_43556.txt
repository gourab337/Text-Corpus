'''চাতুল''' (বৈজ্ঞানিক নাম: ''Rathinda amor (Fabricius)'') এক প্রজাতির ছোট আকারের প্রজাপতি যার শরীর ডানা ময়লা সাদা বর্ণের এবং ডানার উপর খয়েরি আলপনা আঁকা থাকে। এদের তিনটি অসমান আকৃতির লেজ দেখা যায়। এরা ‘লাইসিনিডি’ গোত্রের এবং 'থেকলিনি' উপগোত্রের সদস্য। == আকার == চাতুলের প্রসারিত অবস্থায় ডানার আকার ২৬-২৮মিলিমিটার দৈর্ঘ্যের হয়। == বিস্তার == উইন্টার-ব্লাইদ লিখেছেন প্রজাপতিটি কলকাতা এবং তার আশেপাশের অঞ্চলে অত্যন্ত সুলভ। ওড়িশা, ভারতের দক্ষিণাংশ, পূর্বঘাট পর্বতমালার দৈর্ঘ্য বরাবর দেখা যায়। এছাড়া অসম, সিকিম এর ৩০০০ ফুট উচ্চতা অবধি এদের দেখা যায়। == বর্ণনা == প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- চাতুলের পিছনের ডানার বেস এর বর্ন ময়লা সাদা থেকে খয়েরি হলুদ মেশানো। তার উপর খয়েরি এবং কমলা রঙের নানা আকৃতির নকশা কাটা থাকে যার যথাযত বর্ণনা দেওয়া দুষ্কর। নানা আকৃতিগুলি লম্বাটে বিন্দু এবং খাঁজকাটা রেখা দিয়ে তৈরী। সামনের ডানার নীচের পিঠের আঁচলে একটি সাদা ব্যান্ড অথবা পটি দেখা যায়। সেখান থেকে শীর্ষ পর্যন্ত চওড়া খয়েরি রঙ বিস্তৃত। ডানার গোড়ার দিকে কমলা এবং খয়েরি রঙ এর আঁজি থাকে। ডানার ওপর পিঠ কালচে খয়েরি রঙের। সামনের ডানার আঁচলে ময়লা সাদা রঙের একটি অংশ থাকে। পিছনের ডানার ভূমিকোনে কয়েকটি ছোট লালচে কমলা বিন্দু দেখা যায় যার বাইরের দিকে কালো রঙ দিয়ে ঘেরা থাকে। ১,২ এবং নং শিরা থেকে তিনটি সুতোর মতো লেজ আছে এবং এদের দৈর্ঘ্য যথাক্রমে ২মিলিমিটার, ৬মিলিমিটার এবং ২.৫মিলিমিটার == আচরণ == চাতুলরা মাটি থেকে ১০-১২ ফুট উচ্চতা পর্যন্ত উড়তে দেখা যায়। এদের ওড়ার ভঙ্গি দুর্বল প্রকৃতির। ওড়ার সময় ডানা যতটা এগোয় শরীরটা ততটা এগোয় না। ফুলের উপর অনেকক্ষণ ওড়ার পর থিতু হয়। সাধারণত ঝুলে পড়া পাতায় উলম্ব ভাবে বসে থাকার অভ্যাস এদের। চাতুলদের আহার্য্য উদ্ভিদের আশেপাশেই বেশী দেখা যায়। ভিজে মাটিতে এদের প্রায় দেখাই যায় না। == বৈশিষ্ট্য == === ডিম === চাতুল এর ডিম ফ্যাকাশে নীল অথবা প্রায় সাদা বর্ণের। রঙ্গন গাছে ফুলের কুঁড়ির খাঁজে ডিম পাড়তে দেখা যায়। ডিম পাড়ার আগে স্ত্রী চাতুল গাছটিকে বহুক্ষণ ধরে পর্যবেক্ষন করতে থাকে। এরা সাধারনত বিভিন্ন পাতায় ৭-৯টি ডিম পাড়ে। === শূককীট === শূককীট সবুজ বর্নের আবার কোথাও লালচে রঙের আভা দেখা যায়। শূককীট এর পিঠের উপর অনেকগুলি বিভিন্ন দৈর্ঘ্যের মাংশল কাঁটা থাকে ==== আহার্য উদ্ভিদ ==== এই শূককীট Rubiaceae গোত্রের রঙ্গন ''Ixora arborea'' এছাড়া Dipterocarpeae, Euphorbiaceae, Loranthaceae, Sapindaceae এবং Myrtaceae গোত্রের বিভিন্ন গাছের কচি পাতার রসালো অংশ আহার করে। === মূককীট === মূককীট সবুজ বর্নের হয়। এদের উদর অংশের অপর পিঠ নীলচে গোলাপি রঙের হয়। ধীরে ধীরে এই রঙ খয়েরি রংগে পরিনত হয়। শরীরের পিছন দিক ডালে সংযুক্ত থাকে। ===জীবনচক্রের চিত্রশালা=== Image:Pupa of Rathinda amor Fabricius, 1775 Monkey == চিত্রশালা == == তথ্যসূত্র == প্রজাপতি প্রাপ্ত লাইসিনিডি গোত্রের প্রজাপতি
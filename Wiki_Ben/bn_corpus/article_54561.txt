'''মৃণালিনী বিক্রম সারাভাই''' (১১ মে, ১৯১৮ ২১ জানুয়ারী, ২০১৬) একজন ভারতীয় শাস্ত্রীয় নৃত্যবিশারদ এবং নৃত্য পরিচালক। তিনি আহমেদাবাদে অবস্থিত নৃত্য, নাটক, সংগীত এবং পুতুল নাচের প্রতিষ্ঠান Darpana Academy of Performing Arts-র প্রতিষ্ঠাতা ছিলেন। নৃত্যের ক্ষেত্রে তার অবদানের জন্য তিনি ১৯৬৫ সালে ভারত সরকারের পদ্মশ্রী এবং ১৯৯২ সালে পদ্মভূষণ পুরস্কার লাভ করেছিলেন। তিনি ১৮,০০০-এরও অধিক ছাত্র-ছাত্রীকে ভারতনাট্যম এবং কথাকলির প্রশিক্ষণ দিয়েছিলেন। মৃণালিনী সারাভাইয়ের পিতা-মাতা ছিলেন মাদ্রাস উচ্চ ন্যায়ালয়ের অধিবক্তা এস. স্বামীনাথন এবং সমাজকর্মী আম্মু স্বামীনাথন। শৈশব সুইজারল্যান্ডে কাটানো সারাভাই পরে রবীন্দ্রনাথ ঠাকুরের অধীনে শান্তিনিকেতনে শিক্ষা লাভ করেন। তিনি মীনাক্ষী সুন্দরম পিল্লাইর থেকে ভারতনাট্যম এবং গুরু থাকাঝির থেকে কথাকলির প্রশিক্ষণ নেন। ১৯৪২ সালে তিনি ভারতীয় মহাকাশ গবেষণা সংস্থার পিতৃপুরুষ বিক্রম সারাভাইর সঙ্গে বিবাহসূত্রে আবদ্ধ হন। ১৯৪৮ সালে তিনি আহমেদাবাদের দর্পণা নামের প্রতিষ্ঠান আরম্ভ করেন। তিনশোরও অধিক নৃত্য-নাটিকা পরিচালনা করা ছাড়াও তিনি শিশুদের জন্য কয়েকটি উপন্যাস, নাটক এবং গল্প লিখেছিলেন। তিনি French association Archives Internationales de la Danse-র মেডেল এবং ডিপ্লোমা লাভ করা প্রথম ভারতীয় ছিলেন। ১৯৯০ সালে তিনি প্যারিসের International Dance Council-র কার্যকরী সমিতির জন্য নির্বাচিত হয়েছিলেন। ২০১৩ সালে তিনি কেরালা সরকারের প্রথম বর্ষের ''নিশাগন্ধি পুরষ্কারম'' পুরস্কার লাভ করেন। ২০১৬ সালের ২১ জানুয়ারীতে ৯৭ বছর বয়সে তিনি মৃত্যুবরণ করেন। ==তথ্যসূত্র== ==বহিঃসংযোগ== দর্পণা একাডেমীর ওয়েবসাইটে মৃণালিনী সারাভাইর জীবনী mkgandhi.org ওয়েবসাইটে থাকা জীবনী ব্যক্তি প্রাপক প্রাপক
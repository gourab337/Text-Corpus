'''পেনসি গিরিবর্ত্ম''' বা '''পেনসি লা''' ভারতের জম্মু কাশ্মীর রাজ্যের লাদাখ অঞ্চলে অবস্থিত একটি গিরিবর্ত্ম। এই গিরিবর্ত্মকে জাংস্কারের প্রবেশদ্বার বলা হয়। == অবস্থান == পেনসি গিরিবর্ত্ম ভারতের জম্মু কাশ্মীর রাজ্যের লাদাখ অঞ্চলে সমুদ্রপৃষ্ঠ থেকে ৪৪০০ মিটার উচ্চতায় অবস্থিত। এই গিরিবর্ত্ম সুরু উপত্যকা জাংস্কার উপত্যকাকে সংযুক্ত করে। রাংদুম বৌদ্ধবিহার থেকে এই গিরিবর্ত্ম ২৫ কিলোমিটার দূরে অবস্থিত। == বৈশিষ্ট্য == পেনসি গিরিবর্ত্মের পশ্চিম দিকে অবস্থিত পাঞ্জেল্লা হিমবাহ থেকে সিন্ধু নদের উপনদী সুরু নদীর উৎপত্তি হয়েছে। অপর দিকে এই গিরিবর্ত্মের পূর্ব দিকে অবস্থিত দ্রাং-দ্রুং হিমবাহ থেকে জাংস্কার নদীর উপনদী ডোডা নদীর উৎপত্তি হয়েছে। == যোগাযোগ == কার্গিল থেকে পাদুম পর্যন্ত সংযোগরক্ষাকারী ২৪০ কিলোমিটার দীর্ঘ সড়ক গ্রীষ্মকালের পাঁচ মাস খোলা থাকলেও শীতকালের দিনগুলিতে ভারী তুষারপাতের জন্য বন্ধ থাকে। == তথ্যসূত্র == Janet Rizvi. (1996). ''Ladakh: Crossroads of High Asia''. Second Edition. Oxford University Press, Delhi. Schettler, Margaret Rolf (1981). Kashmir, Ladakh Zanskar. Lonely Planet Publications. South Yarra, Victoria, Australia. পর্বত গিরিপথ পর্বত গিরিপথ
'''ডালহৌসি''' ভারতের হিমাচল প্রদেশ রাজ্যের চাম্বা জেলায় অবস্থিত একটি পৌরশহর। ডালহৌসি হিমাচল প্রদেশের একটি মনোরম শৈলশহর। ১৮৫৪ সালে সেনাবাহিনী সরকারি পদাধিকারিকদের গ্রীষ্মাবকাশ যাপনের জন্য ব্রিটিশ সরকার এই শহরের পত্তন ঘটান। শহরটি ভারতের তৎকালীন গভর্নর লর্ড ডালহৌসির নামাঙ্কিত। শহরটি পাঁচটি শৈলশিখর নিয়ে গঠিত। হিমালয়ের ধৌলাধর পর্বতশ্রেণির পশ্চিম প্রান্তে অবস্থিত এই শহর চতুর্দিকে মনোরম তুষারাবৃত পর্বতশৃঙ্গ দ্বারা পরিবেষ্টিত। শহরটি সমুদ্রপৃষ্ঠ থেকে ৬,০০০-৯,০০০ ফুট উচ্চতায় অবস্থিত। মে থেকে সেপ্টেম্বর এই শহরে পর্যটনের সময়। স্কটিশ ভিক্টোরিয়ান স্থাপত্যের বাংলো গির্জা এই শহরের অন্যতম দ্রষ্টব্য। ডালহৌসি প্রাচীন চাম্বা পার্বত্য রাজ্যের (বর্তমানে হিমাচল প্রদেশ রাজ্যের চাম্বা জেলা) প্রবেশপথ। খ্রিষ্টীয় ষষ্ঠ শতাব্দীর মধ্যভাগ থেকে এক সুপ্রাচীন রাজবংশের শাসনাধীন এই রাজ্য হিন্দু সংস্কৃতি, শিল্পকলা, মন্দির হস্তশিল্পের কেন্দ্র। চাম্বা এই সংস্কৃতির কেন্দ্রস্থল। এই রাজ্যের প্রাচীন রাজধানী ভরমৌর গদ্দি গুজ্জর উপজাতির বাসভূমি। খ্রিষ্টীয় সপ্তম থেকে দশম শতাব্দীর মধ্যবর্তী সময়ে নির্মিত একাধিক মন্দির এই শহরের দ্রষ্টব্য। == চিত্রাবলি == == বহিঃসংযোগ == More information about Dalhousie Places of interest at Dalhousie প্রদেশের শহর শৈলশহর
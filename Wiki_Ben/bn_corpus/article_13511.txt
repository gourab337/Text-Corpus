'''অজিতনাথ''' ছিলেন জৈন বিশ্বতত্ত্ব অনুসারে বর্তমান ‘অবসর্পিণী’ (কাল চক্রার্ধের নাম) যুগের দ্বিতীয় তীর্থঙ্কর। যে আত্মা অজিতনাথ হন, তিনি পূর্বজন্মে ছিলেন মহাবিদেহ অঞ্চলের সুসিমা শহরের রাজা বিমলবাহন। অজিতনাথের পিতা ছিলেন রাজা জিতশত্রু মাতা ছিলেন রাজি বিজয়া। তিনি অযোধ্যায় ইক্ষ্বাকু রাজবংশে জন্মগ্রহণ করেছিলেন। রাজকীয় শৌর্য থাকা সত্ত্বেও অজিতনাথ পবিত্র জীবন যাপন করতেন। যথাসময়ে তিনি অরিন্দম সূরির অধীনে সন্ন্যাস গ্রহণ করেন। ==কিংবদন্তি== যজুর্বেদ গ্রন্থে ‘অজিতনাথ’ নামটির উল্লেখ পাওয়া যায়। তবে সেখানে এই নামটির অর্থ স্পষ্ট নয়। জৈন বিশ্বাস অনুসারে, অজিতনাথের কনিষ্ঠ ভ্রাতা ছিলেন সগর। সগর দ্বিতীয় চক্রবর্তী হয়েছিলেন। হিন্দু জৈন উভয় শাস্ত্রেই সগরের উল্লেখ রয়েছে। হিন্দু ধর্মগ্রন্থ থেকে জানা যায় যে, সগরের একাধিক পুত্র ছিলেন। তাদের অন্যতম ভগীরথ গঙ্গাকে স্বর্গ থেকে মর্ত্যে নিয়ে আসেন। জৈন ধর্মগ্রন্থ থেকে জানা যায় যে, সগর শেষ জীবনে অজিতনাথের অধীনে সন্ন্যাস গ্রহণ করেন এবং সংসার পরিত্যাগ করেন। অজিতনাথের সঙ্গে তার হস্তী প্রতীক, সপ্তপর্ণ বৃক্ষ, মহাযক্ষ যক্ষ এবং যোগিনী অজিতাবালা যক্ষী যুক্ত। ==বিখ্যাত মন্দির== *তরঙ্গ জৈন মন্দির, ৯০০ বছর পুরনো। *অজিতনাথ দিগম্বর জৈন অতিশয়ক্ষেত্র বন্ধজি, প্রায় ১,৫০০ বছর পুরনো। *বাসই জৈন মন্দির, ভদ্রেসর, গুজরাত। ==ছবি== WLA haa Tirthankara possibly Ajitanatha Southern Rajasthan ca 12th C.jpg|তীর্থঙ্কর (সম্ভবত অজিতনাথ), দক্ষিণ রাজস্থান, ভারত, খ্রিস্টীয় ১২শ শতাব্দী, শ্বেতপাথর Ajitnath Tonk, টঙ্ক, শিখরজি Footprint at Ajitnath Tonk, টঙ্কে পদচিহ্ন, শিখরজি Tarangaji Jain জৈন মন্দির, গুজরাত (১১২১ খ্রিষ্টাব্দ), কুমারপাল এই মন্দিরটি নির্মাণ করান। জৈন মন্দির ==আরও দেখুন== অরিহন্ত (জৈনধর্ম) ইক্ষ্বাকু রাজবংশ অজিতপুরাণ ==পাদটীকা== ==তথ্যসূত্র== রাজবংশ
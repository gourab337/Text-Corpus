'''ঢেকীয়াখোয়া বর নামঘর''', অসমের যোরহাট নগরী থেকে প্রায় ১২ কিলোমিটার পূর্বে অবস্থিত। এটি ৩৭ নং রাষ্ট্রীয় সড়ক থেকে প্রায় ৩.৫ কিঃমিঃ দূরে ঢেকীয়াখোয়া গাঁয়ে অবস্থিত। ভাদ্র মাসের অখণ্ড নাম-কীর্ত্তনের জন্য নামঘরে অগণিত ভক্তের ভিড় হতে দেখা যায়। জনশ্রুতি অনুসারে, ১৫২৮ সালে মহাপুরুষ মাধবদেব এই নামঘর প্রতিষ্ঠা করেছিলেন। মহাপুরুষ মাধবদেব এই স্থানে একগাছি বাতি জ্বালিয়েছিলেন, যেগুলি সুদীর্ঘ চারশ বছর ধরে ধর্মপ্রাণ রাইজেরা জ্বালিয়ে রাখেন। এই বাতির গোছা ''এশিয়া বুক অফ রেকর্ডস'' এবং ''ইণ্ডিয়া বুক অফ রেকর্ডস"-এ দীর্ঘতম সময়ের জন্য প্রজ্বলিত বাতি" বলে স্বীকৃতি প্রদান করেছে। নামঘরটির মোট জায়গা ১৩ বিঘা। ভাদ্র মাসে ঢেকীয়াখোয়া বর নামঘর মর্ত্যের বৈকুণ্ঠপুরীতে পরিণত হয় বলে লোকবিশ্বাস আছে। ভক্তগণ নিজেদের মত নামঘরে দান করেন এবং পরিচালনা সমিতি একে সামাজিক এবং সাংস্কৃতিক উন্নতির জন্য ব্যবহার করে। এটি বৈষ্ণবধর্ম এবং আসামের মানুষের মাঝে একতা বজায় রাখতে সহায়তা করে আসছে। ==ইতিহাস== প্রবাদ অনুসারে বৈষ্ণবধর্ম প্রচার করার সময়ে, অবৈষ্ণবদের প্ররোচনায় পড়ে রাজা মহাপুরুষ শংকরদেব এবং মাধবদেবকে বন্দী করার জন্য খোঁজ করলে, শংকর গুরুকে শিষ্যগণ আত্মগোপন করায়। রাজা মাধবদেবকে জোঁয়ায়েকের সাথে বন্দী করে, পরে বিচারে জোঁয়ায়েককে মৃত্যুদণ্ড দেন এবং মাধবদেবকে মুক্তি দেন। বন্দীশালা থেকে পালিয়ে এস এখনকার ঢেকীয়াখোয়া বরনামঘর থাকা স্থানে, একটি ভগা পজাঁত থাকা এক বুঢ়া-বুঢ়ীর ঘরে দুখে-ভাগে মাধবদেব আশ্রয় নেন। রাতের ভাত রান্নার পর ঢেঁকি শাকের ব্যঞ্জন বানিয়ে বুঢ়ী নিজে না খেয়ে মাধবদেবকে খাইয়েছিল। আহার গ্রহণ করার পর, বুঢ়ার সহযোগিতায় গাঁয়ের কয়েকজন লোক মিলিত হয়ে সেই স্থানে একটা নামঘর স্থাপনের কথা বলেন এবং গুরুজন নিজের পরিচয় দেন। রাইজেরা গুরুজনার কাছে মূর দোঁবাই সম্মতি প্রকাশ করে। যে স্থানে গুরুজন ভোজন করেছিলেন, সেই স্থানে বড়গাছের তলায় খুটি মেরে বাতি প্রজ্বলন করে নামঘর ভাগ স্থাপন করেন। তখন থেকেই এই নামঘরটির সাথে অঞ্চলটির নাম ঢেকীয়াখোয়া হয়। মহাপুরুষ মাধবদেব সেই স্থান ত্যাগ করার পরে বুঢ়া-বুঢ়ীর মৃত্যু হয় এবং রাইজেরা সেই স্থানে খড়-বাঁশের নামঘর তৈরি করে বুঢ়া নামঘর নাম দেয় এবং প্রত্যেক বছরের ভাদ্র মাসে গুরুজনার স্মৃতিতে পালনাম গায়। একসময় কাঠ-বাঁশে নির্মিত এই নামঘরই আটকধুনীয়া ঢেকীয়াখোয়া নামঘর হিসেবে প্রখ্যাত হয়। ==কিংবদন্তি== ঢেকীয়াখোয়া বর নামঘরের সাথে কয়েকটি কাহিনী জড়িত আছে। বলা হয় যে, নামঘরের মূল খুঁটিটি শাল গাছে নির্মিত। একদিন রাতে এর একজন ভকত স্বপ্নে দেখল যে, বর নামঘরের কাছ দিয়ে বয়ে যাওয়া নদীটি (ঢেকীয়াখোয়া জান নামে পরিচিত) সুঁতির বিপরীতে বয়ে গেছে এবং বর নামঘর নির্মাণ করবার জন্য সাথে এক শাল গাছ উঠিয়ে নিয়ে আসছে। পরদিন যখন লোকেরা স্বপ্নটি বাস্তবিত হতে যেন দেখল, তখন তাঁরা বর নামঘরের মূল খুঁটিগুলি শাল গাছের নির্মাণ করে। ==নামঘরের কার্যসূচী== প্রতি বছরের ভাদ্র মাসে এতে চার প্রসংগীয় পালনাম অনুষ্ঠিত হয়৷ অগণিত ভক্তের সমাবেশ হয়৷ এই নামঘর পরিচালনার জন্য একটি পরিচালনা সমিতি আছে৷ ১৯৫৯ সালে স্থাপিত সমিতিটি নামঘরটির উন্নয়নের জন্য কার্যসূচী গ্রহণ করেছে। == অবস্থান এবং পরিবহন== ঢেকীয়াখোয়া বর নামঘরের এক ভাষ্কর্য ঢেকীয়াখোয়া বর নামঘরের অবস্থান হল ;বিমানসেবা ঢেকীয়াখোয়া বর নামঘরের নিকটবর্তী বিমানবন্দর হল: ররৈয়া বিমানবন্দর। দূরত্ব প্রায় ১০ কিঃমিঃ। ;রেলসেবা ঢেকীয়াখোয়া বর নামঘরের নিকটবর্তী রেল স্টেশন হল যোরহাট রেল স্টেশন। অন্য নিকটবর্তী স্টেশনটি হল মরিয়নি জংশন; এর দূরত্ব প্রায় ৩০ কিঃমিঃ। ;পথসেবা আসামের প্রায় সকল স্থানের সঙ্গে যোরহাট জেলায় যাতায়াত করার সু-ব্যবস্থা আছে। ৩৭ নং জাতীয় সড়ক দিয়ে যোরহাট নগর থেকে শিবসাগর যাওয়ার পথে লাহদৈগড় আরক্ষী চৌকি পার হয়ে ঢেকীয়াখোয়া বর নামঘরে যাওয়ার প্রবেশ দ্বার পাওয়া যায়। তার থেকে প্রায় ৩.৫ কিঃমিঃ দূরত্বে ''ঢেকীয়াখোয়া গাঁও''তে নামঘরটি অবস্থিত। ==অভিলেখ== ঢেকীয়াখোয়া বর নামঘর প্রতিষ্ঠা করার সময় মহাপুরুষ মাধবদেব এই স্থানে একগাছি বাতি জ্বালিয়েছিলেন। এই বাতি গাছি সুদীর্ঘ চারশ বছর ধরে ধর্মপ্রাণ রাইজেরা এখনো জ্বালিয়ে রেখেছে। যেখানে ৪৮৫ বছর ধরে ঢেকীয়াখোয়া বর নামঘরে এই বাতি গাছি জ্বলছে। এই বাতি গাছি ''এশিয়া বুক অফ রেকর্ডস'' এবং ''ইণ্ডিয়া বুক অফ রেকর্ডস" "দীর্ঘতম সময়ের জন্য প্রজ্বলিত বাতি" বলে স্বীকৃতি প্রদান করেছে। ==আরও দেখুন== *নামঘর *শ্রী শ্রী আঠখেলীয়া নামঘর ==প্রসঙ্গ পুঁথি== বিশ্ব ঐতিহ্য, শান্তনু কৌশিক বরুয়া ==তথ্যসূত্র== ==বহিঃসংযোগ== ঢেঁকীয়াখোয়া বরনামঘর ঢেকীয়াখোয়া বর নামঘর সম্পর্কে বিশদ বর্ণনা ধর্মীয় স্থান জেলার পর্যটনস্থল মন্দির
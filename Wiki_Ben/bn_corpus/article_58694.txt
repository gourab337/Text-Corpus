'''আর্থার ক্রিস্টোফার অর্মে প্লামার''' সিসি (জন্ম: ১৩ ডিসেম্বর ১৯২৯) হলেন একজন কানাডীয় অভিনেতা। ছয় দশকের অধিক সময়ের কর্মজীবনে তিনি শতাধিক চলচ্চিত্রে অভিনয় করেছেন। ১৯৫৮ সালে ''স্টেজ স্ট্রাক'' দিয়ে তার চলচ্চিত্র জীবন শুরু হয়। তিনি ''দ্য সাউন্ড অব মিউজিক'' (১৯৬৫) ছবিতে ক্যাপ্টেন গেয়র্গ ফন ট্রাপ চরিত্রে অভিনয়ের জন্য সর্বাধিক পরিচিতি অর্জন করেন। পরবর্তীকালে তিনি অসংখ্য ঐতিহাসিক চরিত্রে অভিনয় করেছেন, তন্মধ্যে রয়েছে ''ওয়াটারলু'' (১৯৭০) ছবিতে ওয়েলিংটনের প্রথম ডিউক আর্থার ওয়েলেসলি, ''দ্য ম্যান হু উড বি কিং'' (১৯৭৫) ছবিতে রুডইয়ার্ড কিপলিং, ''দি ইনসাইডার'' (১৯৯৯) ছবিতে মাইক ওয়ালেস, ''দ্য লাস্ট স্টেশন'' (২০০৯) ছবিতে লিও তলস্তয়, ''দি এক্সেপশন'' (২০১৬) ছবিতে দ্বিতীয় কাইসার ভিলহেল্ম, এবং ''অল দ্য মানি ইন দ্য ওয়ার্ল্ড'' (২০১৭) ছবিতে জে. পল গেটি। প্লামার তার অভিনয় জীবনে একাধিক পুরস্কার অর্জন করেছেন, তন্মধ্যে রয়েছে একটি একাডেমি পুরস্কার, দুটি এমি পুরস্কার, একটি গোল্ডেন গ্লোব পুরস্কার, একটি জিনি পুরস্কার, একটি টনি পুরস্কার, একটি বাফটা পুরস্কার এবং একটি স্ক্রিন অ্যাক্টরস গিল্ড পুরস্কার। তিনি অভিনয়ের ত্রি-মুকুট (একাডেমি, এমি টনি পুরস্কার) বিজয়ী অভিনয়শিল্পীদের একজন। তিনি ৮২ বছর বয়সে ''বিগিনার্স'' (২০১০) চলচ্চিত্রের জন্য শ্রেষ্ঠ পার্শ্ব অভিনেতা বিভাগে একাডেমি পুরস্কার অর্জন করেন এবং ৮৮ বছর বয়সে ''অল দ্য মানি ইন দ্য ওয়ার্ল্ড'' চলচ্চিত্রের জন্য শ্রেষ্ঠ পার্শ্ব অভিনেতা বিভাগে একাডেমি পুরস্কারের মনোনয়ন লাভ করেন। ফলে তিনিই শ্রেষ্ঠ পার্শ্ব অভিনেতা বিভাগে বয়োজ্যেষ্ঠ একাডেমি পুরস্কার বিজেতা মনোনীত ব্যক্তি। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর কানাডীয় অভিনেতা বিষয়শ্রেণী:২১শ শতাব্দীর কানাডীয় অভিনেতা বংশোদ্ভূত কানাডীয় ব্যক্তি বংশোদ্ভূত কানাডীয় ব্যক্তি বংশোদ্ভূত কানাডীয় ব্যক্তি কণ্ঠ অভিনেতা চলচ্চিত্র অভিনেতা টেলিভিশন অভিনেতা মঞ্চ অভিনেতা শেকসপিয়ারীয় অভিনেতা স্মৃতিকথাকার অভিনেতা যুক্তরাষ্ট্রে কানাডীয় প্রবাসী স্পিরিট পুরস্কার বিজয়ী পার্শ্ব অভিনেতা বিভাগে একাডেমি পুরস্কার বিজয়ী গ্লোব পুরস্কার (সেরা পার্শ্ব অভিনেতা চলচ্চিত্র) বিজয়ী ডেস্ক পুরস্কার বিজয়ী বিষয়শ্রেণী:টনি পুরস্কার বিজয়ী এমি পুরস্কার বিজয়ী পার্শ্ব অভিনেতা বিভাগে বাফটা পুরস্কার বিজয়ী অ্যাক্টরস গিল্ড পুরস্কার (সেরা পার্শ্ব অভিনেতা চলচ্চিত্র) বিজয়ী
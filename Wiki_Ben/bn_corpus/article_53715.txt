'''উইকি লাভস আর্থ''' একটি বার্ষিক আন্তর্জাতিক ছবি তোলার প্রতিযোগিতা যা প্রতি বছর মে মাসে বিশ্বব্যাপী অনুষ্ঠিত হয়। এটি উইকিমিডিয়া অধ্যায়, উইকিপিডিয়া সম্প্রদায়ের সদস্য স্থানীয় স্বেচ্ছাসেবকদের দ্বারা বিশ্বব্যাপী আয়োজন করা হয়। অংশগ্রহণকারীরা নিজ-নিজ অঞ্চলের সংরক্ষিত এলাকার ছবি তুলে, এবং পরে তা উইকিমিডিয়া কমন্সে আপলোড করে। প্রতিযোগিতার অন্যতম লক্ষ্য বিভিন্ন দেশের সংরক্ষিত অঞ্চলসমূহের ছবির একটি স্থায়ী সংগ্রহশালা তৈরি করা, উইকিপিডিয়ায় ছবিগুলো ব্যবহার করা সংশ্লিষ্ঠ অঞ্চলসমূহকে বিশ্বদরবারে উপস্থাপন করা। ইউক্রেনে ২০১৩ সালে প্রথম পরীক্ষামূলক প্রকল্প হিসেবে শুরু হয় উইকি লাভস আর্থ প্রতিযোগিতা। এর নেতৃত্ব দেন ইয়েভেন বুকেট। পরের বছর থেকেই প্রতিযোগিতা আন্তর্জাতিক ভাবে অনুষ্ঠিত হচ্ছে এবং বিশ্বের বিভিন্ন দেশ এতে অংশ নিচ্ছে। ২০১৪ সালে ইউরোপের বাইরে প্রতিযোগিতা শুরু হয় এবং ১৬টি দেশ প্রতিযোগিতায় অংশ নেয়। ২০১৫ সালে ২৬টি দেশের ৮,৪০০ জন প্রতিযোগী প্রতিযোগিতায় অংশ নেয় এবং ১,০০,০০০ ছবি জমা পড়ে। বছর উইকি লাভস আর্থ পর্ব পাকিস্তানের একটি ছবি বিজয়ী হয়। ২০১৬ সালের উইকি লাভস আর্থ পর্বে ২৬টি দেশের ৭,০০০ প্রতিযোগী অংশ নেয় এবং ৭৫,০০০ ছবি জমা পড়ে। উইকি লাভস আর্থ উইকি লাভস মনুমেন্টস প্রতিযোগিতার একটি সহযোগী প্রকল্প। নেদারল্যান্ডে ২০১০ সালে শুরু হয় উইকি লাভস মনুমেন্টস প্রতিযোগিতা। এটি প্রতি বছর সেপ্টেম্বর মাসে অনুষ্ঠিত হয়। ২০১০ সালে পর উইকি লাভস মনুমেন্টস ইউরোপের অন্যান্য দেশে ছড়িয়ে পড়ে এবং গিনেজ রেকর্ডের বই অনুযায়ী, এই প্রতিযোগিতার ২০১১ সালের সংস্করণটি সবচেয়ে বড় আলোকচিত্র প্রতিযোগিতার বিশ্ব রেকর্ড ভাঙে। ২০১২ সালে, প্রতিযোগিতায় ৩৫টি দেশ অংশগ্রহণ করে যা ইউরোপের বাইরেও ছড়িয়ে পড়ে। উইকি লাভস মনুমেন্টস ২০১২'র সময়, ১৫,০০০ জন অংশগ্রহণকারী কর্তৃক ৩,৫০,০০০ টির অধিক ঐতিহাসিক স্থাপনার আলোকচিত্র আপলোড করা হয়। ২০১৩ সালে, উইকি লাভস মনুমেন্টস প্রতিযোগিতা এন্টার্কটিকাসহ ছয়টি মহাদেশে অনুষ্ঠিত হয় এবং বিশ্বজুড়ে পঞ্চাশটিরও বেশি দেশ এতে অংশগ্রহণ করে। == বিজয়ী == উইকি লাভস আর্থের আন্তর্জাতিক প্রথম পুরস্কার বিজয়ীদের একটি তালিকা নিচে দেওয়া হয়েছে: ছবি বছল আলোকচিত্রী দেশ বর্ণনা 150px ২০১৩ ইউক্রেন Dawn in the Ai-Petri Yaila nature reserve (zakaznik). 150px ২০১৪ ইউক্রেন View of Carpathian National Park from Hoverla. Carpathian National Park, Ivano-Frankivsk Oblast. 150px ২০১৫ পাকিস্তান Shangrila resorts, Skardu. This lake is also known as Lower Kachura lake. Central Karakoram National Park, 150px ২০১৬ সাইবেরিয়া Stopića cave is limestone cave near Sirogojno, on the slopes of Mount Zlatibor in the Dinaric Alps. 150px ২০১৭ রাশিয়া Ogoy Island in winter, Lake Baikal, Pribaikalsky National Park, == তথ্যসূত্র == == বহিঃসংযোগ == সম্প্রদায় লাভস আর্থ এবং ওপেন সোর্স অ্যান্ড্রয়েড সফটওয়্যার
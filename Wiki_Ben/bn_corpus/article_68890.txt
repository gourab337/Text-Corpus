'''রাজকালী বাড়ি মন্দির''' বাংলাদেশের কুমিল্লা জেলার চান্দিনায় অবস্থিত একটি হিন্দু উপসনালয়। পাশাপাশি দু’টি শিব লিঙ্গ নিয়ে গঠিত মন্দির। তিন বছর আগে স্থাপিত সনাতন ধর্মাবলম্বীদের স্থাপত্য শিল্পকর্মের নিদর্শন হিসেবে এটি পরিচিত। ২০১০ সালে ভক্তবৃন্দের সহায়তায় সংস্কারের পর প্রত্নতাত্ত্বিক স্থাপনা হিসেবে এটিকে সংরক্ষণের উদ্যোগ নেয়া হয়। মন্দিরটি ঢাকা- চট্টগ্রাম মহাসড়কের পাশে অবস্থিত হওয়ায় পর্যটকদের জন্যে এটি খুব সহজে ভ্রমণস্থল হিসেবে পরিচিতি পায়। ==অবস্থান বিবরণ == রাজকালী বাড়ি মন্দির চান্দিনা উপজেলা শহরের প্রধান ফটক থেকে ১শ’ গজের মধ্যে পুরাতন গ্রান্ড ট্রাংক রোডের পাশে অবস্থিত। মন্দিরের বাম ডান পাশে রয়েছে প্রায় ৪৫ ফুট উচ্চতার দুইটি শিব মন্দির। মন্দিরের অভ্যন্তরে শ্বেত পাথরের ২টি শিব লিঙ্গ বাইরের দিকে পেছনে রয়েছে প্রায় পৌনে একর পরিমারে বিশাল দীঘি। ==ইতিহাস== ১৬৭০ খ্রিষ্টাব্দে তৎকালীন মির্জা হুসাইন আলীর পৃষ্ঠপোষকতায় সনাতন ধর্মের লোকজনের ধর্মীয় উপসনা করার জন্য মন্দিরটি নির্মাণ করে। মন্দির টিকে টিকিয়ে রাখার জন্য সনাতন ধর্মের লোকজন কাজ করেন। মন্দিরের উপরে পরগাছা বট বৃক্ষের শিকড় গজিয়ে ভিতরে প্রবেশ করেছিল। ২০১০ সালে ভক্তবৃন্দের সহযোগিতায় কিছুটা সংস্কারের পর মন্দির দুইটি সুরক্ষা করা হয়েছে। ==আকার== শিব মন্দির দুটির উচ্চতা হলো মাটি হতে ৪৫ ফুট। মন্দির দুইটি বৌদ্ধ মন্দিরের আদলে নির্মিত এমন তথ্য থাকলেও সনাতন ধর্মীয় নেতাদের অনেকেই বলছেন ওই মন্দির দুইটি ভারতের দক্ষিণেশ্বর কালী মন্দিরের আদলে নির্মিত হয়েছে। প্রত্নতত্ত্ব বিভাগ কুমিল্লার মতে তৎকালীন রাজ্যের বরকামতার শেষ জমিদার ভূকৈলাশরাজ বরকামতার উপর দিয়ে বয়ে যাওয়া ক্ষীর নদীর পাড়ে বরকামতা বাজার (বর্তমানে চান্দিনা বাজার) নামে বাজার প্রতিষ্ঠা করেন। চান্দিনার বিশাল জলাশয়ের পাড়ে বেশকিছু পুরাকীর্তির ধ্বংসাবশেষ ওই আমলে পাওয়া যায়। এর সাথে কিছুসংখ্যক বৌদ্ধ মূর্তিও উদ্ধার হয়। ৭৪ শতাংশ ভূমি ঝুড়ে রয়েছে মন্দিরের অবস্থান। ==তথ্যসূত্র == ==বহিঃসংযোগ== জেলার দর্শনীয় স্থান প্রত্নতাত্ত্বিক স্থান জেলার মন্দির
'''মাটির প্রজার দেশে''' ইমতিয়াজ আহমেদ বিজন পরিচালিত একটি নাটকীয় পারিবারিক চলচ্চিত্র। চলচ্চিত্রটি ২৩ মার্চ ২০১৮ সালে বাংলাদেশে মুক্তি পায়। চলচ্চিত্রটি যুক্তরাষ্ট্রের সিয়াটল আন্তর্জাতিক চলচ্চিত্র উৎসব, শিকাগোর দক্ষিণ এশীয় চলচ্চিত্র উৎসব, ইতালির কারাওয়ান চলচ্চিত্র উৎসব ইন্দোনেশিয়ার রয়্যাল বালি চলচ্চিত্র উৎসবসহ বেশকিছু আন্তর্জাতিক চলচ্চিত্র উৎসব অংশ নেয়। এর মধ্যে দক্ষিণ এশীয় চলচ্চিত্র উৎসবে দর্শক পছন্দে সেরা পূর্ণদৈর্ঘ্য ছবির পুরস্কার লাভ করে চলচ্চিত্রটি। ==কাহিনী== ১০ বছর বয়সী কিশোর জামাল মায়ের সাথে কোনো এক প্রত্যন্ত গ্রামে বসবাস করে। একদিন তার বাল্যবন্ধু খেলার সাথী লক্ষ্মীর হঠাৎ বিয়ে হয়ে যায়, যাকে বাল্যবিবাহে বাধ্য করা হয়। জামালও চলে যায় অন্য গ্রামে। পড়াশোনাতেও ছেদ পড়ে। নতুন জায়গায় তার মা ফাতেমা একটি বাড়িতে ঝিয়ের কাজ করেন। জামালের দায়িত্ব সেই গৃহস্থ ঘরের ছোট মেয়ের ফুটফরমাশ খাটা। কিন্তু জামাল আবার পড়ালেখা করতে চায়। নিজের ভবিষ্যৎ পরিচয় গড়তে চায়, কিন্তু হঠাৎ অতীত এসে এলোমেলো করে দেয় তার মায়ের জীবন। এই কঠিন বাস্তবতা মায়ের অতীত ইতিহাসের কারণে জামাল নিজেকে হারিয়ে ফেলে এবং সমাজবিচ্ছিন্ন হয়ে পড়ে। যার ফলে নতুন করে বন্ধু বানানো স্কুলে যাওয়া আর হয়ে ওঠে না। ফাতেমা তার অতীতকে ভুলে জামালের মাঝে তার নতুন জগত গড়ে তুলতে চায়। কিন্তু সমাজের মানুষরূপী বীভৎস কীটদের কারনে সেটিও বাঁধা পায়। ==অভিনয়ে== মাহমুদুর অনিন্দ্য জামাল শিউলি আখতার জারিন লক্ষী চিন্ময়ী গুপ্ত ফাতিমা মনির আহমেদ রাজ্জাক হুজুর রোকেয়া প্রাচী মাজেদা বেগম জয়ন্ত চট্টোপাধ্যায় জব্বর তালুকদার ইকবাল হোসেন আবদুল করিম রমিজ রাজু মাসুদ উদ্দিন কচি খন্দকার মিয়া কাশেম মাহফুজা বেগম রুমা কাশেমের স্ত্রী আব্দুল্লাহ রানা মাওলানা মাজহার উদ্দিন তানিম তানভীর নাসির তালুকদার প্রশান্ত ত্রিপুরা প্রধানশিক্ষক নিমাই চন্দ্র ==সঙ্গীত== কলকাতার অর্ক মুখার্জির সংগীতায়োজনে ছবির একমাত্র গানটি গেয়েছেন সাত্যকি ব্যানার্জি। ==তথ্যসূত্র== ==বহিঃসংযোগ== চলচ্চিত্র
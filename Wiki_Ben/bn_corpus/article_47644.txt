'''সমলৈঙ্গিক বিবাহ '''বা '''সমকামি বিবাহ''' হচ্ছে একই লিঙ্গের দুইজন মানুষের মাঝে বিবাহ। এই বিবাহ সেক্যুলার সিভিল অনুষ্ঠানের মাধ্যমে হতে পারে কিংবা ধর্মীয়ভাবেও হতে পারে। বিংশ শতাব্দীর শেষ থেকে আইনগতভাবে স্বীকৃতি না পেলেও সমকামি দম্পতিদের মাঝে বিবাহ করার হার বাড়তে শুরু করে। ২০০১ সালে নেদারল্যান্ডস আধুনিক যুগে সবার প্রথমে সমকামি বিবাহকে আইনত স্বীকৃতি প্রদান করে। নিম্নোক্ত দেশগুলো (সমগ্র দেশব্যাপী অথবা নির্দিষ্ট কিছু অংশে) সমকামি বিবাহকে বৈধতা প্রদান করেছে আর্জেন্টিনা, বেলজিয়াম, ব্রাজিল, কানাডা, কলোম্বিয়া, ডেনমার্ক, ফিনল্যান্ড, ফ্রান্স, আইসল্যান্ড, আয়ারল্যান্ড, লুক্সেমবার্গ, মেক্সিকো, নেদারল্যান্ডস, নিউজিল্যান্ড, নরওয়ে, পর্তুগাল, দক্ষিণ আফ্রিকা, স্পেন,সুইডেন, মার্কিন যুক্তরাজ্য, মার্কিন যুক্তরাষ্ট্র, এবং উরুগুয়ে। ২০১৭ এর মে'তে জারিকৃত সাংবিধানিক এক রুল অনুসারে, তাইওয়ানে খুব শীঘ্রই সমকামি বিবাহ বৈধতা পেতে যাচ্ছে। এছাড়াও জার্মানি মাল্টাতেও ২০১৭ এর শেষ নাগাদ এই আইন স্বীকৃতি পাওয়ার পথে। জরিপ অনুসারে আমেরিকা অস্ট্রেলিয়া এবং ইউরোপে আইনগতভাবে সমকামিদের মধ্যে বিবাহ স্বীকৃতির প্রতি জনমত বাড়ছে। ২০১৭ সালে, আফ্রিকার দেশগুলোর মধ্যে একমাত্র দক্ষিণ আফ্রিকা সমলৈঙ্গিক বিবাহকে স্বীকৃতি প্রদান করে। সিভিল কোড মেনে চললে এশিয়ার দেশগুলোর মধ্যে তাইওয়ান সর্বপ্রথম সমলৈঙ্গিক বিবাহকে বৈধতা প্রদান করতে যাচ্ছে। ইসরায়েল এবং আর্মেনিয়া অন্যদেশে সম্পন্ন হওয়া এই ধরনের বিবাহকে ক্ষেত্রে বিশেষে স্বীকৃতি দেয়। সরাসরি জনতার ভোটে কিংবা সমঅধিকারের ভিত্তিতে বিবাহ আইনে কিছু পরিবর্তন এনে সমলৈঙ্গিক বিবাহকে বিভিন্ন দেশে স্বীকৃতি প্রদান করা হয়েছে। এই স্বীকৃতি প্রদান রাজনৈতিক সামাজিক বিভিন্ন ইস্যু দ্বারা প্রভাবিত। এছাড়াও ধর্মীয় ইস্যুজনিত কারনেও এখনো সমলৈঙ্গিক বিবাহকে কিংবা সমলৈঙ্গিক দম্পতির একসাথে থাকাকে স্বীকৃতি প্রদান করা নিয়ে বিতর্ক চলমান। === জনমত জরিপ === একবিংশ শতাব্দীর শুরু থেকে শুরু করে বিভিন্ন সময়ে একাধিক গবেষণার কাজে বিভিন্ন জরিপের আয়োজন করা হয়েছে। দেখা গিয়েছে, দিন দিন সমলৈঙ্গিক বিবাহের প্রতি মানুষের সমর্থন বাড়ছে। সবধরণের বয়স, লিঙ্গ, ধর্ম, জাতি এবং রাজনৈতিক ধরণার উর্ধ্বে উঠে বিশেষ করে বিশ্বের উন্নত দেশগুলোতে সমলৈঙ্গিক বিবাহের প্রতি সমর্থন লক্ষ করার মতো। == ইতিহাস == === প্রাচীন === রোমান সাম্রাজ্যের ইতিহাসে প্রথম সমলৈঙ্গিক বিবাহের ইতিহাস দেখতে পাওয়া যায়। ঐতিহাসিক জন বসওয়েল সর্বপ্রথম ব্যাপারে আলোকপাত করেন। যদিও সেসময় মূলতঃ সমলৈঙ্গিক বিবাহ নিয়ে ব্যাপারে রসাত্মক রচনা রচিত হয়েছিল। প্রথম বিবাহিত রোমান সম্রাট হিসেবে নিরোর নাম পাওয়া যায়। জানা যায়, তিনি দুইজন পুরুষের সাথেও বিবাহ বন্ধনে আবদ্ধ হয়েছিলেন। পিথাগোরাস নামে প্রথম একজন দাসের সাথে নিরো ববাহ বন্ধনে আবদ্ধ হন। সেক্ষেত্রে নিরো বৌয়ের ভূমিকা নিলেও পরবর্তীতে বর হিসেবে স্প্রাউসের সাথে বিবাহ বন্ধনে আবদ্ধ হন বলে জানা যায়। স্প্রাউস একজন অল্পবয়েসী যুবক ছিলেন নিরো যে উপপত্নীকে হত্যা করেছিলেন তা ধামাচাপা দিতেই এই বিয়ের অনুষ্ঠান বেশ আড়ম্বরের সাথে পালন করেন। স্প্রাউসকে জোড়পূর্বক সেই নারী উপপত্নীর স্থান নিতে হয় এবং নিরোর সাথে বিবাহিত সম্পর্ক আছে এরকম আচরণ করতে হয়। গ্রীস রোমে এই বিয়ের অনুষ্ঠান উদযাপন করা হয়।. === রেনেসাঁ === ষোলশ শতাব্দীর শেষের দিকে ফ্রান্সের দার্শনিক মাইকেল দে মন্টেইন দুইটি সমকামি বিবাহের ব্যাপারে লিখেছিলেন। পূর্ব ফ্রান্সে দুই নারীর মাঝে এই বিবাহ সংঘটিত হয়। অপরটি দুই পুরুষের মাঝে রোম শহরে। এই বিবাহ উপলক্ষ্যে পোর্ট ল্যাটিনাতে একটি অনুষ্ঠানের আয়োজন করা হয়। যদিও পরে পুলিশের দ্বারা অনুষ্ঠানটি বাধাপ্রাপ্ত হয়। পুলিশ এগারো জন মানুষ বিয়ে পরবর্তী এই অনুষ্ঠান থেকে গ্রেফতার করে। == বিশ্বজুড়ে সমলৈঙ্গিক বিবাহ == গোলাকার চিহ্নিত এলাকা দেখাচ্ছে হয় স্থানীয় বিচারক কর্তৃক সমলৈঙ্গিক বিবাহকে স্বীকৃতি দেয়া হয়েছে অথবা স্বীকৃতি দেয়া হয়নি।অন্যসমস্ত অঞ্চলে ঘটনার ভিত্তিতে ভিন্ন ভিন্ন রায় প্রদান করা হয়েছে 1এই চিহ্নিত এলাকায় নির্দেশ করে,বর্তমানে এসকল এলাকার বিচারব্যবস্থায় অন্যান্য ধরনের অংশীদারিত্ব থাকতে পারে. সমলৈঙ্গিক বিবাহকে স্বীকৃতি প্রদান করা দেশের মাঝে রয়েছে আর্জেন্টিনা, বেলজিয়াম, ব্রাজিল, কানাডা, কলোম্বিয়া, ডেনমার্ক, ফিনল্যান্ড, ফ্রান্স, আইসল্যান্ড, আয়ারল্যান্ড, লুক্সেমবার্গ, মেক্সিকো, নেদারল্যান্ডস, নিউজিল্যান্ড, নরওয়ে, পর্তুগাল, দক্ষিণ আফ্রিকা, স্পেন,সুইডেন, মার্কিন যুক্তরাজ্য, মার্কিন যুক্তরাষ্ট্র, এবং উরুগুয়ে। তবে একাধিক রাষ্ট্রে সমলৈঙ্গিক বিবাহ অনেকটাই জটিল ব্যাপার। অনেক রাষ্ট্রেই সমলৈঙ্গিক বিবাহ দন্ডনীয় অপরাধ। তবে আইনের উপর ভিত্তি করে সর্বোচ্চ দন্ড মৃত্যুদন্ড পর্যন্ত হতে পারে। টেমপ্লেট == তথ্যসূত্র ==
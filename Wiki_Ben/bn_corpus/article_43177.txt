'''অপরাধ কাহিনির''' সবচেয়ে জনপ্রিয় নায়ক, শার্লক হোমস, বামে তার সঙ্গী ড. ওয়াটসন। '''অপরাধ কাহিনি''' একটি সাহিত্যবর্গ যেটাতে অপরাধ, তদন্ত, অপরাধী তার মোটিভ প্রভৃতি উঠে আসে। মূলধারার সাহিত্য থেকে এটি আলাদা তবে ঐতিহাসিক কাহিনি বা কল্পবিজ্ঞানের থেকে এর পার্থক্য সবসময় স্পষ্ট নয়। অপরাধ কাহিনির বহু উপবর্গ আছে, যেমন গোয়েন্দা কাহিনি (হুডানইট অন্যান্য), আদালত-নাটক, হার্ড-বয়েলড এবং আইনী থ্রিলার। সাসপেন্স রহস্য অপরাধ কাহিনির মূল উপাদান। ==অপরাধ কাহিনির শ্রেণীবিভাগ== অপরাধ কাহিনিকে নিম্নোক্ত শাখাগুলোতে ভাগ করা যায়: ===গোয়েন্দা কাহিনি=== '''কোজি মিস্ট্রি''': গোয়েন্দা কাহিনির এই উপবর্গে পাপ, যৌনতা, খুন-জখম এসবকে হালকাভাবে দেখা হয়। প্রায়শই একজন শৌখিন গোয়েন্দা অতি-পরিচিত কাছাকাছি বসবাসকারীদের মধ্যেই দোষীকে খুঁজে বের করে। '''লকড-রুম মিস্ট্রি''': এরকম হুডানইটে হত্যাকাণ্ড (বা অপরাধ) ঘটে প্রায় অসম্ভব পরিবেশে, যেমন দরজা-জানলা বন্ধ এমন একটি ঘর বা বাড়িতে, যেখানে কোনো বাইরের ব্যক্তি ঢোকেনি বা বেরোয়নি। '''হুডানইট''' (কে করেছে?): গোয়েন্দা কাহিনির সবচেয়ে পরিচিত রূপ। জটিল কাহিনিপ্রধান এই গল্পে পাঠককে বিভিন্ন ক্লু বা সূত্র দেয়া থাকে যা থেকে আসল অপরাধীকে চিহ্নিত করা সম্ভব। বইয়ের শেষে অপরাধের রহস্য উন্মোচন করা হয়। ===অন্যান্য=== '''ঐতিহাসিক হুডানইট''': এটি ঐতিহাসিক কাহিনির একটি উপবর্গ। এর গল্প এবং অপরাধ সংঘটিত হয় কোনো ঐতিহাসিক পটভূমিতে। '''আমেরিকান হার্ড-বয়েলড''' গোষ্ঠী: বলিষ্ঠ গোয়েন্দা সবরকম বিপদাপদ মোকাবিলা করে এবং প্রয়োজনে বলপ্রয়োগ করে শক্তিশালী প্রতিপক্ষকে ঘায়েল করে। রক্তারক্তি যৌনতার নিরাবেগ বর্ণনা এই ধারার বৈশিষ্ট্য। '''পুলিশী তদন্ত''' বা '''পুলিশী পদ্ধতি''': গোয়েন্দা একজন পুলিশ সদস্য এবং এতে পুলিশের বিভিন্ন অনুসন্ধান পদ্ধতিকে তুলে ধরে রহস্যের কিনারা করা হয়। '''ফরেনসিক অপরাধ কাহিনি''': পুলিশী তদন্তের মতোই এখানে গোয়েন্দা হয় ডাক্তার। সে নিহত ব্যক্তির দেহ বা অকুস্থল হতে পাওয়া ফরেনসিক উপাত্ত ক্লু ব্যবহার করে অপরাধীকে ধরে। এধরনের উপন্যাস প্রথম লেখেন প্যাট্রিসিয়া কর্নওয়েল। '''আইনী থ্রিলার''' আদালতে মামলা প্রমাণ করতে গিয়ে আইনজীবী, তার কর্মচারী এবং মক্কেলরা বাইরে বিপদে পড়ে, কখনোবা মরণপণ লড়াই করতে হয় বিপক্ষদলের সাথে। '''গুপ্তচর উপন্যাস''': প্রধান চরিত্র গুপ্তচর যে কোনো গোয়েন্দা সংস্থার হয়ে কাজ করে। '''ক্যাপার স্টোরি''' '''ক্রিমিনাল উপন্যাস''': গল্পটি বলা হয় একজন অপরাধীর দৃষ্টিকোণ থেকে। '''মনস্তাত্বিক থ্রিলার''': এটি থ্রিলারের একটি উপবর্গ, তবে গোয়েন্দা উপন্যাসের উপাদানও এতে পাওয়া যায়। কাহিনির নায়ক মূলত মনস্তাত্বিক সংকটের রহস্য সমাধান করে। ==অপরাধ কাহিনির সহজলভ্যতা== সাধারণত উন্নতমানের ক্লাসিক বইগুলোর অনেক সংস্করণ মুদ্রিত হয়, ফলে তা সুলভ। কিন্তু অপরাধ কাহিনির মান এবং সহজলভ্যতার অনুপাত এরকম নয়। সর্বকালের সেরা অপরাধ উপন্যাসের অনেকগুলো ১৯২০ বা ৩০ দশকের। অথচ সেগুলো প্রথম সংস্করণের পর আর মুদ্রিত হয়নি, ব্যতিক্রম কেবল শার্লক হোমস এরকুল পোয়ারোর মতো কিছু চরিত্র। সাধারণত গত কয়েক বছরে লেখা কাহিনিগুলোই পাওয়া যায়। মূলধারার সাহিত্যের সাথে জনপ্রিয় সাহিত্যের এই পার্থক্য লক্ষণীয়। ==আরো দেখুন== সর্বকালের শীর্ষ ১০০ অপরাধ উপন্যাস গোয়েন্দা কাহিনি রহস্যকাহিনি ==তথ্যসূত্র== ''দ্য ক্রাউন ক্রাইম কমপ্যানিয়ন। আমেরিকান রহস্যলেখকদের নির্বাচিত সর্বকালের শীর্ষ ১০০ রহস্য উপন্যাস'', সংকলক মিকি ফ্রিডম্যান, টীকাকার অটো পেন্জলার (নিউইয়র্ক, ১৯৯৫, De Andrea, William L: ''Encyclopedia Mysteriosa. Comprehensive Guide to the Art of Detection in Print, Film, Radio, and Television'' (New York, 1994, Duncan, Paul: ''Film Noir. Films of Trust and Betrayal'' (Harpenden, 2000, ''The Hatchards Crime Companion. 100 Top Crime Novels Selected by the Crime Writers' Association'', ed. Susan Moody (London, 1990, Mann, Jessica: ''Deadlier Than the Male'' (David Charles, 1981. Macmillan,N.Y, 1981) McLeish, Kenneth and McLeish, Valerie: ''Bloomsbury Good Reading Guide to Murder. Crime Fiction and Thrillers'' (London, 1990, Ousby, Ian: ''The Crime and Mystery Book. Reader's Companion'' (London, 1997). ''Waterstone's Guide to Crime Fiction'', ed. Nick Rennison and Richard Shephard (Brentford, 1997). Willett, Ralph: ''The Naked City. Urban Crime Fiction in the USA'' (Manchester, 1996). ==বহিঃসংযোগ== বিশ্বের শ্রেষ্ঠ গোয়েন্দা, অপরাধ খুন রহস্যের বই ৪০০ সেরা অপরাধ কাহিনির সংক্ষিপ্ত রিভিউ ''ক্রাইম অ্যান্ড ক্রাইম ফিকশন'', ব্রিটিশ লাইব্রেরি গোয়েন্দাকাহিনি নিয়ে একমাত্র বাংলা ওয়েবসাইট কাহিনি
right ইতালীয় ভাষা ইতালিতে প্রচলিত প্রধান সরকারি ভাষা। কিন্তু ইতালির প্রায় অর্ধেক সংখ্যক লোক আদর্শ ইতালীয় ভাষাতে কথা বলে না। এরা বিভিন্ন আঞ্চলিক ভাষা, যেমন আকিলানো, লোম্বার্দীয়, মোলিসানো, পিয়েমন্তীয়, পুইলিয়েসীয়, সার্দিনীয়, সিসিলীয়, ভেনেতীয়, ইত্যাদিতে কথা বলে থাকে। আঞ্চলিক ভাষাগুলি অনেক ক্ষেত্রে পরস্পর বোধগম্য না-ও হতে পারে। ইতালির ত্রেন্তিনো-আলতো আদিগে অঞ্চলে জার্মান একটি প্রাদেশিক পর্যায়ের সরকারি ভাষা, অন্যদিকে আওস্তা উপত্যকা এলাকাতে ফরাসি ভাষাও একই মর্যাদাপ্রাপ্ত। এগুলির বাইরেও ইতালিতে আরও প্রায় ১৫টির মত ভাষা প্রচলিত, যেমন আলবেনীয়, ফ্রিউলীয়, গ্রিক, অক্সিতঁ, রোমানি বা জিপসি, এবং স্লোভেনীয় ভাষা। আন্তর্জাতিক কর্মকাণ্ডে ইতালীয়, ফরাসি ইংরেজি ভাষা ব্যবহার করা হয়। == বহিঃসংযোগ == ইতালির ভাষার উপর এথনোলগ রিপোর্ট == তথ্য সূত্র == বিষয়শ্রেণী:দেশ অনুযায়ী ভাষা সংস্কৃতি ভাষা ভাষা
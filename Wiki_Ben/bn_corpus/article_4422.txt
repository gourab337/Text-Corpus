'''ঢাকা রপ্তানি প্রক্রিয়াকরণ অঞ্চল''' () হল বাংলাদেশের একটি বিশেষ অর্থনৈতিক অঞ্চল। সংক্ষেপে এটি '''ঢাকা ইপিজেড''', '''ডিইপিজেড''' বা '''সাভার ইপিজেড''' নামেও পরিচিত। এটি রাজাধানী ঢাকার নিকটে সাভারের আশুলিয়া থানায় অবস্থিত। এই রপ্তানি প্রক্রিয়াকরণ অঞ্চলটি ১৯৯৩ খ্রিষ্টাব্দে স্থাপিত হয় এবং ১৯৯৭ খ্রিষ্টাব্দে এতে আরো একটি সম্প্রসারিত অঞ্চল যুক্ত করা হয়। ৩৫৬.২২ একর এলাকার ওপর প্রতিষ্ঠিত এই ইপিজেডটি বাংলাদেশের ২য় বৃহত্তম রপ্তানি প্রক্রিয়াকরণ এলাকা। == অবস্থান == এই ইপিজেডটি ঢাকা শহর থেকে ৩৫ কিলোমিটার দূরে ঢাকা জেলার অন্তর্গত সাভার উপজেলার আশুলিয়া থানার গণকবাড়ি এলাকায় অবস্থিত। এটি ঢাকার হযরত শাহজালাল (রা.) আন্তর্জাতিক বিমানবন্দর থেকে ২৫ কিলোমিটার চট্টগ্রাম সমুদ্রবন্দর থেকে ৩০৪ কিলোমিটার দূরত্বে অবস্থিত। == প্রদত্ত সুযোগ-সুবিধা == এটি একটি শুল্কমুক্ত এলাকা যেখানে সম্পূর্ণ শুল্কমুক্তভাবে কাঁচামাল আমদানী করতঃ উৎপাদিত পণ্য সম্পূর্ণ শুল্কমুক্তভাবে বিদেশে রপ্তানী করা যায়। শিল্প সরবরাহের জন্য এখানে 'বেপজা' কর্তৃপক্ষের নিজেস্ব ব্যবস্থাপনায় পানি সরবরাহ ব্যবস্থা নিজেস্ব পাওয়ার প্লান্ট এবং ১১ কেভির একটি সাব স্টেশন রয়েছে; এছাড়াও তিতাস গ্যাস কর্তৃপক্ষ এখানে জ্বালানী হিসাবে প্রাকৃতিক গ্যাস সরবরাহ করে থাকে। == শিল্প প্রতিষ্ঠান == এখানে কলকারখানাগুলোতে তিন ধরনের বিনিয়োগ আছে: শতভাগ বিদেশী পুজিঁ বিদেশী দেশী পুজিঁর যৌথ বিনিয়োগ এবং শতভাগ দেশীয় পুজিঁ। এই ইপিজেডে সর্বমোট শিল্প-প্লটের সংখ্যা ৪৫১ টি। == উত্পাদিত পণ্য == এখানে উত্পাদিত পণ্যগুলো হচ্ছে: তৈরি পোষাক খেলনা সোয়েটার কম্বল প্রভৃতি। == রপ্তানি == ২০১২-১৩ অর্থবছরের ইপিজেডগুলো থেকে মোট ৪,৮৫৬.৬৮ মিলিয়ন মার্কিন ডলারের পণ্য রপ্তানী করা হয় যা মোট জাতীয় রপ্তানীতে প্রায় ১৮ শতাংশ এবং এসময় ঢাকা ইপিজেড থেকে মোট ১,৭৮০.৭৩ মিলিয়ন মার্কিন ডলারের পণ্য বিদেশে রপ্তানি করা হয়েছে। ২০১৩-১৪ অর্থবছরে মোট ৫,৫২৫.৩০ মিলিয়ন মার্কিন ডলার মূল্যের পণ্য রপ্তানি করেছে ইপিজেডগুলো এবং ঢাকা ইপিজেড থেকে রপ্তানি হয়েছে ১,৭৮০.৭২ মিলিয়ন মার্কিন ডলারের পণ্য। বিগত বছরে বেপজা বিনিয়োগে ১২৯.৫৫%, রপ্তানিতে ১৫৫.৯৫% এবং কর্মসংস্থানের ক্ষেত্রে ১১২.৩০% প্রবৃদ্ধি অর্জন করেছে। == আরও দেখুন == বাংলাদেশ রপ্তানি প্রক্রিয়াকরণ অঞ্চল কর্তৃপক্ষ বাংলাদেশের রপ্তানি প্রক্রিয়াকরণ অঞ্চলের তালিকা == তথ্যসূত্র == == বহি:সংযোগ == বেপজা বাংলাদেশ রপ্তানি প্রক্রিয়াকরণ অঞ্চল কর্তৃপক্ষ। রপ্তানি প্রক্রিয়াকরণ অঞ্চল উপজেলা
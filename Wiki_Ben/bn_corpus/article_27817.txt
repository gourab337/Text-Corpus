'''দ্বিতীয় গোবিন্দ''' (৭৭৪–৭৮০ খ্রিষ্টাব্দ) ছিলেন রাষ্ট্রকূট সাম্রাজ্যের একজন সম্রাট। তিনি প্রথম কৃষ্ণের পর সিংহাসনে বসেন। প্রথম কৃষ্ণের জ্যেষ্ঠ পুত্র দ্বিতীয় গোবিন্দ তার কনিষ্ঠ ভ্রাতা ধ্রুব ধারাবর্ষের হাতে প্রশাসনের ভার ছেড়ে যান। দ্বিতীয় গোবিন্দ বিখ্যাত তার আমোদপ্রমোদের জন্য। এছাড়া তিনি বেঙ্গি আক্রমণ করে পূর্ব চালুক্য সম্রাট চতুর্থ বিষ্ণুবর্ধনকে পরাজিত করেন। সেই সময় প্রথম কৃষ্ণ ছিলেন রাষ্ট্রকূট সম্রাট। এছাড়া দ্বিতীয় গোবিন্দ সম্পর্কে বিশেষ কিছুই জানা যায় না। সসম্ভবত তার কনিষ্ঠ ভ্রাতা ধ্রুব সামরিক অভিযান চালিয়ে সাম্রাজ্যকে আকারে তিন গুণ বৃদ্ধি করেছিলেন প্রথম কৃষ্ণের শাসনকালেই। পৈঠান তাম্রলিপি থেকে জানা যায়, দ্বিতীয় গোবিন্দ মালওয়া, কাঞ্চী বেঙ্গি অঞ্চলে সামরিক অভিযান চালিয়ে এই সব অঞ্চলের উপর রাষ্ট্রকূট কর্তৃত্ব স্থাপনের চেষ্টা করেছিলেন। কিন্তু সমর্থ হননি। ধ্রুব পরবর্তীকালে এই সব অঞ্চলে নিজের কর্তৃত্ব স্থাপন করেন। ==পাদটীকা== ==তথ্যসূত্র== ==বহিঃসংযোগ== History of Karnataka, Mr. Arthikaje মৃত্যু সম্রাট রাজবংশ
উসমানের তলোয়ারের প্রদর্শন '''উসমানের তলোয়ার''' (; ছিল উসমানীয় সুলতানদের অভিষেকের সময় ব্যবহৃত রাষ্ট্রীয় তলোয়ার। এই তলোয়ারকে উসমানীয় রাজবংশের প্রতিষ্ঠাতা প্রথম উসমানের নামে নামকরণ করা হয়েছে। প্রথম উসমানের পৃষ্ঠপোষক শ্বশুর শাইখ এদেবালি কর্তৃক তাকে তলোয়ার প্রদানের মাধ্যমে এই প্রথার চর্চা শুরু হয়। একজন সুলতানের সিংহাসনে আরোহণের দুই সপ্তাহের মধ্যে তলোয়ার প্রদানের অনুষ্ঠান সম্পন্ন হত। রাজধানী আইয়ুব সুলতান মসজিদে অভিষেক সম্পন্ন হত। সাহাবি আবু আইয়ুব আনসারির সম্মানে সুলতান দ্বিতীয় মুহাম্মদ আইয়ুব মাজার কমপ্লেক্স নির্মাণ করেছিলেন। আবু আইয়ুব আনসারি ৭ম শতাব্দীতে কনস্টান্টিনোপল অবরোধের সময় মারা যান। এই স্থানকে পবিত্র গণ্য করা হত এবং এখানে তলোয়ার প্রদানের অনুষ্ঠান সম্পন্ন হত। তলোয়ার প্রদানের প্রতীকি অর্থ রয়েছে। এর দ্বারা বোঝানো হয় যে সুলতানকে অর্পিত দপ্তর প্রথমত একজন যোদ্ধার দপ্তর। মৌলভি তরিকার দরবেশ কোনিয়ার শরিফ সুলতানকে এই তলোয়ার প্রদান করতেন। এজন্য তাকে কনস্টান্টিনোপলে আসতে হত। প্রথম উসমান ১২৯৯ সালের কোনিয়ায় বসবাস শুরু করার পর থেকে এই তরিকার সুফিদের জন্য এই সম্মান সংরক্ষিত ছিল। পরবর্তীতে রাজধানী প্রথমে বুরসা এরপর কনস্টান্টিনোপলে স্থানান্তর করা হয়। ১৯ শতকের শেষভাগ পর্যন্ত আইয়ুব মসজিদে অমুসলিমদের প্রবেশাধিকার এবং অনুষ্ঠান দেখার অনুমতি ছিল না। পঞ্চম মুহাম্মদ সর্বপ্রথম এই প্রথা থেকে সরে আসেন। তার অভিষেক অনুষ্ঠানে বিভিন্ন ধর্মবিশ্বাসের মানুষ অংশ নেয়। ১৯০৯ সালের ১০ মে অনুষ্ঠিত এই অভিষেক অনুষ্ঠানে শাইখুল ইসলাম, গ্রীক পেট্রিয়ার্ক‌, প্রধান রেবাই আর্মেনীয় চার্চের প্রতিনিধিরা উপস্থিত ছিলেন। অমুসলিমদের প্রবেশাধিকারের ফলে ''নিউ ইয়র্ক টাইমস'' বিস্তারিত বিবরণ লেখার সুযোগ পায়। পঞ্চম মুহাম্মদের ভাই উত্তরসুরি ষষ্ঠ মুহাম্মদ অনুষ্ঠান ধারণ করার অনুমতিও প্রদান করেছিলেন। তিনি শেষ উসমানীয় সুলতান হওয়ায় এরপর আর কোনো অনুষ্ঠান ধারণ করা হয়নি। ==তথ্যসূত্র== ==গ্রন্থপঞ্জি== অস্ত্র তলোয়ার অস্ত্র পোষাক
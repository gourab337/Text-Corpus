'''ল্যান্স নায়েক''' ভারত পাকিস্তান সেনাবাহিনীর সর্বনিম্ন নন-কমিশনড অফিসার পদবী। এছাড়াও বাংলাদেশের স্বাধীনতা যুদ্ধ চলাকালীন সময়ে সদ্যগঠিত বাংলাদেশ সেনাবাহিনীতে পদবীটি প্রচলিত ছিল। স্বাধীনতা-উত্তর বাংলাদেশে পদবীটি কর্পোরাল পদবী দিয়ে প্রতিস্থাপিত হয়। পদের উৎপত্তি ১৯৪৭ পূর্ববর্তী ব্রিটিশ-ভারতীয় সেনাবাহিনীতে। ল্যান্স নায়েক পদবী সামরিক উর্দিতে একটি শ্যাভরন দিয়ে চিহ্নিত হয়। বাংলাদেশের স্বাধীনতা যুদ্ধে বীরত্বের জন্যে সর্বোচ্চ সামরিক পদক-প্রাপ্ত সাতজন বীরশ্রেষ্ঠর মধ্যে দুইজন- মুন্সি আব্দুর রউফ নূর মোহাম্মদ শেখ ছিলেন ল্যান্স নায়েক পদবীর। এছাড়াও সমসাময়িক ভারত-পাকিস্তান যুদ্ধে অসাধারণ বীরত্ব-প্রদর্শন করে ভারতের সর্বোচ্চ সামরিক পদক পরম বীর চক্রে ভূষিত হন ভারতীয় সেনাবাহিনীর ল্যান্স নায়েক এলবার্ট এক্কা। ইতোপূর্বে ১৯৪৮ সালে জম্মু-কাশ্মীরে পাক-ভারত মোকাবেলায় বীরত্বের জন্য একই পদক লাভ করেন ল্যান্স নায়েক করম সিং। সামরিক বাহিনীর পদবী সামরিক বাহিনীর পদবী ভারতীয় সামরিক বাহিনীর পদবী পদবী
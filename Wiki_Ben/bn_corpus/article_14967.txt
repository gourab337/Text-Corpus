'''কর্নিশ ভাষা''' (Cornish language) কেল্টীয় ভাষাসমূহের ব্রাইথনীয় দলের একটি ভাষা। এটি অতীতে ব্রিটেনের দক্ষিণ-পশ্চিমে কর্নওয়ালে প্রচলিত ছিল। ১৮শ শতকে বা ১৯শ শতকের শুরুর দিকে ইংরেজির দাপটে এটি বিলুপ্ত হয়ে যায়। উত্তর-পশ্চিম ফ্রান্সে ব্র‌্যতাইনে প্রচলিত ব্রেটন ভাষার সাথে কর্নিশ ভাষার সবচেয়ে বেশি সাদৃশ্য আছে। ইংরেজি ভাষা মধ্যযুগ থেকেই কর্নিশ ভাষার উপর ব্যাপক প্রভাব ফেলা শুরু করে। পরবর্তীতে ভাষাটির বানান ব্যবস্থা এবং শব্দভাণ্ডারে অনেক ইংরেজি উপাদান পরিলক্ষিত হয়। ১৬০০ সাল নাগাস কেবল কর্নওয়ালের একেবারে পশ্চিমের অংশে ভাষাটির প্রচলন ছিল। ১৮০০ বা তার কিছু পরে ভাষাটি তার সমস্ত বক্তা হারায়। ভাষাটির আধুনিক পুনরুজ্জীবকেরা একটি একীভূত কর্নিশ ভাষা সৃষ্টি করেছেন এবং এতে কিছু সাহিত্য রচিত হয়েছে। যদিও কিছু কিছু অতি-উৎসাহী ব্যক্তি ভাষাটি বলতে শিখেছেন, এটি এখনও একটি কথ্য ভাষা হিসেবে পুনরায় প্রতিষ্ঠিত হয়নি। == তথ্যসূত্র == Ferdinand, Siarl (2013). Brief History of the Cornish language, its Revival and its Current Situation. ''E-Keltoi'', Vol. 2, Dec. pp. 199–227 ভাষা ভাষা
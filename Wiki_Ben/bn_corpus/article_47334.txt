অ্যান্ড দ্য ফলিং স্কাই''''' (, "তার মাথায় আকাশ ভেঙে পড়ে") হল আলবেয়ার ইউদেরজো রচিত অঙ্কিত অ্যাসটেরিক্স কমিক বই ধারাবাহিকের ৩৩শ খণ্ড। ২০০৫ সালের ১৪ অক্টোবর এই বইটি প্রকাশিত হয়। ইউদেরজো এই বইতেই অ্যাসটেরিক্স ধারাবাহিক শেষ না করার ব্যাপারে দৃঢ়সংকল্প ছিলেন। ''ফাইনান্সিয়াল টাইমস'' পত্রিকায় দেওয়া এক সাক্ষাৎকারে তিনি বলেন, "না, না, না, এটিই শেষ নয়। এই বইটির প্রচ্ছদটিতে প্রথম অ্যাসটেরিক্স কমিসের ঠিক উল্টো ছবি দেখা গিয়েছে বলে কোনও কোনও সাংবাদিক এমনটাই মনে করেছিলেন। তা অবশ্য দেখা গিয়েছে। কিন্তু তার মাধ্যমে আমি এটা বলতে চাইনি যে এটিই শেষ বই।" অ্যাসটেরিক্স ধারাবাহিকের পূর্ববর্তী পর্বগুলি মোটামুটি ঐতিহাসিক প্রেক্ষাপটেই রচিত। কিন্তু এই বইতে তার থেকে বেরিয়ে এসে গল গ্রামটির উপর দু’টি প্রতিদ্বন্দ্বী ভিনগ্রহী মহাকাশযানের আবির্ভাব বর্ণিত হয়েছে। ভিনগ্রহীরা গ্রামে আসার আগে ওবেলিক্স আর অ্যাসটেরিক্স বুনো শুয়োর শিকারে গিয়ে শুকিয়ে কাঠ হয়ে যাওয়া একটি শুয়োরকে দেখে। গ্রামে ফিরে তারা দেখতে পায় গ্রামবাসীরাও মারামারি শুরু করার ঠিক আগের মুহুর্তে সেইভাবেই কাঠ হয়ে গেছে। সৌভাগ্যক্রমে এটাসেটামিক্সই কেবল স্বাভাবিক অবস্থায় ছিলেন। তিনি বলেন, তিনি তার একটু আগেই জাদু পানীয়ের স্বাদ পরীক্ষা করে দেখছিলেন। এতে অ্যাসটেরিক্স বুঝতে পারে, জাদু পানীয়ের প্রভাবেই তারা ওই অদ্ভুত পরিস্থিতির হাত থেকে মুক্ত থাকতে পেরেছে এবং ওবেলিক্স লুকিয়ে একটু জাদু পানীয় খাইয়েছে। অল্পক্ষণের মধ্যেই তারা দেখতে পায় দৈত্যাকার হলুদ একটি গোলকের আকৃতিবিশিষ্ট একটি মহাকাশযান গ্রামের উপরে এসে উপস্থিত হয়েছে। সেই মহাকাশযান থেকে টুন নামে এক ভিনগ্রহী জীব নেমে আসে। সে বলে, সে তার মহাকাশযানে অবতরণ সুইচটি বন্ধ করতে ভুলে গিয়েছিল বলে গ্রামের সবাই ওইভাবে কাঠ হয়ে গিয়েছে। কিছুক্ষণ বাদে মহাকাশযানটি সরে গেলে গ্রামবাসীরা আবার স্বাভাবিক অবস্থায় ফিরে আসে। দুষ্ট ভিনগ্রহী নাগম্যা আরও বেশি গ্রহ জয় করার জন্য গলেদের "মহাস্ত্র"টির (এটাসেটামিক্সের জাদু পানীয়) গোপন কথা জানতে তা বাজেয়াপ্ত করতে চাইছিল। যদিও সেই অস্ত্রটি ধ্বংস করার উদ্দেশ্য নিয়ে টুন আগেই গল গ্রামে এসে উপস্থিত হয়। শেষে দেখা যায়, জাদু পানীয়টি ভিনগ্রহীদের অনেক পরিকল্পনার ক্ষতিসাধন করছে। নাগম্যা পরাজিত হয়ে পৃথিবী ছেড়ে চলে যেতে বাধ্য হয়। টুনও পৃথিবী ছেড়ে চলে যায়। কিন্তু যাবার আগে সে গ্রামবাসীদের স্মৃতি থেকে তাদের আগমনের ইতিবৃত্ত মুছে দিয়ে যায়। কারণ, জাদু পানীয় তার শারীরবৃত্তের সঙ্গে সঙ্গতিপূর্ণ না হওয়ায় সে যখন সাময়িকভাবে বিশাল আকার ধারণ করেছিল, তখন তাকে যথেষ্ট বিব্রত হতে হয়। এই বইতে ভিনগ্রহীদের ছবি আঁকা হয়েছে দু’টি আদলে। একদিকে আছে আমেরিকান কমিক বইয়ের সদা-হাস্যমুখ ওয়াল্ট ডিজনি ডিসি কমিকস সুপারহিরোর ধাঁচ, এবং অন্যাদিকে আছে জাপানের ভবিষ্যৎকালীন রোবট পোকামাকড়ের আকৃতিবিশিষ্ট ম্যাগনা ধাঁচ। ==পুরস্কার== ২০০৬ ইগল পুরস্কার শ্রেষ্ঠ ইউরোপীয় কমিক ==তথ্যসূত্র== ফলিং স্কাই, অ্যাসটেরিক্স অ্যান্ড দ্য প্রাচীন মহাকাশচারী বই বইতে ভিনগ্রহীদের আক্রমন ইউদেরজো রচিত অঙ্কিত কমিক বই
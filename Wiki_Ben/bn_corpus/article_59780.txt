'''রোজামন্ড ম্যারি এলেন পাইক''' (; জন্ম: ২৭ জানুয়ারি ১৯৭৯) হলেন একজন ইংরেজ অভিনেত্রী। তিনি মঞ্চনাটকে অভিনয় দিয়ে তার অভিনয় জীবন শুরু করেন, তন্মধ্যে রয়েছে ''রোমিও অ্যান্ড জুলিয়েট'' ''স্কাইলাইট''। ''আ র‍্যাদার ইংলিশ ম্যারিজ'' (১৯৯৮) টেলিভিশন চলচ্চিত্র দিয়ে তার পর্দায় অভিষেক হয়। ''ওয়াইভস অ্যান্ড ডটার্স'' (১৯৯৯) ''লাভ ইন কোল্ড ক্লাইমেট'' (২০০১) চলচ্চিত্রে অভিনয়ের পর ''ডাই অ্যানাদার ডে'' (২০০২) চলচ্চিত্রে বন্ড গার্ল মিরান্ডা ফ্রস্ট চরিত্রে অভিনয় করে তিনি আন্তর্জাতিক অঙ্গনে খ্যাতি লাভ করেন। বন্ড কন্যা হিসেবে তার কাজের জন্য তিনি শ্রেষ্ঠ নবাগত বিভাগে এম্পায়ার পুরস্কার অর্জন করেন। পরবর্তী কালে তিনি ''দ্য লিবারটিন'' (২০০৪)-এ অভিনয় করে শ্রেষ্ঠ পার্শ্ব অভিনেত্রী বিভাগে ব্রিটিশ ইন্ডিপেন্ডেন্ট ফিল্ম পুরস্কার অর্জন করেন এবং ''প্রাইড অ্যান্ড প্রেজুডিস'' (২০০৫)-এ জেন বেনেট চরিত্রে অভিনয় করেন। পাইক বিজ্ঞান কল্পকাহিনিমূলক ''ডুম'' (২০০৫), থ্রিলার ''ফ্র্যাকচার'' (২০০৭), নাট্যধর্মী ''ফিউজিটিভ পিসেস'' (২০০৭), ''অ্যান এডুকেশন'' (২০০৯), ''বার্নিস ভার্শন'' (২০১০), কল্পকাহিনিমূলক ''দ্য ওয়ার্ল্ড্‌স এন্ড'' (২০১৩), গোয়েন্দা মারপিঠধর্মী হাস্যরসাত্মক ''জনি ইংলিশ রিবর্ন'' (২০১১), মহাকাব্যিক কল্পনাধর্মী ''র‍্যাথ অব দ্য টাইটান্স'' (২০১২) এবং মারপিঠধর্মী থ্রিলার ''জ্যাক রিচার'' (২০১২) চলচ্চিত্রে অভিনয় করেন। ২০১৪ সালে মনস্তাত্ত্বিক থ্রিলার ''গন গার্ল'' চলচ্চিত্রে তার অভিনয় ব্যাপক সমাদৃত হয় এবং তিনি শ্রেষ্ঠ অভিনেত্রী বিভাগে স্যাটার্ন পুরস্কার অর্জন করেন এবং শ্রেষ্ঠ অভিনেত্রী বিভাগে অস্কার, বাফটা, স্ক্রিন অ্যাক্টরস গিল্ড পুরস্কার সেরা নাট্য চলচ্চিত্র অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। তিনি জীবনীমূলক নাট্যধর্মী ''আ ইউনাইটেড কিংডম'' (২০১৬) ছবিতে রুথ উইলিয়ামস খামা চরিত্রে অভিনয় করে আরও সমাদৃত হন এবং পশ্চিমা ধাঁচের ''হস্টাইলস'' (২০১৭)-এ অভিনয় করে শ্রেষ্ঠ অভিনেত্রী বিভাগে স্যাটার্ন পুরস্কারের মনোনয়ন লাভ করেন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর ইংরেজ অভিনেত্রী বিষয়শ্রেণী:২১শ শতাব্দীর ইংরেজ অভিনেত্রী কণ্ঠ অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী শেকসপিয়ারীয় অভিনেত্রী অভিনেত্রী বংশোদ্ভূত ইংরেজ ব্যক্তি পুরস্কার বিজয়ী পুরস্কার বিজয়ী
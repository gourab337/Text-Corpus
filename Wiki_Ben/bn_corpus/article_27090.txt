'''কঙ্কালেশ্বরী কালীমন্দির''' পশ্চিমবঙ্গের বর্ধমান জেলার বর্ধমান শহরের নিকটে কাঞ্চননগর নামক স্থানে অবস্থিত একটি বিখ্যাত কালী মন্দির। ==বিগ্রহ== ১৯১৩ খ্রিষ্টাব্দে (১৩২০ বঙ্গাব্দ) দামোদর নদের বন্যার সময় বর্ধমান শহরের পশ্চিমে নদীগর্ভ থেকে এই কালী মূর্তি পাওয়া যায়। মূর্তিটির বয়স আজ পর্যন্ত নির্ণয় করা হয়নি। মূর্তিটি আসলে তিন ফুট চওড়া পাঁচ ফুট লম্বা একটি অখণ্ড পাথর খোদিত বিগ্রহ বিশেষ। দুই দিকে চারটি করে, মোট আটটি হাত আছে। মূর্তিটি পাথরে খোদিত এবং মানব কঙ্কালের মতো দেখতে। বিগ্রহটি অষ্টভূজা, গলায় নরমুন্ডমালা, পদতলে শিব তার দুইপাশে দুইজন সহচরীর মূর্তি অবস্থিত। আটটি হাতে নরমুণ্ড, শঙ্খ, চক্র, ধনু, খড়্গ, পাশ ইত্যাদি রয়েছে। প্রতিমার দেহের শিরা উপশিরার নিখুঁত ভাস্কর্য বর্তমান। == তথ্যসূত্র == কালীমন্দির বর্ধমান জেলার মন্দির
'''শাকিব খান''' (জন্ম: ২৮ মার্চ ১৯৭৯) হচ্ছেন একজন বাংলাদেশী জনপ্রিয় চলচ্চিত্র অভিনেতা, প্রযোজক। তার প্রকৃত নাম মাসুদ রানা হলেও তিনি শাকিব খান নামে চলচ্চিত্রাঙ্গনে আবির্ভূত হন। সোহানুর রহমান সোহান পরিচালিত ''অনন্ত ভালবাসা'' চলচ্চিত্রের মাধ্যমে তার অভিনয় জীবন শুরু করেন। অচিরেই শাকিব খান বাংলাদেশর চলচ্চিত্র ইতিহাসের সবচেয়ে সফল এবং সর্বোচ্চ পারিশ্রমিক অভিনেতা হিসেবে নিজেকে প্রতিষ্ঠিত করেন। শাকিব তার কর্মজীবনে একাধিক পুরস্কার অর্জন করেছেন, যার মধ্যে রয়েছে তিনটি জাতীয় চলচ্চিত্র পুরস্কার, আটটি মেরিল-প্রথম আলো পুরস্কার, তিনটি বাচসাস পুরস্কার একটি লাক্স-চ্যানেল আই পারফরম্যান্স পুরস্কার। তিনি ২০১০ সালের ''ভালোবাসলেই ঘর বাঁধা যায় না'', ২০১২ সালের ''খোদার পরে মা'' এবং ২০১৫ সালের ''আরো ভালোবাসবো তোমায়'' ছবির জন্য তিনবার শ্রেষ্ঠ অভিনেতা বিভাগে জাতীয় চলচ্চিত্র পুরস্কার লাভ করেন। তার অভিনীত অন্যান্য উল্লেখযোগ্য চলচ্চিত্র হল নাট্যধর্মী ''সুভা'' (২০০৬), প্রণয়ধর্মী ''আমার প্রাণের স্বামী'' (২০০৭), ''প্রিয়া আমার প্রিয়া'' (২০০৮), ''বলবো কথা বাসর ঘরে'' (২০০৯), ''আদরের জামাই'' (২০১১), ''ডন নাম্বার ওয়ান'' (২০১২), প্রণয়ধর্মী ''পূর্ণদৈর্ঘ্য প্রেম কাহিনী'' (২০১৩), (২০১৬), ''নবাব'' (২০১৭), নাট্যধর্মী ''রাজনীতি'' (২০১৭) ''সত্তা'' (২০১৭)। ২০১৪ সালে তিনি ''হিরো: দ্যা সুপার স্টার'' চলচ্চিত্র দিয়ে প্রযোজক হিসেবে আত্মপ্রকাশ করেন এবং পরবর্তীকালে ''পাসওয়ার্ড'' (২০১৯) ''প্রিয়তমা'' চলচ্চিত্র প্রযোজনা করেন। ২০১৯ সালে তিনি একসঙ্গে চারটি চলচ্চিত্র প্রযোজনার ঘোষণা দেন। == প্রাথমিক জীবন == শাকিব খানের আদি নিবাস গোপালগঞ্জ জেলার মুকসুদপুর উপজেলায়। বাবার চাকরির সুবাদে তার শৈশব কৈশোর থেকে বেড়ে ওঠা নারায়নগঞ্জ জেলায়। তার বাবা আব্দুর রব ছিলেন একজন সরকারি কর্মচারী এবং মাতা নূরজাহান একজন গৃহিণী। তার পরিবারের অন্যান্য সদস্যরা হলেন এক বোন এক ভাই। শাকিব খান তার ইচ্ছে প্রসঙ্গে বলেন, == অভিনয় জীবন == === ১৯৯৯ ২০০৫ === শাকিব খান ১৯৯৯ সালে প্রথম চুক্তিবদ্ধ হন ''সবাইতো সুখী হতে চায়'' চলচ্চিত্রে, আফতাব খান টুলু পরিচালিত চলচ্চিত্রের মাধ্যমে তিনি প্রথম ক্যামেরার সামনে দাঁড়িয়ে ছিলেন। এতে তার বিপরীতে ছিল আরেক নবাগতা কারিশমা শেখ। শাকিব খান অভিনীত মুক্তিপ্রাপ্ত প্রথম চলচ্চিত্র সোহানুর রহমান সোহান পরিচালিত ''অনন্ত ভালবাসা'', যা ১৯৯৯ সালের ২৮ মে মুক্তি পায়। চলচ্চিত্রটিতে তার বিপরীতে অভিনয় করেন আরেক অভিনয়শিল্পী মৌসুমীর ছোটবোন ইরিন জামান, এবং এটি দু'জনেরই অভিষেক চলচ্চিত্র হিসাবে স্বরণীয় হয়ে আছে। ''অনন্ত ভালোবাসা'' খুব একটা সফল না হলেও নায়ক হিসেবে শাকিব খান সবার দৃষ্টি আকর্ষণ করেন। অভিনয় জীবনের দ্বিতীয় বছরেই তিনি সে সময়ের শীর্ষ অভিনেত্রী শাবনূরের বিপরীতে ইস্পাহানী-আরিফ জাহান পরিচালিত ''গোলাম'' (২০০০) চলচ্চিত্রে অভিনয় করে আলোচিত হন। এই বছর তিনি এজে রানা পরিচালিত ''আজকের দাপট'' চলচ্চিত্রে পূর্ণিমার বিপরীতে, আবু সাঈদ খান পরিচালিত ''দুজন দুজনার'' চলচ্চিত্রে পপির বিপরীতে, এবং দেলোয়ার জাহান ঝন্টু পরিচালিত ''বিষে ভরা নাগিন'' চলচ্চিত্রে মুনমুনের বিপরীতে প্রথম অভিনয় করেন। ২০০১ সালে মুক্তি পায় তার অভিনীত ''শিকারী'', ''স্বপ্নের বাসর'', ''মায়ের জেহাদ'', ''রাঙ্গা মাস্তান'', ''হিংসার পতন'', ''বন্ধু যখন শত্রু'' চলচ্চিত্রগুলো। এফ আই মানিক পরিচালিত ''স্বপ্নের বাসর'' চলচ্চিত্রে রিয়াজ শাবনূরের পাশাপাশি তার অভিনয়ও প্রশংসিত হয়। ২০০২ সালে মুক্তি পায় এফ আই মানিক পরিচালিত ''ফুল নেব না অশ্রু নেব'' ''স্ত্রীর মর্যাদা'', শাহাদাত হোসেন লিটন পরিচালিত ''ও প্রিয়া তুমি কোথায়'', জিল্লুর রহমানের ''নাচনেওয়ালী'' এবং বাদল খন্দকারের ''বিশ্ব বাটপার''। ''স্ত্রীর মর্যাদা'' চলচ্চিত্রটিতে তিনি প্রথম মৌসুমীর বিপরীতে অভিনয় করেন। ২০০৩ সালে অভিনয় করেন ''সাহসী মানুষ চাই'', ''প্রাণের মানুষ'', ''ক্ষমতার দাপট'', ''সবার উপরে প্রেম'' চলচ্চিত্রে। বছর তার অভিনীত মহ্ম্মদ হান্নান পরিচালিত ''সাহসী মানুষ চাই'' চলচ্চিত্রটি বেশ প্রশংসিত হয় এবং দুটি বিভাগে জাতীয় চলচ্চিত্র পুরস্কার অর্জন করে। ২০০৪ সালে তার অভিনীত চলচ্চিত্রগুলোর মধ্যে ''নয়ন ভরা জল'', ''আজকের সমাজ'', ''বস্তির রানী সুরিয়া'', ''রুখে দাড়াও'' উল্লেখযোগ্য। ২০০৫ সালে মুক্তি পায় তার অভিনীত এমএ রহিম পরিচালিত ''সিটি টেরর''। চলচ্চিত্রে তিনি অভিনেতা মান্নার সঙ্গে অভিনয় করেন। এছাড়া শাহীন-সুমন পরিচালিত ''বাধা'' চলচ্চিত্রে রিয়াজ পূর্ণিমার সাথে অভিনয় করেন। === ২০০৬ ২০১০ === ২০০৬ সালে তিনি বিশ্বকবি রবীন্দ্রনাথ ঠাকুরের ছোটগল্প ''সুভা'' অবলম্বনে নির্মিত চাষী নজরুল ইসলাম পরিচালিত ''সুভা'' চলচ্চিত্রে পূর্ণিমার বিপরীতে অভিনয় করেন। চলচ্চিত্রের জন্য তিনি ২০০৭ সালে প্রদত্ত লাক্স-চ্যানেল আই পারফরম্যান্স পুরস্কারে শ্রেষ্ঠ চলচ্চিত্র অভিনেতা বিভাগে দর্শক জরিপ সমালোচক উভয় শাখায় মনোনীত হন। একই বছর মুক্তি পায় এফআই মানিক পরিচালিত ''কোটি টাকার কাবিন'', ''পিতার আসন'', ''দাদীমা'' ''চাচ্চু'' এবং দিলীপ বিশ্বাস পরিচালিত ''মায়ের মর্যাদা''। ''কোটি টাকার কাবিন'' চলচ্চিত্রটিতে তিনি প্রথম অপু বিশ্বাসের বিপরীতে অভিনয় করেন। ''চাচ্চু'' চলচ্চিত্র দিয়ে শাকিব খান প্রথম জনপ্রিয়তা অর্জন করেন। ২০০৭ সালে ''মা আমার স্বর্গ'', ''আমার প্রাণের স্বামী'', ''কাবিনামা'', ''স্বামীর সংসার'', ''ডাক্তার বাড়ি'' চলচ্চিত্রে অভিনয় করেন। পিএ কাজল পরিচালিত ''আমার প্রাণের স্বামী'' চলচ্চিত্রে অভিনয় করে তিনি সমালোচক শাখায় শ্রেষ্ঠ চলচ্চিত্র অভিনেতা বিভাগে প্রথম মেরিল-প্রথম আলো পুরস্কার অর্জন করেন। ২০০৮ সালে তার অভিনীত চলচ্চিত্রগুলো হল ''তোমাকে বউ বানাবো'', ''আমার জান আমার প্রাণ'', ''সমাধি'', টাকার বউ, ''ভালোবাসার দুশমন'', প্রিয়া আমার প্রিয়া, ''টিপ টিপ বৃষ্টি'', তুমি স্বপ্ন তুমি সাধনা, ''আমাদের ছোট সাহেব'', ''সন্তান আমার অহংকার'', ''যদি বউ সাজো গো'', মনে প্রাণে আছ তুমি। বছর বদিউল আলম খোকন পরিচালিত প্রিয়া আমার প্রিয়া চলচ্চিত্রে অভিনয় করে তিনি দর্শক জরিপ শাখায় শ্রেষ্ঠ চলচ্চিত্র অভিনেতা বিভাগে মেরিল-প্রথম আলো পুরস্কার এবং ''লাক্স-চ্যানেল আই পারফরম্যান্স পুরস্কার'' অর্জন করেন। পিএ কাজল পরিচালিত টাকার বউ চলচ্চিত্রে তার বিপরীতে অভিনয় করেন শাবনূর রুমানা খান। চলচ্চিত্রটি একটি বিভাগে মেরিল-প্রথম আলো পুরস্কার একটি বিভাগে জাতীয় চলচ্চিত্র পুরস্কার অর্জন করে, এবং এফ আই মানিক পরিচালিত ''যদি বউ সাজো গো'' চলচ্চিত্রে বাচসাস পুরস্কার অর্জন করেন। ২০০৯ সালে তিনি অভিনয় করেন আমার প্রাণের প্রিয়া, স্বামী স্ত্রীর ওয়াদা, ''ভালোবাসা দিবি কিনা বল'', ''মন যেখানে হৃদয় সেখানে'', ''বলোনা কবুল'', ''বিয়ের প্রস্তাব'', ''জন্ম তোমার জন্য'', ''প্রেম কয়েদী'', সাহেব নামের গোলাম, ''ও সাথী রে'' চলচ্চিত্রে। এই বছর পিএ কাজল পরিচালিত স্বামী স্ত্রীর ওয়াদা চলচ্চিত্রটি প্রশংসিত হয় এবং তিনটি বিভাগে জাতীয় চলচ্চিত্র পুরস্কার অর্জন করে। এছাড়া জাকির হোসেন রাজু পরিচালিত ''আমার প্রাণের প্রিয়া'' চলচ্চিত্রে অভিনয়ের মাধ্যমে তিনি ২০১০ সালে প্রদত্ত মেরিল-প্রথম আলো পুরস্কার-এ দর্শক জরিপ শাখায় শ্রেষ্ঠ চলচ্চিত্র অভিনেতার পুরস্কার অর্জন করেন। এই চলচ্চিত্রের "কি জাদু করেছো বলোনা" গানটি এক বছর হিট গানের তালিকায় ছিল। পরের বছর ২০১০ সালে মুক্তি পায় তার অভিনীত বলোনা তুমি আমার, ''প্রেম মানে না বাধা'', ''টপ হিরো'', ''পরাণ যায় জ্বলিয়া রে'', ভালোবাসলেই ঘর বাঁধা যায় না, ''টাকার চেয়ে প্রেম বড়'', জীবন মরণের সাথী, ''প্রেমে পড়েছি'', ''চেহারা: ভন্ড-২'', ''প্রেমিক পুরুষ'', ''হায় প্রেম হায় ভালোবাসা''। জাকির হোসেন রাজু পরিচালিত ''ভালোবাসলেই ঘর বাঁধা যায় না'' চলচ্চিত্রে একজন স্বাধীনচেতা যুবক সূর্য চরিত্রে অভিনয় করেন। এতে তার বিপরীতে ছিলেন অপু বিশ্বাস রুমানা খান। এই চলচ্চিত্রের জন্য ২০১১ সালে প্রদত্ত মেরিল-প্রথম আলো পুরস্কার-এ দর্শক জরিপ শাখায় শ্রেষ্ঠ চলচ্চিত্র অভিনেতা হিসেবে পুরস্কৃত হন, এবং ২০১২ সালে প্রদত্ত জাতীয় চলচ্চিত্র পুরস্কারে প্রথমবার শ্রেষ্ঠ অভিনেতার পুরস্কার অর্জন করেন। এছাড়া ২০১০ সালের ঈদুল ফিতরে মুক্তি পায় তার অভিনীত ''নাম্বার ওয়ান শাকিব খান'', ''চাচ্চু আমার চাচ্চু'', ''নিঃশ্বাস আমার তুমি''। বদিউল আলম খোকন পরিচালিত নাম্বার ওয়ান শাকিব খান চলচ্চিত্রটি ব্যবসায়িক সফলতা জনপ্রিয়তা অর্জন করে। শাহাদাত হোসেন লিটনের ''জীবন মরণের সাথী'', পিএ কাজলের ''চাচ্চু আমার চাচ্চু'', এবং বদিউল আলম খোকনের ''নিঃশ্বাস আমার তুমি'' তিনটি চলচ্চিত্রেই তার বিপরীতে অভিনয় করে অপু বিশ্বাস এবং চলচ্চিত্রগুলো বিভিন্ন বিভাগে জাতীয় চলচ্চিত্র পুরষ্কার অর্জন করে। === ২০১১ ২০১৫ === ২০১১ সালে শাকিব খান অভিনীত সোহানুর রহমান সোহান পরিচালিত ''কোটি টাকার প্রেম'' পরিচালক জুটি শাহীন-সুমন পরিচালিত ''টাইগার নাম্বার ওয়ান'' ব্যবসাসফল হয়। মালেক আফসারী পরিচালিত ''মনের জ্বালা'' চলচ্চিত্রে তার বিপরীতে অভিনয় করেন অপু বিশ্বাস, চলচ্চিত্রটিতে তিনি প্রথম নেপথ্য শিল্পী হিসেবে ''আমি চোখ তুলে তাকালেই সূর্য লুকায়'' গানে কণ্ঠ দেন। মোহাম্মদ হোসেন জেমী পরিচালিত ''কিং খান'' চলচ্চিত্রে তার বিপরীতে অভিনয় করে অপু বিশ্বাস লামিয়া মিমো, এবং এটি বছরের সবচেয়ে ব্যবসাসফল চলচ্চিত্র হয়। এই চলচ্চিত্রে অভিনয়ের মাধ্যমে তিনি ২০১২ সালে প্রদত্ত মেরিল-প্রথম আলো পুরস্কার-এ দর্শক জরিপ শাখায় শ্রেষ্ঠ চলচ্চিত্র অভিনেতার পুরস্কার অর্জন করেন। শাহাদাত হোসেন লিটন পরিচালিত ''আদরের জামাই'' ছায়াছবির জন্য মনোনীত হন মেরিল-প্রথম আলো পুরস্কার-এ সমালোচক শাখায় শ্রেষ্ঠ চলচ্চিত্র অভিনেতা বিভাগে। মোহাম্মদ হোসেন পরিচালিত ''বস নাম্বার ওয়ান'' শাহ আলম কিরণ পরিচালিত ''মাটির ঠিকানা'' বিভিন্ন বিভাগে জাতীয় চলচ্চিত্র পুরস্কার মেরিল-প্রথম আলো পুরস্কার অর্জন করেন। ২০১২ সালে অভিনয় করেন ''সে আমার মন কেড়েছে'', ''বুক ফাটে তো মুখ ফুটেনা'', ''এক টাকার দেনমোহর'', ''মাই নেম ইজ সুলতান'', ডন নাম্বার ওয়ান, খোদার পরে মা, ''ঢাকার কিং'' চলচ্চিত্রে। বদিউল আলম খোকন পরিচালিত ''ডন নাম্বার ওয়ান'' চলচ্চিত্রের জন্য ২০১৩ সালে দর্শক জরিপ শাখায় শ্রেষ্ঠ চলচ্চিত্র অভিনেতা বিভাগে মেরিল-প্রথম আলো পুরস্কার অর্জন করেন। পরিচালক জুটি শাহীন-সুমন পরিচালিত ''খোদার পরে মা'' মুন্না চরিত্রে অভিনয় করেন তার বিপরীতে ছিল সাহারা এবং তার মায়ের ভূমিকায় অভিনয় করেন ববিতা। এই চলচ্চিত্রে অভিনয়ের জন্য তিনি ২০১৪ সালে প্রদত্ত জাতীয় চলচ্চিত্র পুরস্কারে শ্রেষ্ঠ অভিনেতা হিসেবে তার দ্বিতীয় পুরস্কার অর্জন করেন। এছাড়া নায়ক হিসেবে রেকর্ডসংখ্যক পারিশ্রমিকের অধিকারী শাকিব খান সর্বশেষ চমক সৃষ্টি করেন বাংলাদেশ চলচ্চিত্র শিল্পী সমিতির নির্বাচনে সভাপতি নির্বাচিত হয়ে। পরের বছর ২০১৩ সালে মুক্তি পায় তার অভিনীত ''ঢাকা টু বোম্বে'', ''ফুল এন্ড ফাইনাল'', ''জোর করে ভালবাসা হয় না'', ''ভালোবাসা আজকাল'', ''নিষ্পাপ মুন্না'', জজ ব্যারিস্টার পুলিশ কমিশনার, ''দেবদাস'', ''মাই নেম ইজ খান'', ''পূর্ণদৈর্ঘ্য প্রেম কাহিনী''। এফআই মানিক পরিচালিত ''জজ ব্যারিস্টার পুলিশ কমিশনার'' চলচ্চিত্রে তার বিপরীতে ছিলেন পূর্ণিমা। এছাড়াও এই চলচ্চিত্রতে দীর্ঘ ৩৫ বছর পর একসাথে অভিনয় করেন বাংলাদেশের জনপ্রিয় তিন তারকা রাজ্জাক, সোহেল রানা আলমগীর। ছায়াছবিটি ব্যবসাসফল হয়। বদিউল আলম খোকন পরিচালিত মাই নেম ইজ খান চলচ্চিত্রে তার বিপরীতে ছিল অপু বিশ্বাস। তিনি অপরাজেয় কথাসাহিত্যিক শরৎচন্দ্র চট্টোপাধ্যায় রচিত বিখ্যাত উপন্যাস দেবদাস অবলম্বনে নির্মিত ''দেবদাস'' চলচ্চিত্রে নাম ভূমিকায় অভিনয় করেন। চলচ্চিত্রটি পরিচালনা করেন চাষী নজরুল ইসলাম এবং শাকিব খানের বিপরীতে ''পার্বতী'' চরিত্রে অভিনয় করেন অপু বিশ্বাস ''চন্দ্রমুখী'' চরিত্রে অভিনয় করেন মৌসুমী। চলচ্চিত্রটি একই পরিচালকের ১৯৮২ সালে মুক্তিপ্রাপ্ত ''দেবদাস'' চলচ্চিত্রের পুনঃনির্মাণ। তিনি পিএ কাজলের ''ভালবাসা আজকাল'' চলচ্চিত্রে নবাগতা মাহিয়া মাহীর বিপরীতে প্রথম অভিনয় করেন। সাফি উদ্দীন সাফি পরিচালিত ''পূর্ণদৈর্ঘ্য প্রেম কাহিনী'' চলচ্চিত্রে তার সাথে অভিনয় করেন জয়া আহসান আরিফিন শুভ। চলচ্চিত্রে তিনি দ্বিতীয়বার নেপথ্য শিল্পী হিসেবে কণ্ঠ দেন ''ও প্রিয় আমি তোমার হতে চাই'' গানে। চলচ্চিত্রটিতে জয় শিকদার চরিত্রে অভিনয় করে ২০১৪ সালে প্রদত্ত মেরিল-প্রথম আলো পুরস্কার-এ দর্শক জরিপ শাখায় শ্রেষ্ঠ চলচ্চিত্র অভিনেতার পুরস্কার অর্জন করেন। ২০১৪ সালে খান তার নিজস্ব প্রযোজনা সংস্থা এস. কে. ফিল্মস প্রতিষ্ঠা করেন এবং এই সংস্থার ব্যানারে ''হিরো: দ্যা সুপারস্টার'' ছায়াছবিটি প্রযোজনা করেন। বদিউল আলম খোকন পরিচালিত এই চলচ্চিত্রে তার সাথে অভিনয় করেন অপু বিশ্বাস, ইয়ামিন হক ববি, ববিতা নূতন। ঈদুল ফিতর উপলক্ষে ছবিটি ১২০টি প্রেক্ষাগৃহে মুক্তি দেওয়া হয়, যা সেই সময় রেকর্ড সংখ্যক ছিল এবং ব্যবসাসফল হয়। পরবর্তীতে অবশ্য তারই অভিনীত চলচ্চিত্র ''হিটম্যান'' এই রেকর্ডটি ভেঙে ফেলে। এই চলচ্চিত্রে অভিনয় করে তিনি ২০১৫ সালে প্রদত্ত মেরিল-প্রথম আলো পুরস্কার-এ দর্শক জরিপ শাখায় শ্রেষ্ঠ চলচ্চিত্র অভিনেতা বিভাগে পুরস্কৃত হন। ২০১৪ সালে তার অভিনীত অন্যান্য চলচ্চিত্রগুলো হল ''রাজত্ব'', ''ফাঁদ দ্য ট্র‍্যাপ'', ''সেরা নায়ক'', ''ডেয়ারিং লাভার'', ''কঠিন প্রতিশোধ'', ''হিটম্যান''। এছাড়া চিত্রনায়ক ফেরদৌস আহমেদ প্রযোজিত ''এক কাপ চা'' ছায়াছবিতে একটি অতিথি চরিত্রে অভিনয় করেন। ২০১৫ সালে তিনি ''এইতো প্রেম'', ''আরো ভালোবাসবো তোমায়'', ''দুই পৃথিবী'' চলচ্চিত্রে অভিনয় করেন। সোহেল আরমান পরিচালিত এইতো প্রেম তার অভিনীত প্রথম বাংলাদেশের স্বাধীনতা যুদ্ধভিত্তিক চলচ্চিত্র। এতে তার বিপরীতে প্রথমবার অভিনয় করেন আফসানা আরা বিন্দু। এই চলচ্চিত্রের জন্য তিনি ২০১৬ সালে প্রদত্ত মেরিল-প্রথম আলো পুরস্কার-এ দর্শক জরিপ শাখায় শ্রেষ্ঠ চলচ্চিত্র অভিনেতা হিসেবে মনোনীত হন। এস হক অলিক পরিচালিত ''আরো ভালোবাসবো তোমায়''-এ তিনি প্রথমবারের মত অভিনয় করেন পরীমনির বিপরীতে। এই চলচ্চিত্রে শাকিব খান চরিত্রে অভিনয়ের জন্য তিনি তৃতীয়বারের মত শ্রেষ্ঠ অভিনেতার জন্য জাতীয় চলচ্চিত্র পুরস্কার লাভ করেন। এই বছর ঈদুল ফিতরে মুক্তিপ্রাপ্ত ''লাভ ম্যারেজ'' ছবিটি ব্যবসাসফল হয় এবং ঈদুল আযহায় মুক্তি পায় তার অভিনীত প্রণয়ধর্মী চলচ্চিত্র ''রাজাবাবু দ্য পাওয়ার''। === ২০১৬ বর্তমান === ২০১৬ সালে উত্তম আকাশ পরিচালিত ''রাজা ৪২০'' এবং সাফি উদ্দীন সাফি পরিচালিত ''পূর্ণদৈর্ঘ্য প্রেম কাহিনী ২'' মুক্তি পায়। ''পূর্ণদৈর্ঘ্য প্রেম কাহিনী ২'' ২০১৩ সালে মুক্তিপ্রাপ্ত ''পূর্ণদৈর্ঘ্য প্রেম কাহিনীর'' অনুবর্তী পর্ব। দুই ক্রিকেটারের দ্বন্দ্ব নিয়ে নির্মিত এই ছায়াছবিতে তার সাথে অভিনয় করেছেন জয়া আহসান মামনুন হাসান ইমন। এই বছর ঈদুল ফিতরে মুক্তি পায় তার অভিনীত ''শিকারি'', ''রানা পাগলা দ্য মেন্টাল'', ''সম্রাট''। যৌথ প্রযোজনার ''শিকারি'' পরিচালনা করেন বাংলাদেশী জাকির হোসেন সীমান্ত ভারতীয় জয়দীপ মুখার্জী। এতে টালিউড অভিনেত্রী শ্রাবন্তী চট্টোপাধ্যায়ের সাথে প্রথম জুটি বেঁধে সমাদৃত হন। শামীম আহমেদ রনি পরিচালিত ''রানা পাগলা দ্য মেন্টালে'' তার বিপরীতে প্রথম অভিনয় করেন নুসরাত ইমরোজ তিশা। ''সম্রাট'' পরিচালনা করেন মুহাম্মদ মোস্তফা কামাল রাজ। এতে তার সাথে অভিনয় করেন অপু বিশ্বাস কলকাতার ইন্দ্রনীল সেনগুপ্ত। ঈদুল আযহায় মুক্তি পায় তার অভিনীত ''বসগিরি'' ছায়াছবি। শামীম আহমেদ রনি পরিচালিত এই ছায়াছবিতে তার বিপরীতে অভিনয় করেছেন নবাগতা শবনম বুবলি। এই বছরের ডিসেম্বরে মুক্তি পায় তার অভিনীত ''ধূমকেতু''। শফিক হাসান পরিচালিত ছবিটিতে তার বিপরীতে ছিলেন পরীমনি। ২০১৭ সালের শুরুতে মুক্তি পায় তার অভিনীত চলচ্চিত্র ''সত্তা''। কথাসাহিত্যিক সোহানী হোসেনের ''মা'' গল্প অবলম্বনে নির্মিত ছবিটি পরিচালনা করেছেন হাসিবুর রেজা কল্লোল এবং এতে প্রথমবার শাকিবের বিপরীতে অভিনয় করেন কলকাতার পাওলি দাম। এই সিনেমায় শাকিব খানের অভিনয় সব শ্রেনীর দর্শকের মন কাড়ে, সিনেমার ব্যবসাও সন্তোষজনক। বছর ঈদুল ফিতরে মুক্তি পায় তার অভিনীত ''নবাব'' ''রাজনীতি''। ভারত-বাংলাদেশ যৌথ প্রযোজনার ''নবাব'' পরিচালনা করেন জয়দীপ মুখার্জী এবং এতে প্রথমবারের মত তার বিপরীতে অভিনয় করেন কলকাতার শুভশ্রী গাঙ্গুলী। ১২৮টি হলে মুক্তি পাওয়া ছবিটি ব্যবসাসফল হয় এবং ২০১৭ সালের সর্বোচ্চ আয়কারী চলচ্চিত্রের তালিকায় স্থান করে নেয়। এছাড়া শাকিব নতুনরূপে আত্মপ্রকাশ অভিনয়ের জন্য প্রশংসিত হন। অন্যদিকে, ''রাজনীতি'' ছবিটি পরিচালনা করেন বুলবুল বিশ্বাস। এতে দীর্ঘ একবছর পর তাকে অপুর বিপরীতে দেখা যায়। ছবিটি দর্শক সমালোচকদের প্রশংসা লাভ করে। ঈদুল আযহায় মুক্তি পায় শাকিব অভিনীত ''রংবাজ'' ''অহংকার''। দুটি ছবিতেই তার বিপরীতে ছিলেন শবনম বুবলি। ২০১৮ সালে ঈদুল ফিতরে মুক্তি পায় ''পাংকু জামাই'', ''চিটাগাইংয়া পোয়া নোয়াখাইল্লা মাইয়া'' এবং ''সুপারহিরো''। ঈদুল আযহায় শাকিব অভিনীত ''ক্যাপ্টেন খান'' চলচ্চিত্রটি মুক্তি পায়। ওয়াজেদ আলী সুমন পরিচালিত চলচ্চিত্রটি ২০১৪ সালের তামিল চলচ্চিত্র ''আনজান'' তেলেগু চলচ্চিত্র অনুকরণে নির্মিত। বছর পর ২০১৯ সালে তার নিজস্ব প্রযোজনা সংস্থা এস. কে. ফিল্মসের ব্যানারে ''পাসওয়ার্ড'' চলচ্চিত্রের মাধ্যমে পুনরায় প্রযোজনায় ফেরেন এই অভিনেতা। এটি মুক্তির দিক দিয়ে তার প্রযোজিত দ্বিতীয় চলচ্চিত্র। এর আগে ২০১৮ সালে তিনি হিমেল আশরাফ পরিচালিত ''প্রিয়তমা'' নামে একটি চলচ্চিত্র প্রযোজনায় হাত দেন। চলচ্চিত্রটিতে তার বিপরীতে অভিনয় করার কথা রয়েছে শবনম বুবলি। পরে অবশ্য চলচ্চিত্রটি আর মুক্তি পায়নি। বর্তমানে এটির চিত্রায়ণ চলছে। ২০১৯ সালের ঈদুল ফিতরে তার অভিনীত ''পাসওয়ার্ড'' ''নোলক'' শিরোনামের দুইটি চলচ্চিত্র প্রেক্ষাগৃহে মুক্তি পায়। ''পাসওয়ার্ড'' চলচ্চিত্রটি বছরের সর্বাধিক প্রেক্ষাগৃহে মুক্তি পায়। নকল, গানের সুর চুরি, অন্য ছবির প্রচারণায় সময় না দেয়ার অভিযোগসহ নানা সমালোচনা সত্বেও এটি ব্যবসায়িকভাবে সফল হয় এবং সমালোচকদের প্রসংশা কুড়ায়। ২০১৯ সালের ঈদুল আযহায় তার ''মনের মতো মানুষ পাইলাম না'' চলচ্চিত্রটি মুক্তি পায়। এতে তিনি একজন স্বাধীনচেতা আইনজীবী হিসাবে অভিনয় করেন, এবং ভূমিকায় তিনি কর্মজীবনে দ্বিতীয়বারের মতো অভিনয় করেন। এর আগে, তিনি আজিজ আহমেদ বাবুল পরিচালিত চিত্রনায়িকা একার বিপরীতে ''হুমকির মুখে'' চলচ্চিত্রে একজন আইনজীবীর ভূমিকায় এডভোকেট মুরাদ চরিত্রে অভিনয় করেন। এছাড়া, যৌথ প্রযোজনায় নির্মিত ''নাইমার রঙ'' চলচ্চিত্রে বিশেষ চরিত্রে অভিনয় করার কথা আছে তার। চলচ্চিত্রটি ২০২০ সালের মার্চ মাসে মুক্তি পাওয়ার কথা রয়েছে। === প্রচার দূত === শাকিব খান ২০১৩ সালে এনার্জি ড্রিংক "পাওয়ার"-এর ব্র্যান্ড অ্যাম্বাসেডর (প্রচার দূত) হন। ২০১৮ সালে বাংলাদেশের মোবাইল ফোন সেবা প্রদানকারী প্রতিষ্ঠান বাংলালিংক এর ব্র‍্যান্ড অ্যাম্বাসেডর (প্রচার দূত) হিসেবে তিনি নিযুক্ত হন। "বেশি বেশি খুশি খুশি" শিরোনামের একটি বিজ্ঞাপনে একসাথে দেখা যায় শাকিব খান নুসরাত ফারিয়াকে। ২০১৯ সালে শাকিব খান আরও একটি বিজ্ঞাপনচিত্রে অভিনয় করেন। আদনান আল রাজীব পরিচালিত ''এসএমসি ওরস্যালাইন এন''-এর এই তাকে ''হারকিউলিস'' রূপে দেখা যায়। প্রসঙ্গে তিনি বলেন, “আদনানের সঙ্গে আগেও একটি বিজ্ঞাপনে কাজ করেছি। সেই কাজটি বেশ প্রশংসিত হয়েছে মানুষের কাছে। তার চিন্তা ভাবনা বেশ চমৎকার। একেবারে অন্যরকমভাবে আমাকে খুঁজে পাওয়া যাবে। বাকিটা টেলিভিশন পর্দায় দেখবেন দর্শকরা।” উল্লেখ্য ২০১৮ সালে একই পরিচালকের নির্দেশনায় মোবাইল ফোন সেবা প্রদানকারী প্রতিষ্ঠান ''বাংলালিংকের'' একটি বিজ্ঞাপনে দেখা যায় তাকে। ==ব্যক্তিগত জীবন== চিত্র:Apu Biswas portrait খানের প্রাক্তন স্ত্রী অপু বিশ্বাস। শাকিব খান ২০০৮ সালে ১৮ এপ্রিল তার গুলশানের বাড়িতে তার সর্বাধিক চলচ্চিত্রের সহশিল্পী অপু বিশ্বাসকে বিয়ে করেন। বিয়ের বিষয়টি গণমাধ্যমে গোপন রাখা হয়। পরে ২০১৭ সালে একটি বেসরকারি টেলিভিশন চ্যানেলের সাক্ষাৎকারে বিয়ের করার কথা অপু বিশ্বাস জানান। বিয়ের পর ২০১৬ সালের ২৭ সেপ্টেম্বর তাদের একটি ছেলে সন্তানের জন্ম হয়। যার নাম রাখা হয় আব্রাম খান জয়। ২২ নভেম্বর ২০১৭ তারিখে শাকিব খান তালাকের জন্য আবেদন করেন এবং ২২ ফেব্রুয়ারি ২০১৮ তারিখে এই দম্পতির তালাক সম্পন্ন হয়। শাকিব খান ক্রিকেট খেলার ভক্ত। তিনি বাংলাদেশ জাতীয় ক্রিকেট দলের ক্রিকেটার সাকিব আল হাসানের ভক্ত বন্ধু। == সমালোচনা == ২০১৯ সালের ২৭ মে পাসওয়ার্ড চলচ্চিত্রের প্রচারণার অংশ হিসেবে প্রেম’স কালেকশন নামে একটি ফ্যাশন হাউজের শাকিব খান নিজেকে চলচ্চিত্রের উপর ডক্টরেট দাবি করেন এবং জানান যে সুন্দরবনেও তিনি আন্তর্জাতিক মানের চলচ্চিত্র বানিয়ে দেখাতে পারবেন। ভিডিওটি সামাজিক যোগাযোগ মাধ্যমগুলোতে ছড়িয়ে পড়লে ব্যাপক জন্ম দেয়। অনেকেই তার সমালোচনা করে বিভিন্ন হাস্যরসাত্মক মন্তব্য, স্ট্যাটাস ভিডিও তৈরি করেন। নিজের এই বক্তব্য সম্পর্কে শাকিব খান বলেন, “আমি আসলে যেভাবে কথাটা বোঝাতে চেয়েছি সেভাবে অনেকে বুঝতে পারেননি। আমি বোঝাতে চেয়েছি যেহেতু আমি সিনেমা করতে ভালোবাসি, আমার অভিজ্ঞতাও অনেক। সে অর্থে নিজেকে ডক্টরেট বলেছি। হাজার প্রতিকূলতা এলেও আমি সিনেমা তৈরি করতে প্রস্তুত। এটা বোঝাতে চেয়েছি।” অপরদিকে, চলচ্চিত্রটির পরিচালক মালেক আফসারী শাকিব খানের এই বক্তব্য সম্পর্কে বলেন যে, “সুন্দরবন তো জঙ্গল, ওখানে তো পাঁচতারকা হোটেল নেই। যে কয়দিন থাকব কষ্ট করেই থাকতে হবে। ওটাই সে বুঝাতে চেয়েছে যে, আমাকে যদি সুন্দবনেও ছেড়ে দেন তাহলেও আন্তর্জাতিক মানের ছবি বানাতে পারব।” ==চলচ্চিত্রের তালিকা == === অভিনেতা === === প্রযোজিত চলচ্চিত্র=== হিরো: দ্যা সুপারস্টার (২০১৪) পাসওয়ার্ড (২০১৯) প্রিয়তমা (২০১৯) === নেপথ্য গায়ক === বছর চলচ্চিত্র সঙ্গীত সূত্র ২০১১ ''মনের জ্বালা'' ''আমি চোখ তুলে তাকালেই সূর্য লুকায়'' ২০১৩ ''পূর্ণদৈর্ঘ্য প্রেম কাহিনী'' ''ও প্রিয় আমি তোমার হতে চাই'' == টেলিভিশন উপস্থিতি == ঈদের বিশেষ পর্ব ''আমার আমি'' (২০০৯)... অতিথি ঈদ স্পেশাল টকশো নক্ষত্র যুগল (২০১০).... অতিথি ইটিভি স্পেশাল শো হট সিট উইথ কিং খান শাকিব (২০১১) ঈদ স্পেশাল কে হতে চায় কোটিপতি (২০১১).... অতিথি ঈদ স্পেশাল প্রিয় জুটি (২০১১).... অতিথি ঈদ স্পেশাল তিন তারার গল্প (২০১১).... অতিথি ঈদ স্পেশাল আমাদের দেবদাস (২০১২).... অতিথি ঈদ স্পেশাল সুপারস্টার ''(২০১২)''.... অতিথি ঈদ স্পেশাল স্টার নাইট উইথ শাকিব খান (২০১২)''.''... অতিথি ঈদ স্পেশাল শুধুই আড্ডা.... অতিথি == পুরস্কার সম্মাননা == ;জাতীয় চলচ্চিত্র পুরস্কার বছর বিভাগ চলচ্চিত্র ফলাফল ২০১২ শ্রেষ্ঠ অভিনেতা ''ভালোবাসলেই ঘর বাঁধা যায় না'' (২০১০) ২০১৪ ''খোদার পরে মা'' (২০১২) ২০১৭ ''আরো ভালোবাসবো তোমায়'' (২০১৫) ;বাচসাস পুরস্কার বছর বিভাগ চলচ্চিত্র ফলাফল ২০০৯ শ্রেষ্ঠ অভিনেতা ''যদি বউ সাজো গো'' (২০০৮) ২০১৪ ''ভালবাসলেই ঘর বাঁধা যায় না'' (২০১০) ২০১৯ ''সত্তা'' (২০১৭) ;মেরিল-প্রথম আলো পুরস্কার বছর শাখা বিভাগ চলচ্চিত্র ফলাফল ২০০৭ দর্শক জরিপ পুরস্কার শ্রেষ্ঠ চলচ্চিত্র অভিনেতা ''সুভা'' (২০০৬) ২০০৮ সমালোচক পুরস্কার ''আমার প্রাণের স্বামী'' (২০০৭) ২০০৯ দর্শক জরিপ পুরস্কার ''প্রিয়া আমার প্রিয়া'' (২০০৮) ২০১০ ''বলবো কথা বাসর ঘরে'' (২০০৯) ২০১১ ''ভালোবাসলেই ঘর বাঁধা যায় না'' (২০১০) ২০১২ দর্শক জরিপ পুরস্কার ''কিং খান'' (২০১১) সমালোচক পুরস্কার ''আদরের জামাই'' (২০১১) ২০১৩ দর্শক জরিপ পুরস্কার ''ডন নাম্বার ওয়ান'' (২০১২) ২০১৪ ''পূর্ণদৈর্ঘ্য প্রেম কাহিনী'' (২০১৩) ২০১৫ ''হিরো: দ্যা সুপারস্টার'' (২০১৪) ২০১৬ ''এইতো প্রেম'' (২০১৫) ২০১৬ ''শিকারি'' (২০১৬) ;লাক্স-চ্যানেল আই পারফরম্যান্স পুরস্কার বছর শাখা বিভাগ চলচ্চিত্র ফলাফল ২০০৭ দর্শক জরিপ পুরস্কার শ্রেষ্ঠ চলচ্চিত্র অভিনেতা ''সুভা'' (২০০৬) সমালোচক পুরস্কার ''সুভা'' (২০০৬) ২০০৯ দর্শক জরিপ পুরস্কার ''প্রিয়া আমার প্রিয়া'' (২০০৮) ;ইউরো-সিজেএফবি পারফরম্যান্স পুরস্কার বছর বিভাগ চলচ্চিত্র ফলাফল ২০০৮ সেরা অভিনেতা প্রিয়া আমার প্রিয়া ২০০৯ আমার প্রাণের প্রিয়া ২০১০ নাম্বার ওয়ান শাকিব খান ২০১১ কিং খান ;ওয়ালটন বৈশাখী স্টার অ্যাওয়ার্ড '''বিজয়ী''': শ্রেষ্ঠ অভিনেতা পুরস্কার ২০১১ ;বি সি আর পুরস্কার '''বিজয়ী''': শ্রেষ্ঠ অভিনেতা পুরস্কার ২০০৯ '''বিজয়ী''': শ্রেষ্ঠ অভিনেতা পুরস্কার ২০০৮ ;একতা পুরস্কার '''মনোনয়ন''': শ্রেষ্ঠ অভিনেতা পুরস্কার ২০০৫ ;ঢালিউড চলচ্চিত্র সঙ্গীত পুরস্কার অভিনেতা পুরস্কার ২০০৯ ;বিনোদন বিচিত্রা পুরস্কার '''বিজয়ী''': শ্রেষ্ঠ অভিনেতা পুরস্কার ২০১০ ;বাংলাদেশ ফিল্ম ক্লাব পুরস্কার '''বিজয়ী''': শ্রেষ্ঠ অভিনেতা ২০১২ '''বিজয়ী''': শ্রেষ্ঠ অভিনেতা সেরা জুটির পুরস্কার ২০১৭ ;এটিএন বাংলা পারফরমেন্স পুরস্কার '''বিজয়ী''': শ্রেষ্ঠ অভিনেতা পুরস্কার ২০১৭ ;ভারত-বাংলাদেশ চলচ্চিত্র পুরস্কার '''বিজয়ী:''' জনপ্রিয় অভিনেতা ''পাসওয়ার্ড'' == আরো দেখুন == অপু বিশ্বাস == তথ্যসূত্র == == বহিঃসংযোগ == জন্ম ব্যক্তি বিষয়শ্রেণী:২১শ শতাব্দীর বাংলাদেশী অভিনেতা ব্যক্তি জেলার ব্যক্তি চলচ্চিত্র অভিনেতা চলচ্চিত্র প্রযোজক অভিনেতা বিভাগে জাতীয় চলচ্চিত্র পুরস্কার (বাংলাদেশ) বিজয়ী আলো পুরস্কার বিজয়ী
'''হিলারি অ্যান সোয়াঙ্ক''' (; জন্ম: ৩০ জুলাই ১৯৭৪) হলেন একজন মার্কিন অভিনেত্রী। তিনি দুটি একাডেমি পুরস্কার, দুটি গোল্ডেন গ্লোব পুরস্কার, দুটি ক্রিটিকস চয়েস চলচ্চিত্র পুরস্কার একটি স্ক্রিন অ্যাক্টরস গিল্ড পুরস্কার অর্জন করেছেন। সোয়াঙ্কের চলচ্চিত্রে অভিষেক হয় ''বাফি দ্য ভ্যাম্পায়ার স্লেয়ার'' ছবিতে একটি ছোট চরিত্রে অভিনয়ের মাধ্যমে। ১৯৯৪ সালে ''দ্য কারাতে কিড'' চলচ্চিত্র ধারাবাহিকের চতুর্থ কিস্তি ''দ্য নেক্সট কারাতে কিড'' দিয়ে তিনি প্রথম খ্যাতি অর্জন করেন। ১৯৯৭-৯৮ সালে তিনি টেলিভিশন ধারাবাহিক ''বেভারলি হিলস ৯০২১০''-এর অষ্টম মৌসুমে কার্লি রেনল্ডস চরিত্রে অভিনয় করেন। সোয়াঙ্ক ১৯৯৯ সালে জীবনীমূলক চলচ্চিত্র ''বয়েজ ডোন্ট ক্রাই''-এ অভিনয় করে সমাদৃত হন এবং শ্রেষ্ঠ অভিনেত্রী বিভাগে একাডেমি পুরস্কার গোল্ডেন গ্লোব পুরস্কার অর্জন করেন। ২০০৪ সালে তিনি ক্লিন্ট ইস্টউড পরিচালিত ক্রীড়া নাট্যধর্মী ''মিলিয়ন ডলার বেবি'' চলচ্চিত্রে ম্যাগি ফিট্‌জেরাল্ড চরিত্রে অভিনয় করে দ্বিতীয়বারের মত শ্রেষ্ঠ অভিনেত্রী বিভাগে একাডেমি গোল্ডেন গ্লোব পুরস্কার অর্জন করেন। তিনি ''দ্য গিফট'' (২০০০), ''ইনসোমনিয়া'' (২০০২), ''দ্য কোর'' (২০০৩), ''আইরন জড অ্যাঞ্জেলস'' (২০০৪), ''রেড ডাস্ট'' (২০০৪), ''দ্য রিপিং'' (২০০৭), ''পি. এস. আই লাভ ইউ'' (২০০৭), ''ফ্রিডম রাইটার্স'' (২০০৭), ''দ্য হোমসম্যান'' (২০১৪) ''লোগান লাকি'' (২০১৭) ছবিতে শ্রেষ্ঠাংশে অভিনয় করেন। ২০১৮ সালে তিনি এফএক্স চ্যানেলের ধারাবাহিক ''ট্রাস্ট''-এ ডোনাল্ড সাদারল্যান্ডের বিপরীতে অ্যাবিগেল হ্যারিস গেটি চরিত্রে অভিনয় করেন। ==প্রারম্ভিক জীবন== সোয়াঙ্ক ১৯৭৪ সালের ৩০শে জুলাই নেব্রাস্কার লিংকন শহরে জন্মগ্রহণ করেন। তার পিতা স্টিভেন মাইকেল সোয়াঙ্ক ছিলেন ওরেগন এয়ার ন্যাশনাল গার্ডের চিফ মাস্টার সার্জেন্ট এবং মাতা জুডি কে (জন্মনাম: ক্লাউ) ছিলেন অফিস সহকারী নৃত্যশিল্পী। সোয়াঙ্কের ভাই ড্যানিয়েল তার আট বছরের বড়। সোয়াঙ্কের পরিবারের অনেক সদস্যরা আইওয়ার রিংগোল্ড কাউন্টিতে বসবাস করতেন। তার নানী ফ্রান্সেস মার্থা ক্লাউ (জন্মনাম: ডোমিনগেজ) মেক্সিকান বংশোদ্ভূত, তিনি এল সেন্ট্রোতে জন্মগ্রহণ করেছিলেন। সোয়াঙ্কের দাদী ইংল্যান্ডে জন্মগ্রহণ করেন; তার পূর্বপুরুষগণ জার্মান, ইংরেজ, সুইস-জার্মান, স্কটিশ, স্কটস-আইরিশ, ওয়েলসীয় এবং ওলন্দাজ বংশোদ্ভূত ছিলেন। তার বংশনাম "সোয়াঙ্ক" মূলত "শোয়েঙ্ক", যা জার্মান ভাষা হতে এসেছে। সোয়াঙ্কের যখন ছয় বছর বয়স, তখন তার পরিবার ওয়াশিংটনের স্পোকান থেকে ওয়াশিংটনের বেলিংহামের লেক সামিশের পার্শ্ববর্তী ট্রেইলার পার্কে চলে যায়। তিনি হ্যাপি ভ্যালি এলিমেন্টারি স্কুল, ফেয়ারহেভেন মিডল স্কুল এবং পরে ১৬ বছর বয়স পর্যন্ত বেলিংহামের সেহোম হাই স্কুলে পড়াশোনা করেন। তিনি সাতারে জুনিয়র অলিম্পিকস ওয়াশিংটন স্টেট চ্যাম্পিয়নশিপে অংশগ্রহণ করেন এবং রাজ্যে তিনি সকল জিমন্যাস্টে পঞ্চম স্থান অর্জন করেন। সোয়াঙ্ক নয় বছর বয়সে প্রথম মঞ্চে কাজ করেন। তিনি ''দ্য জাঙ্গল বুক'' নাটকে শ্রেষ্ঠাংশে অভিনয় করেন।' ==কর্মজীবন== সোয়াঙ্ক ১৯৯২ সালে হাস্যরসাত্মক ভীতিপ্রদ ''বাফি দ্য ভ্যাম্পায়ার স্লেয়ার'' চলচ্চিত্র দিয়ে হলিউডে পদার্পণ করেন। এতে তিনি একটি ছোট চরিত্রে অভিনয় করেন। পরে তিনি নাট্যধর্মী ''কোয়ায়েট ডেজ ইন হলিউড'' ছবিতে চ্যাড লোয়ের সাথে অভিনয় করেন। লোকে তিনি পরবর্তীকালে বিয়ে করেন। তার প্রথম মুখ্য চরিত্র ভূমিকা ছিল ''দ্য কারাতে কিড'' চলচ্চিত্র ধারাবাহিকের চতুর্থ কিস্তি ''দ্য নেক্সট কারাতে কিড'' (১৯৯৪)। এতে তিনি তার জিমন্যাস্টিকস শিক্ষা কাজে লাগান এবং প্যাট মোরিটার সাথে জুটি বাঁধেন। ১৯৯৪ সালে তিনি নাট্যধর্মী ''ক্রাইজ আনহার্ড: দ্য ডোনা ইয়াকলিচ স্টোরি'' ছবিতে ডোনা (জ্যাকলিন স্মিথ) কর্তৃক রক্ষা পাওয়া লাঞ্ছিত সৎ-মেয়ে চরিত্রে অভিনয় করেন। ১৯৯৫ সালে তাকে ব্রিটিশ অভিনেতা ব্রুস পেইনের সাথে ছবিতে দেখা যায়। পরের বছর তিনি টেলিভিশন চলচ্চিত্র ''টেরর ইন দ্য ফ্যামিলি''-এ একজন মানসিক পীড়াগ্রস্থ কিশোরী চরিত্রে অভিনয় করেন। ১৯৯৭ সালের সেপ্টেম্বর মাসে সোয়াঙ্ক ''বেভারলি হিলস, ৯০২১০'' ধারাবাহিকে কার্লি রেনল্ডস নামে একজন একক মা চরিত্রে অভিনয় করেন। শুরুতে তার চরিত্রটি দুই বছর ব্যাপী চলবে একরম বলা হলেও পরে দেখা যায় ১৯৯৮ সালের জানুয়ারিতে ১৬টি পর্বের পর তার চরিত্রটি শেষ হয়ে আসে। সোয়াঙ্ক পরবর্তীকালে বলেন তিনি এই ধারাবাহিক থেকে বাদ পড়ার পর হতাশ হয়ে পড়েছিলেন এই ভেবে যে তিনি ৯০২১০-এর কাজের জন্য যোগ্য নন, তিনি কোন কিছুর জন্যই যোগ্য নন। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী অভিনেত্রী চলচ্চিত্র অভিনেত্রী চলচ্চিত্র প্রযোজক টেলিভিশন অভিনেত্রী শিশু অভিনেত্রী স্পিরিট পুরস্কার বিজয়ী অভিনেত্রী বিভাগে একাডেমি পুরস্কার বিজয়ী গ্লোব পুরস্কার (সেরা অভিনেত্রী নাট্য চলচ্চিত্র) বিজয়ী অ্যাক্টরস গিল্ড পুরস্কার (সেরা অভিনেত্রী চলচ্চিত্র) বিজয়ী পুরস্কার বিজয়ী
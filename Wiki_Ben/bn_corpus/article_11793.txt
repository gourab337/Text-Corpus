ডোডো, জ্যান স্যাভেরির ১৬৫১ সালের চিত্রকর্মে। আধুনিক বিলুপ্তির একটা উদাহরণ হিসেবে প্রায়ই ডোডো'র কথা বলা হয়ে থাকে। জীববিজ্ঞান পরিবেশবিজ্ঞানে '''বিলোপন''' বা '''বিলুপ্তি''' () বলতে কোন প্রজাতির নিশ্চিহ্ন হয়ে যাওয়া বুঝায়। একটি প্রজাতি বিলুপ্ত হয়েছে বলতে বোঝায় যে সেই প্রজাতির কোনো জীবন্ত নমুনা প্রাকৃতিক পরিবেশ বা সংরক্ষণাগারে আর দেখা যায় না। প্রজাতির বিলুপ্তি বিবর্তন জীববৈচিত্র্যকে প্রভাবিত করে। সব প্রজাতির ৯৯ ভাগেরও বেশি যা প্রায় পাঁচ বিলিয়নেরও বেশি, প্রাণের বিলুপ্তি ঘটেছে পৃথিবীতে। পৃথিবীর বর্তমান প্রজাতির সংখ্যা প্রায় ১০ মিলিয়ন থেকে ১৪ মিলিয়ন, যার মধ্যে ১.২ মিলিয়ন নথিভুক্ত এবং ৮৬ ভাগেরও বেশির কোন বর্ণনা পাওয়া যায় না। আরো সম্প্রতি, ২০১৬ সালের মে মাসে, বিজ্ঞানীরা বলেছেন যে পৃথিবীতে প্রায় ট্রিলিয়ন প্রজাতির মধ্যে একহাজার ভাগের এক ভাগ নথিভুক্ত হয়েছে। বির্বতনের মধ্য দিয়ে প্রজাতিগুলো তৈরি হয় যাকে স্পেসিয়েশন বলে যার মাধ্যমে বিভিন্ন ধরনের প্রানের বিকাশ ঘটে এবং বেচে থাকার জন্য পরিবেশে কোন বিশেষ পদ্ধতির আশ্রয় করে। কিন্তু প্রজাতিগুলো বিলুপ্ত হয়ে যায় যখন তারা পরিবর্তিত অবস্থা বা শক্তিশালী কোন প্রতিযোগীতায় টিকতে পারে না। প্রানী পরিবেশগত আশ্রয়নের বিশেষ পদ্ধতির মধ্যে সুদৃঢ় সম্পর্ক রয়েছে। একটি সাধারণ প্রজাতি প্রথম প্রাণিজগতে আসার ১০ মিলিয়ন বছরের মধ্যে বিলুপ্ত হয়ে যায়। যদিও কিছু প্রজাতি, যাদের জীবন্ত ফসিল বলা হয়, পরিবেশে কোন রূপ অঙ্গপরিবর্তন বা অঙ্গসংস্থান ছাড়াই ১০০ মিলিয়ন বছরেরও বেশি বেঁচে থাকে। বিলুপ্তির ঘটনা বা গণবিলুপ্তির ঘটনা খুবই কম ঘটে; কিন্তু একক বিলুপ্তি খুবই সাধারণ ঘটনা। অতি সাম্প্রতিক সময়ে বিলুপ্তির সাক্ষ্যপ্রমাণ রাখা শুরু হয় এবং বিজ্ঞানীরা উচ্চ মাত্রায় বিলুপ্তির ব্যাপারে সর্তকতার কথা জানান। বেশিরভাগ প্রজাতি যারা বিলুপ্ত হয়ে গেছে তাদের বৈজ্ঞানিক কোন নথিপত্র নেই। কিছু বিজ্ঞানী এমনও বলেছেন যে বর্তমানে জীবিত আছে এমন গাছ প্রানী প্রজাতির অর্ধেকও থাকবে না ২১০০ সালে। যে সমস্ত প্রজাতি বিলুপ্ত হয়ে গেছে তাদের বোঝানোর জন্য সেই প্রজাতির নামের পাশে একটি ছোরা চিহ্ন (†) ব্যবহার করা হয়। == তথ্যসূত্র == লাল তালিকা
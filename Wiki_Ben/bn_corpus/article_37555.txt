'''মুহাম্মদ ইবনে ইসহাক ইবনে ইবরাহিম''' (, মৃত্যু: জুন ৮৫১) ছিলেন আব্বাসীয় খিলাফতের সময়কার বাগদাদের মুসআবি গভর্নর। ৮৫০ সাল থেকে মৃত্যুর আগ পর্যন্ত তিনি এই পদে ছিলেন। ==কর্মজীবন== মুহাম্মদ ছিলেন ইসহাক ইবনে ইবরাহিম আল-মুসআবির পুত্র। পিতার জীবদ্দশায় তাকে সামারায় আব্বাসীয় দরবারে অংশ নেয়ার জন্য পাঠানো হয়েছিল। এখানে তিনি কেন্দ্রীয় সরকারের দায়িত্বপালন করেছেন এবং ইসহাকের প্রতিনিধি হিসেবে কাজ করেছেন। ৮৫০ সালে ইসহাক মারা যাওয়ার পর মুহাম্মদ বাগদাদের নিরাপত্তা প্রধানের দায়িত্ব পান। তিনি ফারসও লাভ করেছিলেন। কিন্তু এই প্রদেশের গভর্নর তার চাচা মুহাম্মদ ইবনে ইবরাহিম আল-মুসআবি তার প্রতি প্রতিদ্বন্দ্বী মনোভাব পোষণ করায় তিনি তাকে অপসারণ করে তার স্থলে নিজের চাচাত ভাই হুসাইন ইবনে ইসমাইল আল-মুসআবিকে ফারসের গভর্নর হিসেবে নিয়োগ দেন। মুহাম্মমদ ৮৫১ সালের জুন মাসে মারা যান। এরপর আবদুল্লাহ ইবনে ইসহাক ইবনে ইবরাহিমকে তার পদ প্রদান করা হয়। ==তথ্যসূত্র == মৃত্যু তাহিরি গভর্নর বিষয়শ্রেণী:৯ম শতাব্দীর ইরানি ব্যক্তিত্ব
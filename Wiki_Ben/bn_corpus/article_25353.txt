'''আনিসুর রহমান মিলন''' (জন্ম জুন ১৯৭৪), মিলন নামে সুপরিচিত, একজন বাংলাদেশী অভিনেতা। তার অভিনয় জীবন শুরু হয় মঞ্চে অভিনয়ের মধ্য দিয়ে। পরে তিনি টেলিভিশন চলচ্চিত্রে অভিনয় করেন। তিনি সালাউদ্দিন লাভলু পরিচালিত ''রঙের মানুষ'' ধারাবাহিকে অভিনয় করে প্রথম পরিচিতি লাভ করেন। এই নাটকের জন্য তিনি ইউরো সিজেএফবি পারফরম্যান্স পুরস্কার লাভ করেন। ২০০৫ সালে তার চলচ্চিত্রে অভিষেক হয় সুচন্দা পরিচালিত ''হাজার বছর ধরে'' চলচ্চিত্রে করিম শেখ নামে একটি ছোট চরিত্রে অভিনয়ের মধ্যে দিয়ে। ২০০৬ সালে তিনি ''মধুময়রা'' টেলিভিশন নাটকে অভিনয় করেন। নাটকটি তাকে সেরা টিভি অভিনেতা বিভাগে মেরিল-প্রথম আলো পুরস্কার এনে দেয়। ২০০৮ সালে তিনি তারকা সমৃদ্ধ চলচ্চিত্র ''দ্য লাস্ট ঠাকুর'' চলচ্চিত্রে অভিনয় করেন। ২০১০-এর দশকে তার অভিনীত অন্যান্য উল্লেখযোগ্য চলচ্চিত্রগুলো হল ''দেহরক্ষী'' (২০১৩), ''পোড়ামন'' (২০১৩), ''লালচর'' (২০১৫), এবং ''রাজনীতি'' (২০১৭)। ==কর্মজীবন== মিলন ১২ বছর বয়সে তার অভিনয় জীবনের শুরু করেন ''আর্তনাদ থিয়েটারের'' সাথে যুক্ত হয়ে। এরপর তিনি কিছুদিন ব্রিটিশ কাউন্সিলের ডেমোক্রেসি ওয়াচের একটি প্রকল্পে কাজ করেন। পরে একটি ব্যাংকে চাকরি করেছেন। পরবর্তীতে এই চাকরি ছেড়ে তিনি অভিনয়কে পেশা হিসেবে গ্রহণ করে। সালাউদ্দিন লাভলুর পরিচালনায় চ্যানেল আইয়ের টেলিভিশন ধারাবাহিক "রঙের মানুষ" অভিনয় করে তিনি খ্যাতি অর্জন করেন। মিলন অভিনীত প্রথম চলচ্চিত্র ''হাজার বছর ধরে'' (২০০৫)। এতে তিনি নৌকার মাঝি করিম শেখ চরিত্রে অভিনয় করেন। ঔপন্যাসিক চলচ্চিত্র নির্মাতা জহির রায়হান রচিত ''একই নামের'' উপন্যাস অবলম্বনে ছবিটি পরিচালনা করেন রায়হানের সহধর্মিনী সুচন্দা। ২০০৬ সালে তিনি "জয়িতা", "প্রজাপতিকাল", "হাটকুড়া", "মধুময়রা", "অতঃপর" টেলিভিশন চলচ্চিত্রের অভিনয় করেন। ''মধুময়রা'' নাটকে অভিনয়ের জন্য তিনি ৯ম মেরিল-প্রথম আলো পুরস্কারে সমালোচক শাখায় সেরা টিভি অভিনেতা বিভাগে পুরস্কার লাভ করেন। ২০০৭ সালে এনটিভিতে প্রচারিত হয় তার অভিনীত টেলিভিশন ধারাবাহিক ''১১১ নেলসন নাম্বার''। একটি ডর্মিটরির রুম নিয়ে গল্পটি আবর্তিত হয়। চিত্রনায়ক ফেরদৌস আহমেদ প্রযোজিত ধারাবাহিকটি পরিচালনা করেন নাঈম ইমতিয়াজ নেয়ামুল। এরপর তাকে সাদিক আহমেদ পরিচালিত তারকা সমৃদ্ধ চলচ্চিত্র "দ্য লাস্ট ঠাকুর" সিনেমায় অভিনয় করতে দেখা যায়। ২০১৫ সালের অক্টোবরে মুক্তি পায় অনন্য মামুন পরিচালিত চলচ্চিত্র ''ভালোবাসার গল্প''। এই ছবিতে তার বিপরীতে ছিলেন নবাগত আফরিন। বছরের শেষে মুক্তি পায় কথাসাহিত্যিক ইমদাদুল হক মিলন রচিত ''নদী উপাখ্যান'' অবলম্বনে মিলন অভিনীত ''লালচর''। সরকারি অনুদানে নির্মিত ছবিটি পরিচালনা করেন নাদের চৌধুরী। এতে তার বিপরীতে ছিলেন "সেরা নাচিয়ে" প্রতিযোগিতায় চ্যাম্পিয়ন মোহনা মিম। এই বছর তিনি বুলবুল বিশ্বাস পরিচালিত ''রাজনীতি'' চলচ্চিত্রের কাজ শুরু করেন। ছবিতে তিনি শাকিব খান অপু বিশ্বাসের সাথে প্রথমবারের মত অভিনয় করেন। এই প্রসঙ্গে তিনি বলেন, "শাকিবের সঙ্গে প্রথম কাজ করছি। এটা অনেক বড় চ্যালেঞ্জ। নায়িকা হিসেবে অপু বিশ্বাসের সঙ্গেও এটা আমার প্রথম কাজ। আশা করছি, বাংলাদেশি চলচ্চিত্রের দুজন বড় তারকার সঙ্গে কাজ করার অভিজ্ঞতা মোটেও মন্দ হবে না।" ছবিটি দীর্ঘসূত্রিতা শেষে ২০১৭ সালের ঈদুল ফিতরে মুক্তি পায়। সমালোচকেরা মিলনের অভিনয়ের প্রশংসা করেন। দ্য ডেইলি স্টারের জাহিদ আকবর মিলনের শাকিল সম্পর্কে লিখেন, "সিনেমার অভিনয় জীবনে সেরা অভিনয় শাকিল চরিত্রটি। আদরের বড় ভাই থেকে হিংসাত্মক খলনায়ক হয়ে ওঠাটা খুবই নিখুঁতভাবে ফুটিয়ে তুলেছেন তিনি।" ২০১৬ সালে তিনি ''ওরা বখাটে নয়'' টেলিভিশন চলচ্চিত্রে অভিনয় করেন। এছাড়া তিনি ''ফাইভ স্টার মেস'', ''দূরের বাড়ি কাছের মানুষ'', ''মিলার বারান্দা'', ''জীবনের অলিগলি'', ''স্বপ্নগুলো জোনাক পোকার মতো'', এবং ''বিট্রে'' ধারাবাহিকে কাজ করেন। ''বিট্রে'' ধারাবাহিকে তিনি একজন রিপোর্টার চরিত্রে অভিনয় করেন। তার অভিনীত পাঁচটি চলচ্চিত্র নির্মাণ-উত্তর পর্যায়ে মুক্তির অপেক্ষায় রয়েছে। চলচ্চিত্রগুলো হল শাহ্‌ আলম মণ্ডলের ''সাদাকালো প্রেম'', হাবিবুল ইসলাম হাবিবের ''রাত্রির যাত্রী'', ''নাইয়র'', দেবাশীষ বিশ্বাসের ''মন জ্বলে'', সাইফ চন্দনের ''টার্গেট'' তানিম রহমান অংশুর এছাড়া শুটিং শুরু হয়েছে ''আলতা বানু'' নামে একটি চলচ্চিত্রের। ছবিটি পরিচালনা করছেন অরুণ চৌধুরী। এতে তিনি রানা চরিত্রে অভিনয় করবেন এবং তার বিপরীতে রয়েছেন জাকিয়া বারী মম। ==ব্যক্তিগত জীবন== মিলন ১৯৯৯ সালে লুসি গোমেজকে বিয়ে করেন। তাদের সম্পর্কের অবনতি ঘটলে ২০১২ সাল থেকে তারা আলাদা বাস করতে শুরু করে। ২০১৩ সালে তাদের বিবাহ বিচ্ছেদ হয়। তার ছেলে নাম মিহ্রান রহমান। ==চলচ্চিত্রের তালিকা== বছর চলচ্চিত্র চরিত্র পরিচালক টীকা ২০০৫ ''হাজার বছর ধরে'' করিম শেখ কোহিনূর আক্তার সুচন্দা অভিনীত প্রথম চলচ্চিত্র ২০০৮ ''দ্য লাস্ট ঠাকুর'' তরুণ সাদিক আহমেদ ২০১৩ ''দেহরক্ষী'' আসলাম ইফতেখার চৌধুরী ''পোড়ামন'' আবিদ জাকির হোসেন রাজু বায়োস্কোপ বর্ষ-সেরা সেরা চলচ্চিত্র সহ-অভিনেতা ২০১৪ ''অনেক সাধের ময়না'' মনা জাকির হোসেন রাজু ''প্রেম করবো তোমার সাথে'' -- রকিবুল আলম রকিব ২০১৫ ''ভালোবাসা সীমাহীন'' -- শাহ্‌ আলম মণ্ডল ''ব্ল্যাকমেইল'' রোমিও অনন্য মামুন ''ভালোবাসার গল্প'' -- অনন্য মামুন ''লালচর'' রতন নাদের চৌধুরী ২০১৬ ''এক রাস্তা'' -- ইফতেখার চৌধুরী ২০১৭ ''ক্রাইম রোড'' -- সাইময় তারিক ''রাজনীতি'' শাকিল হাবিবুল্লাহ বুলবুল বিশ্বাস ২০১৯ ডনগিরি তমাল শাহ আলম মন্ডল ==পুরস্কার== বছর পুরস্কার বিভাগ মনোনীত কাজ ফলাফল ২০০৫ ইউরো সিজেফবি পারফরম্যান্স পুরস্কার ২০০৬ আরটিভি সিজেফবি পারফরম্যান্স পুরস্কার ২০০৭ মেরিল-প্রথম আলো পুরস্কার সেরা টিভি অভিনেতা (সমালোচক) মধুময়রা ২০১৩ বায়োস্কোপ বর্ষ-সেরা সেরা চলচ্চিত্র সহ-অভিনেতা পোড়ামন == তথ্যসূত্ৰ == ==বহিঃসংযোগ == জন্ম‏‎ ব্যক্তি বিষয়শ্রেণী:২১শ শতাব্দীর বাংলাদেশী পুরুষ অভিনেতা চলচ্চিত্র অভিনেতা‏‎ নাট্য অভিনেতা চলচ্চিত্র অভিনেতা আলো পুরস্কার বিজয়ী
'''হিব্রু ভাষা''' ''ইভ্‌রিত্ (ইৱ্'রিৎ)'') হল ইসরায়েলের রাষ্ট্র ভাষা, যার বিশ্বে ৯০ লাখ ভাষাভাষীদের মধ্যে ৫০ লাখ ভাষাভাষীরা ইসরায়েলে। হিব্রু আফ্রো-এশীয় ভাষা-পরিবারের সেমিটীয় শাখার একটি সদস্য ভাষা। এটি হিব্রু বাইবেল, বা ওল্ড টেস্টামেন্ট তথা তোরাহ-র ভাষা। == ইতিহাস == হিব্রু ভাষার ইতিহাস বৈচিত্র্যময়। ২০০ খ্রিষ্টাব্দের দিকে মুখের ভাষা হিসেবে এটি বিলুপ্ত হয়ে যায়। কিন্তু লিখিত ভাষা হিসেবে এটি আরও বহু শতক টিকে থাকে। এটি ধর্ম, আইন, ব্যবসা, দর্শন চিকিৎসা বিষয়ক বহু বই লিখতে ব্যবহৃত হত। ১৯শ শতকের শেষে বিংশ শতাব্দীর শুরুতে কথ্য ভাষা হিসেবে এটির পুনর্জন্ম হয়। বিশ্বের বিভিন্ন অঞ্চল থেকে (প্রধানত রাশিয়া থেকে) বর্তমান ইসরায়েলে (তৎকালীন ব্রিটিশ প্যালেস্টাইনে) ইহুদিরা তাদের নিজস্ব বিভিন্ন মাতৃভাষা যেমন আরবি, ইডিশ, রুশ, ইত্যাদির পরিবর্তে আধুনিক হিব্রু ভাষায় কথা বলা শুরু করেন। ১৯২২ সালে হিব্রু ব্রিটিশ প্যালেস্টাইনের সরকারি ভাষার মর্যাদা পায়। ইসরায়েলে প্রায় ৫০ লক্ষের বেশী লোক হিব্রু ভাষায় কথা বলেন। এছাড়া বিশ্বের বিভিন্ন ইহুদি সম্প্রদায়ের প্রায় কয়েক লক্ষ লোক হিব্রুতে কথা বলেন। বর্তমানে আরবির পাশাপাশি হিব্রু ইসরায়েলের সরকারি ভাষা। আরব সেক্টরগুলি বাদে ইসরায়েলের সমস্ত সরকারি বেসরকারি কাজে হিব্রু ব্যবহার করা হয়। সরকারি স্কুলগুলিতে হয় হিব্রু বা আরবি ভাষায় শিক্ষাদান করা হয়, তবে আরবি স্কুলগুলিতে হিব্রু দশম শ্রেণী পর্যন্ত পড়া বাধ্যতামূলক। বিশ্ববিদ্যালয় পর্যায়েও হিব্রু ভাষাই শিক্ষাদানের মাধ্যম। ইসরায়েলের সংবাদপত্র, বই, রেডিও টেলিভিশনের প্রধান ভাষা হিব্রু। == পুনর্জন্ম == আধুনিক কথ্য ভাষা হিসেবে হিব্রুর পুনঃপ্রতিষ্ঠার নেপথ্যে ছিলেন এলিয়েজের বেন ইয়েহুদা নামের এক রুশ-বংশোদ্ভূত ইহুদি। তিনি ১৮৮১ সালে হিব্রু ভাষা পুনঃপ্রতিষ্ঠার পরিকল্পনা নিয়ে তৎকালীন উসমানীয় সাম্রাজ্যের অধীন ব্রিটিশ প্যালেস্টাইনে আসেন। বেন ইয়েহুদা চাইতেন প্যালেস্টাইনে বসবাসরত ইহুদিরা কেবলই হিব্রু ভাষায় কথা বলুক। তিনি হিব্রুকে ঘরে বাইরে সমাজের সব ধরনের কাজের চাহিদা মেটাতে সক্ষম একটি ভাষা হিসেবে প্রচলন করার পরিকল্পনা নেন। এজন্য তিনি ইহুদি শিশুরা যাতে ছোটবেলা থেকেই হিব্রুতে শিক্ষা পায়, তার ব্যবস্থা করেন। এভাবে ধীরে ধীরে হিব্রু আবার একটি জীবিত ভাষায় পরিণত হয়। আজকে হিব্রু ইসরায়েলের সরকারি ভাষা। == জনপ্রিয় গ্রন্থ রচনা == Zuckermann, Ghil'ad ** (2003), ''Language Contact and Lexical Enrichment in Israeli Hebrew'', Palgrave Macmillan () ** (2014), ''Jewish Language Contact'' Journal of the Sociology of Language'' 226). ==আরো দেখুন== হিব্রু লিপি == তথ্যসূত্র == == বহিঃসংযোগ == Official website of the Academy of the Hebrew Language Ma'agarim The Historical Dictionary Project by the Academy of the Hebrew Language Hebrew Phrases by the Israeli Ministry of Tourism ভাষা ভাষাসমূহ ১০ম শতাব্দীর থেকে প্রমাণিত ভাষা
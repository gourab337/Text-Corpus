'''বানি ইয়াস''' () হলো অনিশ্চিত উৎস থেকে আগত সংযুক্ত আরব আমিরাতের এক উপজাতীয় চুক্তি ব্যবস্থা (প্রধানত এটি ওমান ইবনে সাসা' বা নাজদি বংশ থেকে উৎপত্তি হয়েছে বলে গণ্য করা হয়)। এর সাথে এলাকার বিভিন্ন জাতির চূক্তি রয়েছিল। কাতারের দক্ষিণ-পূর্বে দুবাই থেকে খাওর আল উদাইদ অঞ্চলের জাতির মাঝে যে চুক্তি রয়েছে সেটিকে বানি ইয়াস চূক্তি বলা হতো। সেই জাতি তাদের আল নাহিয়ান শাসকদের দ্বারা পরিচালিত হতো, যাদের প্রধান কার্যালয় ছিল আল ডাফরা বর্তমানে আবুধাবি শহরে। আবুধাবি সংযুক্ত আরব আমিরাতের শাসক পরিবার আল নাহিয়ান (যা মূলত আল ফালাহি পরিবারের অঙ্গ) এই সম্প্রদায়ের অংশ ছিল এই সম্প্রদায় শাসন করতো। তাছাড়া, দুবাইয়ের আমির আল-মাকতুমরাও (যা মূলত আল-ফালাসি পরিবারের অঙ্গ) এই সম্প্রদায় শাসন করেছিল। == ইতিহাস == বানি ইয়াস ১৯ শতকের মধ্য দিকে সবচেয়ে ক্ষমতাশীল এক সম্প্রদায়ে পরিণত হয়। নিরাপত্তা সুরক্ষার জন্য অনেকে সম্প্রদায় বানি ইয়াস সম্প্রদায়ের সাথে যোগ দিয়েছিল। ক্ষমতাধর বৃহৎ এই সম্প্রদায় প্রায় ২০টি অংশে বিভক্ত ছিল। বানি ইয়াসের সাথে দাওয়াহির জাতির খুব কাছের সম্পর্ক ছিল, যেটি বুরাইমি মরুদ্যানের না'ইম কা'ব-এর সংস্কৃতি থেকে ভিন্ন। আল বু ফালাহরা হলো প্রথম বংশ যাদের বুরাইমি মরুদ্যানে সম্পদ ছিল। আল মাকতুম পরিবার এখন পর্যন্ত দুবাই শাসন করছে। মাকতুমরা বহির্বিশ্বের সাথে বিভিন্ন বাণিজ্য করতো। বানি ইয়াসের আরো দুটি শাখা আল বু মাহাইর আল রুমাইথাত মূলত মুক্তা মাছের উপর জীবন নির্বাহ করতো। আল মাহারিবা সম্প্রদায়ের লোকেরাও মুক্তো বাণিজ্যের সাথে জড়িত ছিল। তাদের কাছে ৪০টি মুক্তো খোঁজার জন্য নৌকা ছিল। আল কুবাইসাত সম্প্রদায়ের একটি বড় অংশ লিউয়া মরুদ্যানে তাদের সমাজ গড়ে তুলেছিল। আল মাঝরুই সম্প্রদায়ের লোকেরাও লিউয়াতে স্থায়ী হয়েছিল। তারা মূলত উটের উপর তাদের জীবিকা নির্বাহ করতো। লিউয়ার গ্রামগুলোতে বিভিন্ন দল খুব করে নিজেদের মাঝে সম্পর্ক তৈরি করেছিল। সেখনে এক সম্প্রদায়ের লোক অন্য সম্প্রদায়ের লোকের উটের দেখাশুনা করতো। আবার একজনের যখন মুক্তো খুঁজার নৌকা ছিলনা তখন সে অন্যের নৌকা নিয়ে যেত। অন্যদিকে সুদান সম্প্রদায়ের লোকেরা তাদের বেশিরভাগ জীবন সমুদ্রতীরে অতিক্রান্ত করেছে। তাই তাদের জীবিকা সমুদ্রের উপরই বেশি নির্ভরশীল ছিল। তারা মুক্তো খুঁজে, মাছ শিকার করে তাদের জীবন নির্বাহ করতো। বাণিজ্যের ক্ষেত্রেও তাদের অনেক ভূমিকা ছিল। == শাখা == বানি ইয়াস বিভিন্ন শাখায় বিভক্ত ছিল, যেগুলো হলো: আল ফালাহি (Āl Falāḥī آل بو فَلاح) (আল বু ফালাহ), আল নাহিয়ান (আল ফালাহির অংশ), ১৭১৩ সালে বিশুদ্ধ পানি আবিষ্কারের পর আবুধাবিতে স্থায়ী হয়ে যায়। আল ফালাসি (Āl Falāsī آل بو فَلاسة) (আল বু ফালাস), আল মাকতুল (আল ফালাসির অংশ)। আল মুহাইর (Al Bu Muhair آل بو مهير)। আল মেহাইরবি (al-Muḥaribī المحاربة) (আল মিহারবা)। আল কুবাইসি (al-Qubaysī القبيسات) (আল কুবাইসাত)। আল ওতাইবা (al-ʿOteyba ﺍﻟﻌﻄﻴﺒﻲ) (আল ওতাইবাত)। আল কামজি (al-Qumzī القمزان) (আল কামজান)। আল বুয়ামিম, আল আমীমি (al-Amemmī آل بو ﺍﻣﻴﻢ) (আল বুয়ামিমের উপ-শাখা)। আল রোমাইথি (al-Rumaythī الرميثات) (আল রেমেথাত)। আল মারার (al-Marar المرر)। আল মানসুরি (al-Manāṣir المناصير) (আল মানাসীর)। আল হামিদ (আল হুমাইদান) (আল কুবাইসাতের উপ-শাখা)। আল সুওয়াইদি (al-Suwaydī السودان) (আল সুদান)। আল মাঝরুই (al-Mazārīʿ المزاريع) (আল মাঝারী'আ)। আল হামেলি (al-Hamilī الهوامل) (আল হাওয়ামেল)। আল হেমেইরি (al-Hamīri الحوامر)। আল সাবৌসি (আল সেবাঈস) (আল বু মুহাইরের উপ-শাখা)। আল মাশগৌনি (আল মিশাঘিন المشاغين) (আল বু মুহাইরের উপ-শাখা)। == তথ্যসূত্র == গোত্র
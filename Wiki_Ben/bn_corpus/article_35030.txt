'''ড. শশী পাঁজা''' হলেন একজন চিকিৎসক, সর্বভারতীয় তৃণমূল কংগ্রেস রাজনীতিবিদ এবং পশ্চিমবঙ্গ সরকারের একজন রাষ্ট্রমন্ত্রী। তিনি রাজনীতিবিদ অজিতকুমার পাঁজার পুত্রবধূ। ==প্রথম জীবন== ড. শশী পাঁজার বাবা পি. ভি. কৃষ্ণাইহ (পিল্লালামারি তেনালি) ছিলেন হিন্দুস্তান মোটরসের চিফ ইন্ডাস্ট্রিয়াল ইঞ্জিনিয়ার। তিনি তার সমগ্র কর্মজীবন অতিবাহিত করেছিলেন হিন্দমোটর কলোনিতে। ড. শশী পাঁজাও সেখানে বড়ো হয়েছেন। পরে তিনি কলকাতার রাধাগোবিন্দ কর মেডিক্যাল কলেজ হাসপাতাল থেকে এমবিবিএস করেন। তিনি আল্ট্রাসাউন্ড বন্ধ্যাত্ব বিশেষজ্ঞ। তিনি রাজনীতিবিদ অজিতকুমার পাঁজার পুত্র ড. প্রসূন কুমার পাঁজাকে বিবাহ করেন। ==রাজনৈতিক কর্মজীবন== ২০১০ সালে ড. শশী পাঁজা কলকাতা পৌরসংস্থার একজন পৌর-প্রতিনিধি নির্বাচিত হন। সেই সময় তিনি মহানাগরিক পরিষদে শিক্ষাবিভাগের দায়িত্ব পান। ২০১১ সালে তিনি শ্যামপুকুর বিধানসভা কেন্দ্র থেকে পশ্চিমবঙ্গ বিধানসভায় নির্বাচিত হন। ২০১৩ সালের ডিসেম্বর মাসে তিনি পশ্চিমবঙ্গ সরকারের নারী শিশুকল্যাণ বিভাগের রাষ্ট্রমন্ত্রীর দায়িত্ব পান। ২০১৪ সালের মে মাসে তাকে সমাজকল্যাণ বিভাগের অতিরিক্ত দায়িত্ব দেওয়া হয়। ==তথ্যসূত্র== জন্ম তৃণমূল কংগ্রেস রাজনীতিবিদ ব্যক্তি বিধানসভার সদস্য ব্যক্তি রাজনীতিবিদ
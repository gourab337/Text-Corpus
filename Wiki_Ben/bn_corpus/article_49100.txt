'''উরওয়া তুল উসকা হুসাইন''', অধিক পরিচিত তার স্টেজ নাম '''উরওয়া হক্যান''' ()-এর জন্য, হচ্ছেন একজন পাকিস্তানি ভিজে, মডেল এবং অভিনেত্রী। ২০১৪ সালে মুক্তিপ্রাপ্ত রোমান্টিক কমেডি ধাঁচের ''না মালুম আফ্রাদ'' নামক চলচ্চিত্রে তিনি অভিনয় করেছেন, যার মাধ্যমে তিনি চলচ্চিত্রের জগতে অভিষেক করেন। ==প্রথম জীবন এবং ক্যারিয়ার== উরওয়া হুসাইন পাকিস্তানের করাচিতে জন্মগ্রহণ করেছেন। পরবর্তীতে তার পরিবার তাকে নিয়ে ইসলামাবাদে চলে আসে, যেখানে তিনি তার শৈশব অতিবাহিত করেন। তিনি সেখানে থাকাকালীন সময়ে বাহরিয়া কলেজ, ইসলামাবাদ থেকে শিক্ষা লাভ করেন। তার বোন হচ্ছেন পাকিস্তানের টেলিভিশন জগতের জনপ্রিয় মুখ, মাওরা হুসাইন, যাকে ২০১৬ সালে মুক্তিপ্রাপ্ত বলিউড চলচ্চিত্র সনম তেরি কসমে দেখা গিয়েছে। কৈশোরকালে ইসলামাবাদে থাকাকালীন সময়ে, উরওয়া একজন থিয়েটার শিল্পী হিসেবে বিভিন্ন নাট্যশালায় কাজ করেছেন। অতঃপর তিনি এআরইয়াই মুসিক চ্যানেলের একজন ভিজে হিসেবে বিভিন্ন অনুষ্ঠানে উপস্থিত হয়েছেন। তার ছোট বোন মাওরার প্রতি তার কন্যোচিত ভক্তির প্রতীক স্বরূপ, যখন তিনি তার ক্যারিয়ার শুরুর পর্যায়ে ছিলেন তখন তিনি তার স্টেজ নাম হিসেবে হক্যানকে গ্রহণ করেছিলেন এবং পরবর্তীতে তার কাছে উক্ত নামটি পরিবর্তন করার সুযোগ সত্ত্বেও তিনি উক্ত নামেই স্থির ছিলেন। ==টেলিভিশন এবং চলচ্চিত্র ক্যারিয়ার== ২০১২ সালে এআরইয়াই নেটওয়ার্কে প্রচারিত রোমান্টিক ধাঁচের ''মেরি লাডলি'' নাটকে অভিনয়ের মাধ্যমে তিনি অভিনয়ের জগতে প্রবেশ করেন, উক্ত নাটকে তার সাথে আরো অভিনয় করেছেন আহসান খান এবং সজল আলি। পরবর্তীতে তিনি অন্যান্য জনপ্রিয় নাটকে উপস্থিত হয়েছেন যার মধ্যে উল্লেখযোগ্য হলো: ''কাহি উন কাহি'', এবং ''মাদিহা মালিহা''। পরিবারের চাপে থাকা এক মেয়ে যে পরবর্তীতে বাধ্য হয়ে বিবাহ করে এমন কাহিনী নিয়ে নির্মিত নাটক ''মারাসিমে'' তার অভিনয় সকলের প্রশংসা কুড়িয়েছে। ২০১৪ সালে মুক্তিপ্রাপ্ত রোমান্টিক কমেডি ধাঁচের ''না মালুম আফ্রাদ'' নামক চলচ্চিত্রে তিনি অভিনয় করেছেন, যার মাধ্যমে তিনি চলচ্চিত্রের জগতে অভিষিক্ত হন, উক্ত চলচ্চিত্রে তার বিপরীতে ফাহাদ মুস্তফা, মহসিন আব্বাস হায়দার এবং জাভেদ শেখের মতো অভিনেতারা অভিনয় করেছেন। এই চলচ্চিত্রটি সকলের থেকে ধনাত্মক প্রতিক্রিয়া লাভ করে, এবং সকলে উরওয়ার অভিনয়ের প্রশংসা করে। একতা কাপুর তাকে ২০১৬ সালে মুক্তিপ্রাপ্ত চলচ্চিত্র ''আজহারে'' ইমরান হাশমির বিপরীতে অভিনয় করার প্রস্তাব দিয়েছিলেন, কিন্তু তিনি একতাকে জানিয়ে দেন তিনি উক্ত চলচ্চিত্রে অভিনয় করবেন না। তিনি উক্ত চলচ্চিত্রে বিদ্যমান ধৃষ্ট দৃশ্যগুলো করতে অস্বীকৃতি প্রকাশ করেন। ==ব্যক্তিগত জীবন== উরওয়া হক্যান ২০১৬ সালের ডিসেম্বর মাসে পাকিস্তানের গায়ক এবং অভিনেতা ফারহান সাঈদের সাথে বিবাহ বন্ধনে আবদ্ধ হন। ==তথ্যসূত্র== ==বহিঃসংযোগ== ইন্টারনেট মুভি ডেটাবেজ উরওয়া হুসাইন ব্যক্তি ব্যক্তিত্ব চলচ্চিত্র অভিনেত্রী অভিনেত্রী
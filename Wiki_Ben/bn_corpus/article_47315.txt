'''ষষ্ঠীপদ (জন্ম: ১৯৪১) একজন ভারতীয় বাঙালি শিশুসাহিত্যিক যিনি রহস্য গোয়েন্দা কাহিনি লেখার জন্যে খ্যাত। তার সৃষ্ট জনপ্রিয়তম গোয়েন্দাকাহিনি ''পাণ্ডব গোয়েন্দা'' সিরিজ। == প্রারম্ভিক জীবন == ষষ্ঠীপদ চট্টোপাধ্যায় ২৫ ফাল্গুন, ১৩৪৭ বঙ্গাব্দে হাওড়া জেলার খুরুট ষষ্ঠীতলায় জন্মগ্রহণ করেন। কিশোর বয়েস থেকেই সাহিত্যসাধনা শুরু হয় তাঁর। ছোটবেলায় অ্যাডভেঞ্চার প্রিয় ছিলেন বিভিন্ন জায়গায় সাধু-সন্ন্যাসীর সঙ্গ করেছেন। তাঁর গল্প উপন্যাসে ভ্রমণের ছাপ পাওয়া যায়। বর্তমানে হাওড়ার রামরাজাতলাতে নিজ বাসভবনে থাকেন এই সাহিত্যিক। == সাহিত্য কীর্তি == ১৯৬১ সাল থেকে আনন্দবাজার পত্রিকার রবিবাসরীয়'র সাথে যুক্ত হন ষষ্ঠীপদ। তিনি অজস্র রহস্য-রোমাঞ্চ কাহিনি, ভৌতিক গল্প, ভ্রমণকাহিনি লিখেছেন। ১৯৮১ সালে তাঁর সৃষ্ট পাণ্ডব গোয়েন্দার কাহিনি সর্বাধিক জনপ্রিয়তা দেয় তাঁকে। এই কাহিনিগুলি কার্টুন চিত্রে ছোটপর্দাতে পরিবেশিত হয়েছে। পাণ্ডব গোয়েন্দা ছাড়াও প্রাইভেট ডিটেকটিভ অম্বর চ্যাটার্জী, কিশোর গোয়েন্দা তাতার এর অভিযান ইত্যাদি সিরিজ গোয়েন্দা কাহিনী রচনা করেছেন তিনি। তাতারের কাহিনী নিয়ে ২০১৯ সালে নির্মিত হয়েছে গোয়েন্দা তাতার। তাঁর প্রকাশিত গ্রন্থগুলির মধ্যে 'চতুর্থ তদন্ত', 'সোনার গণপতি হীরের চোখ', 'কাকাহিগড় অভিযান', 'সেরা রহস্য পঁচিশ', 'সেরা গোয়েন্দা পঁচিশ', 'রহস্য রজনীগন্ধার', 'দেবদাসী তীর্থ', 'কিংবদন্তীর বিক্রমাদিত্য', 'পুণ্যতীর্থে ভ্রমণ', 'কেদারনাথ', 'হিমালয়ের নয় দেবী' ইত্যাদির নাম করা যায়। == পুরস্কার == ষষ্ঠীপদ চট্টোপাধ্যায় ২০১৭ সালে শিশুসাহিত্যে তাঁর অবদানের জন্য পশ্চিমবঙ্গ সরকার প্রদত্ত সাহিত্য অকাদেমি পুরস্কার পেয়েছেন। == তথ্যসূত্র == লেখক ছোটগল্পকার সাহিত্যিক শিশুসাহিত্যিক ঔপন্যাসিক ছোটগল্পকার
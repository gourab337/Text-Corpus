'''লারকানা''' (; হলো পাকিস্তানের সিন্ধু প্রদেশের উত্তর-পশ্চিমে অবস্থিত একটি শহর। ঐতিহাসিক সিন্ধু নদ শহরটির দক্ষিণ পার্শ্ব দিয়ে প্রবাহিত হয়েছে। একে পবিত্র আলেমদের শহর বলে অভিহিত করা হয়। প্রাচীনকালে এখানেই সিন্ধু সভ্যতার মহেঞ্জোদাড়ো শহর গড়ে উঠেছিল, যেটি ছিল ব্যাবিলনীয় এবং অ্যাসিরিয়ার তুলনায় আকারে বড়। শহরটি লারকানা জেলায় অবস্থিত। অতীতে এই এলাকাটি 'চান্ডকা' নামে পরিচিত ছিল। লারকানা শহরটি ঘার খালের দক্ষিণ তীরে অবস্থিত। এই শহরটি শিখাপুর শহর হতে দক্ষিণে এবং মেহার হতে উত্তর-পূর্বে অবস্থিত। == ভূগোল == লারকানা শহরটি ২৪ ৫৬' ০০' ডিগ্রী অক্ষাংশ এবং ৬৭ ১১' ০০' ডিগ্রী দ্রাঘিমাংশে অবস্থিত। এটি সিন্ধু প্রদেশের উত্তর-পশ্চিমে অবস্থিত এবং এর একটি নিজস্ব বিভাগ রয়েছে। সিন্ধু প্রদেশের উপরিভাগ এর অন্তর্ভুক্ত। === জলবায়ু === লারকানা মৌসুমী জলবায়ু অঞ্চলের অন্তর্ভুক্ত। এই অঞ্চলে অত্যন্ত উষ্ণ গ্রীষ্মকাল পরিলক্ষিত হয়। গ্রীষ্মকালে সর্বোচ্চ তাপমাত্রা মাঝে মাঝে ৫৩ °সে পর্যন্ত উঠে যায়। অপরদিকে এখানে কিছুটা শীতল শীতকাল পরিলক্ষিত হয়, এসময়ে সর্বনিম্ন তাপমাত্রা প্রায় −২ ডিগ্রী সেলসিয়াসে নেমে যায়। ২০১০ সালের ২৬ মে তারিখে লারকানার তাপমাত্রা রেকর্ড ৫৩°সে ছাড়িয়ে যায়। ১৯৯৮ সালের ৩১ মে তাপমাত্রা ৫২.৭° সেলসিয়াসে ঊঠলে লারকানা পাকিস্তানের সবথেকে উষ্ণ শহর হিসেবে পরিচিতি পায়। এই অতিরিক্ত উষ্ণ আবহাওয়ার কারনে প্রায়শই প্রাণহানির ঘটনা ঘটে থাকে। ২০০৭ সালের জুন মাসে প্রচণ্ড তাপদাহের ফলে বেশ কিছু মানুষ মৃত্যুবরণ করে। মে হতে সেপ্টেম্বর মাস পর্যন্ত এমন উষ্ণ আবহাওয়া বিরাজ করে। পরবর্তী মাসগুলোতে মৌসুমী বৃষ্টির প্রভাবে তাপমাত্রা হ্রাস পেলেও তা এই অঞ্চলের পার্শ্ববর্তী কিছু এলাকাকে বন্যায় প্লাবিত করে। == প্রশাসন == == উল্লেখযোগ্য ব্যক্তিবর্গ == জান মোহাম্মদ আব্বাসি পাকিস্তান জামাত-ই-ইসলামীর সহ সভাপতি বেনজির ভুট্টো পাকিস্তানের সাবেক প্রধানমন্ত্রী ফাতিমা ভুট্টো ঔপন্যাসিক, সাংবাদিক মমতাজ আলি ভুট্টো সাবেক গভর্নর, সিন্ধু প্রদেশের মুখ্যমন্ত্রী এবং কেন্দ্রীয় মন্ত্রী জুলফিকার আলি ভুট্টো পাকিস্তানের সাবেক রাষ্ট্রপতি এবং প্রধানমন্ত্রী রউফ লালা কৌতুক অভিনেতা আবিদা পারভিন সুফি গায়িকা == আরো দেখুন == লারকানা জেলা মহেঞ্জোদাড়ো আবিদা পারভিন সিন্ধু সভ্যতা == তথ্যসূত্র == == গ্রন্থপঞ্জী == == বহিঃসংযোগ ==
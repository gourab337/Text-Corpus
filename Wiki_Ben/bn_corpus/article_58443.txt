'''বেগম কবিতা খানম''' (জন্ম ৩০ জুন ১৯৫৭) হলেন বাংলাদেশের একজন সরকারি কর্মকর্তা যিনি বর্তমানে বাংলাদেশ নির্বাচন কমিশনের একজন কমিশনার হিসেবে দায়িত্ব পালন করছেন। ২০১৭ সালের ফেব্রুয়ারিতে দায়িত্ব নেয়া কবিতা খানম বাংলাদেশের প্রথম নারী নির্বাচন কমিশনার। ==প্রারম্ভিক জীবন== কবিতা খানম ১৯৫৭ সালের ৩০শে জুন নওগাঁ জেলার সদর উপজেলার উকিলপাড়া গ্রামে জন্মগ্রহণ করেন। তার পিতার নাম বজলুল হক। বজলুল হকের ছেলে মেয়ের মধ্যে কবিতা চতুর্থ। ১৯৭২ সালে নওগাঁ সরকারি বালিকা উচ্চ বিদ্যালয়ে মাধ্যমিক সম্পন্ন করে তিনি নওগাঁ বিএমসি কলেজ থেকে ১৯৭৪ সালে উচ্চ মাধ্যমিক সম্পন্ন করেন। ১৯৭৭ সালে রাজশাহী বিশ্ববিদ্যালয় থেকে প্রাণিবিজ্ঞানে স্নাতক এবং ১৯৭৮ সালে স্নাতকোত্তর ডিগ্রী অর্জন করেন। ১৯৮১ সালে একই বিশ্ববিদ্যালয় থেকে এলএলবি ডিগ্রী অর্জন করেন। ==কর্মজীবন== কবিতা খানম বাংলাদেশ সিভিল সার্ভিস পরীক্ষায় জুডিশিয়াল ক্যাডার হিসেবে ১৯৮৪ সালের ২২ ফেব্রুয়ারিতে রাজশাহী মুন্সেফ আদালতে যোগ দেন। ১৯৯৪ সালে যুগ্ম জেলা জজ, ২০০০ সালে অতিরিক্ত জেলা জজ ২০০৬ সালে জেলা জজ হিসেবে পদোন্নতি লাভ করেন। তিনি রাজশাহী ছাড়াও চাঁপাইনবাবগঞ্জ জেলায় কর্মরত ছিলেন। ২০১৬ সালের ৩০ জুন মাসে রাজশাহী জেলার সিনিয়র জেলা দায়রা জজ হিসেবে অবসর গ্রহণ করেন। ২০১৭ সালের ১৫ ফেব্রুয়ারিতে কবিতা খানম, কে এম নুরুল হুদার নেতৃত্বে গঠিত পাঁচ সদস্যের বাংলাদেশ নির্বাচন কমিশনের সদস্য হিসেবে রাষ্ট্রপতি আব্দুল হামিদ কর্তৃক নিয়োগ পান। ==ব্যক্তিগত জীবন== কবিতা খানম ব্যক্তিগত জীবনে রাজশাহীর চিফ মেট্রোপলিটন ম্যাজিস্ট্রেট মসিউড় রহমান চৌধুরীর সাথে বিবাহ বন্ধনে আবদ্ধ হন। ২০১১ সালে তার স্বামী মৃত্যুবরণ করেন। এই দম্পতির দুই সন্তান (এক ছেলে এবং এক মেয়ে) রয়েছে। ==তথ্যসূত্র== জন্ম নির্বাচন কমিশনার জেলার ব্যক্তি ব্যক্তি
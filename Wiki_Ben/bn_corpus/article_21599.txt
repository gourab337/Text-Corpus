'''ল্যান্সলট রিচার্ড গিবস''' (; জন্ম: ২৯ সেপ্টেম্বর, ১৯৩৪) ব্রিটিশ গায়ানার জর্জটাউনে জন্মগ্রহণকারী ওয়েস্ট ইন্ডিজের সাবেক ক্রিকেটার। টেস্ট ক্রিকেটের ইতিহাসে তিনি সফলতম স্পিন বোলার হিসেবে পরিচিতি পেয়েছেন। ফ্রেড ট্রুম্যানের পর বিশ্বের দ্বিতীয় খেলোয়াড় প্রথম স্পিনার হিসেবে তিন শতাধিক উইকেট লাভকারীর গৌরব অর্জন করেন। সর্বমোট ৩০৯টি টেস্ট উইকেট দখলের পাশাপাশি ব্যতিক্রমধর্মী ওভার পিছু দুইয়ের চেয়েও কম রান দিয়েছেন '''ল্যান্স গিবস'''। তবে, ব্যাটসম্যান হিসেবে তিনি তেমন সফলতা দেখাতে পারেননি। == ক্রীড়াজীবন == চার-জাতি প্রতিযোগিতায় বার্বাডোজসহ অন্যান্য দলের বিরুদ্ধে ভালো ক্রীড়ানৈপুণ্য প্রদর্শনের দরুন গিবস ১৯৫৬-৫৭ মৌসুমে ওয়েস্ট ইন্ডিজ দলে অন্তর্ভুক্ত হন। এরফলে তিনি পরের মৌসুমে পাকিস্তান ক্রিকেট দলের বিপক্ষে পোর্ট অব স্পেনের কুইন্স পার্ক ওভালে অনুষ্ঠিত দ্বিতীয় টেস্টে অভিষিক্ত হন। খেলায় তিনি চার উইকেট দখল করেন সিরিজের বাকী পাঁচ খেলায় জায়গা করে নেন। বোর্দায় অনুষ্ঠিত চতুর্থ টেস্টে প্রথমবারের মতো পাঁচ উইকেট শিকার করেন। ১৯৬০-৬১ সালে অস্ট্রেলিয়া সফরে গিবসের জন্যে চমকপ্রদ সুফল বয়ে আনে। সিরিজের শেষ তিনটি টেস্টে ২০.৭৮ রান গড়ে ১৯ উইকেট নেন। সিডনিতে আট, অ্যাডিলেডে হ্যাট্রিকসহ পাঁচ এবং মেলবোর্নে ছয় উইকেট লাভ করেন। এছাড়াও ওয়েস্ট ইন্ডিজ ক্রিকেটের ইতিহাসে অন্যতম সেরা ক্রিকেটার ক্লাইভ লয়েড সম্পর্কে তার কাকাতো ভাই। তার সাথেও একত্রে অনেকবার ওয়েস্ট ইন্ডিজের পক্ষে খেলেছেন তিনি। == কীর্তিগাঁথা == ১৯৭১ সালে ইংল্যান্ডের কাউন্টিতে ওয়ারউইকশায়ার কাউন্টি ক্লাবের পক্ষে অংশগ্রহণ করে ১৮.৮৯ রান গড়ে ১৩১টি প্রথম-শ্রেণীর উইকেট লাভ করেন, যাতে নয়বার পাঁচ-উইকেট দখল করেছিলেন। ব্যতিক্রমধর্মী সাফল্যের পরিপ্রেক্ষিতে পরের বছর উইজডেন ক্রিকেটার্স অ্যালমেনাকের পক্ষ থেকে বর্ষসেরা ক্রিকেটারের মর্যাদা লাভ করেন গিবস। ১৯৭৫-৭৬ মৌসুমে পার্থে অনুষ্ঠিত টেস্টে অস্ট্রেলীয় বোলার গ্যারি গিলমোরকে আউট করে ৪১ বছর বয়সে প্রবীণতম ক্রিকেটার হিসেবে নিজের ৩০০তম টেস্ট উইকেট শিকারে পরিণত করেন। কাকতালীয়ভাবে মেলবোর্নে অনুষ্ঠিত সর্বশেষ টেস্টের ৩০৯তম শিকারে পরিণত করেছিলেন গিলমোরকে। == অবসর পরবর্তী জীবন == ক্রিকেট খেলা থেকে অবসর নিয়ে গিবস মার্কিন যুক্তরাষ্ট্রে অভিবাসিত হন। কিন্তু ১৯৯১ সালে সংক্ষিপ্তকালের জন্য নিজ দেশে ফিরে আসেন ইংল্যান্ড সফরে ওয়েস্ট ইন্ডিজ দলকে পরিচালনা করেন। == তথ্যসূত্র == == আরও দেখুন == ওয়েস্ট ইন্ডিজ ক্রিকেট দল উইজডেন বর্ষসেরা ক্রিকেটার ম্যালকম মার্শাল ব্রেট লি উইকেট == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটে হ্যাট্রিক লাভকারী ইন্ডিজের একদিনের আন্তর্জাতিক ক্রিকেটার একাদশের ক্রিকেটার বর্ষসেরা ক্রিকেটার সিরিজ ক্রিকেট খেলোয়াড় ক্রিকেটার ক্রিকেটার অস্ট্রেলিয়ার ক্রিকেটার ক্রিকেটার ক্রিকেটার ক্রিকেটার ক্রিকেট হল অব ফেমে প্রবেশকারী ব্যক্তিত্ব (গায়ানা)
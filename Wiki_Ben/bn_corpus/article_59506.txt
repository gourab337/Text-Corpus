'''ইস্টন ডাডলি অ্যাশটন সেন্ট জন ম্যাকমরিস''' (; জন্ম: এপ্রিল, ১৯৩৫) জ্যামাইকার সেন্ট অ্যান্ড্রু এলাকায় জন্মগ্রহণকারী প্রথিতযশা সাবেক ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৫৮ থেকে ১৯৬৬ সময়কালে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকা দলের প্রতিনিধিত্ব করেছেন। দলে তিনি মূলতঃ ডানহাতি উদ্বোধনী ব্যাটসম্যান হিসেবে খেলতেন। এছাড়াও, দলের প্রয়োজনে ডানহাতে অফব্রেক বোলিংয়ে পারদর্শী ছিলেন '''ইস্টন ম্যাকমরিস'''। == টেস্ট ক্রিকেট == সমগ্র খেলোয়াড়ী জীবনে ১৩ টেস্টে অংশগ্রহণ করার সুযোগ পেয়েছেন ইস্টন ম্যাকমরিস। ফেব্রুয়ারি, ১৯৫৮ তারিখে সফরকারী পাকিস্তানের বিপক্ষে টেস্ট ক্রিকেটে অভিষেক ঘটে তার। ১৯৬১-৬২ মৌসুমে ভারত দল ওয়েস্ট ইন্ডিজ গমন করে। সাবিনা পার্কে অনুষ্ঠিত নিজ মাঠে সফরকারীদের বিপক্ষে সেঞ্চুরি করেন। দ্বিতীয় উইকেট জুটিতে রোহন কানহাইয়ের সাথে ২৫৫ রান তুলেছিলেন। সিরিজটিই তার খেলোয়াড়ী জীবনের সফলতম সিরিজ হিসেবে পরবর্তীকালে পরিগণিত হয়েছিল। চার টেস্টে অংশ নিয়ে ৫৮.১৬ গড়ে ৩৪৯ রান তুলেন। তন্মধ্যে সর্বনিম্ন সংগ্রহ ছিল ৩৭ রান। ১৯৬৩ ১৯৬৬ সালে ওয়েস্ট ইন্ডিজ দলের সাথে দুইবার ইংল্যান্ড গমন করেন। তবে, ধীরগতিসম্পন্ন সবুজ পিচে তুলনামূলকভাবে বেশ কম সফল হয়েছিলেন তিনি। ১৯৬৩ সালে মিডলসেক্সের বিপক্ষে অপরাজিত ১৯০ রানের ইনিংস খেললেও তৎজন্যে ৪০০ মিনিট সময় মাঠে অবস্থান করেছিলেন। == ঘরোয়া ক্রিকেট == ঘরোয়া প্রথম-শ্রেণীর ক্রিকেটে জ্যামাইকার পক্ষে খেলেছেন ইস্টন ম্যাকমরিস। দলের অন্যতম প্রধান ব্যাটিং মেরুদণ্ড ছিলেন তিনি। পাঁচটি ঘরোয়া মৌসুমে ৬০ ঊর্ধ্ব গড়ে ব্যাটিং করেছেন। তন্মধ্যে, ১৯৬৬-৬৭ মৌসুমে গায়ানার বিপক্ষে ব্যক্তিগত সর্বোচ্চ ২১৮ রানের ইনিংস খেলেছিলেন। ১৯৬৭-৬৮ মৌসুম থেকে জ্যামাইকা দলের অধিনায়কের দায়িত্বে ছিলেন। ১৯৭১-৭২ মৌসুমে অবসর গ্রহণের পূর্ব-পর্যন্ত দায়িত্ব পালন করেছিলেন। == তথ্যসূত্র == == আরও দেখুন == জন স্নো সেম্যুর নার্স ওয়েস্ট ইন্ডিয়ান টেস্ট ক্রিকেটারদের তালিকা == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার
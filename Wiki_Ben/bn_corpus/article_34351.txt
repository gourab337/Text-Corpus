'''শাওল হামিদ ইউভাইস কারনাইন''' (জন্ম: ১১ আগস্ট, ১৯৬২) কলম্বোয় জন্মগ্রহণকারী শ্রীলঙ্কার সাবেক ক্রিকেটার। ১৯৮৪ থেকে ১৯৯০ মেয়াদে শ্রীলঙ্কা ক্রিকেট দলের পক্ষে একদিনের আন্তর্জাতিকে অংশ নিয়েছেন। দলে তিনি মূলতঃ ডানহাতি মিডিয়াম ফাস্ট বোলার ছিলেন। ঘরোয়া প্রথম-শ্রেণীর ক্রিকেটে মুরস স্পোর্টস ক্লাব নন্দেস্ক্রিপ্টস ক্রিকেট ক্লাবের প্রতিনিধিত্ব করেন '''ইউভাইস কারনাইন'''। == খেলোয়াড়ী জীবন == ১৯৮২-৮৩ মৌসুমে মুরস স্পোর্টস ক্লাব নন্দেস্ক্রিপ্টস ক্রিকেট ক্লাবের পক্ষে খেলেন তিনি। মার্চ, ১৯৮৪ সালে সফরকারী নিউজিল্যান্ডের বিপক্ষে তার একদিনের আন্তর্জাতিকে অভিষেক ঘটে। মোরাতুয়ার টাইরোন ফার্নান্দো স্টেডিয়ামে অণুষ্ঠিত খেলায় তিনি পাঁচ-উইকেট লাভ করেছিলেন। এরপূর্বে অর্জুনা রানাতুঙ্গা’র সাথে ৭ম উইকেট জুটিতে গুরুত্বপূর্ণ অবদান রাখেন ২৪ বলে ২৮ রান তুলেছিলেন। পরে বোলিংয়ে নেমে ২৬ রানে উইকেট দখল করেন তিনি নিউজিল্যান্ড দলকে ১১৬ রানে অল-আউটে সবিশেষ ভূমিকা রাখেন। এরফলে একদিনের আন্তর্জাতিকের ইতিহাসে প্রথম খেলোয়াড় হিসেবে অভিষেকেই পাঁচ-উইকেট লাভের বিরল কৃতিত্বের অধিকারী হন তিনি। ব্যাট বলে সমান অবদান রেখে শ্রীলঙ্কার জয়ে অবদান রাখায় তিনি ম্যান অব দ্য ম্যাচের পুরস্কার পান। উইজডেন ক্রিকেটার্স অ্যালমেনাক কর্তৃপক্ষ তার ভূয়সী প্রশংসা করে। বিশ্ব সিরিজ ক্রিকেট ক্রিকেটে বিশ্ব চ্যাম্পিয়নশীপে খেলার জন্য তাকে মনোনীত করা হয়। উভয় প্রতিযোগিতাই ১৯৮৪-৮৫ মৌসুমে অস্ট্রেলিয়ায় অণুষ্ঠিত হয়েছিল। তন্মধ্যে, বিশ্ব সিরিজ ক্রিকেটে খেলায় ৪৩.২৫ গড়ে ১৭৩ রান তোলেন। কিন্তু অধিক রান দেয়ায় তার বোলিং বেশ সমালোচনার পর্যায়ে চলে যায়। ১৯৮৮ সালে উইলস এশিয়া কাপে ভারতকে পরাজিত করার ক্ষেত্রে তিনিও ভূমিকা রাখেন। ১৯৯০ সালে সংযুক্ত আরব আমিরাতে অণুষ্ঠিত অস্ট্রাল-এশিয়া কাপে খেলেন। প্রতিযোগিতায় তিনি সর্বশেষ খেলেন। ক্রিকেট খেলা থেকে অবসর নেয়ার পর শ্রীলঙ্কা জাতীয় মহিলা ক্রিকেট দলের নির্বাচকমণ্ডলীর অন্যতম সদস্য হিসেবে রয়েছেন। == তথ্যসূত্র == == আরও দেখুন == ডন অণুরাসিরি টনি ডোডেমাইড শ্রীলঙ্কা জাতীয় ক্রিকেট দল একদিনের আন্তর্জাতিক অভিষেকে উইকেট লাভকারী ক্রিকেটারদের তালিকা == বহিঃসংযোগ == ক্রিকেটার জন্ম ব্যক্তি একদিনের আন্তর্জাতিক ক্রিকেটার আন্তর্জাতিক ক্রিকেট অভিষেকে উইকেট লাভকারী ক্রিকেটার ক্রিকেট ক্লাবের ক্রিকেটার স্পোর্টস ক্লাবের ক্রিকেটার
'''হিম উৎসব''' হচ্ছে জাহাঙ্গীরনগর ‘পরম্পরায় আমরা’ সংগঠন কর্তৃক আয়োজিত উৎসব। হারিয়ে যেতে বসা ঐহিত্যবাহী লোকজ সংস্কৃতিগুলোতে তুলে আনা হয় এই উৎসবে। ==পটভূমি== সময়ের সাথে সাথে হারিয়ে যাচ্ছে লোকজ সংস্কৃতি। শীতের রুক্ষতার মত অন্ধকার আমাদের লোকজ সংস্কৃতিকে গ্রাস করছে। তাই শীতকে দূরে সরিয়ে সংস্কৃতির বিকাশ, চর্চা, উপস্থাপন এবং সংরক্ষণের জন্যই এই উৎসব। বাণিজ্যকরনের হাত থেকে বাংলা সংস্কৃতিকে বাঁচাতে এবং বাংলার ঐহিত্যবাহী লোকজ সংস্কৃতির উপাদানকে তুলে আনাই এই উৎসবের মূল লক্ষ্য। শিক্ষার্থীরা এই উৎসবের মাধ্যমে যাতে দেশীয় সংস্কৃতির সাথে পরিচিত হতে পারে তাও এই উৎসবের একটি উদ্দেশ্য। ==আয়োজন== সাপ খেলা, লাঠি খেলা, গাজীর গান, পটের গান, পালাগানের আসর, গম্ভীরা, ঘাটুগান, পুতুলনাচ, আদিবাসী নাচ, মনিপুরী নৃত্য, সঙ, বাউল সন্ধ্যা, কাওয়ালী গান, কবিতা পাঠ, শাস্ত্রীয় সঙ্গীতের আসর, কনসার্ট, আর্ট ক্যাম্প, পেইন্টিং আলোকচিত্র প্রদর্শনীসহ নানা প্রকার আয়োজন থাকে হিম উৎসবে। ==প্রতিপাদ্য== ২০১৫ সালের ২৭ ডিসেম্বর শুরু হয় দুই দিনব্যাপী প্রথম হিম উৎসব। প্রতিপাদ্য ছিলঃ ‘হিমোচ্ছ্বাসের এই নগরে প্রাণে প্রাণ মেলাবোই’। ২০১৬ সালের ২৭ ডিসেম্বর থেকে ২৯ ডিসেম্বর পর্যন্ত অনুষ্ঠিত হয় দ্বিতীয় হিম উৎসব। প্রতিপাদ্য ছিলঃ ‘কুয়াশার রঙ মাখি হিমদেশ উঠানে’। ২০১৮ সালের ১৮ জানুয়ারি থেকে ২০ জানুয়ারি পর্যন্ত অনুষ্ঠিত হয় তৃতীয় হিম উৎসব। প্রতিপাদ্য ছিলঃ ‘হিম দেশে উষ্ণ হোক প্রাণ’। ২০১৯ সালের ১৭ জানুয়ারি থেকে ১৯ জানুয়ারি পর্যন্ত অনুষ্ঠিত হয় চতুর্থ হিম উৎসব। প্রতিপাদ্য ছিলঃ ‘সুআশায় কেটে যাক কুআশার ঘোর ==তথ্যসূত্র==
'''ইমাম আল-মুযানী রহঃ''' (আবু ইব্রাহিম ইসমা'ইল ইবনে ইয়াহইয়া আল-মুযানী) একজন প্রসিদ্ধ ইসলামী আইনবিদ এবং ধর্মতত্ত্বের পণ্ডিত ছিলেন। শাফি'ঈ ফিকহের একজন নেতৃস্থানীয় স্কলার ছিলেন। তিনি ছিলেন কায়রোর অধিবাসী। ইমাম শাফি'ঈ রহঃ এর খুব কাছের ছাত্র ছিলেন তিনি। তাকে যেসব উপাধিতে ডাকা হয় সেগুলো হচ্ছে, আল-ইমাম, আল-'আল্লামাহ, ফাকিহুল মিল্লাহ এবং 'আলাম আয-যাহেদ। তিনি বিশেষ পারদর্শী ছিলেন বিচারিক রায় সংক্রান্ত বিদ্যায় এবং তাকে ইমাম শাফি'ঈ রহঃ এর (আইনবিজ্ঞানের) উত্তরাধিকারী হিসেবে বিবেচনা করা হয়ে থাকে। ইমাম শাফি'ঈ রহঃ তার ব্যাপারে বলেন, "আল-মুযানী হচ্ছে আমার ফিকহী ধারার পতাকা-বাহক"। তিনি কঠিন ভাবে দুনিয়াবিরাগী এক দীর্ঘ জীবন অতিবাহিত করবার পর ৮৯ বছর বয়সে ২৬৪ হিজরির ২৪ রামাদান তারিখে মৃত্যুকে আলিঙ্গন করেন। তাকে ইমাম শাফি'ঈ রহঃ এর পাশে সমাহিত করা হয়। == কর্ম == তিনি আমাদের জন্য রেখে গেছেন বহু গুরুত্বপূর্ণ কাজ, তার বিখ্যাত কাজগুলোর মধ্যে উল্লেখযোগ্য হচ্ছে, ইমাম শাফি'ঈ রহঃ রচিত কিতাবুল উম্ম এর সংক্ষেপকরণ, ধর্মতত্ত্বের ওপর রচনা করেছেন শারহুস সুন্নাহ, যা সুন্নাহ অনুসরণকারীদের জন্য বিশেষ গুরুত্বপূর্ণ। তার অন্যান্য গুরুত্বপূর্ণ কাজগুলো হচ্ছে, আল জামি'উল কাবীর, আল-সাগীর, আল-মানসুর, আল-তারগীব ফিল 'ইল্ম, আল-মাসা'ইল আল-মু'তাবারা, এবং আল-ওয়াসা'ইক। তিনি সুপরিচিত তার বিখ্যাত কিছু তর্ক-বিতর্কের জন্য, যেগুলো আইনবিদ্যাকে কেন্দ্র করে হয়েছিল, তার বেশিরভাগ ডিবেট ছিল হানাফি আইনবিদদের সাথে। তিনি ছিলেন হানাফি ফিকহের অন্যতম শ্রেষ্ঠ স্কলার আবু জাফর আত-তাহাবী রহঃ এর চাচা। == তথ্যসূত্র == চিন্তাবিদ
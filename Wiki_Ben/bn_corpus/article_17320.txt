'''এক্সএম২৫ সিডিটিই''' () এক প্রকার রাইফেল জাতীয় মারণাস্ত্র, যার নল (ব্যারেল) নাতিদীর্ঘ। এর পাল্লা কম-বেশী ৭০০ মিটার বা ২৩০০ ফুট গুলির ব্যাস ২৫ মিলিমিটার। অত্যাধুনিক প্রযুক্তি সহযোগে এর উদ্ভাবনে রিচার্ড অডেট নামের একজন অস্ত্র বিশেষজ্ঞ বিশেষ অবদান রেখেছেন। এর বৈশিষ্ট্য হচ্ছে এটি লক্ষ্যভেদ করতে শ্যুটারকে সহায়তা করে। অস্ত্রটি বিশেষভাবে মার্কিন সেনাবাহিনীর জন্য উদ্ভাবিত। মার্কিন কর্মকর্তাদের বলেছেন যে আফগান যুদ্ধে শত্রু নিধনে এই অস্ত্র বিশেষভাবে কার্যকর হবে। যে মানুষকে হত্যা করা হবে তাকে দূর থেকে গুলি করার সময় যাতে লক্ষ্যভ্রষ্ট না-হয় তজ্জন্য এই অস্ত্রটিতে লেজার রশ্মি ব্যবহার করা হয়েছে। লেজার রশ্মি লক্ষ্যব্যক্তিকে আঘাত হানার ক্ষেত্রে গুলির গতিপথ সফলভাবে নিয়ন্ত্রণ করবে কেননা লেজাররশ্মি উদ্দিষ্ট ব্যক্তির দূরত্ব এবং অবস্থান সঠিকভাবে নিরূপণ করতে সক্ষম। অস্ত্রটি চালনার ক্ষেত্রে প্রথমে উদ্দিষ্ট ব্যক্তির অবস্থানের ওপর লেজার রশ্মি নিক্ষেপ করতে হবে। লেজার রশ্মির আওতার ভেতর লক্ষ্যব্যক্তি এলে তখন নিশানা তাক করতে হবে এবং ট্রিগারে চাপ দিয়ে গুলি ছুঁড়তে হবে। ৫৪৩ মিটার দূরে নিশানা তাক করে গুলি ছোঁড়ার ক্ষেত্রে এটি সর্বোচ্চ এক, দুই অথবা তিন মিটার পর্যন্ত লক্ষ্যভ্রষ্ট হতে পারে। অস্ত্রটিতে শক্তিশালী লেজাৱ রশ্মি নিক্ষেপ করে দেয়াল কিংবা পরিখার অপরপার্শ্বে অবস্থিত শত্রুদের চিহ্নিত করে লক্ষ্যভেদী গুলি ছোড়া সম্ভব। এর জন্য যে গুলি তৈরী করা হয়েছে সেটির বিস্ফোরক ক্ষমতা ব্যাপক। প্রতিটি গুলিতে মাইক্রোচিপ সংযুক্ত করা হয়েছে যা লক্ষ্যব্যাক্তির অবস্থান অনুযায়ী প্রোগ্রাম করা যায়।। একটি এক্সএম-২৫ রাইফেরের মূল্য ৩০ হাজার মার্কিন ডলার। == তথ্যসূত্র == == বহিঃসংযোগ == XM25 Airburst Weapon System ATK Program Executive Office Soldier (PDF) XM25 grenade launcher Modern Firearms XM25 Airburst Weapons System Global Security Green Berets will receive Judge Dredd computer smart-rifle
'''আবদুর রহমান সিদ্দিকী''' (১৮৮৭-১৯৫৩) ছিলেন ব্রিটিশ ভারত পাকিস্তানের একজন রাজনীতিবিদ এবং পূর্ব বাংলার ভারপ্রাপ্ত গভর্নর। তিনি মুসলিম লীগের প্রথম সারির নেতাদের অন্যতম এবং পাকিস্তান আন্দোলনের কেন্দ্রীয় নেতা ছিলেন। এছাড়া মধ্যপ্রাচ্য বিষয়ে তিনি একজন বিশেষজ্ঞ ছিলেন। ==শিক্ষা== আবদুর রহমান সিদ্দিকী আলিগড় বিশ্ববিদ্যালয় থেকে স্নাতক হন। এরপর ইংল্যান্ড থেকে উচ্চতর শিক্ষা অর্জন করেন। আলিগড়ে অধ্যয়নকালে তিনি ছাত্র সংগঠনের প্রেসিডেন্ট ছিলেন। ==কর্মজীবন== আলিগড় থেকে শিক্ষা সমাপ্ত করার পর তিনি মাওলানা মুহাম্মদ আলি কর্তৃক সম্পাদিত কলকাতার কমরেড পত্রিকার ব্যবস্থাপনা সম্পাদক হন। তার উদ্যোগে কলকাতা থেকে ''দ্য মর্নিং নিউজ'' নামক পত্রিকা প্রকাশিত হত। বলকান যুদ্ধের সময়ে তুরস্কে ড. আনসারির নেতৃত্বে প্রেরিত চিকিৎসা দলের সাথে তিনিও যোগ দেন। পরবর্তীতে তিনি খিলাফত আন্দোলনে অংশ নিয়েছেন। ১৯৪০ সালে তিনি কলকাতা মিউনিসিপাল কর্পোরেশনের মেয়র হন। ১৯৩৭ থেকে ১৯৪৬ সাল পর্যন্ত তিনি বাংলার আইনসভার সদস্য ছিলেন। ১৯৪৬ সালে তিনি ভারতীয় আইনসভার সদস্য হন। তিনি ইস্টার্ন ফেডারেল ইন্সুরেন্স কোম্পানির অন্যতম সংগঠক ছিলেন। ==পূর্ব বাংলার গভর্নর== পূর্ব বাংলার গভর্নর ফিরোজ খান নুন ১৯৫২ সালের ২৫ জুলাই থেকে ১০ নভেম্বর পর্যন্ত ছুটিতে থাকাবস্থায় আবদুর রহমান সিদ্দিকী গভর্নর হিসেবে দায়িত্ব পালন করেছেন। ==মৃত্যু== ১৯৫৩ সালে আবদুর রহমান সিদ্দিকী ইন্তেকাল করেন। ==তথ্যসূত্র== জন্ম মৃত্যু রাজনীতিবিদ আন্দোলনের নেতা
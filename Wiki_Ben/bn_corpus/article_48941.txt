'''জ্যোতিকা''' (জন্মঃ ১৮ অক্টোবর ১৯৭৭) ভারতের একজন তামিল চলচ্চিত্র অভিনেত্রী। তিনি কয়েকটি হিন্দি, তেলুগু, কন্নড় এবং মালয়ালাম ভাষার চলচ্চিত্রেও অভিনয় করেছেন। ১৯৯৮ সালের হিন্দি চলচ্চিত্র 'ডোলি সাজা কে রাখনা' দ্বারা জ্যোতিকা অভিনয় জগতে প্রবেশ করেছিলেন, ওটিতে তার বিপরীতে অক্ষয় খান্না ছিলেন এবং চলচ্চিত্রটি পরিচালনা করেছিলেন প্রিয়দর্শন। ১৯৯৯ সালে জ্যোতিকা অভিনীত প্রথম তামিল ভাষার চলচ্চিত্র 'বালি' মুক্তি পায় যেখানে তিনি ছোটো একটি ভূমিকায় অভিনয় করেন, চলচ্চিত্রটিতে অজিত কুমার আর সিমরান মুখ্য ভূমিকায় ছিলেন। ২০০৩ সালে তার প্রথম তেলেগু চলচ্চিত্র 'ঠাকুর' মুক্তি পায়, এটাতে তিনি তেলুগু মহানায়ক চিরঞ্জীবীর সাথে অভিনয় করার সুযোগ পেয়েছিলেন। ২০০৪ সালের তামিল চলচ্চিত্র 'পেরাড়াগান' এক অন্ধ নারীর চরিত্রে অভিনয় করে জ্যোতিকা প্রশংসা কুড়ান। রজনীকান্তের সঙ্গে 'চন্দ্রমুখী' (২০০৫) তিনি চন্দ্রমুখী এবং গঙ্গার চরিত্র ফুটিয়ে তোলে সুনাম অর্জন করেছিলেন। এছাড়া তিনি 'মোড়ি' (২০০৭) একজন বোবা এবং বধির মেয়ের চরিত্রে অভিনয় করেন এবং '৩৬ ভায়াদিনিলে' (২০১৫) তে তিনি একজন মধ্যবয়স্কা নারীর চরিত্রে অভিনয় করে পরিচিতি পান। তার কর্মজীবনের মোড় ঘুরিয়ে দিয়েছিলো ১৯৯৯ সালের 'বালি' চলচ্চিত্রের ছোটো চরিত্রটি এবং ২০০০ সালে বিজয়ের সাথে অভিনয় করা 'কুশী'। তিনি তার কর্মজীবনের চূড়ায় এসে 'পাচাইকিলি মুদুচারাম' (২০০৭) তিনি খল চরিত্রে অভিনয় করেন। ==তথ্যসূত্র== ==বহিঃসংযোগ== চলচ্চিত্র অভিনেত্রী চলচ্চিত্র অভিনেত্রী
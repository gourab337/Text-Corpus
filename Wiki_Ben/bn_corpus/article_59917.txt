অভিজাতরা জেনানা মহল পরিদর্শন করছে। '''জেনানা''' বা '''জানানা''' (, প্রেক্ষিত সাপেক্ষে কয়েকটি অর্থ বহন করে। ''বাংলা একাডেমি ব্যবহারিক বাংলা অভিধান'' অনুযায়ী জেনানা অর্থ ১। নারী, ২। পত্নী, ৩। অন্তঃপুরিকা বা অন্তঃপুরবাসিনী, ৪। অন্তঃপুর বা অন্দরমহল, ৫। অবরোধ বা পর্দা বোঝায়। ইংরেজিতে সাধারণত অন্দরমহল অর্থে জেনানা ব্যবহৃত হয়। ভারতবর্ষের প্রেক্ষিতে সাধারণত উর্দুভাষী হিন্দিভাষী অভিজাত হিন্দু বা মুসলিম পরিবারের নারীদের জন্য সংরক্ষিত অন্দরমহলের অংশকে জেনানা বলা হয়। অপরদিকে অন্দরমহলের বহিরাঙ্গে পুরুষদের জন্য নির্ধারিত অংশকে মর্দানা বলা হয়। জেনানা মধ্য প্রাচ্যের হারেমপ্রথার ভারতবর্ষীয় সংস্করণ। ব্রিটিশ ভারতে খ্রিস্টান ধর্মপ্রচারকরা জেনানায় প্রবেশ করে নারীদের খ্রিস্টধর্মে দীক্ষিত করার জন্য জেনানায় ধর্মপ্রচার অভিযান চালিয়েছিল। সাধারণত নারী ধর্মপ্রচারকদের ডাক্তার বা নার্সরূপে জেনানায় পাঠানো হত। বিংশ শতকের শুরুতে হিন্দু জাতীয়তাবাদের উত্থান হলে এবং ধর্মান্তরের হার কমে গেলে ১৯৩৩ সালে তৎকালীন উপনিবেশী সরকার জেনানায় ধর্মপ্রচার কার্যক্রম বন্ধ করে দেয়। == তথ্যসূত্র == স্থাপত্য ইসলাম ইসলাম সংস্কৃতি
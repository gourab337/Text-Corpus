'''''দ্য ব্রুনেই টাইমস''''' ব্রুনেইয়ের একটি ইংরেজি ভাষার দৈনিক পত্রিকা যার প্রকাশনা বর্তমানে বন্ধ রয়েছে। এটি কমপ্যাক্ট ব্রডশীট আকারে প্রকাশি হ্ত। ২০০৬ থেকে ২০১৬ সাল পর্যন্ত পত্রিকাটি ব্রুনেইয়ের দারুস সালাম থেকে প্রকাশিত হয়। ব্রুনেই টাইমস পিএলসি এই পত্রিকাটির মালিকানা প্রতিষ্ঠান। == ইতিহাস == গ্যাডং, ব্রুনেই দারুসসালামের একটি মলে ১লা জুলাই, ২০০৬ সালে পত্রিকাটির উন্মোচন হয়। এদের মূলনীতি ছিল "সজীব চিন্তা, নতুন ধারা, বৈশ্বিক দর্শন"। ১৬ জুলাই, ২০০৬ সাল পর্যন্ত পত্রিকাটির সম্মানসূচক কপিই পাওয়া যায়। জুনজুনগানের নতুন প্রকাশনা প্রতিষ্ঠানে ২৮ মার্চ, ২০০৭ সাল থেকে পত্রিকাটি তাদের মূল ব্রডশীট ধরনে পত্রিকা প্রকাশ করতে থাকে। ২০০৭ সালের এপ্রিলে ''দ্য ব্রুনেই টাইমস'' ব্রুনেইয়ের বেরাকাসের আন্তর্জাতিক সম্মেলন কেন্দ্রে অনুষ্ঠিত জাতিসংঘের প্রথম বৈশ্বিক সড়ক নিরাপত্তা সপ্তাহ সেমিনারে যোগাযোগ মন্ত্রণালয়ের সাথে ঘনিষ্ঠভাবে কাজ করে। মে মাসে ''দ্য ব্রুনেই টাইমস'' ৩১শে মে থেকে ২রা জুন পর্যন্ত প্রতিরক্ষা মন্ত্রণালয় কর্তৃক আয়োজিত ব্রিডেক্সের অফিসিয়াল মিডিয়া হিসেবে মনোনিত হয়। জুলাই মাসে ''দ্য ব্রুনেই টাইমস'' দুটি বড় লক্ষ্যপূরণ করে। প্রথমটি ছিল পত্রিকাটি তাদের শিরোনামে নতুন কর্পোরেট নকশা আরোপ করে এবং একইসাথে বাজার পরিবর্তন মাথায় রেখে কিছু পরিবর্তন করে। পরেরটি হল এডুকেশন প্রোগ্রামে (বিটি-এনআইই) ''দ্য ব্রুনেই টাইমস'' পত্রিকার উন্মোচন। তখন থেকে প্রতিদিন ব্রুনেই দারুসসালাম জুড়ে মোট ৩১টি মাধ্যমিক বিদ্যালয়ে পত্রিকাটির ৪০০ কপি পৌছে দেওয়া হয়। এই সংখ্যাটি আরো বেড়ে যায় কারণ সরকারি-বেসরকারি উভয় ক্ষেত্রই বিটিএনআইই প্রোগ্রামের সাথে যুক্ত ছিল। ১লা জুলাই, ২০১০ সালে ''দ্য ব্রুনেই টাইমস'' পত্রিকাটির ৪র্থ উপলক্ষে কমপ্যাক্ট আকারে ফেরত আসে। তখন থেকে পত্রিকাটিতে মোট ৪৮টি পৃষ্ঠা ছিল। দ্য ব্রুনেই টাইমস এশিয়া নিউজ নেটওয়ার্কের সদস্য। === বন্ধ === ৬ই নভেম্বর, ২০১৬ সালে পত্রিকাটি তাদের প্রধান পাতায় জানিয়ে দেয় যে ৮ই নভেম্বর থেকে পত্রিকাটি তাদের প্রকাশনা বন্ধ করে দেবে। এর কারণ হিসেবে "ব্যবসায় স্থিরতা, বিশেষত বিকল্প মাধ্যমে থেকে আসা গ্রহণযোগ্য কারণ দেখানো হয়। হঠাৎ করে এমন বন্ধ হয়ে যাওয়াটা বেশ সন্দেহজনক ছিল কারণ এর সামাজিক যোগাযোগ মাধ্যমগুলোতে পত্রিকাটি আগে থেকে সম্পর্কে কোনো আভাস দেয়নি। অন্যান্য তদন্তসূত্র ধারণা করে যে ব্রুনেই থেকে মক্কায় যাওয়া হাজীদের ভিসাবিষয়ক এক রিপোর্টের পরিপ্রেক্ষিতে সৌদি আরব ব্রুনেইয়ের সুলতা্নের কাছে যে আপত্তি জানায়, তারই ফলে এমন ঘটনা ঘটেছে। == বিষয়সূচী == দেশ-বিদেশের ঘটনাবলীর উপরে ''দ্য ব্রুনেই টাইমস'' সংবাদ বিশ্লেষণ, ফীচার, ধারাবিবরণী ইত্যাদিবিষয়ক নিবন্ধ প্রকাশ করে থাকে। ব্যবসা এবং ফিন্যান্স প্রভৃতি বিষয়ও এখানে গুরুত্ব পায়। সাপ্তাহিক দিনগুলোতে সংবাদপত্রটিতে দুই অংশে মোট ২৪ পৃষ্ঠা প্রকাশ করে থাকে। জুলাই, ২০১০ সাল পর্যন্ত প্রতি অংশে ১২ পৃষ্ঠা থাকত। == আরো দেখুন == ব্রুনেই-এর গণমাধ্যম == তথ্যসূত্র == == বহিঃসংযোগ == প্রকাশিত সংবাদপত্র ভাষা পত্রিকা প্রতিষ্ঠিত প্রকাশনা
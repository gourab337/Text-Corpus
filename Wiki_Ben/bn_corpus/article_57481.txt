'''কমন ফন'''(বৈজ্ঞানিক নাম: ''Faunis canens (Hübner)'') একপ্রকারের মাঝারী আকৃতির প্রজাপতি। এরা নিমফ্যালিডি পরিবার এবং স্যাটিরিনি উপগোত্রের সদস্য। == আকার == কমন ফন এর প্রসারিত অবস্থায় ডানার আকার ৬৫ -৭৫ মিলিমিটার দৈর্ঘ্যের হয়। == উপপ্রজাতি == ভারতে প্রাপ্ত কমন ফন এর উপপ্রজাতিসমূহ হল- ''Faunis canens arcesilas'' Stichel, 1933 Thai Common Faun == বিস্তার == এদের ভারতে সিকিম থেকে অরুণাচল প্রদেশ, আসাম, মেঘালয় নাগাল্যান্ড, ভুটান, মায়ানমার, থাইল্যান্ড, সিঙ্গাপুর থেকে দক্ষিণ ইউনান এর বিভিন্ন অঞ্চলে এদের দেখা যায়। ==বর্ণনা== প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- কমন ফন প্রজাপতি ব্রাশ ফুটেড উপ -পরিবারের অন্তর্ভুক্ত। পুরুষ স্ত্রী উভয় নমুনাতেই ডানার রঙ কমলা-বাদামি এবং উভয় ডানার উপরিতল দাগ- ছোপ বিহীন। উভয় ডানার শীর্ষভাগ (apex) প্রায় গোলাকৃতি। ডানার নিম্নতল আগাগোড়া একই রকম ঘন বাদামি ছোটো হলুদ ডিসকাল ছোপযুক্ত। সামনের ডানায় উক্ত হলুদ ডিসকাল ছোপগুলি প্রায় সরলরৈখিক এবং পিছনের ডানার ডিসকাল হলুদ ছোপগুলি বক্রভাবে বিস্তৃত। উভয় ডানার নিম্নতলে বেসাল ,ডিসকাল সাব-টার্মিনাল অংশে কালচে খয়েরি তির্যক আঁকাবাঁকা অবিচ্ছিন্ন রেখা বর্তমান। উভয় ক্ষেত্রেই রেখাগুলি কোস্টাল প্রান্তরেখার সামান্য নিচ থেকে শুরু হয়ে ডরসামের খানিক উপরে শেষ হয়েছে। সামনের ডানার নিম্নতলে অবস্থিত সাব- টার্মিনাল রেখাটি তির্যক তবে আঁকাবাঁকা নয়। পিছনের ডানার নিম্নতলস্থ ডিসকাল রেখাটি বেসাল রেখার সাথে লুপ এর মতো আকৃতি সৃষ্টি করেছে। পুরুষ নমুনায় পিছনের ডানার উপরিতলে গোড়ার দিকে বা বেস ব্র্যান্ড টিকি (tuft) লক্ষ্য করা যায়। মাথা ,বক্ষদেশ (thorax) উদর উপরিতলে কালচে বাদামি এবং নিম্নতলে ধূসর বাদামি। শুঙ্গ কালো বা লালচে বাদামি বর্নের। == আচরণ == এই প্রজাতি ভূমির কাছাকাছি উড়তে থাকে। সাধারণত সকালের প্রথম ভাগে সায়াহ্নে বা গোধূলি লগ্নে (dusk) এদের সক্রিয় দেখা যায়। দিনের বাকি সময় এরা ছায়াচ্ছন্ন আশ্রয়ে যেমন ঘন পাতার ঝোপে বা গাছপালার ছায়ায় থাকতে পছন্দ করে। পুরুষ নমুনার উড়ান স্ত্রী নমুনা অপেক্ষা সক্রিয়তর এবং এরা ভূমির খুব নিচ দিয়ে শূককীটের আহার্য উদ্ভিদের (larval host plant) কাছাকাছি ওড়াউড়ি করে। মাটিতে পরে থাকা পচা ফল, গবাদি পশুর বিষ্ঠা পাতার রস এদের খাদ্য সংগ্রহের অতি প্রিয় মাধ্যম। প্রায়শই এদের পচা ফল, পশুপাখির বিষ্ঠা গাছের পাতার উপর অবস্থান করতে দেখা যায়। সাধারণত ঘন জঙ্গলেই এরা নিজেদের গতিবিধি আবদ্ধ রাখে, তবে নিচু উচ্চতা যুক্ত জঙ্গলে ছোট নদী বা ঝর্ণার পাশে ছায়াচ্ছন্ন অঞ্চলেও এদের দর্শন মেলে। == তথ্যসূত্র == প্রজাপতি প্রদেশে প্রাপ্ত নিমফ্যালিডি গোত্রের প্রজাপতি
'''''এক হাসিনা থি এক দিওয়ানা থা''''' (বাংলা: ''এক ছিল সুন্দরী, এক ছিল পাগল প্রেমিক'') হল ২০১৭ সালে মুক্তিপ্রাপ্ত একটি ভারতীয় হিন্দি রোম্যান্টিক মিউজিক্যাল ড্রামা চলচ্চিত্র। এই ছবির কাহিনিকার, প্রযোজক পরিচালক ছিলেন সুনীল দর্শন। ছবিটিতে মুখ্য ভূমিকায় অভিনয় করেন শিব দর্শন, নাতাশা ফার্নান্ডেজ উপেন পটেল। এই ছবিতে সংগীত পরিচালনা করেন নাদিম সাইফি। == কাহিনি-সারাংশ == সাদাসিধা তরুণী নাতাশা (নাতাশা ফার্নান্ডেজ) পরপর এমন কয়েকটি ঘটনায় জড়িয়ে পড়ে, যার ফলে সে নিজেই উভয়-সঙ্কটে পড়ে যায়। মাউন্ট ইউনিক এস্টেটে তার পৈত্রিক ভিটেতে সে যায় তার প্রেমিক সানিকে (উপেন পটেল) বিয়ে করার উদ্দেশ্য নিয়ে। কিন্তু অসহায়ভাবে সেখানকার সুপুরুষ দেবধরের (শিব দর্শন) প্রেমে পড়ে যায়। অনুগ্রহ লাভের জন্য দেবধরের পুরুষালি, আগ্রাসী, অনড় অথচ কাব্যিক প্রচেষ্টা দেখে নাতাশার মনে হয়, তার স্বপ্নের শেষ গন্তব্য হল এই দেবধরই। কিন্তু নাতাশা বুঝতে পারে না যে কে এই দেবধর সে কি তার স্বপ্ন বিচূর্ণ করার জন্য নিযুক্ত কোনও প্রতারক, নাকি শুধুই তার কল্পনা। নিজের প্রেমিক এবং যে পুরুষটির প্রতি তার আকর্ষণ, তাদের দুইয়ের মধ্যে দোলাচলে পড়ে যায় নাতাশা। তার মনে হয়, ভালোবাসাই হল সবচেয়ে মারাত্মক প্রতারণা। ==কলাকুশলী== *শিব দর্শন দেবধর *নাতাশা ফার্নান্ডেজ নাতাশা *উপেন পটেল সানি == প্রযোজনা == কর্নওয়াল, ডার্টমাউথ, কারডিফ ম্যাঞ্চেস্টার সহ যুক্তরাষ্ট্রের একাধিক স্থানে এই ছবির শ্যুটিং হয়েছিল। == সাউন্ডট্র্যাক == ছবির গান রচনা করেন এবং তাতে সুর দেন নাদিম-শ্রাবণ জুটির নাদিম। ২০১৭ সালের ১৩ জুলাই শ্রীকৃষ্ণ লেবেলে প্রকাশিত এই ছবির সাউন্ডট্র্যাক অ্যালবামে ছয়টি গান ছিল। পূর্ণাঙ্গ অ্যালবামটি রেকর্ড করেন পলক মুছল ইয়াসির দেশাই। গানগুলি ৪০০ মিলিয়নেরও বেশি ভিউ পেয়েছিল। == তথ্যসূত্র == == বহিঃসংযোগ == চলচ্চিত্র চলচ্চিত্র রোম্যান্টিক থ্রিলার চলচ্চিত্র
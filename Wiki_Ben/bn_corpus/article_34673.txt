পর্বতমালা''' () কুমেরু মহাদেশে অবস্থিত একটি পর্বতমালা। এটি উত্তর ভিক্টোরিয়া ল্যান্ডের অ্যাডার অন্তরীপ হতে শুরু হয়ে কুমেরু মহাদেশের মধ্যগামী হয়ে কোটস ল্যান্ড পর্যন্ত বিস্তৃত। পর্বতমালাটি কুমেরু মহাদেশকে পূর্ব অ্যান্টার্কটিকা পশ্চিম অ্যান্টার্কটিকা এই দুই ভাগে বিভক্ত করেছে। প্রকৃতপক্ষে আন্তকুমেরু পর্বতমালা কয়েকটি পৃথক নামবিশিষ্ট, বিচ্ছিন্ন পর্বতমালার সমষ্টি। ==ভূগোল== পর্বতমালা রস সাগর হতে ওয়েডেল সাগর পর্যন্ত সম্পূর্ণ কুমেরু মহাদেশের মধ্যভাগ দিয়ে বিস্তৃত, তাই এর এরূপ নামকরণ করা হয়েছে। প্রায় ৩৫০০ কিমি দৈর্ঘ্য এবং ১০০-৩০০ কিমি প্রস্থ বিশিষ্ট এই পর্বতমালাটি পৃথিবীর অন্যতম দীর্ঘতম পর্বতমালা। এটি পূর্ব পশ্চিম অ্যান্টার্কটিকা হতে বিচ্ছিন্ন করেছে। পর্বতমালার পূর্ব গোলার্ধস্থিত অংশে পূর্ব অ্যান্টার্কটিক হিম আচ্ছাদন এর সমগ্র দৈর্ঘ্য জুড়ে বিস্তৃত। অপরপক্ষে, পর্বতমালার পশ্চিম গোলার্ধস্থিত অংশ ভিক্টোরিয়া ল্যান্ডের অ্যাডার অন্তরীপে রস সাগর দ্বারা, ম্যাকমার্ডো প্রণালী হতে স্কট হিমবাহ পর্যন্ত রস হিম স্তূপ দ্বারা, এবং বাকিটুকু পশ্চিম অ্যান্টার্কটিক হিম আচ্ছাদন দ্বারা বেষ্টিত। আন্তকুমেরু পর্বতমালার চূড়াগুলো এবং শুষ্ক উপত্যকাগুলো বরফাচ্ছাদিত নয়, যা কুমেরু মহাদেশে দুর্লভ। শীর্ষ চূড়াগুলো সমুদ্রসীমার চেয়ে এরও বেশি উঁচু। ম্যাকমার্ডো প্রণালীর নিকটে ম্যাকমার্ডো শুষ্ক উপত্যকায় বিশেষ প্রকৃতির জলবায়ু লক্ষণীয় যেখানে ভৌগোলিক কারণে বরফ গলন বাষ্পীভবনের মাধ্যমে অপসারিত হয়, এবং অত্যন্ত কম তুষারপাতের ফলে এই উপত্যকা বরফ তুষার মুক্ত থাকে। ম্যাকমার্ডো শুষ্ক উপত্যকা আন্তকুমেরু পর্বতমালার বৃষ্টিচ্ছায়ায় অবস্থিত হওয়ার কারণে প্রকৃতপক্ষে এটি একটি মরুভূমি, যা পৃথিবীর শীতলতম মরুভূমি হিসেবে গিনেস বিশ্ব রেকর্ডের অন্তর্ভুক্ত। আন্তকুমেরু পর্বতমালার সর্বোচ্চ শৃঙ্গ হচ্ছে রাণী আলেকজান্দ্রা পর্বতশ্রেণীর অন্তর্ভুক্ত কার্কপ্যাট্রিক পর্বত, যার উচ্চতা ৪,৫২৮ মি। বিচ্ছিন্ন বরফহীন পর্বতগুলো যা চারপাশে বরফ দ্বারা বেষ্টিত, সেগুলোকে নুনাতাক বলা হয়। পেঙ্গুইন, সীল মাছ সামুদ্রিক পাখিরা ভিক্টোরিয়া ল্যান্ডের রস সাগর তীরে বসবাস করে। পর্বতমালার ভেতরে জীববৈচিত্র্য অণুজীব, মিথোজীবী ভুঁইফোঁড়, শৈবাল ছত্রাকের মাঝেই সীমাবদ্ধ। ==তথ্যসূত্র== ==বহিঃসংযোগ== Map of the Transantarctic Mountains Transantarctic Mountains at Peakbagger.com *C.Michael Hogan. 2011. ''Ross Sea''. Eds. P.Saundry C.J.Cleveland. Encyclopedia of Earth. National Council for Science and the Environment. Washington DC পর্বতমালা ল্যান্ডের পর্বতমালা ভূগোল
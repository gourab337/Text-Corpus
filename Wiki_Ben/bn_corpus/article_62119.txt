'''ফ্যাবিয়ান অ্যান্থনি অ্যালেন''' (; জন্ম: মে, ১৯৯৫) জ্যামাইকার কিংস্টনে জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য তিনি। অক্টোবর, ২০১৮ সালে ওয়েস্ট ইন্ডিজের পক্ষে প্রথমবারের মতো আন্তর্জাতিক অঙ্গনে অভিষেক ঘটে ফাবিয়ান অ্যালেনের। প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকা দলের প্রতিনিধিত্ব করছেন। ঘরোয়া ক্রিকেটে সেন্ট কিটস নেভিস দলে খেলছেন। তিনি মূলতঃ ডানহাতি ব্যাটসম্যান হিসেবে খেলে থাকেন। এছাড়াও, স্লো লেফট-আর্ম অর্থোডক্স বোলিংয়ে পারদর্শীতা দেখিয়েছেন '''ফ্যাবিয়ান অ্যালেন'''। == ঘরোয়া ক্রিকেট == ২৫ নভেম্বর, ২০১৬ তারিখে কিংস্টনে অনুষ্ঠিত রিজিওন্যাল ফোর ডে কম্পিটিশনে জ্যামাইকার সদস্যরূপে বার্বাডোসের পক্ষে প্রথম-শ্রেণীর ক্রিকেটে অভিষেক ঘটে তার। ২০১৬-১৭ মৌসুমের রিজিওন্যাল ফোর ডে কম্পিটিশনের শেষ কয়েকটি খেলায় দূর্দান্ত ক্রীড়াশৈলীর স্বাক্ষর রাখেন। উপর্যুপরী তিনি খেলায় পঞ্চাশোর্ধ্ব ইনিংস খেলেন তিনি। প্রথম-শ্রেণীর ক্রিকেটে অভিষেকের পূর্বেই ২০১৪ সালে অনুষ্ঠিত অনূর্ধ্ব-১৯ ক্রিকেট বিশ্বকাপে অংশগ্রহণ করেন। ২০১৭ সালের সিপিএলের ত্রয়োদশ আসরে সেন্ট কিটস নেভিস প্যাট্রিয়টসের পক্ষে চুক্তিবদ্ধ হন। ১৯ আগস্ট, ২০১৭ সালে বাসেতেরেয় অনুষ্ঠিত ক্যারিবীয় প্রিমিয়ার লীগে সেন্ট কিটস নেভিস প্যাট্রিয়টসের পক্ষে টুয়েন্টি২০ ক্রিকেটে অভিষেক ঘটে তার। নভেম্বর, ২০১৭ সালে জ্যামাইকার সদস্যরূপে ত্রিনিদাদ টোবাগো দলের বিপক্ষে প্রথম-শ্রেণীর ক্রিকেটে অপরাজিত ১৬৯ রানের অভিষেক সেঞ্চুরি করেন। ফেব্রুয়ারি, ২০১৮ তারিখে কুলিজে অনুষ্ঠিত রিজিওন্যাল সুপার৫০ প্রতিযোগিতায় জ্যামাইকার পক্ষে লিস্ট ক্রিকেটে প্রথম খেলেন। জুন, ২০১৮ সালে গ্লোবাল টি২০ কানাডার উদ্বোধনী আসরে ক্রিকেট ওয়েস্ট ইন্ডিজ বি দলের সদস্যরূপে অন্তর্ভূক্ত হন। অক্টোবর, ২০১৮ সালে বাংলাদেশ প্রিমিয়ার লীগে সিলেট সিক্সার্সের পক্ষে খেলার জন্য চুক্তিবদ্ধ হন। == আন্তর্জাতিক ক্রিকেট == অক্টোবর, ২০১৮ সালে স্বাগতিক ভারতের বিপক্ষে একদিনের আন্তর্জাতিক (ওডিআই) টুয়েন্টি২০ আন্তর্জাতিক (টি২০আই) সিরিজ খেলার জন্যে মনোনীত হন। ২৭ অক্টোবর, ২০১৮ তারিখে ভারতের বিপক্ষে একদিনের আন্তর্জাতিকে অভিষেক ঘটে তার। এপ্রিল, ২০১৯ সালে ক্রিকেট ওয়েস্ট ইন্ডিজ কর্তৃপক্ষ ইংল্যান্ডে অনুষ্ঠিতব্য ২০১৯ সালের ক্রিকেট বিশ্বকাপকে ঘিরে ১৫-সদস্যবিশিষ্ট ওয়েস্ট ইন্ডিজ দলের তালিকা প্রকাশ করে। তালিকায় তিনিও অন্তর্ভূক্ত হন। == তথ্যসূত্র == == আরও দেখুন == ওশেন টমাস ২০১৯ ক্রিকেট বিশ্বকাপ দলসমূহ ২০১৯ আয়ারল্যান্ড ত্রি-দেশীয় সিরিজ ওয়েস্ট ইন্ডিয়ান একদিনের আন্তর্জাতিক ক্রিকেটারদের তালিকা আন্তর্জাতিক ক্রিকেটে সাকিব আল হাসানের পাঁচ-উইকেট লাভের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ইন্ডিয়ান ক্রিকেটার ইন্ডিজের একদিনের আন্তর্জাতিক ক্রিকেটার ইন্ডিজের টুয়েন্টি২০ আন্তর্জাতিক ক্রিকেটার ক্রিকেটার ক্রিকেটার কিটস নেভিস প্যাট্রিয়টসের ক্রিকেটার সিক্সার্সের ক্রিকেটার
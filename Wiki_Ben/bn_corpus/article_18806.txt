'''ট্রপিক অফ ক্যান্সার''' মার্কিন ঔপন্যাসিক হেনরি মিলার রচিত একটি উপন্যাস যা আদিতে অশ্লীলতার দায়ে অভিযুক্ত হলেও বিংশ শতাব্দীর শেষভাগে একটি মার্কিন ধ্রুপদী সাহিত্যকর্ম হিসেবে স্বীকৃতি লাভ করেছে। এতে মানুষের যৌন আকাংক্ষা এবং যৌনকর্মের দ্বিধাহীন বর্ণনা থাকায় প্রকাশের পর সমালোচনার ঝড় উঠেছিল এবং এটি মার্কিন যুক্তরাষ্ট্রে ২৭ বছর নিষিদ্ধ থাকে। ১৯৬১ খ্রিষ্টাব্দে বইটি মার্কিন যুক্তরাষ্ট্রে প্রকাশিত হলে বিষয়টি আদালত পর্যন্ত গড়ায়। মার্কিন যুক্তরাষ্ট্রের সুপ্রিম কোর্ট তাদের ১৯৬৪ খ্রিষ্টাব্দের রায়ে উপন্যাসটিকে অশ্লীলতার দায় থেকে অব্যহতি প্রদান করে। নরম্যান মেইলার-এর মতে ''ট্রপিক অফ ক্যান্সার'' বিংশ শতাব্দীর ১০-২০টি সর্বাগ্রেগণ্য উপন্যাসের অন্যতম। মডার্ন লাইব্রেরির বিংশ শতাব্দীর শ্রেষ্ঠ উপন্যাস তালিকায় এটি অন্তর্ভুক্ত। == তথ্যসূত্র == == বহিঃসংযোগ == উপন্যাস লাইব্রেরি প্রণীত বিংশ শতাব্দীর শ্রেষ্ঠ ১০০টি ইংরেজি উপন্যাস
'''বিজয় কেতন জাদুঘর''' বাংলাদেশের ঢাকা ক্যান্টনমেণ্টে অবস্থিত যা মুক্তিযুদ্ধ, মুক্তিযোদ্ধা এবং বীরত্বসূচক খেতাবপ্রাপ্তদের স্মরণে নির্মিত। ২০০০ সালের ২১ নভেম্বর প্রধানমন্ত্রী শেখ হাসিনা জাদুঘরটি উদ্বোধন করেন। ==সংগ্রহ== বিজয় কেতন জাদুঘরের মূলমন্ত্র হচ্ছে অতীতকে শ্রদ্ধা কর, ভবিষ্যতকে আলোকিত কর। জাদুঘরের ছয়টি গ্যালারিতে মুক্তিযুদ্ধে ব্যবহৃত বাংলাদেশের সামরিক যোদ্ধাদের নানা কীর্তি, স্মৃতিস্মারক, সেক্টর কমান্ডারদের আলোকচিত্র পরিচিতি, মুক্তিযোদ্ধাদের ব্যবহৃত রাইফেল, কামান, বীরশ্রেষ্ঠ হামিদুর রহমানের বহনের কফিন ইত্যাদি প্রদর্শন করা হয়। জাদুঘরের সামনে সাতজন বীরশ্রেষ্ঠের ভাস্কর্য সংগ্রাম থেকে স্বাধীনতা নামে দীর্ঘ মুরাল বা দেয়াল চিত্র আছে। এই জাদুঘরটির প্রদর্শনীয় সামগ্রীর মধ্যে রয়েছে বাংলাদেশের ঐতিহাসিক পটভূমি, আগরতলা ষড়যন্ত্র মামলায় আটক বঙ্গবন্ধু শেখ মুজিবুর রহমানের বন্দিশালা। এগুলির নামকরণ হয়েছে ‘হল অফ ফেম’। তাছাড়া এখানে প্রদর্শিত হচ্ছে বাংলাদেশের সংবিধানের মূলকপি, জাতীয় পতাকা, বাংলাদেশের মানচিত্র এবং ধাতুপাতে খোদাইকৃত জাতীয় সঙ্গীত। জাদুঘরের মূল ফটকে স্থাপিত হয়েছে সাত জন মুক্তিযোদ্ধার একটি সম্মিলিত ভাস্কর্য। এদের একজন হলেন বাংলাদেশের পতাকাবাহী এক নারী। এই বিশেষ ভাস্কর্যটিকে '''বিজয় কেতন''' বলা হয়। ==পরিদর্শনের সময়== বুধবার ব্যতীত বৃহস্পতি থেকে মঙ্গলবার বিকাল ৩টা থেকে রাত ৮টা পর্যন্ত, শনিবার ১০টা থেকে দুপুর ১২টা এবং বিকাল ৩টা থেকে রাত ৮টা পর্যন্ত বিজয় কেতন মুক্তিযুদ্ধ জাদুঘর খোলা থাকে। ==তথ্যসূত্র == বিভাগের জাদুঘর
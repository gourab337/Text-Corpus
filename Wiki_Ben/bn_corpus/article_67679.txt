'''উইলিয়াম রজার টমসন সলোমন''' (; জন্ম: ২৩ এপ্রিল, ১৮৭২ মৃত্যু: ১২ জুলাই, ১৯৬৪) কেপ উপনিবেশের ফোর্ট বিউফোর্ট এলাকায় জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৮৯৯ সালে সংক্ষিপ্ত সময়ের জন্যে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকা ক্রিকেটে গটেং ইস্টার্ন প্রভিন্স দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে বোলিংয়ে পারদর্শী ছিলেন '''উইলিয়াম সলোমন'''। == প্রথম-শ্রেণীর ক্রিকেট == ১৮৯২-৯৩ মৌসুম থেকে ১৯০৫-০৬ মৌসুম পর্যন্ত উইলিয়াম সলোমনের প্রথম-শ্রেণীর খেলোয়াড়ী জীবন চলমান ছিল। ১৩ বছর প্রথম-শ্রেণীর খেলোয়াড়ী জীবন অতিবাহিত করলেও তিনি সর্বমোট মাত্র পাঁচটি প্রথম-শ্রেণীর খেলায় অংশ নিয়েছিলেন। ১৮৯২-৯৩ মৌসুমে দুইটি, ১৮৯৮-৯৯ মৌসুমে দুইটি ১৯০৫-০৬ মৌসুমে ইস্টার্ন প্রভিন্সের পক্ষে সর্বশেষ প্রথম-শ্রেণীর খেলায় অংশ নেন। ফেব্রুয়ারি, ১৮৯৯ সালে সফররত ইংরেজ একাদশের বিপক্ষে দুইটি পঞ্চাশোর্ধ্ব ইনিংস খেলার প্রেক্ষিতে দক্ষিণ আফ্রিকা দলের সদস্যরূপে সিরিজের প্রথম টেস্ট খেলার জন্য অন্তর্ভূক্ত হন। সফরের সপ্তম খেলায় বর্ডারের নরম্যান গিডির ৬৬ রান তোলার পূর্ব-পর্যন্ত অন্য কোন ব্যাটসম্যান ইংরেজদের বিপক্ষে অর্ধ-শতরানের ইনিংস খেলতে পারেননি। এরপর সলোমন জোহেন্সবার্গ পঞ্চদশের পক্ষে ৬৪ ট্রান্সভালের পক্ষে ৫২ রান তুলেন। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন উইলিয়াম সলোমন। ১৪ ফেব্রুয়ারি, ১৮৯৯ তারিখে জোহেন্সবার্গে সফরকারী লর্ড হকের নেতৃত্বাধীন ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। তবে, টেস্ট সিরিজে প্রস্তুতিমূলক খেলায় সফরকারীদের বিপক্ষে সাফল্যের পুণরাবৃত্তি ঘটাতে পারেননি। উভয় ইনিংসেই তিনি মাত্র রান করে সংগ্রহ করেছিলেন। ফলশ্রুতিতে, দল নির্বাচকমণ্ডলী আর তাকে খেলার সুযোগ দেয়নি। == ব্যক্তিগত জীবন == ১২ জুলাই, ১৯৬৪ তারিখে ৯২ বছর বয়সে পূর্ব কেপের ক্রাডক এলাকায় উইলিয়াম সলোমনের দেহাবসান ঘটে। ২৬ জুন, ১৯৫৯ তারিখে অডলি মিলারের মৃত্যুর পর তিনি সর্বাপেক্ষা বয়োঃজ্যেষ্ঠ জীবিত টেস্ট ক্রিকেটার ছিলেন। এরপর, উইলিয়াম সলোমনের মৃত্যুর ফলে সিডনি বার্নস বয়োঃজ্যেষ্ঠ জীবিত টেস্ট ক্রিকেটারের মর্যাদা লাভ করছেন। == তথ্যসূত্র == == আরও দেখুন == আর্থার সেকাল আলফ্রেড রিচার্ডস সানফয়েল সিরিজ বোল্যান্ড ক্রিকেট দল এক টেস্টের বিস্ময়কারী দক্ষিণ আফ্রিকান টেস্ট ক্রিকেটারদের তালিকা == বহিঃসংযোগ == জন্ম মৃত্যু প্রভিন্সের ক্রিকেটার ক্রিকেটার আফ্রিকান ক্রিকেটার আফ্রিকার টেস্ট ক্রিকেটার
'''নালে বা''' (বাংলা: "কাল এসো") ভারতের কর্ণাটক রাজ্যের একটি জনপ্রিয় লোককাহিনি। রাজ্যটির ছোট শহর এবং গ্রামে বছরের পর বছর ধরে কন্নড় ভাষায় শব্দ দুইটি লেখা আছে। তারা অশুভ আত্মাকে তাদের বাসায় প্রবেশ না করতে দেওয়ার জন্য এটা লিখে থাকে। ==বিশ্বাস লোকাচার== এটা বিশ্বাস করা হয়ে থাকে, আত্মাটি হল এক বিবাহিতা কনের যে শহর-গ্রাম জুড়ে তার স্বামীকে ঘুরে বেড়ায়। সে বাড়ির পুরুষ সদস্যদের ছিনিয়ে নেয়, যে প্রায় সময়েই বাড়ির একমাত্র উপার্জনকারী ব্যক্তি থাকে। নব্বইয়ের দশকে কর্ণাটক রাজ্যজুড়ে 'নালে বা' লোককাহিনি ব্যাপকভাবে ছড়িয়ে পড়ে। এটা বলা হয়ে থাকে, এক দুষ্ট আত্মা রাস্তা দিয়ে ঘোরে এবং বাড়ির দরজায় করাঘাত করে।দুষ্ট আত্মাটি পরিচিতজনের কণ্ঠে কথা বলে থাকে, যাতে বাড়ির ব্যক্তিরা দরজা খুলতে দ্বিধা করে না। এটা বিশ্বাস করা হয়ে থাকে, যদি সেই দুষ্ট আত্মার ডাকে সাড়া দিয়ে দরজা খোলা হয়, তবে মৃত্যুবরণ করতে হয় দুষ্ট আত্মার হাতে। এজন্য, কর্ণাটকের ছোট শহর গ্রামের লোকেরা তাদের বাড়ির দেয়ালে 'নালে বা' লেখে থাকে। ফলে দুষ্ট আত্মাটি এটা পড়ে এবং পরের দিন আসার পরিকল্পনা করে। এর পরের দিন সে এসে শব্দদ্বয় পড়ে আবার তার পরের দিন আসার পরিকল্পনা করে। এভাবে চক্রাকারে চলতে থাকে। কর্ণাটকের লোককাহিনির মত এমন ঘটনা থাইল্যান্ডের এক গ্রামে ঘটেছে বলে শোনা যায়। সেখানে যুবকেরা রাতের আঁধারে বিছানা থেকে গায়েব হয়ে যাচ্ছিল। ==জনপ্রিয় সংস্কৃতিতে== ২০১৮ সালের বলিউড চলচ্চিত্র ''স্ত্রী'' যেটিতে মুখ্য ভূমিকায় অভিনয় করেছেন শ্রদ্ধা কাপুর রাজকুমার রাও, বানানো হয়েছে নব্বইয়ের দশকের কর্ণাটকের 'নালে বা' ঘটনা অবলম্বনে। ==তথ্যসূত্র== বিষয়শ্রেণী:ভূত
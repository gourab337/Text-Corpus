'''মালালাই বাহাদুরি''' হলেন আফগানিস্তানের একজন সেকেন্ড লেফটেন্যান্ট এবং আফগান ন্যাশনাল ইন্টারডিকশন ইউনিটের সিনিয়র প্রশিক্ষক। ২০১৩ সালে তিনি মার্কিন পররাষ্ট্র দফতর থেকে আন্তর্জাতিক সাহসী নারী পুরস্কার লাভ করেছিলেন। ==কর্মজীবন== তিনি প্রথমে টেলিকমিউনিকেশন অপারেটর হিসেবে কর্মজীবন শুরু করলেও ২০০২ সালে তালেবান শাসনামল শেষ হলে দেশটির সামাজিক পুলিশে যোগ দেন। ফলশ্রুতিতে তাকে দেওয়া হয়েছিল মৃত্যুর হুমকি, শারীরিকভাবে নিগৃহীত হয়েছিলেন তার এক চাচার নিকট থেকে। মৃত্যুর হুমকি এবং শারীরিকভাবে নিগৃহীত হওয়া সত্ত্বেও থেমে থাকেন নি মালালাই বাহাদুরি। তিনি এগিয়ে গিয়েছেন সামনের দিকে। মালালাই বাহাদুরি আফগানিস্তানের ন্যাশনাল ইন্টারডিকশন ইউনিটের প্রথম নারী সদস্য ছিলেন। তিনি আফগানিস্তানের সবগুলো প্রদেশেই মাদকবিরোধী অভিযানে অংশ নিয়েছেন। মালালাই বাহাদুরি ২০১৩ সালে তার সাহসিকতার স্বীকৃতিস্বরূপ মার্কিন পররাষ্ট্র দফতর থেকে আন্তর্জাতিক সাহসী নারী পুরস্কার লাভ করেন। ==তথ্যসূত্র== ব্যক্তি সাহসী নারী পুরস্কার প্রাপক পুরস্কার
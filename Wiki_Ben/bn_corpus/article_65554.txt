'''ইয়ান বার্নস ক্রম্ব''' (; জন্ম: ২৫ জুন, ১৯০৫ মৃত্যু: মার্চ, ১৯৮৪) ক্যান্টারবারির ক্রাইস্টচার্চ এলাকায় জন্মগ্রহণকারী প্রথিতযশা নিউজিল্যান্ডীয় আন্তর্জাতিক ক্রিকেটার ছিলেন। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৩১ থেকে ১৯৩২ সময়কালে সংক্ষিপ্ত সময়ের জন্যে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর নিউজিল্যান্ডীয় ক্রিকেটে ক্যান্টারবারি দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। ডানহাতে ব্যাটিংয়ের পাশাপাশি ডানহাতে ফাস্ট-মিডিয়াম বোলিংয়ে পারদর্শীতা দেখিয়েছেন '''ইয়ান ক্রম্ব'''। == প্রথম-শ্রেণীর ক্রিকেট == ১৯২৯-৩০ মৌসুম থেকে ১৯৪৬-৪৭ মৌসুম পর্যন্ত ইয়ান ক্রম্বের প্রথম-শ্রেণীর খেলোয়াড়ী জীবন চলমান ছিল। ১৯২৯-৩০ মৌসুমে ক্যান্টারবারির পক্ষে প্রথম-শ্রেণীর ক্রিকেটে অভিষিক্ত হন সতেরো বছর পর সর্বশেষ খেলায় অংশ নেন। ডানহাতে ব্যাটিংয়ের পাশাপাশি কার্যকরী সুইং বোলার ছিলেন। ২৯.০৪ গড়ে ৩,৯৫০ রান করেছেন। তন্মধ্যে, তিনটি শতরানের ইনিংস ছিল। ২৭.৭০ গড়ে ২২২ উইকেট পেয়েছেন। ১৯৩৯-৪০ মৌসুমে ওয়েলিংটনের বিপক্ষে ক্যান্টারবারির সদস্যরূপে ব্যক্তিগত সর্বোচ্চ ১৭১ রান তুলেছেন। ১৯২৯-৩০ মৌসুম থেকে ১৯৪৬-৪৭ মৌসুম পর্যন্ত নিউজিল্যান্ডীয় ঘরোয়া ক্রিকেটে ক্যান্টারবারির পক্ষে খেলেছেন। তন্মধ্যে, ১৯৩৫-৩৬ মৌসুম থেকে ১৯৩৭-৩৮ এবং ১৯৪৫-৪৬ মৌসুম থেকে ১৯৪৬-৪৭ মৌসুম পর্যন্ত দলের অধিনায়কের দায়িত্ব পালন করেছেন। এছাড়াও, ১৯৩৫-৩৬ মৌসুমে ই. আর. টি. হোমসের নেতৃত্বাধীন সফরকারী এমসিসি দলের বিপক্ষে অনুষ্ঠিত চারটি খেলার তিনটিতেই নিউজিল্যান্ডের অধিনায়কের দায়িত্ব পালন করেন। তবে, ব্যক্তিগতভাবে তেমন সফলতা পাননি। ক্লাব ক্রিকেটে দীর্ঘদিন খেলেন। ৫০-এর দশক পর্যন্ত খেলে ১৩,০০০-এর অধিক রান প্রায় ৭০০ উইকেট পেয়েছিলেন। == আন্তর্জাতিক ক্রিকেট == সমগ্র খেলোয়াড়ী জীবনে পাঁচটিমাত্র টেস্টে অংশগ্রহণ করেছেন ইয়ান ক্রম্ব। ২৭ জুন, ১৯৩১ তারিখে লর্ডসে স্বাগতিক ইংল্যান্ডের বিপক্ষে টেস্ট ক্রিকেটে অভিষেক ঘটে তার। মার্চ, ১৯৩২ তারিখে ওয়েলিংটনে সফরকারী দক্ষিণ আফ্রিকার বিপক্ষে সর্বশেষ টেস্টে অংশ নেন তিনি। ১৯৩১ সালে টি. সি. লরি’র নেতৃত্বাধীন নিউজিল্যান্ড দলের সাথে ইংল্যান্ড গমন করেন। সমগ্র খেলোয়াড়ী জীবনে অংশগ্রহণকৃত পাঁচ টেস্টের মধ্যে তিনটিই সফরে খেলেন। লর্ডসে জনি আর্নল্ড, ফ্রেড বেকওয়েল ওয়ালি হ্যামন্ডের উইকেট লাভ করে ৩/৩১ বোলিং পরিসংখ্যান দাঁড় করান। এরপর ১৯৩১-৩২ মৌসুমে সফরকারী দক্ষিণ আফ্রিকার বিপক্ষে আরও দুই টেস্টে অংশ নেন। ওয়েলিংটনে ব্রুস মিচেলকে শূন্য রানে আউট করে বেশ জনপ্রিয়তা অর্জন করেন। নিউজিল্যান্ডের প্রথম ইনিংসে ৫১ রান তুলেন তিনি। ১৯৩১ সালে লর্ডসে এমসিসির বিপক্ষে ৬/৪৬ লাভের পর ডগলাস জারদিন মন্তব্য করেন যে, তার বল ব্যাট দিয়ে মোকাবেলা করার পূর্বেই বল ব্যাটে আঘাত হানে। সফরে ৫৮ উইকেট পান। তবে, এরজন্যে গড়ে ২৬.৩০ গড়ে রান খরচ করতে হয়েছিল। == ব্যক্তিগত জীবন == ক্রিকেট খেলা থেকে অবসর গ্রহণের পর ক্যান্টারবারির ক্রিকেট প্রশাসনে যুক্ত ছিলেন। সংস্থায় ১৯৭৩ থেকে ১৯৭৫ সাল পর্যন্ত সভাপতির দায়িত্বে ছিলেন। এছাড়াও, দল নির্বাচক কোচের দায়িত্ব পালন করেছেন। ক্রিকেটের পাশাপাশি গল্ফার হিসেবেও সুনাম ছিল তার। সাউথ আইল্যান্ডের শিরোপা জয়সহ বেশ কয়েকবার ক্যান্টারবারি চ্যাম্পিয়নশীপ জয় করেন। নিউজিল্যান্ডের সর্বাপেক্ষা সফল গল্ফার বব চার্লসের উত্থানে প্রভূতঃ ভূমিকা রাখেন। মার্চ, ১৯৮৪ তারিখে ৭৮ বছর বয়সে ক্যান্টারবারির ক্রাইস্টচার্চ এলাকায় গাড়ী দূর্ঘটনায় ইয়ান ক্রম্বের জীবনাবসান ঘটে। == তথ্যসূত্র == == আরও দেখুন == হক কাপ বিল মেরিট লিন্ডসে উইয়ার অকল্যান্ড ক্রিকেট দল নিউজিল্যান্ডীয় টেস্ট ক্রিকেটারদের তালিকা == বহিঃসংযোগ == জন্ম মৃত্যু ক্রিকেটার ক্রিকেটার টেস্ট ক্রিকেটার
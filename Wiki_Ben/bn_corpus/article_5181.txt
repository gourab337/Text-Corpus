'''হারবার্ট জর্জ ওয়েলস''' (২১ সেপ্টেম্বর, ১৮৬৬ ১৩ অগস্ট, ১৯৪৬) ছিলেন একজন ইংরেজ লেখক। তিনি মূলত তার কল্পবিজ্ঞান উপন্যাস ছোটোগল্পগুলির জন্য সমধিক পরিচিত। তবে ওয়েলস ছিলেন একজন বহুমুখী লেখক। তিনি সমসাময়িক উপন্যাস, ইতিহাস, রাজনীতি সামাজিক বিষয়গুলি নিয়েও বহু গ্রন্থ রচনা করেছিলেন। জুল ভের্নের সঙ্গে তাকেও "কল্পবিজ্ঞানের জনক" আখ্যা দেওয়া হয়। ওয়েলস ছিলেন একজন ঘোষিত সমাজবাদী। তিনি শান্তিবাদী দৃষ্টিভঙ্গির প্রতি সহানুভূতিশীল হলেও, প্রথম বিশ্বযুদ্ধ শুরু হলে, তিনি যুদ্ধকেই সমর্থন করেন। পরবর্তীকালে তার রচনা বিশেষভাবে রাজনৈতিক নীতিবাদী চরিত্র লাভ করে। তার লেখক জীবনের মধ্যপর্বের (১৯০০-১৯২০) রচনাগুলির মধ্যে কল্পবিজ্ঞান উপাদান কম। এই পর্বের রচনাগুলির মধ্যে বিধৃত হয়েছে নিম্ন মধ্যবিত্ত সমাজের জীবন (''দ্য হিস্ট্রি অফ মি. পলি''), "নব্য নারীসমাজ" নারী ভোটাধিকার (''অ্যান ভেরোনিকা'')। ==প্রাথমিক জীবন== হার্বার্ট জর্জ ওয়েলস ১৮৬৬ সালের ২১ সেপ্টেম্বর ইংল্যান্ডে জন্মগ্রহণ করেন। তার ছেলেবেলা কেটেছে দারিদ্র্যে। বাবা ছিলেন জুতোর কারিগর আর মা পরিচারিকার কাজ করতেন। খানিকটা অনিয়মিত ভাবেই তাকে সমাপ্ত করতে হয় তার স্কুলজীবন। পরবর্তীকালে বৃত্তি নিয়ে লন্ডন বিশ্ববিদ্যালয় ভর্তি হবার সুযোগ পান এবং ১৮৯০ সালে এখান থেকে জীববিদ্যায় স্নাতক হন। ==সাহিত্যকর্ম== বিশ্ববিদ্যালয়ে পড়ার ফাঁকে ফাঁকে চলতে থাকে তার লেখালেখি। দু চার বছরের ব্যবধানে প্রকাশিত হয় তার বিখ্যাত তিনটি উপন্যাস ''দ্য ইনভিজিবল ম্যান'', ''টাইম মেশিন'' এবং ''দ্য ওয়ার অব দ্য ওয়ার্ল্ডস''। বৈজ্ঞানিক কল্পকাহিনীর আরেকজন রূপকার বিখ্যাত ফরাসি লেখক জুল ভের্ন এর সাথে যৌথভাবে ওয়েলস বিজ্ঞান বিষয়ক কল্পকাহিনীর উদ্ভাবন প্রসারে বিশেষ ভূমিকা রাখেন। সমাজ চিন্তাবিদ হিসেবেও ওয়েলসের ভূমিকা ছিল গুরুত্বপূর্ণ। আধুনিক বিশ্বের নানা সমস্যার সমাধানের দিক নির্দেশনা পাওয়া যায় তার লেখায়। == বিখ্যাত উপন্যাস == দ্য টাইম মেশিন ইনভিসিবল ম্যান দ্য ওয়ার অফ দ্য ওয়ার্ল্ডস দ্য ফার্স্ট মেন ইন দ্য মূন == তথ্যসূত্র == == বহিঃসংযোগ == এইচ জি ওয়েল্‌স সোসাইটি জন্ম মৃত্যু ঔপন্যাসিক
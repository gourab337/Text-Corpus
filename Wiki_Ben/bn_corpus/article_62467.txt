'''মেইজু কিন''' (চীনা: 秦美苏; জন্ম জানুয়ারি ১৯৯৪) হলেন একজন চীনা মডেল, যিনি মিস ইউনিভার্স চীন ২০১৮ খেতাব লাভ করেছিলেন এবং মিস ইউনিভার্স ২০১৮ প্রতিযোগিতায় চীনের প্রতিনিধিত্ব করেছিলেন। ==ব্যক্তিগত জীবন== মেইজু কিন জন্মেছিলেন চীনের লিয়াওনিং প্রদেশের আনশানে, ১৯৯৪ সালের জানুয়ারিতে। তিনি বর্তমানে সাংহাইতে বাস করেন। মেইজু কিন কানাডার এডমন্টনের আলবার্টা বিশ্ববিদ্যালয় থেকে গণিতের উপরে স্নাতক ডিগ্রি লাভ করেছেন। ==সুন্দরী প্রতিযোগিতায় অংশগ্রহণ== ===মিস ইউনিভার্স চীন ২০১৭=== মেইজু কিন মিস ইউনিভার্স চীন ২০১৭ প্রতিযোগিতায় দ্বিতীয় রানার আপ হিসেবে ঘোষিত হন। সেবার মিস ইউনিভার্স চীন খেতাব লাভ করেছিলেন রোজেটে কিউ। ===মিস ইউনিভার্স চীন ২০১৮=== মেইজু কিন ২০১৮ সালের এপ্রিল মাসের ১৮ তারিখে মিস ইউনিভার্স চীন খেতাব লাভ করেন। ফলশ্রুতিতে তিনি মিস ইউনিভার্স ২০১৮ প্রতিযোগিতায় চীনের প্রতিনিধিত্ব করার সুযোগ লাভ করেন। ===মিস ইউনিভার্স ২০১৮=== মেইজু কিন ২০১৮ সালে থাইল্যান্ডের ব্যাংককে মিস ইউনিভার্স ২০১৮ প্রতিযোগিতায় চীনের প্রতিনিধিত্ব করেছিলেন।তিনি সেখানে খেতাব জিততে পারেন নি। মিস ইউনিভার্স ২০১৮ খেতাব জিতেছিলেন ফিলিপাইনের ক্যাটরিওনা গ্রে। ==তথ্যসূত্র== ব্যক্তি জন্ম
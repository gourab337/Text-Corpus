'''দর্শন রঙ্গনাথন''' (৪ঠা জুন ১৯৪১ ৪ঠা জুন ২০০১), ছিলেন ভারতের একজন জৈব রসায়নবিদ। জীব-জৈব রসায়নে তার অবদান এবং প্রোটিন ফোল্ডিংএর মত বিষয়ে অগ্রণী কাজের জন্য তিনি পরিচিত ছিলেন। তিনি তার "অধি আনবিক সমাহার (সুপ্রামলিকিলার অ্যাসেম্বলিজ), আণবিক নকশা, বিশেষ জৈব প্রক্রিয়ার রাসায়নিক অনুকরণ, কার্যকরী হাইব্রিড পেপটাইড এর সংশ্লেষণ এবং ন্যানো টিউব এর সংশ্লেষণ" ইত্যাদি কাজের জন্যও বিখ্যাত হয়ে আছেন। ==প্রথম জীবন== ৪ঠা জুন ১৯৪১ সালে, দিল্লিতে দর্শন মারকান, (পরে দর্শন রঙ্গনাথন), এর জন্ম হয়। তার মায়ের নাম ছিল বিদ্যাবতী মারকান এবং বাবার নাম শান্তি স্বরূপ। তার শিক্ষাজীবন দিল্লিতেই এবং ১৯৬৭ সালে দিল্লি বিশ্ববিদ্যালয় থেকে তিনি রসায়নে পিএইচডি পান। প্রথমে একজন অধ্যাপক হিসেবে তাকে নেওয়া হলেও, পরে তিনি দিল্লির মিরান্ডা কলেজে রসায়ন বিভাগের প্রধান হয়েছিলেন। তিনি ১৮৫১ সালের রয়েল কমিশনের প্রদর্শনীর থেকে ১৮৫১ গবেষণা ফেলোশিপ পান, এবং তার ফলে লন্ডনের ইম্পেরিয়াল কলেজে, প্রফেসর ডি.এইচ.আর. বার্টন এর সঙ্গে পোস্টডক্টরালাল কাজ করার সুযোগ হয় তার। ==কর্মজীবন== ১৯৭০ সালে, তিনি ভারতীয় প্রযুক্তিবিদ্যা প্রতিষ্ঠান, কানপুরে (আইআইটি, কানপুর) তার গবেষণার কাজ শুরু করেন। সেই বছরেই, তিনি সুব্রমনিয়া রঙ্গনাথনকে বিবাহ করেন। তাকে সঙ্গে নিয়ে তিনি লেখেন, ''চ্যালেঞ্জিং প্রবলেমস ইন অর্গানিক রিঅ্যাকশন মেকানিজম'' (১৯৭২), ''আর্ট ইন বায়োসিন্থেসিস: দ্য সিন্থেটিক কেমিস্ট'স চ্যালেঞ্জ'' (১৯৭৬), এবং ''ফার্দার চ্যালেঞ্জিং প্রবলেমস ইন অর্গানিক রিঅ্যাকশন মেকানিজমস'' (১৯৮০)—পাশাপাশি একটি চলমান সিরিজ "কারেন্ট অর্গানিক কেমিস্ট্রি হাইলাইটস" সম্পাদনা করেন। তিনি ফেলোশিপের ভিত্তিতে আইআইটি কানপুরে গবেষণা চালিয়ে যান। অলিখিত নিয়মে তাকে অধ্যাপক হিসাবে যোগদান করতে দেওয়া হয়নি কারণ তার স্বামী ইতিমধ্যেই সেখানে অধ্যাপক ছিলেন। তিনি ১৯৯৩ সালে ত্রিবান্দ্রমের আঞ্চলিক গবেষণাগারে কাজ শুরু করলেন, এবং ১৯৯৮ সালে গেলেন হায়দ্রাবাদের আইআইসিআইসিতে ডেপুটি ডিরেক্টর হয়ে। সেই বছরেই, ইউ.এস. নৌ গবেষণাগারে তিনি ইসাবেলা কার্লের সাথে একটি নিরন্তর সহযোগিতামূলক কাজ শুরু করলেন। ১৯৯৭ সালে দর্শনের স্তন ক্যান্সার ধরা পড়ে, এবং ২০০১ সালে তার ৬০তম জন্মদিনে তিনি মারা যান। ২০০১ সালে তার স্বামী তার স্মৃতিতে দ্বিবার্ষিক "অধ্যাপক দর্শন রঙ্গনাথন স্মারক বক্তৃতা" চালু করেন। এটি "একজন মহিলা বিজ্ঞানী, যাঁর বিজ্ঞান প্রযুক্তি ক্ষেত্রে অসামান্য অবদান আছে" তিনিই শুধু দেন। ==উল্লেখযোগ্য সম্মান অর্জন== তিনি ন্যাশনাল একাডেমী অফ সায়েন্সেসের সদস্য ছিলেন। এছাড়াও তিনি এ.ভি. রামা রাও ফাউন্ডেশন পুরস্কার, জওহরলাল নেহরু জন্ম শতাব্দীর অনাবাসিক ফেলোশিপ, জীব-জৈব রসায়নে তার কাজের জন্য, ১৯৯৯ সালে, তৃতীয় ওয়ার্ল্ড একাডেমী অফ সায়েন্স ইন কেমিস্ট্রি পুরস্কার, এবং সুখ দেব বৃত্তিমূলক বক্তৃতা পুরস্কার পেয়েছেন। তার মৃত্যুর সময়, তিনি ভারতে সবচেয়ে ফলপ্রসূ জৈব রসায়নবিদ ছিলেন, তার শেষের পাঁচ বছরে, দ্য জার্নাল অফ দ্য আমেরিকান কেমিক্যাল সোসাইটিতে বারোটি লেখা, জৈব রসায়নের জার্নালে ছয়টি এবং আরো অনেকগুলিতে বারোটি রচনা প্রকাশিত হয়েছিল। তার পাহাড় প্রমাণ অবদান অ্যাকাউন্টস অফ কেমিক্যাল রিসার্চ, পাশাপাশি অন্যান্য অনেক লেখা, তার মৃত্যুর পর প্রকাশিত হয়েছে। ==কাজ== রঙ্গনাথনের বিশেষ ভাল লাগার কাজ ছিল, প্রাকৃতিক জৈবরাসায়নিক প্রক্রিয়াগুলি পরীক্ষাগারে করা। তিনি রসায়নাগারে ইমিডাজল তৈরি করার উপায় আবিষ্কার করেছিলেন। এটি হিস্টাডাইন এবং হিস্টামাইনএর একটি উপাদান, যাদের ঔষধ তৈরীতে যথেষ্ট গুরুত্ব আছে। তিনি ইউরিয়া চক্রের একটি কার্যকরী অনুকরণও তৈরি করেছিলেন। যত তার কর্মজীবন উন্নত হচ্ছিল, তিনি প্রোটিনের বিভিন্ন ধরনের কাঠামো সহ প্রোটিন ডিজাইনে বিশেষজ্ঞ হয়ে ওঠেন, এবং স্ব-সংযোজিত পেপটাইড গুলি ব্যবহার করে কাঠামো তৈরী করেন। == তথ্যসূত্র == == বহিঃসংযোগ == Publications by Darshan Ranganathan, Microsoft Academic Search জন্ম মৃত্যু প্রাক্তন শিক্ষার্থী
'''মার্থা এলেন স্কট''' (; ২২ সেপ্টেম্বর ১৯১২ ২৮ মে ২০০৩) ছিলেন একজন মার্কিন অভিনেত্রী। তিনি ১৯৩৮ সালে ব্রডওয়ে মঞ্চে থর্নটন ওয়াইল্ডারের মূল ''আওয়ার টাউন'' মঞ্চনাটকে এমিল ওয়েব চরিত্রে অভিনয় করেন এবং ১৯৪০ সালে এই নাটকের অভিনয় করে শ্রেষ্ঠ অভিনেত্রী বিভাগে একাডেমি পুরস্কারের মনোনয়ন লাভ করেন। পরবর্তীকালে তিনি সেসিল বি. ডামিলের ''দ্য টেন কমান্ডমেন্টস'' (১৯৫৬) উইলিয়াম ওয়াইলারের ''বেন-হার'' (১৯৫৯), দুটি চলচ্চিত্রে চার্লটন হেস্টনের অভিনীত চরিত্রের মায়ের ভূমিকায় অভিনয় করেন। ==প্রারম্ভিক জীবন== স্কট ১৯১২ সালের ২১শে সেপ্টেম্বর মিজুরির জেমসপোর্টে জন্মগ্রহণ করেন। তার মাতা লেথা (প্রদত্ত নাম: ম্যাককিনলি) এবং পিতা ওয়াল্টার আলভা স্কট ছিলেন একজন প্রকৌশলী গ্যারেজের মালিক। তার মাতা মার্কিন যুক্তরাষ্ট্রের রাষ্ট্রপতি উইলিয়াম ম্যাককিনলির চাচাতো বোন। স্কট পরিবার জেমসপোর্টে বসবাস করতেন এবং মার্থার যখন ১৩ বছর বয়স তখন তারা মিজুরির কানসাস সিটিতে এবং পরে মিশিগানের ডেট্রয়েটে চলে যান। হাই স্কুল জীবনে তিনি অভিনয়ের প্রতি আকৃষ্ট হন এবং মিশিগান বিশ্ববিদ্যালয়ে পড়াকালীন এই আগ্রহ আরও বৃদ্ধি পায়। তিনি এই বিশ্ববিদ্যালয় থেকে শিক্ষকতার সনদ এবং ১৯৩৪ সালে নাট্যকলায় স্নাতক ডিগ্রি অর্জন করেন। ==তথ্যসূত্র== ==বহিঃসংযোগ== জন্ম মৃত্যু বিষয়শ্রেণী:২০শ শতাব্দীর মার্কিন অভিনেত্রী চলচ্চিত্র অভিনেত্রী টেলিভিশন অভিনেত্রী মঞ্চ অভিনেত্রী অভিনেত্রী প্রাক্তন শিক্ষার্থী
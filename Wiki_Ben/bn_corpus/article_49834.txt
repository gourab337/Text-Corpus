সম্পর্ক''' (; ), ভেনেজুয়েলা এবং মালয়েশিয়ার মাঝে বিদ্যমান দ্বিপাক্ষিক সম্পর্ককে নির্দেশ করে। ১৯৮৬ সালের ১৮ ডিসেম্বর এই দুই দেশের মাঝে, আনুষ্ঠানিকভাবে কূটনৈতিক সম্পর্ক স্থাপিত হয়। এরপর ১৯৯০ সালে, ভেনেজুয়েলার রাজধানী কারাকাসে, মালয়েশিয়া তাদের স্থায়ী দূতাবাস চালু করে। অপরদিকে, মালয়েশিয়ার রাজধানী কুয়ালালামপুরে, ভেনেজুয়েলার একটি স্থায়ী দূতাবাস রয়েছে। উভয় দেশই জোট-নিরপেক্ষ আন্দোলন (ন্যাম), গ্রুপ অব ৭৭ এর মত আন্তর্জাতিক সংস্থার পূর্ণ সদস্য। ১৯৯৯ সালে, ভেনেজুয়েলার রাষ্ট্রপতি, হুগো চাভেজ প্রথমবারের মত রাষ্ট্রীয় সফরে মালয়েশিয়াতে যান। পরবর্তীতে ২০০৬ সালের আগস্ট মাসে তিনি দ্বিতীয়বারের মত রাষ্ট্রীয় সফরে মালয়েশিয়াতে যান। সেই সফরে তিনি মালয়েশিয়ার পাম ওয়েল শিল্পে বিনিয়োগের ব্যাপারে কথা বলেন। এর পাশাপাশি, ভেনেজুয়েলার শক্তি উৎপাদন ক্ষেত্রের উৎপাদনের ক্ষমতা বৃদ্ধির ব্যাপারেও আলাপ করেন। এর পাশাপাশি ভেনেজুয়েলার হয়ে চাভেজ, জাতিসংঘ নিরাপত্তা পরিষদ এর অস্থায়ী সদস্যপদের জন্যে মালয়েশিয়াকে সমর্থন দেয়ার অনুরোধ জানায়। মালয়েশিয়া চাভেজের অনুরোধের প্রেক্ষিতে ভেনেজুয়েলাকে সমর্থন দেয়ার প্রতিশ্রুতি দেয়। এছাড়াও সেই একই সফরে, দ্বৈত কর আদায় এড়ানোর জন্য দুই দেশ একটি চুক্তিতে সাক্ষর করে। ==অর্থনৈতিক সম্পর্ক== ২০০৬ সালের ডিসেম্বর মাসে, চাভেজ মালয়েশিয়াতে একটি তেল শোধনাগার প্রতিষ্ঠার আগ্রহ দেখান এবং সে জন্য মালয়েশিয়াকে প্রস্তাব দেন। এর জন্য, ভেনেজুয়েলাতে ৪০ হাজার হেক্টর জমিতে পাম চাষ করার ব্যাপারে ''গোল্ডেন হোপ'' নামক মালয়েশিয়ার রাষ্ট্রায়ত্ত পাম তেলের প্রতিষ্ঠান ভেনেজুয়েলার রাষ্ট্রীয় তেল কোম্পানির সাথে সম্মত হয়। আবার মালয়েশীয় কোম্পানি পেট্রোনাস, ভেনেজুয়েলায় তেল অনুসন্ধানের কাজ শুরু করার জন্য রাজি হয়। এর পাশাপাশি নগর পরিকল্পনার বিষয়ে ভেনেজুয়েলাকে সাহায্য করার জন্যেও মালয়েশিয়া একমত হয়। ২০০৮ সালের জুলাই মাসে, একটি বিসনেস কাউন্সিল গঠন করা হয়। এর উদ্দেশ্য ছিল, দারিদ্র্য বিমোচনে, ভেনেজুয়েলার সাথে মালয়েশিয়ার অভিজ্ঞতা বিনিময়। ১৯৯০ সালে এই দুই দেশের মধ্যকার দ্বিপাক্ষিক বাণিজ্যের পরিমাণ ছিল মাত্র ৬.৬ মিলিয়ন (৬৬ লক্ষ) মার্কিন ডলার। সেসময় দুই দেশ দ্বিপাক্ষিক বাণিজ্যের বিষয়ে চুক্তি সাক্ষর করে। এরপর ১৯৯৮ সালে এটি বেড়ে দাঁড়ায় ৩০.৬ মিলিয়ন (৩.০৬ কোটি) মার্কিন ডলার। পরবর্তীতে ২০০৪ সালে এই বাণিজ্যের পরিমাণ কমে দাঁড়ায় ১৯.৮ মিলিয়ন (১.৯৮ কোটি) মার্কিন ডলার। তবে ২০০৫ সালেই তা আবার বেড়ে দাঁড়ায় ৩৯.৬ মিলিয়ন (৩.৯৬ কোটি) মার্কিন ডলার। ২০০৭ সালে এই পরিমাণ ছিল ৬১.৬৮ (৬.১৬ কোটি) মার্কিন ডলার। তবে, মালয়েশিয়ায়, ভেনেজুয়েলার রপ্তানির পরিমাণ ছিল মাত্র ২৫০,০০০ মার্কিন ডলার। ২০০৯ সালের ফেব্রুয়ারি মাসে, মালয়েশিয়ায় নিযুক্ত ভেনেজুয়েলার রাষ্ট্রদূত, উন্নয়নশীল দেশগুলোর জন্য মালয়েশিয়া এবং ভেনেজুয়েলার নেতৃত্বে একটি নতুন অর্থনৈতিক প্রতিষ্ঠান প্রতিষ্ঠার প্রস্তাব করেন। ২০০৬ সালের জুলাই মাসে মালয়েশিয়া একটি ''ভেনেজুয়েলা সপ্তাহ'' উদযাপন করে। পরবর্তীতে ২০০৭ এবং ২০০৮ সালেও মালয়েশিয়া এই উদযাপন অব্যাহত রাখে। and 2008. ==তথ্যসূত্র== ==বহিঃসংযোগ== ভেনেজুয়েলা এবং মালয়েশিয়ার মধ্যবর্তী দ্বিপাক্ষিক সম্পর্ক, ভেনেজুয়েলা দূতাবাস, মালয়েশিয়া সম্পর্ক দ্বিপাক্ষিক সম্পর্ক দ্বিপাক্ষিক সম্পর্ক সম্পর্ক
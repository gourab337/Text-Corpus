অ্যাডভোকেট '''আব্দুল মান্নান খান''' একজন বাংলাদেশি আইনজীবী সাবেক প্রতিমন্ত্রী। তিনি ঢাকা-১ আসন থেকে বাংলাদেশ আওয়ামী লীগের প্রার্থী হিসেবে ২০০৮-এর নির্বাচনে সংসদ সদস্য নির্বাচিত হন এবং গৃহায়ন গণপূর্ত মন্ত্রণালয়ের প্রতিমন্ত্রী হিসেবে দায়িত্ব পালন করেন। বর্তমানে তিনি আওয়ামী লীগের সভাপতিমণ্ডলীর সদস্য (সর্বোচ্চ নীতিনির্ধারণী কমিটি) হিসেবে দায়িত্ব পালন করছেন। এরপূর্বে তিনি দলটির দপ্তর সম্পাদকের দায়িত্ব পালন করেন। ==প্রারম্ভিক জীবন== আব্দুল মান্নান ১৯৫২ সালের ৩০ জুন ঢাকা জেলার দোহার উপজেলার কাটাখালি গ্রামে জন্মগ্রহণ করেন। ==রাজনৈতিক জীবন== আব্দুল মান্নান ২০০৮ সালের নবম জাতীয় সংসদ নির্বাচনে প্রথমবারের মত আওয়ামী লীগের মনোনয়নে সংসদ সদস্য নির্বাচিত হন। নির্বাচনে আওয়ামী লীগ সরকার গঠন করার পর তিনি ২৪ জানুয়ারি ২০০৯ তারিখে গৃহায়ন গণপূর্ত মন্ত্রণালয়ের প্রতিমন্ত্রীর দায়িত্ব পান এবং ২১ নভেম্বর ২০১৩ তারিখ পর্যন্ত তিনি দায়িত্ব পালন করেন। ২০১৪ সালে দশম জাতীয় সংসদ নির্বাচনে একই আসন থেকে তিনি জাতীয় পার্টির প্রার্থী সালমা ইসলামের কাছে পরাজিত হন। ==ব্যক্তিগত জীবন== আব্দুল মান্নান খান ব্যক্তিগত জীবনে সৈয়দা হাসিনা সুলতানার সাথে বিবাহ বন্ধনে আবদ্ধ হন। ২০১৪ সালে দুর্নীতি দমন কমিশন অবৈধ সম্পদ অর্জনের অভিযোগে এই দম্পতির বিরুদ্ধে মামলা দায়ের করে। ==তথ্যসূত্র== জন্ম ব্যক্তি জেলার রাজনীতিবিদ আওয়ামী লীগের রাজনীতিবিদ বিষয়শ্রেণী:নবম জাতীয় সংসদ সদস্য সাবেক প্রতিমন্ত্রী
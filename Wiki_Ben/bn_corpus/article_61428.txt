'''রবিন গেইল রাইট''' (, জন্ম: এপ্রিল ১৯৬৬) হলেন একজন মার্কিন অভিনেত্রী। তিনি টেলিভিশনে তার কাজের জন্য একটি গোল্ডেন গ্লোব পুরস্কার একটি স্যাটেলাইট পুরস্কার অর্জন করেন এবং সাতটি প্রাইমটাইম এমি পুরস্কারের মনোনয়ন লাভ করেন। রাইট ১৯৮৪ থেকে ১৯৮৮ সাল পর্যন্ত এনবিসির দিবাকালীন ''সান্তা বারবারা'' সোপ অপেরায় কেলি ক্যাপওয়েল চরিত্রে অভিনয় করে প্রথম সকলের নজরে আসেন। ১৯৮৭ সালে তিনি চলচ্চিত্রে আগমন করেন এবং প্রণয়মূলক কল্পনাধর্মী রোমাঞ্চকর ''দ্য প্রিন্সেস ব্রাইড'' চলচ্চিত্রে শ্রেষ্ঠাংশে অভিনয় করেন। এই কাজটি তাকে চলচ্চিত্রে সফলতা এনে দেয় এবং এই ধারাবাহিকতায় তিনি পরবর্তী কালে প্রণয়মূলক হাস্যরসাত্মক নাট্যধর্মী ''ফরেস্ট গাম্প'' (১৯৯৪), প্রণয়মূলক নাট্যধর্মী ''মেসেজ ইন বোটল'' (১৯৯৯), অতিমানবীয় নাট্যধর্মী থ্রিলার ''আনব্রেকেবল'' (২০০০), ঐতিহাসিক নাট্যধর্মী ''দ্য কনস্পাইরেটর'' (২০১০), রহস্যধর্মী থ্রিলার ''দ্য গার্ল উইথ দ্য ড্রাগন ট্যাটু'' (২০১১), জীবনীমূলক নাট্যধর্মী ''এভারেস্ট'' (২০১৫), অতিমানবীয় ''ওয়ান্ডার ওম্যান'' (২০১৭), নব্য-নোয়া বিজ্ঞান কল্পকাহিনিমূলক ''ব্লেড রানার টুয়েন্টি ফোর্টি নাইন'' (২০১৭) চলচ্চিত্রে অভিনয় করেন। রাইট নেটফ্লিক্সের রাজনৈতিক নাট্যধর্মী ওয়েব টেলিভিশন ধারাবাহিক ''হাউজ অব কার্ডস''-এ প্রধান নারী চরিত্র ক্লেয়ার আন্ডারউড ভূমিকায় অভিনয় করেন। এই কাজের জন্য তিনি সেরা নাট্যধর্মী টিভি ধারাবাহিক অভিনেত্রী বিভাগে গোল্ডেন গ্লোব পুরস্কার অর্জন করেন, তিনিই প্রথম অভিনেত্রী হিসেবে ওয়েব টেলিভিশন ধারাবাহিকে অভিনয় করে গোল্ডেন গ্লোব অর্জন করেন। তিনি এই ধারাবাহিকে অভিনয়ের জন্য ২০১৩ থেকে ২০১৭ সাল পর্যন্ত টানা পাঁচবার সেরা মুখ্য অভিনেত্রী বিভাগে এবং প্রযোজনার জন্য ২০১৬ ২০১৭ সালে দুইবার সেরা নাট্যধর্মী ধারাবাহিক বিভাগে প্রাইমটাইম এমি পুরস্কারের মনোনয়ন লাভ করেন। রাইট মার্কিন যুক্তরাষ্ট্রের অন্যতম সর্বোচ্চ পারিশ্রমিক গ্রহীতা অভিনেত্রী, তিনি ''হাউজ অব কার্ডস''-এর প্রতি পর্বের জন্য প্রায় ৫০০,০০০ মার্কিন ডলার পারিশ্রমিক পেয়েছেন। ==প্রারম্ভিক জীবন== রাইট ১৯৬৬ সালের ৮ই এপ্রিল টেক্সাসের ডালাসে জন্মগ্রহণ করেন। তার পিতা ফ্রেডি রাইট একটি কোম্পানির কর্মকর্তা এবং মাতা গেইল গ্যাস্টন কসমেটিকস বিক্রয়কর্মী ছিলেন। তার পিতামাতার বিবাহবিচ্ছেদের পর তিনি তার ভাই রিচার্ড তার মাতার সাথে সান দিয়েগো শহরে চলে যান এবং সেখানে বেড়ে ওঠেন। তার ভাই ১৫ বছর বয়সে ব্যালে হিসেবে আমেরিকান ব্যালে থিয়েটারে নৃত্য পরিবেশনা শুরু করেন। তিনি আধুনিক জ্যাজের তালিম নেন এবং তিনি লস অ্যাঞ্জেলেসের উডল্যান্ড হিলসের লা জোলা হাই স্কুল ট্যাফ্ট হাই স্কুলে পড়াশোনার পাশাপাশি প্রতিদিন নৃত্যের তালিম নিতেন। তার স্বপ্ন ছিল নিউ ইয়র্কে এসে ব্রডওয়ে মঞ্চে নৃত্যশিল্পী হিসেবে কর্মজীবন গড়ে তোলা। ==তথ্যসূত্র== ==বহিঃসংযোগ== জন্ম ব্যক্তি বিষয়শ্রেণী:২০শ শতাব্দীর মার্কিন অভিনেত্রী বিষয়শ্রেণী:২১শ শতাব্দীর মার্কিন অভিনেত্রী অভিনেত্রী চলচ্চিত্র অভিনেত্রী টেলিভিশন অভিনেত্রী টেলিভিশন পরিচালক নারী মডেল সোপ অপেরা অভিনেত্রী গ্লোব পুরস্কার (সেরা অভিনেত্রী নাট্য টিভি ধারাবাহিক) বিজয়ী পুরস্কার বিজয়ী
'''শামীমা আক্তার লিজা''' (জন্মঃ ১৯৮৯) হলেন একজন বাংলাদেশী দাবাড়ু মহিলা আন্তর্জাতিক মাস্টার। তিনি বাংলাদেশ মহিলা দাবা চ্যাম্পিয়নশিপে ২০০৫, ২০১০, ২০১৪ সালে চ্যাম্পিয়ন হন। এছাড়া তিনি প্রথম বাংলাদেশী মহিলা দাবাড়ু হিসেবে বিশ্ব মহিলা দাবা চ্যাম্পিয়নশিপে অংশগ্রহণ করেন। ==কর্মজীবন== লিজা ২০০৫ ২০১০ সালে বাংলাদেশ মহিলা দাবা চ্যাম্পিয়নশিপে বিজয়ী হন। ২০১২ সালে তিনি বেগম লায়লা আলম ষষ্ঠ আন্তর্জাতিক রেটিং মহিলা দাবা প্রতিযোগিতায় চ্যাম্পিয়ন হন। শেষ রাউন্ডের খেলায় লিজা, ফিদে মাস্টার জাকিয়া সুলতানা এবং আন্তর্জাতিক মহিলা মাস্টার রানী হামিদ তিন জনেই ছয় পয়েন্ট পাওয়ার পর টাইব্রেকিং পদ্ধতির বুশলজ স্কোরে লিজা চ্যাম্পিয়ন ঘোষিত হন। তিনি ২০১৪ সালে বাংলাদেশ মহিলা দাবা চ্যাম্পিয়নশিপে বিজয়ী হন এবং বিশ্ব মহিলা দাবা চ্যাম্পিয়নশিপে কোয়ালিফাই করেন। একই বছর তিনি ফ্রান্সের কানে অনুষ্ঠিত ২৮তম কান শীতকালীন দাবা উৎসবে ৬৬তম হন। ২০১৫ সালে লিজা বিশ্ব মহিলা দাবা চ্যাম্পিয়নশিপে প্রথম বাংলাদেশী মহিলা দাবাড়ু হিসেবে অংশগ্রহণ করেন। কিন্তু প্রথম রাউন্ডেই লিথুয়ানিয়ার গ্র্যান্ড মাস্টার ভিক্তোরিয়া মিলিয়েতের কাছে হেরে প্রতিযোগিতা থেকে বাদ পড়েন। ২০১৭ সালের ফেব্রুয়ারি মাসে লিজা ইরানের তেহরানে অনুষ্ঠিত বিশ্ব মহিলা দাবা চ্যাম্পিয়নশিপে অংশগ্রহণ করেন। সেখানে তিনি ভারতের গ্র্যান্ড মাস্টার হারিকা দ্রোনাভালির বিপক্ষে প্রথম রাউন্ডে দুটি খেলায় ড্র করার পর প্লে-অফ ম্যাচে ০.৫-১.৫ পয়েন্টে হেরে যান। ফলে তিনি দ্বিতীয় রাউন্ডে উত্তীর্ণ হতে পারেন নি। একই বছর মে মাসে চীনের চেংডুতে অনুষ্ঠিত এশিয়ান কন্টিনেন্টাল দাবা চ্যাম্পিয়নশিপে স্বদেশি মহিলা ফিদে মাস্টার নাজরানা খান ইভাকে হারান। ==ব্যক্তিগত জীবন== লিজা খোন্দকার মোহাম্মদ আলীর সাথে বিবাহ বন্ধনে আবদ্ধ হন। মোহাম্মদ আলী লিসবনে থাকেন। ==তথ্যসূত্র== ==বহিঃসংযোগ== জন্ম ব্যক্তি দাবাড়ু আন্তর্জাতিক দাবা মাস্টার এশিয়ান গেমসে দাবাড়ু এশিয়ান গেমসে দাবাড়ু
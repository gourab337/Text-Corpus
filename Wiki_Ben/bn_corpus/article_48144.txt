'''দেপোর্তিভো আলাভেস, এস.এ.ডি.''' (''স্পোর্টিং আলাভেস''), স্বাভাবিকভাবে সংক্ষিপ্ত রুপ '''আলাভেস''', হলো স্পেনের স্বায়ত্তশাসিত প্রদেশ ''বাস্ক কান্ট্রি''র ভিটোরিয়া গাস্তেইস, আলাভা ভিত্তিক একটি স্পেনীয় ফুটবল দল। এই দলটি ২৩ জুন ১৯২১ সালে '''স্পোর্ট ফিয়েন্ড'স ক্লাব''' নামে প্রতিষ্ঠিত হয়। এই দলটি ফুটবলের সর্বোচ্চ বিভাগ দ্য লিগা ন্যাশনাল দে ফুটবল প্রফেশনাল, লা লিগায় ২০১৬-১৭ মৌসুম হতে খেলছে। এই ক্লাবটিকে অ্যাথলেতিক বিলবাও এবং রিয়াল সোসিয়েদাদের পর বাস্ক কান্ট্রির তৃতীয় সেরা দল হিসেবে অবিহিত করা হয়। ২০০১ সালে ইউরোপীয় প্রতিযোগিতায় ক্লাবটির অভিষেকের বছরে তারা উয়েফা কাপ এর ফাইনাল খেলে, যা ক্লাবটির ইতিহাসের সর্বোচ্চ সাফল্য। ফাইনালে তারা লিভারপুলের কাছে গোল্ডেন গোল নিয়মে ৫-৪ গোলে ফাইনালে হেরে যায়। ২০১৭ সালে, এই ক্লাবটি কোপা দেল রের ফাইনালে পৌঁছে, যেখানে বার্সেলোনার কাছে ৩-১ গোলে হেরে যায়। এই দলটি জার্সি হিসেবে নীল-সাদা ডোরাকাটা শার্ট, নীল প্যান্ট এবং সাদা মোজা পরিধান করে। দলটির স্টেডিয়ামের নাম মেন্দিজোরৎজা স্টেডিয়াম, যেখানে একসাথে ১৯,৮০০ জন দর্শক খেলা উপভোগ করতে পার। ==তথ্যসূত্র== ==বহিঃসংযোগ== অফিসিয়াল ওয়েবসাইট এল কোরিওতে ক্লাবের ইতিহাস ফুটবলমি টিম প্রোফাইল ''গ্লোরিওসো'', আনঅফিসিয়াল ওয়েবসাইট ট্যারা ক্লাব তথ্য ফুটবল ক্লাব বিষয়শ্রেণী:লা লিগা ক্লাব
'''পর্তুগিজ ব্যাকরণ''' হল পর্তুগিজ ভাষার রূপমূলতত্ত্ব বাক্যতত্ত্বের আলোচনা। পর্তুগিজ ব্যাকরণের সাথে অন্যান্য রোমান্স ভাষার, বিশেষ করে গালিসীয় ভাষা আইবেরীয় উপদ্বীপের অন্যান্য ভাষার ব্যাকরণের সাদৃশ্য আছে। পর্তুগিজ একটি সংশ্লেষণাত্মক (synthetic), একীভবনমূলক (fusional) ভাষা। পর্তুগিজ বিশেষ্য, বিশেষণ, সর্বনাম নির্দেশক পদগুলিতে স্বল্প পরিমাণে বিভক্তি বিদ্যমান। পর্তুগিজ ভাষাতে দুইটি লিঙ্গ (পুং স্ত্রী), দুইটি বচন (একবচন বহুবচন), বর্ধননির্দেশক বিভক্তি এবং বিশেষণের অতিশয়ার্থক বিভক্তি রয়েছে। পর্তুগিজ ভাষাতে লাতিন ভাষার কারকব্যবস্থা আর অবশিষ্ট নেই, তবে ব্যক্তিবাচক সর্বনামগুলি এখনও কর্তা, ক্রিয়ার কর্ম এবং পূর্বসর্গের কর্মভেদে ভিন্ন ভিন্ন রূপ ধারণ করে। বিশেষণগুলি সাধারণত বিশেষ্যের পরে বসে। পর্তুগিজ ক্রিয়াগুলির বহু রূপ হতে পারে। এগুলির তিনটি কাল (অতীত, বর্তমান, ভবিষ্যৎ), তিনটি প্রকার (পুরাঘটিত, অ-পুরাঘটিত, এবং ঘটমান), দুইটি বাচ্য (কর্তৃ কর্ম) এবং একটি বিভক্তিযুক্ত অসমাপিকা রূপ বিদ্যমান। পুরাঘটিত অ-পুরাঘটিত প্রকারগুলিতে বিভক্তি সরাসরি ক্রিয়ার সাথে যুক্ত হয়ে নতুন ক্রিয়ারূপ গঠন করে। অন্যদিকে ঘটমান প্রকার এবং কর্মবাচ্যের ক্ষেত্রে আলাদা সহায়ক পদ নিয়ে ক্রিয়ারূপ গঠিত হয়। অন্যান্য রোমান্স ভাষার মত পর্তুগিজেও একটি অ-ব্যক্তিবাচক কর্মবাচ্য রূপ আছে, যেখানে ঘটককে একটি অনির্দিষ্ট সর্বনাম দিয়ে প্রতিস্থাপন করা হয়। পর্তুগিজ মূলত একটি ভাষা। তবে কখনো কখনো ক্রমও দেখা যায়। পর্তুগিজ ভাষার বাক্যে পদের ক্রম খুব সুনির্দিষ্ট নয়। এটি একটি শূন্য কর্তা ভাষা, অর্থাৎ বাক্যে কর্তাস্থানীয় সর্বনাম ঊহ্য থাকে। অনেক সময় কথ্য ভাষাতে কর্মস্থানীয় সর্বনামও ঊহ্য থাকে। পর্তুগিজ ভাষাতে উদ্দেশ্য বিধেয়কে সংযুক্তকারী দুইটি সংযোজক ক্রিয়া (copular verb) আছে। পর্তুগিজ ভাষার বেশ কিছু ব্যাকরণিক বৈশিষ্ট্য অন্যান্য রোমান্স ভাষা থেকে স্বতন্ত্র। এদের মধ্যে আছে পুরাঘটিত অতীত কাল নির্দেশের জন্য বিভক্তির ব্যবহার, ভবিষ্যৎ সংশয়ার্থ ক্রিয়ারূপ, বিভক্তিযুক্ত অসমাপিকা রূপ, এবং পুনরাবৃত্তিমূলক অর্থ নির্দেশকারী পুরাঘটিত বর্তমান কালের ক্রিয়ারূপ। পর্তুগিজ ভাষার একটি ব্যতিক্রমী বৈশিষ্ট্য হল কিছু ক্রিয়ারূপের অভ্যন্তরে সর্বনামের সংক্ষিপ্ত রূপ বা Clitic অনুপ্রবিষ্ট হতে পারে। ভাষা অনুযায়ী ব্যাকরণ
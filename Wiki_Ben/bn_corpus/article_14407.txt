ইসলামিক আইনে '''খারাজ''' হচ্ছে কোন কৃষি জমির উপর ভূমি কর। কুরআন এবং হাদিস অনুযায়ী খারাজ উল্লেখ না থাকলেও ইসলামিক পন্ডিতগণের মতামত এবং ইসলামিক ঐতিহ্য অনুযায়ী তৈরি ইজমাতে এর উল্লেখ রয়েছে। ইসলামী রাষ্ট্র যে জমি কোন অমুসলিমকে বন্দোবস্ত দিয়েছে, এমন জমিকে খারাজি জমি বলে। আর এই জমি হতে যে রাজস্ব আদায় করা হয় তাকে খারাজ বলে। খারাজ সাধারণত বছরে একবার আদায় করা হয়। এটা রাষ্ট্রীয়ভাবে নির্ধারিত হয়ে থাকে। খারাজ যেহেতু জমির উপর ভিত্তি করে আরোপিত হয়, সেহেতু এটি নির্ধারণ করার পূর্বে ভূমি বিশেষজ্ঞ দ্বারা জমির গুণাগুণ পরীক্ষাপূর্বক জমির পরিমাণ নির্ধারণ করতে বিশেষ সতর্কতা অবলম্বন করা জরুরি। ভূমির উর্বরা শক্তি ধরন, সেচ ইত্যাদির উপর এর পরিমাণ নির্ভর করে। ইসলামের ২য় খলিফা ওমর (রা) ইরাক, সিরিয়া মিশরের বিশাল বিস্তৃত উর্বর ভূমির উপর খারাজ নির্ধারণের জন্য ভূমি রাজস্ব বিশেষজ্ঞ দলের অন্যতম সদস্য উসমান বিন হানিফ (রা)-কে জমির জরিপকার্য সুষ্ঠভাবে পরিচালনা করে খারাজ নির্ধারণের নির্দেশ জারী করেছিলেন। == খারাজের শর্তাবলী == ১. মুসলিম সরকার কর্তৃক খারাজ আরোপিত হতে হবে। ২. প্রত্যেক ভূমির উৎপাদিত ফসলের এমন একটা অংশ খারাজ হিসেবে নির্ধারণ করতে হবে, যা মোট ফসলের ১/৫ ভাগের কম থেকে শুরু করে ১/২ ভাগের বেশি না হয়। আর জমিতে ফসল উৎপাদিত না হলে খারাজ ধার্য করা যাবে না। ৩. উপরোক্ত দুটি পন্থায় জমির খারাজ ধার্য না হলে প্রত্যেক জমি পরিমাপ করে জমির গুণাগুণ অনুযায়ী ফসলের পরিমাণের প্রতি দৃষ্টি রেখে তার নির্দিষ্ট হারে ভূমিকর আদায় করতে হবে। এই করের পরিমাণ সাধারণভাবে জমির উৎপাদিত ফসলের আনুমানিক ১/৫ মূল্যের কম কিংবা ১/২ মূল্যের বেশি হবে না। খারাজ ইসলামী রাষ্ট্রের কেন্দ্রীয় আর্থিক প্রতিষ্ঠান বাইতুল মালে জমা হবে। বাইতুলমালে সংরক্ষিত এই অর্থ দেশের সামগ্রিক কল্যাণ উন্নয়নের জন্যে ব্যয়িত হবে। == তথ্যসূত্র == ==টীকা== Cooper, Richard S. "The Assessment and Collection of Kharaj Tax in Medieval Egypt" (''Journal of the American Oriental Society'', Vol. 96, No. 3. (Jul. Sep., 1976), pp. 365–382. Cummings, John Thomas; Askari, Hossein; Mustafa, Ahmad. "Islam and Modern Economic Change" in Esposito, 1980, pp. 25–47 Esposito, John L. (ed.). ''Islam and Development: Religion and Sociopolitical Change'' (Syracuse, NY, Syracuse University Press, 1980) Maurice (tr. John P. MacGregor). ''Muslim Institutions'' (London, Allen Unwin, 1950) Hourani, Albert, ''A History of the Arab Peoples'' (Cambridge, MA Belknap-Harvard University Press, 1991) Hawting, G. R. ''The First Dynasty of Islam: The Umayyad Caliphate AD 661-750'' (London, Routledge, 2000) Lambton, Ann K. S. ''Landlord and Peasant in Persia: Study of Land Tenure and Land Revenue (London, Oxford University Press, 1953) Poliak, A. N. "Classification of Lands in the Islamic Law and Its Technical Terms". ''The American Journal of Semitic Languages and Literatures'', Vol. 57, No. 1. (Jan., 1940), pp. 50–62. Watt, W. Montgomery. ''Islamic Political Thought: The Basic Concepts'' (Edinburgh, Edinburgh University Press, 1980) == বহিঃসংযোগ == The Institute of Ismaili Studies, Glossary H-K (kharaj) অর্থনীতির পরিভাষা আইন সমাজ
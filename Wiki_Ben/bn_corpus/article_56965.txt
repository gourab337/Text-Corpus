'''ম্যাথু ভ্যালেন্টাইন ফ্লেমিং''' (; জন্ম: ১২ ডিসেম্বর, ১৯৬৪) চেশায়ারের ম্যাকক্লেসফিল্ড এলাকায় জন্মগ্রহণকারী প্রথিতযশা সাবেক ইংরেজ আন্তর্জাতিক ক্রিকেটার। ইংল্যান্ড ক্রিকেট দলের অন্যতম সদস্য ছিলেন তিনি। ১৯৯৭ থেকে ১৯৯৮ সময়কালে ইংল্যান্ডের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর ক্রিকেটে কেন্টের প্রতিনিধিত্ব করেছেন। দলে তিনি মূলতঃ অল-রাউন্ডারের দায়িত্ব পালন করতেন। ডানহাতে ব্যাটিংয়ের পাশাপাশি ডানহাতে ফাস্ট-মিডিয়াম বোলিংয়ে দক্ষতা দেখিয়েছেন '''ম্যাথু ফ্লেমিং'''। == খেলোয়াড়ী জীবন == প্রথম-শ্রেণীর ক্রিকেটে প্রথম দুই বলে ছক্কা হাঁকিয়ে যাত্রা শুরু করেন। ১৯৯৭ থেকে ১৯৯৮ সময়কালে সংক্ষিপ্তকালের জন্য ইংল্যান্ড দলের পক্ষে ১১টি একদিনের আন্তর্জাতিকে অংশ নিয়েছেন ম্যাথু ফ্লেমিং। বেশ কয়েক মৌসুম কেন্ট দলের নেতৃত্বে ছিলেন। একদিনের খেলায় আক্রমণধর্মী মিডিয়াম পেস বোলিংয়ে দক্ষ কার্যকরী অল-রাউন্ডারে পরিণত হন তিনি। == ব্যক্তিগত জীবন == অবসর পরবর্তী সময়কালে ২০১৬ থেকে ২০১৭ সাল পর্যন্ত মেরিলেবোন ক্রিকেট ক্লাবের সভাপতির দায়িত্ব পালন করেছেন ম্যাথু ফ্লেমিং। ম্যাথু ফ্লেমিংয়ের প্রপিতামহ চার্লস লেসলি ১৮৮০-এর দশকে ইংল্যান্ড মিডলসেক্সের পক্ষে প্রথম-শ্রেণীর ক্রিকেট খেলেছেন। জেমস বন্ডের রচয়িতা ইয়ান ফ্লেমিং সম্পর্কে তার আত্মীয়। == তথ্যসূত্র == == বহিঃসংযোগ == ইন্ডিপেনডেন্টের প্রতিবেদনে ম্যাথু ফ্লেমিং জন্ম ব্যক্তি ক্রিকেটার একদিনের আন্তর্জাতিক ক্রিকেটার ক্রিকেটার ক্রিকেট অধিনায়ক ক্রিকেট ক্লাবের সভাপতি পরিবার
'''''রেনেসাঁ দর্শন''' (Renaissance philosophy)'' শব্দটি বুদ্ধিগত ইতিহাস-বিষয়ক পণ্ডিতদের দ্বারা ব্যবহৃত হয়, আর এর দ্বারা মোটামুটি ১৩৫৫ থেকে ১৬৫০ সালের মধ্যবর্তী সময় ইউরোপের চিন্তাধারাকে বোঝানো হয় (অবশ্য ইউরোপীয় প্রভাবে মধ্য উত্তর ইউরোপ এবং স্প্যানিশ আমেরিকা, ভারত, জাপান, চীনের চিন্তাধারার কথা বিবেচনা করলে এই সময়কাল আরও বর্ধিত হয়।)। এটা তাই মধ্যযুগীয় দর্শন (যা চতুর্দশ পঞ্চদশ শতকে আলবার্ট দ্য গ্রেট, টমাস আকুইনাস, অকহামের উইলিয়াম এবং পাদুয়ার মারসিলিয়াস এর মত উল্লেখযোগ্য ব্যক্তিবর্গের দর্শন দ্বারা প্রভাবিত হয়) এবং প্রাথমিক আধুনিক দর্শন (যা রেনে দেকার্ত এবং ১৬৩৭ সালে তার প্রকাশিত ''ডিসকোর্স অন মেথড'' এর প্রকাশের মাধ্যমে শুরু হয়) উভয়ের সাথেই উপরিপাতিত হয়। দার্শনিকগণ সাধারণত এই সময়কালকে কম সূক্ষভাবে বিভাগ করেন, তারা মধ্যযুগীয় দর্শন থেকে সরাসরি প্রাথমিক আধুনিক দর্শনে চলে যান। দেকার্তের অব্যবহিত পূর্বের শতকগুলোতে দর্শনের ক্ষেত্রে কোন মৌলিক পরিবর্তন হয়নি বিবেচনা করে দার্শনিকগণ এমনটা করেন। কিন্তু বুদ্ধিবৃত্তিক ঐতিহাসিকগণ আবার এই সময়ের বিভিন্ন বিষয় যেমন উৎস্য, উপায়, শ্রোতা, ভাষা, সাহিত্যিক বিভাগসমূহ, ধারণা ইত্যাদিকে বিবেচনায় আনেন। এই নিবন্ধে রেনেসাঁ দর্শনের প্রসঙ্গ বিষয়ের পরিবর্তন এবং অতীতের সাথে এর উল্লেখযোগ্য অবিচ্ছিন্নতা- উভয় বিষয়েই আলোচনা করা হবে। ==তথ্যসূত্র==
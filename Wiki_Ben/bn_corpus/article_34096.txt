'''প্রথম মেনান্দ্রোস সোতের''' (), যিনি পালি উৎসগুলিতে '''মিলিন্দ''' নামে পরিচিত, একজন ইন্দো-গ্রিক শাসক ছিলেন, যিনি আনুমানিক খ্রিস্টপূর্ব ১৫৫ থেকে খ্রিস্টপূর্ব ১৩০ পর্য্যন্ত পারোপামিসাদাই, আরাখোশিয়া পাঞ্জাব অঞ্চল শাসন করেন। তার রাজ্য পশ্চিমে কাবুল নদী উপত্যকা হতে পূর্বে রাবী নদী পর্য্যন্ত এবং উত্তরে সোয়াট নদী উপত্যকা হতে দক্ষিণে আরাখোশিয়া পর্য্যন্ত বিস্তৃত ছিল। প্রাচীন ভারতীয় লেখকদের মতে, তিনি পূর্বদিকে গাঙ্গেয় নদী উপত্যকা বরাবর পাটলিপুত্র পর্য্যন্ত সেনা অভিযান করেন। == রাজত্ব == প্রথম মেনান্দ্রোস সোতের ইন্দো-গ্রিক রাজ্যের পারোপামিসাদাই অঞ্চলের অন্তর্ভুক্ত ককেশাসের নিকটবর্তী কলসি গ্রামে জন্মগ্রহণ করেন। রাজ্যের পূর্বদিকে পারোপামিসাদাই, আরাখোশিয়া উত্তরাপথের পর্য্যন্ত তার রাজ্য বিস্তৃত ছিল। সগল নামক একটি সমৃদ্ধ নগর সম্ভবতঃ তার রাজধানী ছিল। প্রথম মেনান্দ্রোস সোতের শুঙ্গ রাজধানী পাটলিপুত্র পর্য্যন্ত সেনা অভিযান করেন, কিন্তু এই সময় শাসক প্রথম ইউক্রাতিদেস তার রাজ্যের উত্তর-পশ্চিম সীমান্ত আক্রমণ করলে পাটলিপুত্র থেকে তাকে ফিরে যেতে হয়। প্রথম ইউক্রাতিদেস তার নিকট পরাজিত হয়ে নিজ রাজ্যে পশ্চাৎ-অপসারণ করএ বাধ্য হন। স্ত্রাবোন তার জেওগ্রাফিকা গ্রন্থে প্রথম মেনান্দ্রোস সোতেরকে মহান আলেকজান্ডার অপেক্ষাও সফল সমরাধিনায়ক হিসেবে বর্ণনা করেছেন। যেহেতু প্রথম জোইলোস দিকাইওসের মুদ্রার ওপর প্রথম মেনান্দ্রোস সোতের নিজের নাম উৎকীর্ণ করেন বলে প্রমাণ পাওয়া গেছে, তাই প্রথম মেনান্দ্রোস সোতেরের রাজত্বকালেই প্রথম জোইলোস দিকাইওস তার রাজ্যের পশ্চিমাঞ্চল দখল করতে সক্ষম হন বলে মনে করেন। == মুদ্রা == প্রথম মেনান্দ্রোস সোতের প্রচুর রৌপ্য ব্রোঞ্জ মুদ্রা প্রচলন করেন। এই সকল মুদ্রায় গ্রিক ভারতীয় বৈশিষ্ট্যের সর্বাধিক সংযুক্তি ঘটে। এই সকল মুদ্রায় গ্রিক লিপিতে ''বাসিলেওস সোতেরোস মেনান্দ্রোউ'' এবং খরোষ্ঠী লিপিতে ''মহারাজাস ত্রাতারস মেনাদ্রস'' উৎকীর্ণ রয়েছে। অসমুন্ড বোপেয়ারাচ্চির মতে, তার সামান্য সংখ্যক প্রথম দিককার রৌপ্য মুদ্রাগুলির এক পিঠে এথেনা অপর পিঠে পেঁচার চিত্র মুদ্রিত ছিল। এরপর তিনি মুদ্রাগুলিতে নিজের প্রতিকৃতি উৎকীর্ণ করান, যা পূর্বেকার ভারতীয় শাসকদের মধ্যে অপরিচিত রীতি ছিল। এই সকল মুদ্রার অপর পিঠে বজ্র নিক্ষেপরত এথেনার প্রতীক মুদ্রিত থাকত, যা পরবর্তীকালে তার উত্তরাধিকারীরাও ব্যবহার করেন। এছাড়া তিনি শুধুমাত্র গ্রিক লিপিতেও কয়েকটি মুদ্রা প্রচলন করেন, যা সম্ভবতঃ ব্যাক্ট্রিয়া অঞ্চলে ব্যবহারের জন্য তৈরী করা হয়েছিল। মেনান্দ্রোস সোতের প্রচলিত রৌপ্য মুদ্রা যার এক পিঠে তার প্রতিকৃতি সহ গ্রিক লিপিতে ''বাসিলেওস সোতেরোস মেনান্দ্রোউ'' এবং অপর পিঠে বজ্র নিক্ষেপরত এথেনার চিত্র সহ খরোষ্ঠী লিপিতে ''মহারাজাস ত্রাতারস মেনাদ্রস'' উৎকীর্ণ রয়েছে। মেনান্দ্রোস সোতের প্রচলিত ব্রোঞ্জ মুদ্রা যার এক পিঠে বৌদ্ধ ধর্মচক্র সহ গ্রিক লিপিতে ''বাসিলেওস সোতেরোস মেনান্দ্রোউ'' এবং অপর পিঠে খরোষ্ঠী লিপিতে ''মহারাজাস ত্রাতারস মেনাদ্রস'' উৎকীর্ণ রয়েছে। Image:Menander মেনান্দ্রোস সোতের প্রচলিত ব্রোঞ্জ মুদ্রা যার এক পিঠে তার বর্শা নিক্ষেপরত প্রতিকৃতি এবং অপর পিঠে বজ্র নিক্ষেপরত এথেনার চিত্র সহ গ্রিক লিপিতে ''বাসিলেওস সোতেরোস মেনান্দ্রোউ'' উৎকীর্ণ রয়েছে। == মিলিন্দপঞ্‌হ== নাগসেনের মধ্যে দার্শনিক আলোচনা বৌদ্ধ ভিক্ষু নাগসেন প্রথম মেনান্দ্রোস সোতেরের মধ্যেকার দার্শনিক আলোচনা মিলিন্দপঞ্‌হ নামক পালি বৌদ্ধ গ্রন্থে লিপিবদ্ধ রয়েছে। এই গ্রন্থানুসারে, সগল নগরীর শাসনকর্তা মিলিন্দ (=প্রথম মেনান্দ্রোস সোতের) একজন বিদ্বান, জ্ঞানী, ধার্মিক বাক্‌পটু ব্যক্তি ছিলেন। তিনি সাংখ্য, যোগ, ন্যায় বৈশেষিক ইত্যাদি দর্শন, গণিত, সঙ্গীত, চিকিৎসাবিদ্যা, চতুর্বেদ, পুরাণ, জ্যোতিষ, সমরনীতি কাব্যশাস্ত্র ইত্যদি বিষয়ে পণ্ডিত ছিলেন। মিলিন্দপঞ্‌হ অনুসারে, তৎকালীন ভারতবর্ষে তার মতো জ্ঞানী, শক্তিশালী সাহসী শাসক কেউ ছিলেন না। নাগসেনের সঙ্গে আলোচনার পরে প্রথম মেনান্দ্রোস সোতের বৌদ্ধ ধর্ম গ্রহণ করেন। এবং তার পুত্রের হাতে রাজ্যভার সমর্পণ করে সংসার ত্যাগ করে অর্হত্ত প্রাপ্ত হন। == মৃত্যু == প্লুতার্কের বর্ণনানুসারে, প্রথম মেনান্দ্রোস সোতের একটি সামরিক অভিযানের সময় তার যুদ্ধশিবিরে মৃত্যুবরণ করেন। তার মৃত্যুর পর তার অস্থিভস্মের অধিকার নিয়ে তার রাজ্যের বিভিন্ন শহরের অধিবাসীদের মধ্যে বিবাদ শুরু হয়। পরে ঠিক করা হয় যে, তার অস্থিভস্ম সমান ভাবে ভাগ করে বিভিন্ন শহরে রেখে তার ওপর স্মারক (?স্তূপ) নির্মাণ করা হবে। মিলিন্দপঞ্‌হ গ্রন্থে বর্ণিত কাহিনীর সঙ্গে অবশ্য প্লুতার্কের বর্ণনা মেলে না। == পাদটীকা == == তথ্যসূত্র == == আরো পড়ুন == "The Shape of Ancient Thought. Comparative studies in Greek and Indian Philosophies" by Thomas McEvilley (Allworth Press and the School of Visual Arts, 2002) "Buddhism in Central Asia" by B.N. Puri (Motilal Banarsidass Pub, January 1, 2000) "The Greeks in Bactria and India", W.W. Tarn, Cambridge University Press. "Dictionary of Buddhism" Damien Keown, Oxford University Press "De l'Indus l'Oxus, Archéologie de l'Asie Centrale", Osmund Bopearachchi, Christine Sachs, "The Diffusion of Classical Art in Antiquity" by John Boardman (Princeton University Press, 1994) "The Crossroads of Asia. Transformation in Image and symbol", 1992, "Indo-Greek, Indo-Scythian and Indo-Parthian coins in the Smithsonian institution", Smithsonian Institution, Bopearachchi, 1993 শাসক
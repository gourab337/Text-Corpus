স্বর্ণপদক''' অনার্স স্তরে বিভিন্ন অনুষদে প্রথম শ্রেনীতে প্রথম স্থান অধিকারী ছাত্র-ছাত্রীকে দেয়া প্রধানমন্ত্রীর পদক। বিশ্ববিদ্যালয় মঞ্জুরি কমিশন (ইউজিসি) প্রতিবছর অনুষ্ঠানের আয়োজন করে থাকে। মেধাবী শিক্ষার্থীদের লেখাপড়ায় আরও অধিক মনোনিবেশ করে ভালো ফল অর্জনে উৎসাহ প্রদানের জন্য ২০০৫ সালে প্রধানমন্ত্রী স্বর্ণপদক প্রবর্তন করা হয়। 'প্রধানমন্ত্রী স্বর্ণপদক' ২০১৭ সর্বমোট ১৬৩ জন শিক্ষার্থীর মাঝে দেয়া হয়।। প্রধানমন্ত্রী স্বর্ণপদক ২০১৫, ২০১৬, ২০১৭ প্রাপ্ত শিক্ষার্থীদের নামের তালিকা ইউজিসি ওয়েবসাইটে বিদ্যমান। == নীতিমালা == === পাবলিক ক্ষেত্রে === যে বছরের জন্যে স্বর্ণপদক প্রদান করা হবে সে বছরের জানুয়ারী হতে ৩১ ডিসেম্বর এর মধ্যে প্রকাশিত স্নাতক পরীক্ষার ফলাফলের ভিত্তিতে সর্বোচ্চ নম্বর প্রাপ্ত শিক্ষার্থিকে মনোনয়ন প্রদান করতে হবে। যদি একই বছরে একই অনুষদের একাধিক সেশনের ফল প্রকাশিত হয়, সেই ক্ষেত্রে বিভিন্ন সেশনের মধ্যে অনুষদে সর্বোচ্চ নম্বর প্রাপ্ত শিক্ষার্থীকে মনোনয়ন প্রদান করতে হবে। একই বছরে একই বিভাগ হতে প্রকাশিত ফলাফলে যদি একাধিক সমান নম্বর/সিজিপিএ পেয়ে থাকেন সে ক্ষেত্রে প্রাপ্ত নম্বরের শতকরা হার বিবেচনা করে মনোনয়ন প্রদান করতে হবে। স্নাতক পরীক্ষায় প্রাপ্ত নম্বরের শতকরা হার একই হলে সে ক্ষেত্রে এইচএসসি পরীক্ষায় ফলাফলের ভিত্তিতে এবং এইচএসসি পরীক্ষার ফলাফলও একই হলে সে ক্ষেত্রে এসএসসি পরীক্ষার ফলাফলের ভিত্তিতে পদকের জন্যে মনোনয়ন প্রদান করা হবে। পাবলিক অধীনে মেডিক্যাল অনুসদ থেকে এমবিবিএস ডিগ্রি পরীক্ষায় সর্বোচ্চ নম্বর প্রাপ্ত শিক্ষার্থী থেকে উক্ত বছরের জন্য একজন মনোনয়ন করা হবে। === জাতীয়, উন্মুক্ত ইসলামি আরবি ক্ষেত্রে === জাতীয় বিশ্ববিদ্যালয়, বালাদেশ উন্মুক্ত বিশ্ববিদ্যালয় এবং ইসলামি আরবি বিশ্ববিদ্যালয় থেকে উক্ত বছরের প্রকাশিত স্নাতক ডিগ্রি পর্যায়ে সর্বোচ্চ নম্বর প্রাপ্ত শিক্ষার্থী থেকে একজন মনোনয়ন প্রদান করা যাবে। === প্রাইভেট ক্ষেত্রে === স্থায়ী সনদপ্রাপ্ত প্রাইভেট বিশ্ববিদ্যালয় থেকে উক্ত বছরের প্রকাশিত স্নাতক ডিগ্রি পরীক্ষায় সর্বোচ্চ নম্বর প্রাপ্ত শিক্ষার্থী থেকে একজন মনোনয়ন প্রদান করা যাবে। == তথ্যসূত্র == পুরস্কার
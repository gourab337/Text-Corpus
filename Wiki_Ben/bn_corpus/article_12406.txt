মার্কিন যুক্তরাষ্ট্রের উৎক্ষেপিত প্রথম মহাকাশকেন্দ্র। ১০০ টন ওজনের এই মহাকাশকেন্দ্রটি পৃথিবীর কক্ষপথে ১৯৭৩ সাল থেকে ১৯৭৯ সাল পর্যন্ত প্রদক্ষিণ করেছে। মার্কিন নভোচারীরা এই মহাকাশকেন্দ্রে ১৯৭৩ ১৯৭৪ সালের মধ্যে বার অবস্থান করেছেন। অণু-অভিকর্ষের প্রভাব পরিমাপের গবেষণাগার, এবং অ্যাপোলো টেলিস্কোপ মাউন্ট সৌর মানমন্দিরের যন্ত্রাংশ স্থাপন করা হয়েছিলো। প্রাথমিক অভিযানগুলোর পরে স্কাইল্যাব অনেকটা পরিত্যক্ত অবস্থায় ছিলো। ক্রমশ এর কক্ষপথ হ্রাস পেতে থাকায় এটিকে ১৯৭৯ সাল নাগাদ স্পেস শাটলের সাহায্যে উচ্চতর কক্ষপথে স্থাপনের পরিকল্পনা নেয়া হয়। কিন্তু অর্থায়নের সমস্যার কারণে স্পেস শাটল প্রকল্পের উদ্বোধন ১৯৮১ সাল পর্যন্ত পিছিয়ে যায়। ফলে স্কাইল্যাবের পতন অনিবার্য হয়ে পড়ে এবং ১৯৭৯ সালের ১১ই জুলাই এটি অস্ট্রেলিয়ার পশ্চিমাংশে বিধ্বস্ত হয়।
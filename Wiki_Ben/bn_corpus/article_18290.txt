'''বুদ্ধ ইন্টারন্যাশনাল সার্কিট''' () হল একটি ফর্মুলা ওয়ান রেসিং সার্কিট। এটি ভারতের রাজধানী দিল্লির কাছে উত্তরপ্রদেশ রাজ্যের গ্রেটার নয়ডায় অবস্থিত। ২০১১ সালের ৩০ অক্টোবর এখানে প্রথম ফর্মুলা ওয়ান ভারতীয় গ্রাঁ প্রি শুরু হয়েছে। ২০১১ সালের ১৮ই অক্টোবর এই ট্র্যাকের আনুষ্ঠানিক উদ্বোধন করা হয়। এটি ভারতের বৃহত্তম ক্রীড়া কেন্দ্র। == নাম == সার্কিটের মালিকগোষ্ঠীর নামানুসারে প্রথমে সার্কিটের নাম রাখা হয়েছিল জয়পি গ্রুপ সার্কিট বা জয়পি ইন্টারন্যাশনাল সার্কিট। ২০১১ সালের এপ্রিলে সার্কিটের সরকারি নাম হয় "বুদ্ধ ইন্টারন্যাশানাল সার্কিট"। জয়পি স্পোর্টস ম্যানেজিং ডিরেক্টর চিফ এক্সিকিউটিভ ''সমীর গৌর'' বলেন, নামটি শান্তির প্রতিমূর্তি বুদ্ধের নামানুসারে রাখা হয়েছে। নামটির সঙ্গে যে জেলায় সার্কিটটি অবস্থিত সেই গৌতম বুদ্ধ নগর জেলার নামেরও যোগ আছে। বুদ্ধ ইন্টারন্যাশনাল সার্কিটের লোগোতে যে ''বি'' চিহ্নটি আছে, সেটি হৃদপিণ্ডের আকারবিশিষ্ট। == নকশা == ২০১১ সালের ৩০শে অক্টোবর ফর্মুলা ওয়ান রেসিং-এর গভর্নিং বডি এফআইএ ভারতীয় গ্রাঁ প্রি-র অন্তর্ভুক্তি ঘোষণা করেন। সার্কিট তৈরির খরচ ভারতীয় মুদ্রায় প্রায় ১০ বিলিয়ন ($২১৫ মিলিয়ন)। সার্কিটের আনুমানিক দৈর্ঘ্য ৫.১৪ কিলোমিটার এবং ৮৭৪ একর (৩৪৫ হেক্টর) জমিতে গড়ে উঠেছে। এই সার্কিটটি হেরমান টিল্ক নির্মাণ করেছেন। ২০১১ সালের ১৮শে অক্টোবর আনুষ্ঠানিকভাবে সার্কিট উদ্বোধন হয়। প্রাথমিক পর্যায়ের আসন সংখ্যা ১১০,০০, ভবিষ্যৎতে এই সংখ্যা ২০০,০০০ পর্যন্ত যাবে। == আরো দেখুন == ভারতীয় গ্রাঁ প্রি গ্রেট নয়ডা ক্রিকেট স্টেডিয়াম == তথ্যসূত্র == == বহিঃসংযোগ == বুদ্ধ ইন্টারন্যাশনাল সার্কিট সার্কিট ওয়ান সার্কিট
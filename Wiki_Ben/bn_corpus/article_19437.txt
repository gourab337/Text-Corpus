'''মাস্কট''' () বলতে কোন ব্যক্তি, প্রাণী বা বস্তুর প্রতিরূপকে চিত্রিত করা হয় যা সৌভাগ্য বয়ে নিয়ে আসে। সাধারণতঃ জনসাধারণের কাছে পরিচিতির লক্ষ্যে বিদ্যালয়, ক্রীড়া দল, সংঘ, সামরিক বাহিনীর একাংশ অথবা ব্র্যান্ড নামকে মাস্কট আকারে ব্যবহার করা হয়। বিশ্ব ক্রীড়া প্রতিযোগিতায় মাস্কটকে ব্যবসার পণ্য বিপণনের কাজেও ব্যবহার করা হয়। দলীয় মাস্কট অনেক সময় দলের নামের সাথে বিভ্রান্তির পরিবেশ তৈরী করে। লোগো, ব্যক্তি, জীবিত প্রাণী, জড় বস্তু অথবা বিশেষ পোশাক পরিধানপূর্বক দলীয় মাস্কট আকারে দলের খেলায় প্রদর্শিত হয়ে থাকে। এছাড়াও, অন্যান্য সম্পর্কযুক্ত বিষয়ে শিশুদের কাছে দলের পরিচিতি প্রসারকল্পে কিংবা সংশ্লিষ্ট পণ্য বাজারজাতকরণেও এর ব্যবহার রয়েছে। বিশেষ পোষাক পরিধান করে মাস্কট সাধারণতঃ জনবহুল এলাকায় এবং নিয়মিতভাবে শুভেচ্ছা দূত আকারে ক্রীড়া দল, প্রতিষ্ঠান কিংবা সংস্থার প্রতিনিধিত্ব করেন। স্মোকি বিয়ার মার্কিন যুক্তরাষ্ট্রের বন বিভাগের মাস্কটরূপে কাজ করছে। == ইতিহাস == ১৮৮০ সালে মাস্কট শব্দটির প্রথম জনপ্রিয়তা অর্জন করে। ফরাসী সুরকার এডমন্ড অড্র্যান তাঁর জনপ্রিয় কমিক ''অপেরেটায়'' প্রধান চরিত্র ''লা মাসকোটে'' ব্যবহার করেছিলেন। এর পূর্বে ফ্রান্সে বিদ্রুপাত্মক শব্দরূপে জুয়াড়ীদের মাঝে প্রয়োগ করা হতো। অড্র্যানে'র অপেরেটা অত্যন্ত জনপ্রিয়তা অর্জন করেছিল। পরবর্তীতে এটি অনূদিত হয়ে ইংরেজিতে ''দ্য মাস্কট'' শিরোনামে প্রকাশিত হয়। এতে যে-কোন ধরনের প্রাণী, ব্যক্তি কিংবা বিষয়কে সৌভাগ্যের বারতারূপে প্রকাশ করা হয়। == ব্যবহার পরিচিতি == মাস্কট নির্দিষ্ট গুণাগুনের প্রতিফলন ঘটায়। এটি প্রতিযোগিতামূলক মনোভাবের ফলাফলস্বরূপ যোদ্ধা কিংবা শিকারী প্রাণীর শক্তিমত্তার বহিঃপ্রকাশ ঘটায়। স্থানীয় বা আঞ্চলিকতার বিশেষ বৈশিষ্ট্যরূপে এবং প্রতীকি অর্থেও মাস্কটের প্রয়োগ হয়ে থাকে। একজন বিশেষ ধরনের কৃষক হার্বি হাস্কারকে নেব্রাস্কা কর্নহাস্কার্স মাস্কটরূপে দেখা যায়। পরবর্তীকালে এটি ইউনিভার্সিটি অব মাস্কট হিসেবে ব্যবহার করা হয়। মানব সদৃশ কিছু মাস্কট ব্যবহার নিয়ে মার্কিন যুক্তরাষ্ট্রে আদিবাসী আমেরিকান মাস্কট বিতর্ক হয়। অনেকে ধারণা করছেন, ধরনের মাস্কট ব্যবহারের মাধ্যমে আদিবাসীরা তাঁদের সংস্কৃতিতে রাষ্ট্রপক্ষীয় আক্রমণ উৎপীড়ণের শিকার হয়েছে। কিছু ক্রীড়া দলে মাস্কটের প্রচলন রয়েছে। ব্যক্তিগত পর্যায়ে সমর্থকেরা দলের পরিচিতির জন্য মাস্কট ব্যবহার করে থাকেন। নিউইয়র্ক ইয়াংকিজ দলের সমর্থকগণ ফ্রিডি সেজ নামীয় মাস্কট ব্যবহার করে। == ক্রীড়াজগৎ == দলগত পর্যায়ে বিশ্ব ক্রীড়াঙ্গনে বিশেষতঃ বিশ্বকাপ ফুটবল, বিশ্বকাপ ক্রিকেট, অলিম্পিক গেমস-সহ জাতীয় ক্রীড়ায় মাস্কট ব্যবহার জনপ্রিয় সংস্কৃতিতে পরিণত হয়েছে। ১৯০৮ সালে শিকাগো কাবসে মাস্কটের প্রথম প্রয়োগ ঘটেছে বলে ধারণা করা হয়। ব্রিটেনে কিছু দলের উৎসাহী তরুণ সমর্থক নিজেরাই মাস্কটের রূপ ধারণ করেছিলেন। তারা চিকিৎসা সংক্রান্ত বিষয়াদি এবং অনুদান গ্রহণ, প্রতিযোগিতায় বিজয়ী অথবা অন্য কোন ঘটনার সম্পৃক্ততায় জন্য তাঁদের বেশভূষা ধারণ। অনাকাঙ্খিতভাবে পোষাক পরিহিত অবস্থায় মাস্কটের ধরনের কর্মকাণ্ডের প্রেক্ষাপটে পরবর্তীতে দলীয় কর্মকাণ্ডে প্রশ্ন সমালোচনার মুখোমুখি হয়। == আরও দেখুন == লোগো সংস্কৃতি পোষাক শুভেচ্ছা দূত বাজারজাতকরণ বিশ্বকাপ ফুটবল বিশ্বকাপ ক্রিকেট অলিম্পিক গেমস == তথ্যসূত্র == == বহিঃসংযোগ == List of Free and Open Source software mascots নিয়ম-কানুন
'''একন''' বা '''আলিয়াউনে বাদারা একন থিয়াম''' (), একজন সেনেগালেস- আমেরিকান রিদম এ্যান্ড ব্লুজ গায়ক-গীতিকার, রেকর্ড প্রযোজক, ব্যবসায়ী এবং মানবপ্রেমিক। তিনি ২০০৪ সালে, তার প্রথম অ্যালবাম ''ট্রাবল'' থেকে প্রথম একক গান "লকড আপ" -এর মুক্তির মাধ্যমে সবার দৃষ্টি আকর্ষণ করেন। তার দ্বিতীয় ''কনভিক্টেড'' অ্যালবামের একটি "স্ম্যাক দ্যাট" গানের জন্য তিনি গ্র্যামি পুরস্কার মনোনয়ন পান। কনভিক্ট মিউজিক এবং কন লাইভ ডিস্ট্রিবিউসান নামে তিনি দুটো রেকর্ড লেবেল স্থাপন করেছেন। একন অনেক সময় অন্য শিল্পীদের জন্য হুক্স বা অতিথি শিল্পী হিসাবে গেয়ে থাকেন, যা পর্যন্ত প্রায় ৩০০টির বেশি অনুষ্ঠানে তিনি অংশ গ্রহণ করে এসেছেন এবং "বিলবোর্ড" হট ১০০ গানের তালিকায় ৪০তম স্থানে রয়েছে। একক শিল্পী হিসাবে তিনিই প্রথম যিনি ''বিলবোর্ড'' হট ১০০ চার্টে (সঙ্গীত তালিকা বিশেষ) এক সঙ্গে প্রথম দ্বিতীয় স্থানটি দুবার অর্জন করেছিলে। == প্রেক্ষাপট == একন তার কিছু সাক্ষাত্কারে দাবি করেছেন যে, তার সম্পূর্ণ নাম হল আলিয়াউন দামালা একন থিয়াম, যদিও একনের আসল নামের একটি অস্পষ্টতা এবং জন্ম তারিখ নিয়ে দ্বিমত বিতর্ক আছে। একনকে সাধারণত আলিয়াউনে থিয়াম বলেই জানা হয়। দীর্ঘতর গঠন ছাড়াও, একনের সম্পূর্ণ নাম আলিয়াউন বাদারা থিয়াম এবং আলিওউন বাদারা থিয়াম হিসেবে চিহ্নিত করা হয়েছে এবং আবাউট.কম -এর মতে যে তার মধ্য নামটি কখনো সেভাবে আলাদা করে সত্যতার বিচার করা হয়নি।. তার জন্মদিন বিষয়ে কিছু গণমাধ্যম প্রতিষ্ঠানের প্রতিবেদন অনুসারে একন ১৯৮১ সালে জন্মগ্রহণ করেন। আসোসিয়েটেড প্রেস সহ অনান্য সূত্র মতে, একনের জন্ম ১৯৭৩ সালে এবং সেনেগালেস ডাক্তার মাগুয়াই সেক তার ডেলিভারি করেন। দ্য স্মোকিং গানের আইনি দলিলে একনের নাম আলিয়াউন দামালা থিয়ামহিসাবে উল্লেখ করা হয়েছে এবং তার জন্ম তারিখ দেওয়া হয়েছে ৩০শে এপ্রিল, ১৯৭৩ বা ১৬ই এপ্রিল, ১৯৭৩, যাইহোক, বিবিসি থেকে জানা যে, একনের জন্ম ১৪ই অক্টোবর ১৯৮১ সালে। ভিআইবিএ -এর সাথে একটি সাক্ষাত্কারে তার বয়স নিয়ে তাকে প্রশ্ন করা হলে তিনি বলেন, "আমার বয়স হল একটিমাত্র জিনিস যা আমি লুকাই... আপনাকে মিথ্যা বলার আগে, আমার কিছু না বলাই ভালো।" তারপর থেকে বহু গনমাধ্যম দেখিয়েছে যে, একনের জন্মের সার্টিফিকেট মতে তার জন্ম ১৯৭৭ সালে। === প্রথম জীবন === বিখ্যাত সেনেগলিজ পার্কাশানিস্ট মোর থিয়ামের পুত্র হিসাবে একন্ একটি সাঙ্গীতিক পরিমন্ডলে বেড়ে ওঠেন এবং জেম্বে সহ আরো অনেক বাদ্যযন্ত্র বাজাতে শেখেন। সেন্ট লুই, মিসৌরি, মার্কিন যুক্তরাষ্ট্রে জন্মের দরুন তাকে ইমিগ্রেশন বা অভিবাসন প্রক্রিয়ার মধ্য দিয়ে যেতে হয়নি কিন্তু তার সাত বছর বয়স অবধি তিনি সেনেগালের ডাকারে থাকতেন। পনের বছর বয়স অবধি তিনি আমেরিকা সেনেগাল -এ ভাগাভাগি করে থাকতেন। তারপর তিনি স্থায়ী ভাবে নিউ জার্সির জার্সি সিটিতে বসবাস আরম্ভ করেন। বলা হয় যে, একন তিন বছর জেলে ছিলেন এবং সেই সময়ে তিনি তার নিজের সাঙ্গীতিক ক্ষমতাগুলি বুঝতে পারেন তার পরিবারের সাঙ্গীতিক প্রেক্ষাপটের সঠিক মূল্যায়ন করতে শেখেন। একনের পশ্চিম-আফ্রিকান স্টাইলের অনন্য মিশ্রন, দক্ষতা গায়কী ইউনিভার্সাল-এর কর্তাদের আকর্ষিত করে। একন গান লিখতে শুরু করেন এবং সেই গানগুলি রেকর্ড করেন তার বাড়ির স্টুডিওতে। সেগুলি তারপরে চলে যায় স্ট্রিট রেকর্ডস কর্পোরেশন যারা ২০০৪ জুনে একনের প্রথম এলপি ''ট্রাবল'' প্রকাশিত করে। অ্যালবামটি একন্-এর মসৃন, পশ্চিম-আফ্রিকান স্টাইলের গায়কীর সঙ্গে ইস্টার্ন কোস্ট সাদার্ন বিটের মিশ্রনের এক মেলবন্ধন। একন্-এর বেশিরভাগ গানই শুরু হয় জেলের সেল-এর দরজার ঝন ঝন শব্দ একন্-এর "কনভিক্ট" বলে ওঠার মধ্য দিয়ে। === ব্যক্তিগত জীবন === একন একজন মুসলমান এবং তিনি জানিয়েছেন যে, তার ধর্মানুগত্যের জন্য তিনি কোনদিন মদ্যপান করেননি। গুজব আছে যে, তার তিনজন স্ত্রী যদিও তিনি বলে এসেছেন যে তোমেকা নামে তার একটিই স্ত্রী আছে। ''ব্লেন্ডার'' -এ এক সাক্ষাত্কারে তিনি বলেছিলেন যে, তার তিনজন নারী সূত্রে ছয়টি সন্তান আছে। একন দাবি করেন যে তার সব সন্তানদের সঙ্গেই তার দারুণ সম্পর্ক আছে এবং নিজের পরিবারকে তিনি বাইরের নজর থেকে সুরক্ষিত রাখতে চান। তিনি আরো বলেন যে, তার ধর্ম তাকে একজন ভালো মানুষ হতে সাহায্য করেছে এবং অন্যদের মধ্যে তিনি কিভাবে নিজেকে উপস্থাপিত করবেন সে বিষয়েও তার ধর্ম তাকে পথ প্রদর্শন করে। একনের আফ্রিকায় কনফিডেন্স ফাউন্ডেসান নামক দুঃস্থ শিশুদের জন্য নিজের একটি সাহায্যকারী সংস্থাও রয়েছে। দক্ষিণ আফ্রিকায় একনের একটি হিরে খনি আছে যদিও তিনি কনফ্লিক্ট হিরের (যা সাধারণত "রক্ত হিরে "নামে পরিচিত অস্তিত্ব অস্বীকার করেন এই বলে যে,"আমি কনফ্লিক্ট হিরেতে বিশ্বাসীও নই। ওটি একটি চলচ্চিত্র মাত্র। সেটা ভাবুন। ছবিটি বেরোনোর আগে কেউ কিছু, কোন কনফ্লিক্ট হিরে নিয়ে ভাবেনি। তারপর থেকে তিনি বলে এসেছেন যে রক্ত হিরের কোন অস্তিত্ব নেই এবং তিনি এমন একটি আফ্রিকান খনির যেটি রক্ত হিরে ব্যবহার করে না স্থানীয় সম্প্রদায়ের মধ্যে মুনাফাটি দান করে। শোনা যায় যে তিনি আগে ড্রাগ পসারি হিসাবে কাজ করতেন কিন্তু অনেক সাক্ষাত্কারে তিনি বলেছেন যে তিনি কখনো ড্রাগ বা মাদকদ্রব্য করেননি, যদিও তাঁর গানের কথা শুনে সেটি বোঝা যায় না। তাঁর বিরুদ্ধে অপরাধের ইতিহাসের অভিযোগ থাকা সত্তেও তিনি বলেছেন যে তিনি নিজেকে একদম পাল্টে ফেলেছেন। == শিল্পী জীবন == === ২০০৪–০৫: প্রারম্ভ: ''ট্রাবল '' === একনের একক ডেবিউ বা প্রারম্ভিক অ্যালবাম ''ট্রাবল'' মুক্তি পায় ২৯শে জুন, ২০০৪ সালে এটির অন্তর্গত ছিল "লকড আপ" এবং "লোনলি", "বেলি "পট অফ গোল্ড" এবং "ঘেটোর" মত গানগুলি। অ্যালবামটি তাঁর রেকর্ড লেবেল কনভিক্ট মিউজিকের প্রথম মুক্তিপ্রাপ্ত অ্যালবাম ছিল। এমনটা বলা হয় যে তাঁর এই প্রথম একক অ্যালবামটির অনুপ্রেরণা এসেছিলো "গ্র্যান্ড থেফট অটোর" জন্য তার তিন বছর জেলের সংগ্রামী জীবনযাপন থেকে।"লকড আপ" মার্কিন যুক্তরাষ্ট্রের টপ ১০ গানে এবং যুক্তরাজ্যেতে টপ ১০ গানের পঞ্চম স্হান লাভ করে।টুপাক শাকুর এবং দ্য নটোরিযাস বি.আই.জি এর মত রয়াপেরদের কয়েকটি লাইন ব্যবহার করে ডিজে গ্রিন ল্যান্টার্ন যখন "ঘেটো" গানটি রিমিক্সবা পুনর্মিস্রণ করেন তখন সেটি রেডিওতে বহুল জনপ্রিয়তা লাভ করে। ২০০৫ সালে তিনি "লোনলি" (যেটির মধ্যে অন্তর্গত ছিল ববি ভিন্টন-এর "মিঃ লোনলি") গানটি প্রকাশ করেন। গানটি "বিলবোর্ড" হট ১০০-এ সেরা পঞ্চম স্হানে এবং অস্ট্রেলিয়া, যুক্তরাজ্য জার্মানিতে সমস্ত চার্টে শীর্ষস্থান লাভ করে। এপ্রিল ২০০৫ সালে তার অ্যালবামটিও যুক্তরাজ্যেতে শীর্ষস্থানে পৌছয়। সঙ্গীত চ্যানেল দ্য বক্সের যখন একটি সেরা দশ সাপ্তাহিক চার্ট ছিল যেটি নির্ণয় করা হত ভিডিও অনুরোধের সংখ্যা মাফিক, সেখানে একনের "লোনলি" টানা পনেরো সপ্তাহ চলার জন্য সব থেকে দীর্ঘদিন ধরে চলা গান হিসাবে বিবেচিত হয়। রাপার স্যাভেজের সঙ্গে একন আরো একটি একক গান প্রকাশিত করেন ''মুনশাইন'' নামে যা নিউজিল্যান্ড অস্ট্রেলিয়া দু'জায়গাতেই জনপ্রিয়তা লাভ করে এবং নিউজিল্যান্ডের চার্টগুলিতে শীর্ষস্থান অধিকার করে। ২০০৫ সালে, ''লেটস গেট ইট: ঠাগ মোটিভেশন ১০১'' নামক ইয়াং জিজির প্রথম অ্যালবামে ''সল সর্ভাইবার'' গানটি দিয়ে একন্ তার প্রথম সমালোচক প্রসংশিত অতিথি শিল্পীর অনুষ্ঠান করেন। সেই বছরই ডিসেম্বর মাসে তার ম্যানেজার রবার্ট মন্তানেজ নিউ জার্সিতে একটি বিবাদে জড়ানোর পরে গুলিবিদ্ধ হয়ে মারা যান। === ২০০৬–০৮: ''কনভিক্টেড '' === একন্ গ্যেন স্তেফানি-র সঙ্গে 'দ্য সুইট এস্কেপ তুর-এ সঙ্গীত পরিবেশনরত একনের দ্বিতীয় অ্যালবাম, ''কনভিক্টেড'', ১৪ই নভেম্বর, ২০০৬ সালে মুক্তি পায়। এটিতে তিনি, এমিনেম, স্নুপ ডগ এবং স্টাইলস পি এর সঙ্গে যৌথভাবে কাজ করেছেন। এমিনেমের সঙ্গে গাওয়া সংকলনটির প্রথম গান "স্মাক দ্যাট" অগস্টের ২০০৬ সালে প্রকাশিত হয় এবং পরপর পাঁচ সপ্তাহ ধরে ''বিলবোর্ড'' হট ১০০ গানে দ্বিতীয় স্থানে থাকে। দ্বিতীয় গান "আই ওয়ানা লাভ ইউ" (স্নুপ ডগ-এর সঙ্গে) প্রকাশিত হয় সেপ্টেম্বরে এবং এটি একনের প্রথম গান যা ''বিলবোর্ড'' হট ১০০ -এ এক নম্বর গানের স্থানলাভ করে। স্নুপের কাছে এটি ছিল দ্বিতীয়বার। "আই ওয়ানা লাভ ইউ" মার্কিন যুক্তরাষ্ট্রে চার্টে পরপর দুই সপ্তাহ শীর্ষস্থানে থাকে। জানুয়ারি ২০০৭ সালে প্রকাশিত হয় তৃতীয় গান "ডোন্ট ম্যাটার", যা একনের প্রথম একক গান হিসাবে শীর্ষস্থান লাভ করে এবং ধারাবাহিকভাবে দ্বিতীয়বার হট ১০০ -এর শীর্ষে উঠে যায়। "মামা আফ্রিকা" একটি ইউরোপিয়ান গান হিসাবে প্রকাশ করা হয় ২০০৭ সালের জুলাইতে। এটি অ্যালবামটির চতুর্থ গান যা যুক্তরাজ্যেতে ৪৭ পৌছয়। অ্যালবামটির প্ল্যাটিনাম (শোভন) সংস্করণ বেরোনোর সময়ের সঙ্গে মিলিয়ে দেওয়ার জন্য অ্যালবামের পঞ্চম গান "সরি,ব্লেম ইট অন মি" প্রথমবার শোনানো হয় আগস্ট ২০০৭-এ হট ১০০-এর সপ্তম স্থানে। শোভন সংস্করণটি সম্পূর্ণভাবে প্রকাশ করা হয় ২৮শে আগস্ট, ২০০৭ সালে "নেভার টুক দ্য টাইম" গানটি সংকলনের শেষ গান বলে একন্ জানান। ''কনভিক্টেড'' "বিলবোর্ড ২০০" -এ দ্বিতীয় স্থানে প্রথম শোনানো হয় এবং প্রথম সপ্তাহে এটির ২৮৬,০০০ কপি বিক্রি হয়। মাত্র ছয় সপ্তাহ পরে মার্কিন যুক্তরাষ্ট্রে ''কনভিক্টেড'' -এর এক মিলিয়ন বিশ্বজুড়ে ১.৩ মিলিয়ন রেকর্ড বিক্রি হয়। সাত সপ্তাহ পরে অ্যালবামটিকে প্ল্যাটিনাম শংসাপত্র দেওয়া হয় এবং ষোলো সপ্তাহ পর ডবল প্ল্যাটিনাম দেওয়া হয়। ''বিলবোর্ড ২০০'' ২৮টি ধারাবাহিক সপ্তাহ ধরে গানটি সেরা ২০টিতে ছিল এবং চারটি বিভিন্ন ক্ষেত্রে দ্বিতীয় স্থানে ওঠে। মার্কিন যুক্তরাষ্ট্রে মিলিয়ন ইউনিট বিক্রি হওয়ার পর ২০শে নভেম্বর, ২০০৭ সালে, RIAA অ্যালবামটিকে 'ট্রিপল প্ল্যাটিনাম’ শংসাপত্র দেয়। বিশ্বজুড়ে এটির মিলিয়নের বেশি কপি বিক্রি হয়েছে। ৫ই অক্টোবর ২০০৬ সালে হট ১০০ -এ একন্ একটি রেকর্ড ভাঙেন, চার্টটির ৪৮ বছরের ইতিহাসে তিনি সবচেয়ে বৃহত্তম আরোহনের অধিকারী হন যখন "স্মাক দ্যাট" গানটি ৯৭ থেকে সপ্তম স্থানে উঠে আসে। হট ডিজিটাল সংসে ৬৭,০০০ ডাউনলোড সহকারে এই গানটি ছয় নম্বরে প্রথমবার উপস্থাপিত হয়। তারপর থেকে বহুবার রেকর্ড ভাঙ্গা হয়েছে। ২০০৬ সালের ডিসেম্বরে একনের "স্মাক দ্যাট" ৪৯ তম বার্ষিক গ্র্যামি পুরস্কারে মনোনয়ন পায় শ্রেষ্ট রয়াপ/সাং কোলাবরেশন পর্যায় কিন্তু জাস্টিন টিম্বারলেক টি.আই. -এর "মাই লাভ" -এ কাছে হেরে যায়। ==== অনান্য শিল্পীদের সঙ্গে কার্যক্রম ==== ২০০৬ সালে একন ইন্টারস্কোপ রেকর্ডসের অধীনে তার নতুন রেকর্ড লেবেল কন লাইভ সূচনা করেন। তার লেবেলের প্রথম শিল্পী ছিলেন ''রে ল্যাভেন্ডার''। গ্যেন স্তেফানির নতুন অ্যালবাম, ''দ্য সুইট এস্কেপে'' একন্ ছিলেন। অ্যালবামটির দ্বিতীয় টাইটেল গান "দ্য সুইট এস্কেপে" একনের উপস্থিতি ছিল। একন গানটির প্রযোজনা করেন। ১০ই ডিসেম্বর, ২০০৬ সালে একন্ এবং স্তেফানি সাঙ্গীতিক অতিথি হিসাবে যান স্যাটারডে নাইট লাইভে কিন্তু তারা কোন অনুষ্ঠান করেননি কারণ স্তেফানির তখনও গানটা তোলা হয়নি। যাইহোক ২৮শে মার্চ। ২০০৭ সালে আমেরিকান আইডলে তিনি গানটির লাইভ অনুষ্ঠান করেন আগেরদিন রাতে গ্যেন স্তেফানির প্রশিক্ষক হিসাবে উপস্থিতির দরুন। "বিলবোর্ড হট ১০০ -এ দ্বিতীয় স্থানে পৌছয় "দ্য সুইট এস্কেপ"। ''মিক্সটেপ মেসিয়াহ ২'' -এর "রাইডিন ওভারসিস" গানটিতে একন্ যৌথভাবে সঙ্গে কাজ করেন। গানটির প্রযোজনাও তিনি করেন। ২৪শে ডিসেম্বর, ২০০৬ থেকে মিক্সটেপটি ওয়েবসাইটে ডাউনলোডের জন্য উপলব্ধ ছিল। ২০০৫, ২০০৬ সালে একনের প্রযোজিত "সল সার্ভাইভার" গানটির পর দুজনে বলেন যে ভবিষ্যতে তাদের কাছ থেকে অনেককিছু প্রত্যাশিত। তারা বলেন বর্তমানে তাদের একটি যৌথ অ্যালবাম বের করার পরিকল্পনা আছে। একন নিম্নলিখিত গান/অ্যালবাম গুলিতেও কাজ করেছেন: বোন অ্যালবাম স্ট্রেন্থ এন্ড লয়ালটি থ্রি মাফিয়ার অষ্টম স্টুডিও অ্যালবাম লাস্ট ওয়াক DJ খালেদের উই দ্য বেস্ট ফ্যাবলাসের অ্যালবাম ফ্রম নাথিন টু সামথিন ৫০ সেন্টের সঙ্গে কার্টিসের কিছু গানে টি.আই. এর পঞ্চম অ্যালবাম টি.আই. vs টি.আই.পি মারিওর তৃতীয় অ্যালবাম গো! একন্ ড্যাড‍ ইয়াঙ্কি-র এল কার্টেল: দ্য বিগ বস অ্যালবামটির প্রযোজনা করেন যেটি মুক্তি পায় ৫ই জুন,২০০৭ সালে। ৭ই জুলাই, ২০০৭ সালে একন্ লাইভ আর্থ শোর আমেরিকান পর্যায়টিতে অনুষ্ঠান করেন। নভেম্বর ২০০৭ একন মাইকেল জ্যাকসনের সঙ্গে "ওয়ানা বি স্টারটিন সামথিনের" একটি রিমিক্স রেকর্ড করেন। ফেব্রুয়ারী ২০০৮ সালে, রিমিক্সটি মাইকেল জ্যাকসনের ''থ্রিলারের'' ''২৫ তম জয়ন্তী উপলক্ষে পুনঃপ্রকাশের'' সময় মুক্তি পায়। ==== আইনি সমস্যা ==== ২০০৭ সালে এপ্রিলে, ত্রিনিদাদ টবেগোর একটি ক্লাবে এক যাজকের ১৫ বছর বয়সী মেয়ে ডানাহ এলেনের সঙ্গে উদ্দাম নৃত্যের জন্য একন সমালোচিত হন,যদিও মেয়েটি দাবি করে তার বয়স ২১ বছর এবং সে বয়ঃপ্রাপ্ত। একনের দল ঘটনাটি ক্যামেরাবন্দী করে এবং পরে ইন্টারনেটে আপলোড করে। ২০শে এপ্রিল, ২০০৭ সালে স্থানীয় গণমাধ্যম, চ্যানেল সিসিএন টিভি৬, ভিডিওটি সম্প্রচার করে। রেডিও, টেলিভিশন এবং ব্লগোস্ফিয়ারের সমালোচনার মাঝে ভেরিজন ওয়েরলেস একনের গান সমন্নিত সব রিংটন সরিয়ে দেয়। ভেরিজন এও ঠিক করে যে দ্য সুইট এস্কেপ ট্যুর যেখানে একন্ গ্যেন স্তেফানির সঙ্গে উদ্বোধনী অনুষ্ঠানে থাকবেন সেটি তারা আর স্পনসর বা পৃষ্ঠপোষকতা করবে না। যাইহোক, ইউনিভার্সাল মিউজিক গ্রুপ একনের বিরুদ্ধে কোন পদক্ষেপ নেয় নি। কিন্তু স্বত্বাধিকার লঙ্ঘনের জন্য তারা আদেশ দেয় যে ভিডিও আদান-প্রদানের সাইট ইউ টিউব থেকে যেন ভিডিওটি সরিয়ে নেওয়া হয়। রক্ষনশীল ভাষ্যকার এবং পেরেন্ট'স টেলিভিশন কাউন্সিলের প্রতিষ্ঠাতা এল. ব্রেন্ট বজেল III এটিকে "কর্পোরেট বলেন। মিশেল মালকিন, লরা ইনগ্রাহাম বিল ও'রেলির -মত রাজনৈতিক ভাষ্যকারের একনকে সমালোচনা করেন "নারীদের নিচু করার" জন্য। বিভিন্ন মিউজিক ভিডিও ত্রিনিদাদ কনসার্টটি থেকে দৃশ্যাবলী ব্যবহার করে মালকিন একন্ সম্পর্কিত একটি বিবরণী ইউ টিউবে আপলোড করেন। ইউনিভার্সাল মিউজিক গ্রুপ তখন একটি ডিজিটাল মিলেনিয়াম কপিরাইট একট টেকডাউন বিজ্ঞপ্তি জারি করে সেটিকে সরিয়ে ফেলতে বাধ্য করে। দ্য ইলেক্ট্রনিক ফ্রন্টিয়ার ফাউন্ডেসান মালকিনকে এই সরিয়ে ফেলার বিরুদ্ধে যথার্থ ব্যবহার উদ্ধৃত/প্রদর্শন মামলা করতে সাহায্য করে। ২০০৭ সালের মে মাসে UMG ভিডিওটির ওপর থেকে তাদের দাবি বাতিল করে এবং 'ইউ টিউবকে' সেটি ফেরত দিয়ে দেওয়া হয়। ৩রা জুন, ২০০৭ সালে নিউ ইয়র্কের ফিশকিলের ডাচেস স্টেডিয়ামে অনুষ্ঠিত WSPK-এর ''KFEST '' কনসার্টে এক দর্শক একটি বস্তু একনের দিকে ছড়ে। একন সমবেত জনতাকে বলে লোকটিকে খুঁজে বের করে মঞ্চে নিয়ে আসতে। নিরাপত্তা রক্ষীরা লোকটিকে ধরে নিয়ে আসে মঞ্চে অবধি। একন তখন জনতার মাঝ থেকে লোকটিকে টেনে তুলে নিজের কাঁধে তুলে নেয়। তারপর একন লোকটিকে আবার জনতার মাঝে ছুড়ে দেয়। ফিশকিল পুলিশ ঘটনার ভিডিওটি পর্যবেক্ষণ করে। একন দাবি করেন যে পুরো ঘটনাটাই সাজানো কারণ তিনি তার আগামী রেকর্ডের জন্য ঘটনাটি ব্যবহার করবেন। পুলিস চিফ ডোনাল্ড এফ. উইলিয়ামস অনুযায়ী নাবালক নিগ্রহ, অভব্য আচরণ, সেকেন্ড-ডিগ্রী হ্যারাসমেন্ট (হয়রানি), আইন লঙ্ঘন ইত্যদির অভিযোগ দায়ের করা হয় এবং একন-কে ৩রা ডিসেম্বর, ২০০৭ সালে ফিশকিল আদালতে আসামী হিসাবে পেশ করা হয়। === ২০০৮-বর্তমান: ''ফ্রিডম'' === একন্ তার নতুন অ্যালবাম ''ফ্রিডম'' প্রকাশ করেছেন ২রা ডিসেম্বরে। চারটি গান এর অন্তর্গত:" রাইট নাও(নানানা )", "আই'ম সো পেড" (লিল ওয়েন ইয়াং জিজির সঙ্গে), "বিউটিফুল" (কার্ডিনাল অফিশাল কোলবি ও'ডনিসের সঙ্গে) এবং "উই ডোন্ট কেয়ার"। ৬০০,০০০ কপি বিক্রির মধ্য দিয়ে অ্যালবামটি গোল্ড স্টেটাসে পৌছয়। ==== অনান্য শিল্পীদের সঙ্গে কার্যক্রম ==== ল্যাটিন বয় ব্যান্ডের মেনুদোর নতুন অ্যালবামে "একো" নামক গানটি একন্ প্রযোজনা করেন যা মুক্তি পায় ২০০৮ সালে বসন্তে। 'কনভিক্ট মিউজিক' ক্যাট ডেলুনার প্রথম অ্যালবাম লাইভস (অ্যালবাম) -এর পুনঃপ্রকাশ করবে যেটিতে "অম্ আই ড্রিমিং" নামক গানটিতে থাকবেন একন্। জুলাই ২০০৮ সালে ইন্টারনেটে "হোল্ড মাই হ্যান্ড" নামক একটি গান প্রচারিত হয়। গানটি ক্লদ কেলি সুরারোপিত মাইকেল জ্যাকসন একন্-এর একটি ডুয়েট/যৌথ রিদম এ্যান্ড ব্লুজ। গানটির আরো একটি সংস্করণ পাওয়া যায় যেটি শুধু একনের। দুজনের মধ্যে কোন শিল্পীর ওয়েবসাইটি গানটির কোন আধিকারিক উল্লেখ নেই যদিও একন অনন্য ওয়েবসাইটে গানটি সম্পর্কে জানিয়েছেন। ''ফ্রিডম'' -এর গানের সূচিতে এটি অন্তর্গত ছিলনা বলেই একন্ মন্তব্য করেছেন। ত্যাভিস স্মাইলির সঙ্গে একটি সাক্ষাত্কারে একন্ জানান যে গানটি ফাঁস হয়ে যাওয়ার আগে জ্যাকসন গানটির মিউজিক ভিডিও সহ একটি জাঁক-জমকপূর্ণ প্রকাশের কথা ভেবেছিলেন। ২৫শে জুন,২০০৯ সালে তার মৃত্যুর আগে এটিই জ্যাকসনের শেষ গান। সেই বছরের জুলাইয়ের শেষে জ্যাকসনের স্মৃতির উদ্দেশ্যে একনের "ক্রাই আউট অফ জয়" নামক একটি গান ইন্টারনেটে ফাঁস হয়ে যায়। কার্ডিনাল অফিশালের চতুর্থ একক অ্যালবাম ''নট সেল'' যেটি মুক্তি পায় ৯ই সেপ্টেম্বর ২০০৮ সালে, তার কার্যনির্বাহী প্রযোজক ছিলেন একন্। প্রমো গান "গ্রেভইয়ার্ড শিফট" এবং প্রথম প্রকাশিত গান "ডেঞ্জারাস" দুটোতেই একন্-কে পাওয়া যায়। শেষোক্ত গানটি ''বিলবোর্ড" হট ১০০ পঞ্চম স্থানে ওঠে এবং ২০০৯ সালের জুনো পুরস্কারে বছরের শ্রেষ্ঠ গানের মর্যাদা পায়। নিউ কিডস অন ''দ্য ব্লকের'' ২০০৮ সালের পুনর্মিলন অ্যালবাম দ্য ব্লকের জন্য একন্ "পুট ইট অন মাই ট্যাব" গানটির সহ-গীতিকার হিসাবে কাজ করেন এবং গানটি রেকর্ড করেন। লেওনা লিউইসের প্রথম অ্যালবাম "স্পিরিটে" তাঁর জনপ্রিয় রেকর্ড ফরগিভ মিতে একন্ সহ-গীতিকার ছিলেন এবং গানটি প্রযোজনাও করেন। বর্তমানে এক্সফ্যাক্টর জয়ী আলেকজান্দ্রা বার্কের সঙ্গে তাঁর প্রথম অ্যালবামের জন্য কাজ করছেন একন্। কনভিক্ট মিউজিক কোম্পানির শিল্পী লেডি গাগার প্রথম স্টুডিও অ্যালবাম ''দ্য ফেমের'' সহ-প্রযোজনা করেন একন্। ৫১ তম গ্র্যামি পুরস্কারে মনোনীত বিশ্বজুড়ে জনপ্রিয় গান "জাস্ট ডান্স" যেটিতে কোলবি ও'ডনিসও ছিল সেটিতে একন সহ-গীতিকার ছিলেন এবং গানটির প্রযোজকও করেন। এই গানটি কনভিক্ট মিউজিকের দুই উঠতি শিল্পীকে তাদের প্রথম গ্র্যামি মনোনয়ন এনে দিয়েছে এবং অস্ট্রেলিয়া, যুক্তরাজ্য মার্কিন যুক্তরাষ্ট্রসহ ১৪টিরও বেশি দেশে প্রথম স্থানে পৌছেছে। ফ্লো রিডার নতুন অ্যালবাম ''R.O.O.T.S'' -এ একন্ "এভেলেবেল" নামক গানটিতে রয়েছেন। ই-৪০-এর সঙ্গে একন্ "ওয়েক ইট আপ" নামে একটি গান রেকর্ড করেছেন ই-৪০ এর অ্যালবাম, ''দ্য বল স্ট্রিট জার্নালের'' জন্য। একন্ এই গানটিতে অটো-টিউন এফেক্ট নিয়ে করেছেন। রয়াপ গায়ক নেলি জানিয়েছেন যে একন, ফ্যারেল টি-পেনের ২০০৯ সালে একটি রয়াপ দল গড়ার পরিকল্পনা আছে। ২০০৯ সালে একন্ কনভিক্ট মিউজিক হিপ হপ/রক দল ফ্লিপসাইড-এর অ্যালবাম ''স্টেট অফ সারভাইবাল '' প্রযোজনা করেছে যেটি কন লাইভ ডিস্ট্রিবিউসান এবং চেরিট্রি রেকর্ডসের মাধ্যমে প্রকাশিত হবে। ২০০৯ সালে হুইটনি হিউস্টন-এর বহু অপেক্ষিত প্রত্যাবর্তন অ্যালবাম ''আনডিফিটেডের'' জন্য শোনা যায় একন্ হিউস্টনের সঙ্গে কাজ করছেন। আগে তিনি বলেছিলেন যে তারা দুজনে "লাইক আই নেভার লেফট" নামে একটি গান রেকর্ড করেছেন কিন্তু সেটি হুইটনির অ্যালবামে অন্তর্ভুক্ত নাও হতে কারণ সেটির সম্পাদনা অসম্পূর্ণ এবং মিক্সিং করা এখনও বাকি। বাচাতা দল আভেনতুরা এবং রেগেটন উইসিন ওয়াই ইয়ানডেলের সঙ্গে আভেনতুরার অ্যালবাম দ্য লাস্টের দ্বিতীয় গান "অল আপ ইউ" -তে একন্ কাজ করেন। এপ্রিল ২০০৯ সালে তাইওয়ানের হিট এফএম রেডিও স্টেশন সূত্রে প্রকাশিত তাইওয়ান রয়াপার উইলবার প্যানের "বি উইথ ইউ" গানটিতে একন্ ছিলেন। সম্প্রতি একন্ তাঁর লেবেলে হিস্প্যানিক (স্পেনীয় ভাষাভাষী) রিদম এ্যান্ড ব্লুজ রেগেটন শিল্পী জায়কোকে চুক্তিবদ্ধ করিয়েছেন এবং তার সঙ্গে কাজ করছেন "মার্কান্ড তেরীতোরিও" নামক জায়কোর প্রথম অ্যালবামটির জন্য। জুলাই ২০০৯ সালে একন্ কাজ করছেন ডেভিড গেটার সঙ্গে "সেক্সি বিচ" নামে একটি গানের ওপরে। ==== অভিযোগ ==== এপ্রিল ২০০৮ সালে "স্মোকিং গান" জানায় যে একনের অপরাধ কারারুদ্ধ হওয়ার ইতিহাসের বেশিরভাগই নাটকীয়ভাবে সাজানো। বিশেষত একটি গাড়ি-চুরি চক্রের সঙ্গে যোগাযোগ তিন বছর জেলে থাকা একনের এই দাবিগুলির বিরুদ্ধে আদালতের রেকর্ড একনের কেসটিতে তদন্তকারী গোয়েন্দাদের সাক্ষাত্কার পেশ করা হয়। "দ্য স্মোকিং" গানের নিবন্ধ অনুযায়ী একনকে কোন অপরাধেই অভিযুক্ত করা হয়নি এবং ১৯৯২-২০০২ পর্যন্ত কোন সময়েই তিনি জেলে থাকেননি যা তিনি পূর্বে দাবি করেছিলেন। একন্ বলেন যে তাঁর "সম্মানহানি" করার যে প্রচেষ্টা "দ্য স্মোকিং গান" করছে তা "একেবারেই নিরর্থক কারণ এটি এমন একটি জিনিস যা তিনি ভুলতে চেষ্টা করছেন।" প্রত্যুত্তরে একন্ আরো বলেন যে তিনি কখনই তিন বছর পরপর জেলে থাকেননি কিন্তু অনেক ছোট ছোট দন্ডের সময় মিলিয়ে তিন বছর হয়েছে। দ্য স্মোকিং গানের নিবন্ধটি এই জায়গাতেই ভুল বুঝেছে বলে তিনি উল্লেখ করেন। দক্ষিণ আফ্রিকায় তাঁর হিরে খনিটি কনফ্লিক্ট হিরের একটি উত্স বলায় একন্ গণমাধ্যমের তীব্র সমালোচনার মুখে পরেন। এই বিষয়ে ''ইন্ডিপেনডেন্ট নিউজপেপার'' -কে একন্ বলেন এটি ''ব্লাড ডায়মন্ড'' ছবিটি থেকে আসা একটি ধারণা মাত্র। তাঁর বিরুদ্ধে ওঠা অভিযোগগুলি নস্যাত করে তিনি বলেন যে হিরে নিয়ে সংঘর্ষ সমস্যাটিকে বাড়িয়ে তোলার জন্য ছবিটিই দায়ী। === টেলিভিশন এবং চলচ্চিত্র === একন্ জানিয়েছেন যে তিনি একটি রিয়েলিটি শো-এর কাজ করছেন। সেটির নাম হল "মাই ব্রাদার'স কিপার" এবং শো-টির মূল উদ্দেশ্য হল একন-এর দুই একই দেখতে ভাই আটলান্টায় একন হিসাবে ঘুরেফিরে লোকজনকে বোকা বানাবে। তারা ভিআইপি সুযোগসুবিধা, নারী বিনামূল্যে জিনিসপত্র পেতে চেষ্টা করবে। একন বলেছেন যে আটলান্টায় বহু মানুষ তাঁর ভাইদেরকে একন ভেবে ভুল করেছেন এবং এটির ওপরেই ভিত্তি করে শো-টি গরে উঠেছে। একন ''ইললিগাল এলিয়েন'' নামে একটি পূর্ণ দৈর্ঘের ছবি বানানোর পরিকল্পনা করছেন। তাঁর জীবনের কয়েকটি ঘটনাকে ঘিরে ছবিটি নির্মিত হবে এবং অভিনেতা মেখি ফিফার একনের ভূমিকায় অভিনয় করবেন। এছাড়াও আগস্ট ২০০৭ সালে একন্ পোলিশ ওয়েবসাইট INTERIA.PL-এ একটি সাক্ষাত্কারে একন বলেছেন যে তিনি "কোকেন কাউবয়েজ" নামে একটি ছবিতে কাজ করছেন। ছবিটি জন রবার্টস, যিনি মেদেলিন কার্টেলের (কলাম্বিয়ান ড্রাগ পাচারকারী) মুখ্য সচিব, তাকে নিয়ে। তিনি ভেরিজন ওয়ারলেস-এর একটি বিজ্ঞাপনে কাজ করেছেন এবং "পপিন ট্যাগস" নামে সিএসআই: ক্রাইম সিন ইনভেস্টিগেশনের একটি পর্বে ওবি ত্রিচে-এর সঙ্গে স্নিচ গানটিতে উপস্থিত ছিলেন। ৩০শে নভেম্বর, ২০০৭ সালে একন ''পিনয় বিগ ব্রাদার সেলিব্রিটি এডিশন ২'' -এ বিগ ব্রাদার হাউজে প্রবেশ করেন অতিথি হিসাবে সেই জন্য হাউজমেটরা (গৃহবাসী) মাত্র ১০০ সেকেন্ডের জন্য তার সঙ্গে দেখা করতে পারেন। তিনি ১৭ই নভেম্বর ২০০৮ সালের ডব্লউডব্লউই র-এর সংস্করণটিতেও যোগদান করেন এবং স্যানতিনো মারেলা তাকে তাঁর বক্তৃতায় উদ্ধৃত করেন। স্যানতিনোর ইতালীয় (ধরন) জন্য তিনি একনের নামটিকে ভুল উচ্চারণ করে বলেন "একোর্ন"। ২৭শে এপ্রিল ২০০৮ সালে একন কোলবি ও'ডনিসের সঙ্গে নৃত্য সঙ্গীতের ধারাবাহিক ডান্স অন সানসেটে অংশগ্রহণ করেন। === ফ্যাশন === ফেব্রুয়ারী ২০০৭ সালে একন্ ''কনভিক্ট ক্লদিং'' নামে তাঁর পোশাক ব্যবসার সুত্রপাত করেন। পোশাকগুলির মধ্যে ছিল ডেনিম জিন্স, হুডিজ, টি-শার্ট টুপির মত সব শহুরে স্ট্রিটওয়ের। ''আলিয়াউনে'' হল ব্লেজার,ডেনিম জিন্স অনান্য জিনিস সহ পুরুষ মহিলাদের জন্য আপস্কেল ভার্সন বা হাই-এন্ড লাইন। এমটিভির ডিরেক্ট এফেক্টে কনভিক্ট ক্লদিং-এর প্রমোশনের সময় একনের সঙ্গে উপস্থিত থাকেন টিমোথি হজ। == ডিস্কোগ্রাফি == ''ট্রাবল'' (২০০৪) ''কনভিক্টেড'' (২০০৬) ''ফ্রিডম'' (২০০৮) == পুরস্কার এবং মনোনয়ন == একন চারটি গ্র্যামি পুরস্কার মনোনয়ন পেয়েছেন ২০০৮ সালে গ্যেন স্তেফানির সঙ্গে "দ্য সুইট এস্কেপ" -এর জন্য বেস্ট পপ কোলাবরেসান উইথ ভোকালস (শ্রেষ্ঠ যৌথ পপ কন্ঠ সহ) টি-পেনের সঙ্গে "বারটেন্ডারের" জন্য বেস্ট রিদম এ্যান্ড ব্লুজ ভোকাল পারফরমেন্স বাই ডুও অর গ্রুপ (শ্রেষ্ট রিদম এ্যান্ড ব্লুজ কন্ঠসঙ্গীত দুজন বা দলের) বেস্ট কন্টেমপরারি রিদম এ্যান্ড ব্লুজ অ্যালবাম ''কনভিক্টেডের'' জন্য (শ্রেষ্ট সাম্প্রতিক রিদম এ্যান্ড ব্লুজ অ্যালবাম) স্নুপ ডগের সঙ্গে "আই ওয়ানা লাভ ইউ"-এর জন্য বেস্ট রাপ/সাং কোলাবরেসান (শ্রেষ্ট রয়াপ/সাং কোলাবরেশান) ২০০৭ সালের আমেরিকান সঙ্গীত পুরস্কারে ফেভারিট সল/রিদম এ্যান্ড ব্লুজ মেল আর্টিস্ট (পুরুষ শিল্পী) হল একটি মাত্র পুরস্কার যেটি একন্ জিতেছেন এখনো পর্যন্ত। সব মিলিয়ে বারটি মনোনয়ন থেকে একন্ একটি পুরস্কার লাভ করেছেন। === আমেরিকান সঙ্গীত পুরস্কার === আমেরিকান সঙ্গীত পুরস্কার ১৯৭৩ সালে ডিক ক্লার্ক সূচিত একটি বার্ষিক পুরস্কার অনুষ্ঠান। তিনটি মনোনয়ন থেকে একন্ একটি পুরস্কার লাভ করেছেন। একন ফেভারিট সল/রিদম এ্যান্ড ব্লুজ মেল আর্টিস্ট আর্টিস্ট অফ দ্য ইয়ার(বছরের শ্রেষ্ঠ শিল্পী) ফেভারিট পপ /রক মেল আর্টিস্ট (পছন্দের পপ/শ্রেষ্ট পুরুষ শিল্পী) === গ্র্যামি পুরস্কার === মার্কিন যুক্তরাষ্ট্রের ন্যাশেনাল একাডেমি অফ রেকর্ডিং আর্টস এন্ড সাইনসেস দ্বারা গ্র্যামি পুরস্কার প্রত্যেক বছর অনুষ্ঠিত হয়। একন্ পাঁচটি মনোনয়ন পেয়েছেন। ২০০৭ "স্ম্যাক দ্যাট (এমিনেমের সঙ্গে) বেস্ট রয়াপ/সাং কোলাবরেশান ২০০৮ "দ্য সুইট এস্কেপ" গ্যেন স্তেফানির সঙ্গে) বেস্ট পপ কোলাবরেশান উইথ ভোকালস "বারটেন্ডার" টি-পেনের সঙ্গে) বেস্ট রিদম এ্যান্ড ব্লুজ ভোকাল পারফরমেন্স বাই ডুও অর গ্রুপ ''কনভিক্টেড'' বেস্ট কন্টেমপরারি রিদম এ্যান্ড ব্লুজ অ্যালবাম "আই ওয়ানা লাভ ইউ" (স্নুপ ডগের সঙ্গে) বেস্ট রয়াপ /সাং কোলাবরেশন === এমটিভি ভিডিও মিউজিক পুরস্কার === ১৯৮৪ সালে এমটিভি দ্বারা প্রতিষ্ঠিত এমটিভি ভিডিও মিউজিক পুরস্কার একটি বার্ষিক পুরস্কার অনুষ্ঠান। একন্ চারটে মনোনয়ন পেয়েছেন। ২০০৫ "লকড আপ" এমটিভি২ পুরস্কার একন মেল আর্টিস্ট অফ দ্য ইয়ার (বছরের শ্রেষ্ঠ পুরুষ শিল্পী) "স্ম্যাক দ্যাট" (এমিনেমের সঙ্গে) মোস্ট আর্থশ্যাটারিং কোলাবরেশন (সবচেয়ে পৃথিবীকাপানো যৌথ গান) "দ্য সুইট এস্কেপ" (গ্যেন স্তেফানির সঙ্গে) মোস্ট আর্থশ্যাটারিং কোলাবরেশন (সবচেয়ে পৃথিবীকাপানো যৌথ গান) == ট্যুর == দারুস সালাম, তানজানিয়া ওয়ান-অফ কনসার্ট (২০০৬)। কনভিক্টেড ট্যুর (২০০৭ সালে জুলাই থেকে সেপ্টেম্বর, তারপর ২০০৮ সালে সংযোজিত দিনগুলি) গ্যেন স্তেফানির সঙ্গে দ্য সুইট এস্কেপ ট্যুর(এপ্রিল থেকে জুলাই ২০০৭) রিহানার সঙ্গে গুড গার্ল গণ ব্যাড ট্যুর (শুধু ক্যানাডায়, ২০০৮) == তথ্যসূত্র == == বহিঃসংযোগ == আধিকারিক ওয়েবসাইট জন্ম ব্যক্তি মুসলিম আমেরিকান সঙ্গীতশিল্পী আমেরিকান মুসলিম আমেরিকান গায়ক পপ গায়ক গায়ক সঙ্গীতশিল্পী হিপ হপ রেকর্ড প্রযোজক বিষয়শ্রেণী:হিপ হপ রেকর্ড প্রযোজক বিষয়শ্রেণী:হিপ হপ সঙ্গীতশিল্পী বিষয়শ্রেণী:হিপ হপ গায়ক গায়ক মুসলিম সঙ্গীত পুরস্কার বিজয়ী
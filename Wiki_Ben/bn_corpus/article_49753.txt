'''লুইস হল''' (; জন্ম: নভেম্বর, ১৮৫২ মৃত্যু: ১৯ নভেম্বর, ১৯১৫) ইয়র্কশায়ারের ব্যাটলি এলাকায় জন্মগ্রহণকারী প্রথিতযশা ইংরেজ প্রথম-শ্রেণীর ক্রিকেটার ছিলেন। ঘরোয়া প্রথম-শ্রেণীর ইংরেজ কাউন্টি ক্রিকেটে ইয়র্কশায়ার কাউন্টি ক্রিকেট ক্লাবের পক্ষে খেলেছেন। দলে তিনি মূলতঃ ডানহাতি উদ্বোধনী ব্যাটসম্যানের দায়িত্ব পালন করতেন। এছাড়াও, দলের প্রয়োজনে ডানহাতি স্লো (রাউন্ডআর্ম) ডানহাতি স্লো (আন্ডারআর্ম) বোলিংয়ে পারদর্শীতা দেখিয়েছেন। == খেলোয়াড়ী জীবন == ১৮৭৩ সালে লুইস হলের ক্রিকেট খেলায় প্রথম অংশগ্রহণ করেন। ১৮৭৮ সালে অস্ট্রেলীয় একাদশের বিপক্ষে স্থানীয় অষ্টাদশ দলের সদস্যরূপে ৭৮ রানের মনোজ্ঞ ইনিংস খেলেন। এরপর থেকে ১৮৯২ সাল পর্যন্ত ইয়র্কশায়ার কাউন্টি ক্রিকেট ক্লাবের প্রধান ব্যাটিং মেরুদণ্ড ছিলেন তিনি। ১৮৮৫ সালে সাসেক্সের বিপক্ষে উভয় ইনিংসে তারা ১২৮ ১০৮ রানের ইনিংস খেলেছিলেন। ১৮৮৪ সালে মিডলসেক্সের বিপক্ষে ৯৬ ১৩৫ রানের ইনিংস উপহার দেন তিনি। ১৮৮৭ সালে খেলোয়াড়ী জীবনের সফলতম মৌসুম অতিবাহিত করেন। ৪১ গড়ে ১,৫৪৪ রান তুলতে পেরেছিলেন। == অর্জনসমূহ == জর্জ ইউলিটের সাথে ইয়র্কশায়ারের সফলতম উদ্বোধনী জুটি গড়ার ক্ষেত্রে কৃতিত্ব প্রদর্শন করেছেন লুইস হল। উদ্বোধনী জুটিতে তারা এগারোবার ১০০ বা ততোধিক রান তুলতে সমর্থ হয়েছেন। প্রথম-শ্রেণীর খেলায় উভয়ে ১,২৪০ রান সংগ্রহ করেন। প্রথম-শ্রেণীর ক্রিকেটে সতেরোবার শুরু থেকে শেষ পর্যন্ত ব্যাটিং করেছেন। কৃতিত্বটি কেবলমাত্র ডব্লিউ. জি. গ্রেস সেসিল উডের রয়েছে। প্লেয়ার্সের সদস্যরূপে জেন্টলম্যানের বিপক্ষে পাঁচবার খেলেছেন। নিয়মিত অধিনায়ক লর্ড হকের অনুপস্থিতিতে বেশ কয়েকবার ইয়র্কশায়ারকে নেতৃত্ব দিয়েছেন। ঘরোয়া ক্রিকেটে অসামান্য ক্রীড়াশৈলী প্রদর্শনের স্বীকৃতিস্বরূপ ১৮৯০ সালে উইজডেন কর্তৃক অন্যতম বর্ষসেরা ক্রিকেটারের সম্মাননায় ভূষিত হন লুইস হল। হল রক্ষণাত্মক ভঙ্গীমার অধিকারী ব্যাটসম্যান ছিলেন। আকর্ষণীয় ব্যাটসম্যান হিসেবে তার স্বীকৃতি ছিল না। মূলতঃ সম্মুখের পায়ের পাতার উপর ভর করে রক্ষণাত্মক শটে অভ্যস্ত ছিলেন। ১৮৯০ সালে সারের বিপক্ষে আর্থিক সুবিধা গ্রহণের খেলার জন্য মনোনীত হন। তবে তিনি তা অস্বীকার করলে আঘাতপ্রাপ্ত বিলি বেটসকে বছরের সুবিধা গ্রহণের জন্য মনোনীত করা হয়েছিল। ১৮৯১ সালে শেফিল্ডে সারের বিপক্ষে আর্থিক সুবিধা গ্রহণের খেলায় ৫৭০ পাউন্ড স্টার্লিং লাভ করেন। == অবসর == ১৮৯৪ সালে খেলোয়াড়ী জীবনের সমাপণ ঘটান। এরপর তিনি আপিংহাম স্কুলে কোচ হিসেবে দায়িত্ব পালন করেছিলেন। হিক লেন ওয়েসলিয়ান চ্যাপেলের স্টুয়ার্ড সদস্যরূপে দায়িত্ব পালন করেন। এছাড়াও তিনি ব্যাটলি এলাকায় ধর্মযাজকের দায়িত্বে ছিলেন। পাশাপাশি নয় বছর লিবারেল কাউন্সিলর হিসেবে ছিলেন। ইয়র্কশায়ার ক্রিকেটার্স বেনেভোলেন্ট ফান্ডের সভাপতির দায়িত্ব পালনে সতীর্থদেরকে প্রভূতঃ সহায়তা করেন। নর্দার্ন ইউনিয়নে রূপান্তরিত হবার প্রাক্কালে ব্যাটলি রাগবি ক্লাবের সাচিবিক দায়িত্ব পালন করেন। নভেম্বর, ১৯১৫ সালে মোরক্যাম্ব এলাকায় ৬৩ বছর বয়সে হলে দেহাবসান ঘটে। == তথ্যসূত্র == == আরও দেখুন == রবার্ট হেন্ডারসন জেন্টলম্যান বনাম প্লেয়ার্স উইজডেন বর্ষসেরা ক্রিকেটার ল্যাঙ্কাশায়ার কাউন্টি ক্রিকেট ক্লাব == বহিঃসংযোগ == জন্ম মৃত্যু ক্রিকেটার ক্রিকেটার বর্ষসেরা ক্রিকেটার ক্রিকেটার
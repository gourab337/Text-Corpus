'''ক্লাব আতলেতিকো বোকা জুনিয়র্স''' একটি আর্জেন্টিনীয় ক্লাব যা বুয়েনোস আইরেসের নিকটবর্তী লা বোকায় অবস্থিত। ক্লাবে বিভিন্ন ধরনের কার্যক্রম চালু থাকলেও বোকা জুনিয়র্স মূলত তাদের ফুটবল দলের কারণেই অধিক পরিচিত যা বর্তমানে আর্জেন্টিনীয় প্রিমেরা দিবিসিওন খেলে। বোকা জুনিয়র্স আর্জেন্টিনা এবং বিশ্বের সবচেয়ে সফল ফুটবল দলগুলোর অন্যতম, যা এখন পর্যন্ত ৫০টি দাপ্তরিক শিরোপা জিতেছে। সর্বশেষ তারা জিতে ২০১১ কোপা আর্জেন্টিনা শিরোপা। বোকা জুনিয়র্সের ঘরোয়া শিরোপাগুলোর মধ্যে রয়েছে ২৪টি প্রিমেরা দিভিশন শিরোপা, দুইটি কোপা আর্জেন্টিনা, দুইটি কোপা দি কম্পেতেনসিয়া জকি ক্লাব, ৫টি কোপা ড. কার্লোস ইবারগুরেন এবং একটি কোপা এস্তিমুলো (এএএফ)। আন্তর্জাতিক ক্ষেত্রে তারা ১৮টি শিরোপা জিতেছে, যা এ.সি. মিলানের সাথে যৌথভাবে একটি রেকর্ড। অবশ্য, বোকা জুনিয়র্স অপেশাদার ক্লাব থাকাকালেও দুইটি আন্তর্জাতিক শিরোপা জিতে। ১৯১৯ সালে টাই কাপ এবং ১৯২০ সালে কোপা দি অনর কুসেনিয়ের। প্রতিযোগিতা দুইটি শুরু হয় কনমেবল প্রতিষ্ঠার পূর্বে। বোকা জুনিয়র্সের আন্তর্জাতিক শিরোপা গুলোর মধ্যে রয়েছে ৬টি কোপা লিবের্তাদোরেস, ৪টি রিকোপা সাউদামেরিকানা, ৩টি কাপ ২টি কোপা সাউদামেরিকানা, ১টি কোপা অরো, ১টি সুপারকোপা সাউদামেরিকানা, ১টি সুপারকোপা মাস্টার্স, ১টি টাই কাপ এবং একটি কোপা দি অনর কুসেনিয়ের। == তথ্যসূত্র == == বহিঃসংযোগ == ফুটবল ক্লাব জুনিয়র্স ফুটবল ক্লাব কাপ (ফুটবল) বিজয়ী ক্লাব
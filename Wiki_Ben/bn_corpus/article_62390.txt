'''এসমাত বাঘেরপৌর বাবোলি''' ২৬ ফেব্রুয়ারি ১৯২৫ সেপ্টেম্বর ১, ২০০৪), যিনি '''দেলকাশ''' নামে পরিচিত, ছিলেন বিরল অনন্য কন্ঠের ইরানি ডিভা গায়িকা এবং নৈমিত্তিক অভিনেত্রী। ==প্রাথমিক জীবনী== সবচেয়ে বিখ্যাত ইরানি কণ্ঠশিল্পী এসমাত বাঘেরপৌর ২৬ ফেব্রুয়ারি ১৯২৫ সালে ইরানের বাবোল শহরে জন্ম নেন। তার পিতা ছিলেন তুলা ব্যবসায়ী, যার নয়টি সন্তান ছিল। দেলকাশ পড়াশোনার উদ্দেশ্যে তেহরানে আসেন, এবং ২০০৪ সালে তার মৃত্যুর পূর্ব পর্যন্ত তিনি সেখানে বসবাস করেছেন। এসমাত তেহরানে সেই সময়ের সঙ্গীত পরিচালক রুহুল্লাহ খালেকি এবং আব্দোলালি ভাজিরির সাথে পরিচিত হন। সঙ্গীত পরিচালক খালেঘি তার নাম দেন দেলকাশ। ==কর্মজীবন== ১৯৪৩ সালে দেলকাশ প্রথম জনসম্মুখে গাইতে শুরু করেন এবং ১৯৪৫ সালে বেতার ইরান প্রতিষ্ঠার মাত্র পাঁচ বছর পরেই সেখানে নিযুক্ত হন। বেতার ইরানে তিনি ১৯৫২ সাল পর্যন্ত সাত বছর ধরে সুরকার মেহেদি খালেদির সাথে কাজ করেছেন, যা তাদের দুজনকেই ব্যাপক জনপ্রিয় করে তোলে। ১৯৫৪ সাল থেকে ১৯৬৯ সাল পর্যন্ত ইরানি গীতিকার রাহিম মঈনি কারমানশাহি, এবং সুরকার আলী তাজভিদি তার সেরা গানগুলির কথা রচনা করেছিলেন। তিনি নিলুফার () ছদ্মনামে একটি গান লিখেছিলেন এবং কয়েকটি ইরানি চলচ্চিত্রে কাজ করেছিরেন, যার মধ্যে ''শার্মসার'', ''মাডার'', ''ফার্দা রৌশান আস্ত'', ''আফসৌনগার'', এবং ''দাসিসেহ''। দেলকাশ গায়িকা এবং ইলেকট্রিক গিটার সঙ্গীতজ্ঞ ভিজেনের সঙ্গে তার ''সুলতান অব জ্যাজ'' গানেও কাজ করেছেন। দেলকাশ এবং ভিজেনের দ্বৈত গান "দেলাম মিখাস্ত" অন্যতম। ==মৃত্যু== দেলকাশ, সেপ্টেম্বর ২০০৪ সালে, ৮০ বছর বয়সে ইরানের তেহরানে মারা যান। তিনি ইরানের আলবুর্‌জ প্রদেশের কারাজ শহরে অবস্থিত শিল্পীদের জন্য জনপ্রিয় সমাধিস্থান ইমামজাদ তাহেরে সমাহিত রয়েছেন। ==আরো দেখুন== *ইরানি পপ সঙ্গীত ==তথ্যসূত্র== ==বহিঃসংযোগ== *Photograph of the graveside of Delkash at Emamzadeh Taher Cemetery, Mehrshahr: Yade Man Kon یاد من کن by Delkash. জন্ম মৃত্যু বিষয়শ্রেণী:২০শ শতাব্দীর সঙ্গীতশিল্পী বিষয়শ্রেণী:২০শ শতাব্দীর গায়িকা গায়িকা শাস্ত্রীয় কণ্ঠশিল্পী চলচ্চিত্র অভিনেত্রী
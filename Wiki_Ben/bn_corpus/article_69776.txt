'''স্টিফেন গাই পিয়ল''' (; জন্ম: সেপ্টেম্বর, ১৯৬৯) হারারে এলাকায় জন্মগ্রহণকারী জিম্বাবুয়ের সাবেক আন্তর্জাতিক ক্রিকেটার। জিম্বাবুয়ে ক্রিকেট দলের অন্যতম সদস্য ছিলেন তিনি। ১৯৯২ থেকে ১৯৯৬ সময়কালে জিম্বাবুয়ের পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর জিম্বাবুয়ীয় ক্রিকেটে ম্যাশোনাল্যান্ড দলের প্রতিনিধিত্ব করেন। দলে তিনি মূলতঃ ডানহাতি অফ ব্রেক বোলার হিসেবে খেলতেন। এছাড়াও, নিচেরসারিতে বামহাতে কার্যকরী ব্যাটিংশৈলী প্রদর্শন করতেন '''স্টিফেন পিয়ল'''। == খেলোয়াড়ী জীবন == ১৯৯০-৯১ মৌসুম থেকে ১৯৯৫-৯৬ মৌসুম পর্যন্ত স্টিফেন পিয়লের প্রথম-শ্রেণীর খেলোয়াড়ী জীবন চলমান ছিল। জন ট্রাইকোসের ছত্রচ্ছায়ায় নিজেকে সমৃদ্ধ করেন। তবে, দুজনের পার্থক্য কখনো কাছাকাছি পর্যায়ে আসেনি। খাঁটো গড়নের অধিকারী ছিলেন। মাঠের নির্দিষ্ট জায়গায়ই কেবল অবস্থান করতেন। তবে, বল নিখুঁতভাবে দীর্ঘ সময় ধরে বোলিংয়ে সক্ষমতা দেখিয়েছেন। সমগ্র খেলোয়াড়ী জীবনে চারটিমাত্র টেস্ট একুশটি একদিনের আন্তর্জাতিকে অংশগ্রহণ করেছেন স্টিফেন পিয়ল। ডিসেম্বর, ১৯৯৩ তারিখে করাচীতে স্বাগতিক পাকিস্তান দলের বিপক্ষে টেস্ট ক্রিকেটে অভিষেক ঘটে তার। ২০ অক্টোবর, ১৯৯৪ তারিখে বুলাওয়েতে সফরকারী শ্রীলঙ্কা দলের বিপক্ষে সর্বশেষ টেস্টে অংশ নেন তিনি। চার টেস্ট খেললেও তেমন প্রভাব ফেলতে পারেননি। করাচীতে পাকিস্তানের বিপক্ষে ব্যক্তিগত সেরা বোলিং পরিসংখ্যান ২/৮৯ করেছিলেন। ১৯৯২-৯৩ মৌসুমে নিউজিল্যান্ডের বিপক্ষে ওডিআইয়ে অংশগ্রহণের মাধ্যমে আন্তর্জাতিক ক্রিকেটে পদচারণ ঘটে স্টিফেন পিয়লের। তবে, এর পরপরই দলীয় শৃঙ্খলাভঙ্গের কারণে ভারত সফরগামী জিম্বাবুয়ে দলের সদস্যের মর্যাদা হারান। == তথ্যসূত্র == == আরও দেখুন == এডো ব্রান্ডেস অ্যালিস্টেয়ার ক্যাম্পবেল ১৯৯৬ ক্রিকেট বিশ্বকাপ দলসমূহ জিম্বাবুয়ের টেস্ট ক্রিকেটারদের তালিকা টেস্ট প্রথম-শ্রেণীর ক্রিকেটে জোড়া শূন্য রান জিম্বাবুয়ের একদিনের আন্তর্জাতিক ক্রিকেটারদের তালিকা == বহিঃসংযোগ == জন্ম ব্যক্তি ক্রিকেট বিশ্বকাপের ক্রিকেটার ক্রিকেটার টেস্ট ক্রিকেটার একদিনের আন্তর্জাতিক ক্রিকেটার ক্রিকেটার কলেজের প্রাক্তন শিক্ষার্থী
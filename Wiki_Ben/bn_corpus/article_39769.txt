পাল রাজবংশের দ্বাদশ রাজা। ১০৭২ খ্রিষ্টাব্দে পাল রাজবংশের দ্বাদশতম রাজা তৃতীয় বিগ্রহপাল (১০৫৪-১০৭২ খ্রিষ্টাব্দ)-এর মৃত্যুর পর, তার পুত্র মহীপাল রাজত্ব লাভ করেন। ইতিহাসে তিনি দ্বিতীয় মহীপাল নামে অভিহিত হয়ে থাকেন। উল্লেখ্য প্রথম মহীপাল প্রথম (৯৮৮-১০৩৮ খ্রিষ্টাব্দ) ছিলেন পাল রাজবংশের অষ্টম রাজা। মহীপাল রাজ্যের শৃঙ্খলা ফিরিয়ে আনতে ব্যর্থ হন। ফলে প্রজা অসন্তোষ তীব্র আকার ধারণ করে। এরই ভিতরে তিনি কুচক্রীদের পরামর্শক্রমে তার অপর দুই ভাই শূরপাল এবং রামপালকে কারারুদ্ধ করেন। এর ফলে বরেন্দ্র অঞ্চলের সামন্তরা প্রকাশ্যে বিদ্রোহ ঘোষণা করে। মহীপাল এই বিদ্রোহ দমন করার জন্য সামন্তদের বিরুদ্ধে অভিযান চালান। শেষ পর্যন্ত তিনি বিদ্রোহীদের হাতে নিহত হন। এই সুযোগে বরেন্দ্র অঞ্চলের উচ্চাভিলাষী দিব্য কৈবর্ত বরেন্দ্রভূমিতে একটি স্বাধীন রাজ্য প্রতিষ্ঠা করেন। এই সময় কারারুদ্ধ দ্বিতীয় শূরপাল এবং রামপাল মুক্তিলাভ করেন এবং দ্বিতীয় শূরপাল (১০৭৫-৭৭ খ্রিষ্টাব্দ) রাজত্বলাভ করেন। ==আর‌ও দেখুন== *বাংলার শাসকগণ *পাল রাজবংশ == তথ্যসূত্র == ''বাংলাদেশের মজুমদার। ''ভারতের ইতিহাস'' অতুলচন্দ্র রায়, প্রণবকুমার চট্টোপাধ্যায়। বিষয়শ্রেণী:পাল রাজা মৃত্যু ইতিহাস ইতিহাস ইতিহাস শাসকগণ ইতিহাস ইতিহাস বিষয়ক নিবন্ধন
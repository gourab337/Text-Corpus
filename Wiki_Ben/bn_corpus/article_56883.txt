'''নগরউখড়া লোক উৎসব''' হল পশ্চিমবঙ্গের অন্যান্য বৃহত্তম লোক উৎসব গুলির মধ্যে উল্লেখযোগ্য একটি লোক উৎসব। ২০১০ সালে মেলাটির সুচনা হয়।নদিয়া জেলার, নগরউখড়া থানার অন্তর্গত 'একাদশ ক্লাব' খেলার মাঠে প্রতিবছর শীতকালে মেলাটি অনুষ্ঠিত হয়। জানুয়ারি মাসের শেষে নতুবা ফেব্রুয়ারী মাসের প্রথম সপ্তাহে মেলাটি শুরু হয়, চলে আটদিন ধরে। == মেলার মূল আকর্ষণ == সারা পশ্চিমবঙ্গের বিভিন্ন জেলা থেকে লোক শিল্পীরা এই সাংস্কৃতিক মেলায় অংশ নেয়। বিভিন্ন অনুষ্ঠানের মাধ্যমে মেলাটি পরিপূর্ণতা পায়। হস্ত শিল্পের প্রদর্শনী, বিভিন্ন ফল সব্জির প্রদর্শনী, বিজ্ঞান বিষয়ক প্রদর্শনী, মাটির কাজের প্রদর্শনী হয়। এছাড়া প্রতিদিন যাত্রা, নাটক, বাউল গান,কবি গান, রবীন্দ্র সংগীত, কীর্তন, বাংলার লোকনৃত্য (যেমন ছৌ নাচ) বাংলার বিভিন্ন শিল্পীদের দ্বারা মঞ্চস্থ হয়। এছাড়াও ছায়াছবি প্রদর্শন, বিভিন্ন বিজ্ঞান সচেতনা মূলক অনুষ্ঠান ,পরিবেশ সচেতনামূলক অনুষ্ঠান আলোচনার আয়োজন হয়। এছাড়াও থাকে, রায়বেশে, দেশের বিভিন্ন প্রান্তের নাচ, কবিগান, ঝুমুর গান, ম্যাজিক, পুতুল নাচ, আদিবাসী সঙ্গীত, করম নৃত্য, ব্রতচারী ইত্যাদি। == পথ নির্দেশ == শিয়ালদহ থেকে বনগাঁও গামী ট্রেনে উঠে হাবড়া স্টেশনে নেমে নগরউখড়া গামী অটো কিংবা এম.এন.৩/৯৫ নং বাসে করে উক্ত ঠিকানায়। শিয়ালদহ থেকে কৃষ্ণনগর গামী ট্রেনে উঠে কাঁচরাপাড়া স্টেশনে নেমে ২২ নং বাসে করে উক্ত ঠিকানায়। এছাড়াও, সড়কপথে ট্যাক্সি, ক্যাব, অটো, সরকারি কিংবা বেসরকারি বাসে সরাসরি নগরউখড়াতে পৌঁছে নির্দিষ্ট ঠিকানায় পৌছানো যায়। নগরউখড়া, ৩৪ ৩৫ নং জাতীয় সড়কের কেন্দ্রে অবস্থিত হওয়ায় এখানে সহজেই পৌছানো সম্ভব। কলকাতা শহর থেকে এই শহরের দুরত্ব মাত্র ৫০ কিলোমিটার। == তথ্যসূত্র == উৎসব সংস্কৃতি মেলা জেলা
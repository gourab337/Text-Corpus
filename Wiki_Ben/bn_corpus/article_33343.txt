'''''বজরঙ্গি ভাইজান''''' ২০১৫ সালে মুক্তিপ্রাপ্ত ভারতীয় নাটকীয় চলচ্চিত্র; যেটি পরিচালনা করেছেন কবির খান। চলচ্চিত্রটিতে চিত্রনাট্যে করেছেন ভি. বিজয়েন্দ্র প্রসাদ এবং প্রযোজনা করছেন সালমান খান রকলিন ভেঙ্কটেশ। প্রধান চরিত্রে অভিনয় করেছেন সালমান খান, হারশালি মালহোত্রা, কারিনা কাপুর এবং নওয়াজুদ্দীন সিদ্দিকী। ২০১৪ সালের নভেম্বরে দিল্লিতে প্রধান আলোকচিত্রসমূহ ধারণ করা হয় এবং পবিত্র ঈদুল ফিতর উপলক্ষে ১৭ই জুলাই ২০১৫ তারিখে বিশ্বব্যাপী মুক্তি দেওয়া হয়। বজরঙ্গি ভাইজান চলচ্চিত্রটি এখনও পর্যন্ত সালমান খানের অভিনয় জীবনের সবচেয়ে ব্যবসাসফল চলচ্চিত্র হিসেবে মর্যাদা পেয়েছে। এটি ভারতে এবং বিশ্বব্যাপী বক্স অফিসে রেকর্ড ভেঙে নতুন রেকর্ড সৃষ্টি করেছে। এটি ঘরোয়াভাবে হিন্দি চলচ্চিত্রের ইতিহাসে দ্রুততম ভারতীয় রুপি বিলিয়ন আয় করেছে। এবং বর্তমানে ভারতে সর্বকালের চতুর্থ সর্বোচ্চ চলচ্চিত্র তালিকায় অবস্থান করছে। ছবিটির মানবিক আবেদন সারা ভারতে সবার মন জয় করতে সক্ষম হয়। তাছাড়া এই ছবিটি পাকিস্তানেও ব্যাপক জনপ্রিয় হয়। == কাহিনী == পাকিস্তানের শিশু শাহিদা হারশালি মালহোত্রা) নাম রাখা হয়েছিল বিখ্যাত ক্রিকেটার সাইদ আফ্রিদির নামানুসারে। কিন্তু শাহিদা বোবা। তাকে সুস্থ করতে তাকে নিয়ে তার মা ভারতে আসেন এবং ফেরার পথে ট্রেন থেকে হারিয়ে যায় শাহিদা। নিষ্ঠাবান হিন্দু ব্রাহ্মণ পবন কুমার চতুর্বেদী (সালমান খান) তাকে আশ্রয় দেয়। তার নতুন নাম হয় মুন্নি। মুন্নি বা শাহিদা কথা না বলতে পারার জন্যে পবন অনেক চেষ্টা করেও তার মা বাবার সন্ধান পায়না। ঘটনাপরম্পরায় পবন জানতে পারে যে মুন্নি মুসলিম পাকিস্তানি। অসহায় মুন্নি তার কোনো ঠিকানা বলতে পারেনি। শিশুর প্রতি গভীর ভালোবাসা মানবতার খাতিরে মুন্নিকে নিয়ে পাকিস্তান যাত্রা করে পবন। অবশ্যই বিনা ভিসা-পাসপোর্টে। রাজস্থান সীমান্তে মাটির তলার সুড়ঙ্গ দিয়ে তাদের পার করে দেয় বুওলী নামের এক লোক। তারা আশ্রয় নেয় মসজিদের মৌলানা সাহেবের কাছে। তিনি পুলিশের নজর এড়িয়ে নিরাপদে পার করে দেন পবনদের। বহু বিপদ ঝামেলার মধ্যেও পাকিস্তানের সাধারণ মানুষের সহযোগীতা পায় পবন। এক ফ্রিলান্স সাংবাদিক চাঁদ নওয়াবের (নওয়াজুদ্দীন সিদ্দিকী) সাহায্যে পবন খুঁজে পায় মুন্নির ঠিকানা। কিন্তু পাকিস্তানি পুলিশ তৎপর হয়ে ওঠে পবনকে গ্রেপ্তার করতে। তাদের ধারনা হয় সে ভারতীয় গুপ্তচর। পাকিস্তানি পুলিশের অন্যতম কর্তা হামিদ খান (রাজেশ শর্মা) কিন্তু বুঝতে পারেন পবন নিছকই সাধারণ ভারতীয় যে বাচ্চা মুন্নিকে নিয়ে এসেছিল মা- বাবার কাছে ফিরিয়ে দিতে। তিনি পাক গোয়েন্দা সংস্থার অন্যায় হুকুম তামিল না করে পবনকে মুক্ত করে দেন নারওয়ার সীমান্ত দিয়ে দেশে ফেরার জন্যে সাহায্য করেন। ইতিমধ্যে সাংবাদিক চাঁদ নওয়াবের করা পবনের কীর্তির ভিডিও ক্লিপিং সারা পাকিস্তানে ছড়িয়ে যায়। সীমান্তে তাকে বিদায় জানাতে আসেন হাজার হাজার মানুষ। নো ম্যানস ল্যান্ডে পবন আর মুন্নি ওরফে শাহিদা একে অপরকে জড়িয়ে ধরে। ==শ্রেষ্ঠাংশে== সালমান খান পবন কুমার চতুর্বেদী (বজরঙ্গি) কারিনা কাপুর রাসিকা হারশালি মালহোত্রা মুন্নি/শাহিদা নওয়াজুদ্দীন সিদ্দিকী চাঁদ নবাব (পাকিস্তানী চরিত্র থেকে অনুপ্রাণিত হয়ে মেহের ভিজ শাহিদার মাতা নাজিম খান কমলেশ গিল যাত্রী ওম পুরি (বিশেষ উপস্থিতি) মোলানা এসবি শরৎ সাক্সেনা দয়ানন্দ, রসিকার পিতা অলকা কৌশল রসিকার মাতা আদনান সামী (অতিথি উপস্থিতি) অতুল শ্রীবাস্তব বজরঙ্গি পিতা রাজেশ শর্মা পুলিশ অফিসার হামিদ খান == সাউন্ডট্র্যাক== অ্যালবামটির সাউন্ডট্র্যাকের সুর করেছেন প্রীতম এবং লিখেছেন ময়ূর পুরি, অমিতাভ ভট্টাচার্য, নীলেশ মিশ্র কসুর মনির। === গানের তালিকা=== ==আরও দেখুন== কুছ তুম কাহো কুছ হাম কাহে ==তথ্যসূত্র== ==বহিঃসংযোগ== চলচ্চিত্র চলচ্চিত্র ভাষার চলচ্চিত্র দশকের হিন্দি ভাষার চলচ্চিত্র
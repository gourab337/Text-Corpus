'''রুশ–তুর্কি যুদ্ধ (১৫৬৮–১৫৭০)''' অথবা '''১৫৬৯ সালের অভিযান''' (যেটিকে অটোমান সূত্রগুলোতে ''অস্ত্রাখান অভিযান'' নামে অভিহিত করা হয়) ১৫৬৮ থেকে ১৫৭০ সালে রুশ জারতন্ত্র এবং অটোমান সাম্রাজ্যের মধ্যে সংঘটিত হয়। যুদ্ধের মূল কারণ ছিল অস্ত্রাখান। এটি ছিল রাশিয়া তুরস্কের মধ্যে সর্বপ্রথম যুদ্ধ। ১৫৫৬ সালে রাশিয়ার জার চতুর্থ ইভান (যিনি ''ভয়ঙ্কর ইভান'' বা ''ইভান দ্য টেরিবল'' নামে সমধিক পরিচিত) অস্ত্রাখান খানাত দখল করে নেন এবং ভোল্গা নদীর সন্নিকটে পাহাড়ের ওপরে একটি নতুন দুর্গ নির্মাণ করেন। এসময় অটোমান সাম্রাজ্যের সুলতান ছিলেন দ্বিতীয় সেলিম, কিন্তু তার প্রধান উজির সুকোল্লু মেহমেত পাশা ছিলেন সাম্রাজ্যের প্রশাসনের প্রকৃত ক্ষমতার অধিকারী। সুকোল্লু পাশা-ই ১৫৬৮ সালে অটোমান সাম্রাজ্য এবং তার উত্তরাঞ্চলীয় প্রতিদ্বন্দ্বীর (রাশিয়া) মধ্যে দ্বন্দ্বের সূচনা করেন। অটোমানদের জন্য ভবিষ্যতে এর ফলাফল হয়েছিল মারাত্মক। সুকোল্লু পাশা দন ভোল্গা নদীদ্বয়কে একটি খাল খননের মাধ্যমে সংযুক্ত করার পরিকল্পনা গ্রহণ করেন এবং ১৫৬৯ সালের গ্রীষ্মকালে কাসিম পাশার নেতৃত্বাধীনে ২০,০০০ তুর্কি ৩০,০০০ থেকে ৫০,০০০ ক্রিমিয়ান তাতার সৈন্যের একটি বিশাল বাহিনীকে অস্ত্রাখান অবরোধ করে খাল খননের কাজ শুরু করার জন্য প্রেরণ করেন। একই সাথে অটোমান নৌবাহিনী আজভ অবরোধ করে। কিন্তু অস্ত্রাখানের সামরিক প্রশাসক প্রিন্স পিওতর নেতৃত্বে সেখানকার সামরিক ঘাঁটিতে অবস্থানকারী রুশ সৈন্যরা অবরোধকারী তুর্কি সৈন্যদের পরাজিত বিতাড়িত করে। মস্কো থেকে প্রেরিত ৩০,০০০ সৈন্যবিশিষ্ট সহায়তাকারী রুশ বাহিনী খাল খননের কাজে নিয়োজিত শ্রমিকদের এবং তাদের সুরক্ষার জন্য প্রেরিত ক্রিমিয়ান তাতার সৈন্যদের আক্রমণ করে তাড়িয়ে দেয়। ফিরতি পথে অবশিষ্ট তুর্কি তাতার সৈন্য শ্রমিকদের মধ‍্যে ৭০ শতাংশ হয় স্তেপভূমির প্রচণ্ড শীতে মৃত্যুবরণ করে অথবা সার্কাশীয়দের আক্রমণের শিকারে পরিণত হয়। অটোমান নৌবহরও প্রচণ্ড ঝড়ের কবলে পড়ে ধ্বংস হয়ে যায়। তবে অটোমান সাম্রাজ্য সামরিকভাবে পরাজিত হওয়া সত্ত্বেও মধ্য এশিয়া থেকে আগত মুসলিম তীর্থযাত্রী বণিকদের নিরাপত্তা নিশ্চিত করার জন্য এবং তেরেক নদীর তীরে নির্মিত রুশ দুর্গ ধ্বংস করে ফেলার জন্য রাশিয়ার কাছে দাবি জানায়। রাশিয়ার জার ইভান এসময় সুইডেনের বিরুদ্ধে যুদ্ধে ব্যস্ত থাকায় অটোমানদের দাবি মেনে নিতে রাজি হন। == আরো দেখুন == == তথ্যসূত্র ==
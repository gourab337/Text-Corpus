'''ব্যবসায় সুনাম''' হল হিসাব বিজ্ঞানের একটি প্রচলিত শব্দ। সাধারণত এটি একটি অস্পৃশ্য (Intangible) সম্পদ, হিসাব বিজ্ঞানের ভাষায় যার গণনীয় (quantifiable) মূল্য আছে। একটি ব্যবসা যথেষ্ট সময় ধরে পরিচালিত হবার পর এর অভিজ্ঞতা, পরিচিতি, কয়টা সাধারণের কাছে এর জনপ্রিয়তা সুখ্যাতি এবং বিশ্বস্ত ক্রেতা তৈরীর মাধ্যমে এটি ব্যবসায় এর সুনাম জনিত সম্পদ তৈরী করতে পারে। সাধারণত ব্যবসায় সুনাম, সম্পদের খাতায় লিখা না হলেও ব্যাবসার জন্য তা সবচেয়ে বড় সম্পদ হিসেবে পরিগণিত হয়। == আধুনিক ধারণা == উদাহরণ স্বরূপ একটি সফটওয়্যার কোম্পানির কথা ধরা যাক যার মোট সম্পদের পরিমাণ এক কোটি টাকা(ঋণ অগ্রাহ্য করে কোম্পানির কম্পিউটার অন্যান্য যন্ত্রপাতি সরঞ্জামের মূল্য)। তবে কোম্পানির মোট মূল্য হতে পারে দশ কোটি টাকা। কোম্পানির বিশ্বস্ত ক্রেতা, অভিজ্ঞতা, মেধা অন্যান্য অস্পৃশ্য সম্পদের মূল্যই এখানে প্রায় নয় কোটি টাকা। যদি কেউ উক্ত কোম্পানিটি কিনে নেয়, তবে হিসাবের খাতায় কোম্পানির মূল্য দশ কোটি টাকাই লিখা হবে। যেখানে সম্পদ এক কোটি এবং সুনাম নয় কোটি টাকা দেখানো হবে। সচরাচর কোন কোম্পানি সুনামের হিসাব রাখে না তবে অন্য কোম্পানি অধিগ্রহণ করার সময় বা অধিগৃহীত হবার পূর্বে পেশাজীবী নিরীক্ষক দ্বারা সুনামের পরিমাণ টাকার অঙ্কে নিরূপিত করে থাকে। এছাড়া ব্যবসায় সুনাম ব্যাল্যান্স শিটে সম্পদের একটি আলাদা অংশ হিসেবে থাকে। == তথ্যসূত্র == == বহিঃসংযোগ == বিজ্ঞান অধিগ্রহণ বিজ্ঞান নীতি
সময়ের প্যারাডক্স (কূটাভাস) বা সময় পরিভ্রমণ হল একটি স্পষ্ট যুক্তিযুক্ত পরস্পরবিরোধী ঘটনা যা সময় সময় পরিভ্রমণের সাথে সম্পর্কিত। পদার্থবিদ্যায় সময় পরিভ্রমণ কূটাভাস দুটি বড় ভাগে বিভক্তঃ একটি হল কন্সিস্টেন্সি (মিলে যাওয়া) প্যারাডক্স যা ব্যাখ্যা করা হয় দাদার প্যারাডক্স উদাহরণ দ্বারা; আর অপরটি হল ক্যাজুয়াল (রীতিবিবর্জিত বা খাপছাড়া) চক্র বা প্যাঁচ। আরো ব্যাপকভাবে বলতে গেলে, ফার্মি প্যারাডক্সের বিভিন্ন ঘটনা সময় পরিভ্রমণের ক্ষেত্রে প্রযোজ্য। == ক্যাজুয়াল লুপ বা চক্র == যখন ভবিষ্যতের কোন ঘটনার দ্বারা অতীত পরিবর্তিত হয়ে যায়; আবার অতীত ঘটনার পরিবর্তনের কারণে ভবিষ্যতের সেই ঘটনাটা স্বভাবতই পরিবর্তিত হয়ে যায় (অর্থাৎ সেই প্রথমে উল্লেখিত ভবিষ্যতটি অন্য ভবিষ্যৎ হয়ে যায়), এই ঘটনাকে ক্যাজুয়াল লুপ বলে। দুটি ঘটয়াই তখন স্থান-সময়ে সহাবস্থান করে কিন্তু তাদের অতীত নির্দিষ্টভাবে খুঁজে পাওয়া যায় না। ক্যাজুয়াল লুপটি কোন ঘটনা, ব্যক্তি বা বস্তু, বা তথ্যের কারণে ঘটে থাকতে পারে। গল্প-উপন্যাসে ক্যাজুয়াল লুপ শব্দটির পরিবর্তে boot-strap paradox, predestination paradox বা ontological paradox এই শব্দগুলোও ব্যবহার করা হয়। == দাদার প্যারাডক্স == যখন অতীত (যেকোন কারণেই হোক) পরিবর্তিত হয়ে যায়, আর এভাবে পরস্পরবিরোধী যে ঘটনার সূত্রপাত হয় তাকে কন্সিস্টেন্সি (মিলে যাওয়া) প্যারাডক্স বলে। একজন সময় পরিভ্রমণকারী যে ঘটনা ঘটেনি তা ঘটাতে পারবেন না, আর যেটি ঘটেছে তা ঘটাতে পারবেন। যা অতীতে ঘটেনি তা ঘটালে পরস্পরবিরোধী ঘটনার জন্ম দিতে পারে। অতীত পরিবর্তন করা সম্ভবপর হলেই কেবল এই প্যারাডক্সটি ঘটানো সম্ভব। == ফার্মির প্যারাডক্স == "সময় পরিভ্রমণ সম্ভবপর হলে সময় পরিভ্রমণকারীরা কোথায় বা এখনো আসেনি কেন?" সময় পরিভ্রমণ সংক্রান্ত ফার্মির প্যারাডক্সটি এভাবে বলা যেতে পারে। এর উত্তরে এরূপ বিভিন্ন উত্তর পাওয়া যায় "সময় পরিভ্রমণ সম্ভব নয়" বা "ভবিষতের কোন ভ্রমণকারী সংঘাত সৃষ্টি হয় এমন কোন ঘটনা/স্থানে উপস্থিত হতে পারবে না" বা "তারা ছদ্মবেশ ধারণ করে ঘুরে বেড়ায় যাতে কেউ তাদের চিনতে/ সনাক্ত করতে না পারে"বা"সময় পরিভ্রমণ সম্ভব এবং তা একমাএ ভবিষ্যতে যাওয়ার জন্য সম্ভব" ইত্যাদি। ==তথ্যসূত্র== ভ্রমণ প্যারাডক্স চিন্তার গবেষণা
'''হ্যারি লটন কল্ডার''' (; জন্ম: ২৪ জানুয়ারি, ১৯০১ মৃত্যু: ১৫ সেপ্টেম্বর, ১৯৯৫) দক্ষিণ আফ্রিকান বংশোদ্ভূত বিখ্যাত ইংরেজ ক্রিকেট তারকা ছিলেন। বিদ্যালয়ের ছাত্র থাকাকালীন ১৭ বছর বয়সে ১৯১৮ সালে উইজডেন কর্তৃক অন্যতম বর্ষসেরা ক্রিকেটারের সম্মাননা লাভ করেছিলেন '''হ্যারি কল্ডার'''। ক্রিকেটের সর্বোচ্চ সম্মাননা লাভ করলেও একমাত্র ক্রিকেটার হিসেবে তিনি কোন প্রথম-শ্রেণীর ক্রিকেটে অংশগ্রহণ করেননি। == শৈশবকাল == তার পিতা হেনরি কল্ডার উনবিংশ শতাব্দীর শেষদিকে ইংরেজ কাউন্টি ক্রিকেটে হ্যাম্পশায়ার এবং দক্ষিণ আফ্রিকান ক্রিকেটে ওয়েস্টার্ন প্রভিন্স ইস্টার্ন প্রভিন্সের পক্ষে দশটি প্রথম-শ্রেণীর খেলায় অংশ নিয়েছিলেন। ১৯১৪ সালে দক্ষিণ আফ্রিকা থেকে পরিবারের সাথে ইংল্যান্ডে চলে আসেন। সারেভিত্তিক ক্রানলেই স্কুলে পাঁচ বছর পড়াশোনা করেছিলেন। সেখানে বিদ্যালয়ের প্রথম একাদশে অংশ নেন। তন্মধ্যে, তিন বছর দলের অধিনায়কের দায়িত্ব পালন করেন। ১৬ বছর বয়সী স্পিন বোলার হ্যারি কল্ডার বিদ্যালয় দলের পক্ষে অনেকগুলো উইকেট লাভে সক্ষমতা দেখান। ফলশ্রুতিতে ১৯১৮ সালে উইজডেন কর্তৃক আরও চারজন বিদ্যালয় বালকের সাথে তাকেও বর্ষসেরা ক্রিকেটারের সম্মাননায় ভূষিত করা হয়। প্রসঙ্গতঃ প্রথম বিশ্বযুদ্ধ চলাকালীন কোনরূপ প্রথম-শ্রেণীর ক্রিকেট খেলা অনুষ্ঠিত হয়নি। ১৯১৯ সালেও একইভাবে বর্ষসেরা ক্রিকেটার হিসেবে পাঁচজন বিদ্যালয়ের বালককে মনোনীত করা হয়েছিল। তন্মধ্যে, তিনি সর্বকনিষ্ঠ ছিলেন। == খেলোয়াড়ী জীবন == কোন প্রথম-শ্রেণীর খেলায় অংশগ্রহণের সুযোগ পাননি হ্যারি কল্ডার। তবে, ১৯২০ সালে সারের দ্বিতীয় একাদশের পক্ষে একটি খেলায় অংশ নিয়েছিলেন। বিপক্ষে অপরাজিত রান তুলেছিলেন। এছাড়াও, চার ওভার বোলিং করে উইকেটবিহীন ছিলেন। ১৯১৮ ১৯১৯ সালের বর্ষসেরা ক্রিকেটারের সম্মাননাপ্রাপ্ত বাদ-বাকী নয়জন বিদ্যালয়ের ছাত্র কমপক্ষে একটি প্রথম-শ্রেণীর খেলায় অংশ নিয়েছিলেন। == ব্যক্তিগত জীবন == ১৯১৯ সালে পরিবারের সাথে দক্ষিণ আফ্রিকায় প্রত্যাবর্তন করেন। তার পিতা তাকে ক্রিকেট খেলতে উদ্বুদ্ধ করেছিলেন। কিন্তু, তিনি গল্ফ টেনিসের দিকে ধাবিত হন। কারখানা ব্যাংকিং খাতে কাজ করেন। ১৯৯৪ সাল পর্যন্ত তার অবস্থান অজানা ছিল। বছর ক্রিকেট ঐতিহাসিক রবার্ট ব্রুক কেপ টাউনের নিরাময় কেন্দ্রে তার অবস্থান সনাক্ত করতে সক্ষম হন। কল্ডার তার এই সম্মাননা প্রাপ্তি বিষয়টি জানতেন না। বিদ্যালয় ত্যাগ করার পর আর ক্রিকেট খেলেননি। কেবলমাত্র ব্রুকের কল্যাণেই তিনি স্বীকৃতির কথা জানতে পারেন। ১৫ সেপ্টেম্বর, ১৯৯৫ তারিখে ৯৪ বছর বয়সে কেপ টাউনে হ্যারি কল্ডারের দেহাবসান ঘটে। == তথ্যসূত্র == == আরও দেখুন == জন ফার্থ কেন্ট কাউন্টি ক্রিকেট ক্লাব উইজডেন বর্ষসেরা ক্রিকেটার == আরও পড়ুন == ''The Essential Wisden: An Anthology of 150 Years of Wisden Cricketers' Almanack'', edited by John Stern, Marcus Williams, p. 142 Joy of Cranleigh What was happening in Cranleigh in August 1918?, Cranleigh Magazine, 23 July 2018 Obituaries in 1995, Wisden Cricketers' Almanack, 1996 == বহিঃসংযোগ == জন্ম মৃত্যু ক্রিকেটার বর্ষসেরা ক্রিকেটার
'''নতুন অসম গণ পরিষদ''' (ন-অগপ) (ইংরেজি: 'New Assamese People's Association') ভারতের অসম রাজ্যের একটি রাজনৈতিক দল ছিল। অসম গণ পরিষদ দলের বিভাজনের পর ন-অগপ দল গঠিত হয়। তৎকালীন সাংসদ এবং কেন্দ্রীয় আইন মন্ত্রী দীনেশ গোস্বামী এবং আসামের প্রাক্তন গৃহমন্ত্রী ভৃগু কুমার ফুকন এর নেতৃত্বে ন-অগপ গঠিত হয়। দীনেশ গোস্বামী এবং ভৃগু কুমার ফুকন সদৌ অসম ছাত্র সন্থা এবং সদৌ অসম গণ সংগ্রাম পরিষদ এর নেতৃত্বে ১৯৮০ দশকের শুরুতে আরম্ভ হওয়া অসম আন্দোলন এর অগ্রণী নেতা ছিলেন। ন-অগপ দলের অন্যান্য উল্লেখযোগ্য নেতাদের মধ্যে আসামের প্রাক্তন শিক্ষামন্ত্রী বৃন্দাবন গোস্বামী এবং অসম বিধানসভার প্রাক্তন অধ্যক্ষ পুলকেশ বরুয়া অন্যতম ছিলেন। ১৯৯৪ সালে ন-অগপ অগপ দলের সাথে সম্পৃক্ত হয়। ভৃগু কুমার ফুকনকে অসম গণ পরিষদ এর নির্বাহী সভাপতির দায়িত্ব দেয়া হয়। পরে সেই সময়কার আসামের মুখ্যমন্ত্রী এবং অসম গণ পরিষদ দলের সভাপতি প্রফুল্ল কুমার মহন্তর সাথে হওয়া মতবিরোধের জের ধরে ফুকনকে সেই পদ থেকে অপসারিত করা হয় এবং পরবর্তীতে ১৯৯৭ সালে দল থেকে বহিস্কার করা হয়। ন-অগপ দলের অন্য একজন নেতা এবং প্রাক্তন শিক্ষামন্ত্রী বৃন্দাবন গোস্বামী পরে অগপ দলের সভাপতি হিসেবে নির্বাচিত হন। ==তথ্যসূত্র== দল রাজনৈতিক দল
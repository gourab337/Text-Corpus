'''''মহিলা সমিতি মঞ্চ''''' বাংলাদেশের ঢাকার বেইলী রোডস্থ বাংলাদেশ মহিলা সমিতির ভবনের মধ্যে অবস্থিত মঞ্চ প্রযোজনার জন্য একটি মিলানায়তন। এটি স্বাধীনতা-উত্তর বাংলাদেশের নাট্যচর্চায় গুরুত্বপূর্ণ ভূমিকা পালন করছে। == ইতিহাস == গ্রুপ থিয়েটারের নাটক মঞ্চায়নের মাধ্যমে এই মিলানায়তনের যাত্রা শুরু হয়। দীর্ঘদিন বিভিন্ন থিয়েটার দলকে মঞ্চ প্রযোজনার সুযোগ দেয়ার মাধ্যমে এটি ঢাকার নাট্য শিল্পের দর্শক-শ্রেণী তৈরিতে উল্লেখযোগ্য ভূমিকা পালন করেছে। তবে এই মিলানায়তনে মাঝে মাঝে রাজনৈতিক সভা-সমাবেশও অনুষ্ঠিত হয়। ১৯৭৩ সালে নাট্যচক্রের প্রযোজনায় জর্জ বার্নার্ড শ'-এর ''দান্তের মৃত্যু'' নাটকের মাধ্যমে এই মঞ্চের যাত্রা শুরু হয়। নাট্যচক্রের অন্যান্য প্রযোজনাগুলো হল, বনফুলের "নব সংস্করণ" (১৯৭৮), মনোজ মিত্রের "সাজানো বাগান" (১৯৮০) এবং বিজয় তালুকদারের "চুপ আদালত চলছে" (১৯৮৪)। ১৯৭৩ সালে নাগরিক নাট্য সম্প্রদায় মঞ্চস্থ করে "বিদগ্ধ রমনীকুল""তাইলে সংকট", "ক্রস পারপাস" এবং "নিষিদ্ধ পল্লীতে"। এছাড়াও বিভিন্ন নাট্যগোষ্ঠী যেমন; অরণ্যক নাট্যদল, ঢাকা থিয়েটার, নান্দনিক নাট্য সম্প্রদায়, ঢাকা পদাতিক, বাংলাদেশ উদীচী শিল্পগোষ্ঠী, বিবর্তন সাংস্কৃতিক কেন্দ্র, লোকনাট্য দল এবং ঢাকা লিটল থিয়েটার-সহ অন্যান্য নাটকদল বিভিন্ন সময় এই মিলানায়তনে তাদের নাটকের মঞ্চায়ন করেছে। ==তথ্যসূত্র== নাটক ভবন স্থাপনা
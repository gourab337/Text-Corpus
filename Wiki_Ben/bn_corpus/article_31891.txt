'''রুম সালতানাত''' (, meaning "Anatolian Seljuk State"; ''Saljūqiyān-i Rūm'') মধ্যযুগে আনাতোলিয়ায় অবস্থিত একটি তুর্কি-ফারসি সুন্নি মুসলিম সালতানাত। ১০৭৭ থেকে ১৩০৭ খ্রিষ্টাব্দ পর্যন্ত এই সালতানাতের অস্তিত্ব ছিল। প্রথমে সালতানাতের রাজধানী ছিল ছিল ইজনিক পরে কোনিয়া। তবে সালতানাতের দরবার অনেক সময় স্থানান্তরিত হত। কায়সারি সিভাস শহর দুটিই অস্থায়ীভাবে রাজধানী হিসেবে কাজ করেছে। সমৃদ্ধির শীর্ষে থাকাবস্থায় সালতানাত ভূমধ্যসাগর থেকে কৃষ্ণসাগর পর্যন্ত মধ্য আনাতোলিয়া জুড়ে বিস্তৃত ছিল। পূর্বদিকে সালতানাত অন্যান্য তুর্কি রাজ্যগুলোকে একীভূত করে নেয়। পশ্চিম তা দেনিজলি পর্যন্ত পৌছায়। রোমান সাম্রাজ্যকে ফারসি “রুম” দ্বারা নির্দেশ করা হত। পূর্বের রোমান তথা বাইজেন্টাইন অঞ্চল নিয়ে গঠিত হয়েছিল বলে সেলজুকরা তাদের সালতানাতকে রুম বলে উল্লেখ করত। এছাড়াও পুরনো পশ্চিমা সূত্রগুলোতে আনুষ্ঠানিকভাবে সালতানাতকে কোনিয়া সালতানাতও বলা হত। ১২ শতকের শেষের দিকে ১৩ শতকের প্রথমদিকে সালতানাত বেশ সমৃদ্ধি অর্জন করে। এসময় ভূমধ্যসাগর কৃষ্ণসাগর উপকূলের প্রধান বন্দরগুলো সালতানাতের হস্তগত হয়। সেলজুকরা বাণিজ্যের সুবিধার জন্য বিভিন্ন ক্যারাভেনসরাই নির্মাণ করেন। ফলে ইরান মধ্যএশিয়া থেকে বিভিন্ন পণ্য এসব বন্দরে এসে ভিড়ত। এসময় জেনোয়ার সাথে শক্ত বাণিজ্যিক সম্পর্ক গড়ে তোলা হয়। সম্পদ বৃদ্ধির ফলে সালতানাত অন্যান্য তুর্কি রাজ্যগুলোকে একীভূত করে নিতে সক্ষম হয়। সেলজুকরা সফলভাবে ক্রুসেডারদের মোকাবেলা সক্ষম হলেও মঙ্গোল আক্রমণের সামনে ভেঙে পড়ে। কুস দাগের যুদ্ধের পর সেলজুকরা মঙ্গোলদের আশ্রিত রাজ্যে পরিণত হয়। প্রশাসনের শৃঙ্খলা পুনপ্রতিষ্ঠার চেষ্টা সত্ত্বেও ১৩শ শতাব্দীর দ্বিতীয়ার্ধ নাগাদ সালতানাত ভেঙে পড়তে থাকে এবং ১৪শ শতাব্দীর প্রথম দশকে বিলুপ্ত হয়ে যায়। শেষ দশকগুলোতে বেইলিক নামক কিছু ক্ষুদ্র রাজ্যের উত্থান হয় এবং সালতানাত জুড়ে তারা প্রভাবশালী হয়ে উঠে। এর মধ্যে উসমান পরিবার অন্যতম। তারা পরবর্তীতে উসমানীয় সাম্রাজ্য গঠন করে। ==আরও দেখুন== *আলাউদ্দিন মসজিদ *আনাতোলিয়ান বেইলিক *আনাতোলিয়ান সেলজুক বংশলতিকা *বাবাল বিদ্রোহ যুদ্ধ *ইনজে মিনার মাদ্রাসা *কারাতেরি মাদ্রাসা *রুম প্রদেশ, উসমানীয় সাম্রাজ্য *সেলজুক স্থাপত্য *সেলজুক রাজবংশ ==তথ্যসূত্র== ==বহিঃসংযোগ== বিষয়শ্রেণী:রুম সালতানাত জাতির ইতিহাস তুর্ক রাষ্ট্র গঠিত রাষ্ট্র অঞ্চল বিলুপ্ত প্রদেশের ইতিহাস
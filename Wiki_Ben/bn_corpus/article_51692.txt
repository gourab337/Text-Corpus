'''ব্যক্তিগত জীবন''' বলতে কোন মানুষ বা ব্যক্তির জীবনের যে অংশটিকে বোঝায় যেটি তার জন্য একান্তভাবেই অন্তরঙ্গ এবং যেটি তার নিজস্ব সত্তা এবং স্বাধীন ইচ্ছা-অনিচ্ছার সাথে সম্পর্কিত। এই ধারণার বিপরীতে রয়েছে মানুষের প্রকাশ্য সামাজিক জীবন, যেখানে তাকে সমাজে প্রচলিত রীতিনীতি মূল্যবোধগুলি সমাজের অন্যান্য ব্যক্তিদের সাথে অংশীদারী করে চলতে হয়। অন্যদিক থেকে দেখলে ব্যক্তিগত জীবনের সাথে গৃহস্থালি কর্মকাণ্ড এবং প্রকাশ্য জীবনের সাথে চাকুরি বা ব্যবসায়িক কর্মকাণ্ড জড়িত। প্রাচীন গ্রিসেই প্রকাশ্য জীবন এবং পরিবার অর্থনৈতিক সম্পর্কভিত্তিক ব্যক্তিগত জীবনের মধ্যে একটি বিভাজন ছিল। তবে ইতিহাসবিদেরা আধুনিক যুগে এসে ব্যক্তিগত প্রকাশ্য জীবনের মধ্যকার যে বিভাজন, তার কারণ হিসেবে আধুনিকতা, শিল্পায়ন, নগরায়ন, লিঙ্গভিত্তিক শ্রমবিভাজন, ইত্যাদিকে চিহ্নিত করেছেন। ঘরানার অনেক সমাজ-বিশেষজ্ঞ মনে করেন এরকম কোন বিভাজন আর সুস্পষ্ট বা স্থিতিশীল নেই, বরং সদাপরিবর্তনশীল। মার্কিন অধ্যাপক জশুয়া মেরোউইট্‌স (Joshua Meyrowitz) যুক্তি দিয়েছেন যে বৈদ্যুতিক গণমাধ্যমগুলি ব্যক্তিগত জীবন প্রকাশ্য জীবনের মধ্যে বিভাজক রেখাটিকে ক্রমেই অস্পষ্ট করে দিচ্ছে। লৈঙ্গিক দৃষ্টিকোণ থেকে দেখলে ব্যক্তিগত জীবন বা ঘর হল নারী শিশুর স্থান এবং প্রকাশ্য জীবন হল প্রাপ্তবয়স্ক পুরুষের স্থান এরকম একটি আদর্শগত বিভাজন পুরুষতান্ত্রিক সমাজগুলিতে প্রচলিত। ফলে পুরুষদেরকে তাদের কাজ দিয়ে বিচার করা হয় এবং নারীদেরকে সম্পর্ক গড়ে তোলার ক্ষমতা দিয়ে বিচার করা হয়। নারীবাদীরা যুক্তি দেন যে এই বিভাজন এক ধরনের মিথ বা কল্পকাহিনী যা আসলে নারীকে অবদমিত করে লৈঙ্গিক বৈষম্যকে দীর্ঘায়িত করার একটি ছদ্ম-উপায়। ব্যক্তিগত জীবনকে মানুষের স্বাভাবিক প্রকৃতি, মনুষ্য প্রজনন, ভোগ, অনুভূতি এবং সৃষ্টিশীল ভাবপ্রকাশের বলয় হিসেবে গণ্য করা হয়। অন্যদিকে প্রকাশ্য জীবনকে সংস্কৃতি, উৎপাদন, কাজ, যুক্তি সরঞ্জামায়নের বলয় হিসেবে ধরা হয়। ==তথ্যসূত্র== দর্শন পরিভাষা
'''দোদুল্যমান মহাবিশ্ব তত্ত্ব''' হলো ১৯৩৪ সালে রিচার্ড টোলম্যান কর্তৃক প্রদত্ত মহাবিশ্বের চালচিত্র সংক্রান্ত একটি তত্ত্ব যেখানে বলা হয়েছে যে, মহাবিশ্ব হলো সৃষ্টি ধ্বংসের এক নিঃশেষ পরম্পরা। যদি মহাবিশ্বের অন্তর্গত পদার্থের ঘনত্ব যথেষ্ট(সংকট ঘনত্বের চেয়ে বেশী) হয় তাহলে মহাবিশ্বের বর্তমান সম্প্রসারণ সসীম ভবিষ্যতেই থেমে যাবে এবং শুরু হবে সংকোচণের পালা যার যবনিকাপাত ঘটবে বৃহৎ সংকোচনের(big crunch) মাধ্যমে। পরবর্তীতে হয়ত বৃহৎ বিস্ফোরণের মধ্য দিয়ে পুনরায় আরম্ভ হবে প্রসারণের পালা এবং এভাবেই নিরবিচ্ছন্নভাবে চলতে থাকবে মহাবিশ্বের সৃষ্টি ধ্বংসের চক্র। তবে এই তত্ত্বটির ভবিষ্যদ্বাণী সম্পর্কে নিশ্চিত হতে মহাবিশ্বের ঘনত্ব এর অন্তর্গত ভরের সঠিক পরিমাণ নির্ণয় করতে হবে যা এখনো আমাদের আওতার বাইরে।
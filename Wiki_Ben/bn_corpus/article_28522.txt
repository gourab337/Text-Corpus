'''মামুন স্মৃতি পাবলিক স্কুল''' () বাংলাদেশের জামালপুর জেলার সদর থানার দিগপাইত ইউনিয়নের ছোনটিয়া বাজার এলাকায় অবস্থিত সহশিক্ষা কার্যক্রম অন্তর্ভুক্ত একটি শিক্ষা প্রতিষ্ঠান (প্লে গ্রুপ-১০ম শ্রেণি)। ১৯৯০ সালে স্থাপিত এই বিদ্যালয়টি এরই মধ্যে জামালপুর জেলার অন্যতম সেরা শিক্ষা প্রতিষ্ঠান হিসেবে পরিণত হয়েছে। জাতীয় শিক্ষাক্রমের অধীনে এই শিক্ষা প্রতিষ্ঠানে পাঠদান করা হয়। লিখিত এবং মৌখিক পরীক্ষার ভিত্তিতে প্লে গ্রুপ থেকে ১০ম শ্রেণিতে ছাত্রছাত্রী ভর্তি করা হয়ে থাকে। বিদ্যালয়টির শিক্ষক সংখ্যা ৪৫ জন এবং প্রায় ১২০০ জন শিক্ষার্থী এই বিদ্যালয়ে অধ্যয়ন করে থাকে। == ইতিহাস == জামালপুর জেলার দিগপাইত ইউনিয়নের অন্যতম শ্রেষ্ঠ বিদ্যানুরাগী শ্রদ্ধেয় মফিজ মৌলভীর একমাত্র ছেলে ঢাকা আইন বিভাগের ছাত্র মামুনুর রশিদের (এমএ) অকাল মৃত্যুর কারণে তাঁর স্মৃতি রক্ষার্থে তাঁর বন্ধুরা ১৯৯০ সালে ছোনটিয়া বাজারে “মামুন স্মৃতি সংঘ” নামে একটি কিন্ডারগার্টেন স্কুল প্রতিষ্ঠা করেন। পরে এর কোনো পৃষ্ঠপোষক না পাওয়া যাওয়ায় মামুনুর রশিদের আপন চাচতো ভাই বাংলাদেশ সুপ্রীম কোর্টের আইনজীবী এডঃ খলিলুর রহমান এই সংঘের দায়িত্ব গ্রহণ করেন এবং “মামুন স্মৃতি সংঘ” নাম পাল্টে “মামুন স্মৃতি পাবলিক স্কুল” নাম রাখতে হবে এই শর্তে সমস্ত খরচাপাতি দেওয়ার অঙ্গীকার করেন। মামুন স্মৃতি পাবলিক স্কুলের প্রতিষ্ঠাতার সহোদর বড় ভাই বাংলাদেশ ব্যাংকের গভর্নর ড. আতিউর রহমান এই স্কুলের একজন পৃষ্ঠপোষক। জামালপুর উপজেলার প্রাক্তন চেয়ারম্যান দিগপাইত শামসুল হক ডিগ্রী কলেজের প্রাক্তন অধ্যক্ষ মোঃ আব্দুল হামিদ এই স্কুলের সভাপতির দায়িত্ব পালন করছেন। মোঃ জাহাঙ্গীর আলম (বি.এ, বি.এড) সুনিপূণভাবে এই বিদ্যালয়ের প্রধান শিক্ষকের দায়িত্ব পালন করছেন। স্কুলটি পরিচালনার জন্য একটি কার্যকরী পরিচালনা পর্ষদ সক্রিয় রয়েছে। প্রতিষ্ঠার পর থেকে আজ পর্যন্ত ভাল ফলাফল এবং আধুনিক, মানসম্মত উন্নত শিক্ষা কার্যক্রমের মাধ্যমে প্রতিষ্ঠানটি সর্বসাধারণের মন জয় করে নিতে সক্ষম হয়েছে। == শিক্ষা কার্যক্রম == মামুন স্মৃতি পাবলিক স্কুল জাতীয় শিক্ষাক্রমের অধীনে প্রাথমিক, নিম্ন মাধ্যমিক মাধ্যমিক স্তরে শিক্ষাদান করে থাকে। বিদ্যালয় কর্তৃপক্ষ শিক্ষার মান এবং শৃংখলা রক্ষায় সর্বদা সচেষ্ট। এর ফলে প্রাথমিক শিক্ষা সমাপনী পরীক্ষা, জে এস সি পরীক্ষা এবং এস এস সি পরীক্ষায় মামুন স্মৃতি পাবলিক স্কুলের শিক্ষার্থীরা ভাল ফল করে থাকে। মামুন স্মৃতি পাবলিক স্কুলে প্রায় ২,৫০০ বই সমৃদ্ধ আধুনিক পাঠাগার এবং প্রয়োজনীয় যন্ত্রপাতি সমৃদ্ধ পদার্থবিজ্ঞান, রসায়ন জীববিজ্ঞান পরীক্ষাগার এবং কম্পিউটার ল্যাব রয়েছে। === শিক্ষাক্রম === মামুন স্মৃতি পাবলিক স্কুল জাতীয় শিক্ষাক্রম অনুসরণ করে থাকে। এছাড়া ইচ্ছা করলে ২য়-১০ম শ্রেণীর শিক্ষার্থীরা সঙ্গীত শিক্ষা, চারু কারুকলা এবং নৃত্যসহ বিভিন্ন সহশিক্ষা কার্যক্রমে অংশ নিতে পারে। জাতীয় শিক্ষাক্রমের নিয়মানুযায়ী ৯ম শ্রেণির শিক্ষার্থীদের এই তিনটি বিভাগের যেকোন একটি নির্বাচন করা বাধ্যতামূলক এবং সে অনুযায়ী নির্ধারিত শর্তপূরণ সাপেক্ষে শিক্ষার্থীরা নিজ পছন্দমত বিভাগ নির্বাচন করে থাকে। === সহশিক্ষা কার্যক্রম === পাঠ্যবইয়ের নির্ধারিত শিক্ষাদানের পাশাপাশি প্রতিষ্ঠানটি বেশকিছু সহশিক্ষা কার্যক্রমও পরিচালনা করে থাকে। স্কুলটি বেশ কবেকবার জাতীয় টেলিভিশন বিতর্ক প্রতিযোগীতায় অংশগ্রহন করে বিজয় অর্জন করেছে যা বাংলাদেশ টেলিভিশনে প্রচারিত হয়েছে। ছাড়াও স্কুলটি বিভিন্ন সময়ে আন্তঃজেলা বিতর্ক প্রতিযোগীতা, আন্তঃস্কুল বিতর্ক প্রতীযোগীতায় অংশ নিয়ে চ্যাম্পিয়ন হয়েছে। বিভিন্ন সময় বিভিন্ন আন্তঃ ক্রীড়া প্রতিযোগীতায় অংশ নিয়েও স্কুলটি সাড়া জাগিয়েছে। সাংস্করতিক পরিমন্ডলেও র‍য়েছে প্রতিষ্ঠানটির শিক্ষার্থীদের গৌরবোজ্জ্বল পদচারণা। এছাড়া প্রতিষ্ঠানটি জাতীয় গণিত অলিম্পিয়াডেও অংশগ্রহণ করে। মামুন স্মৃতি পাবলিক স্কুলে শ্রেণীভেদে পাঠ্য বিষয় সমূহ নিম্ন মাধ্যমিক (৬ষ্ঠ-৮ম শ্রেণী) '''অবশ্যপাঠ্য বিষয়াবলী''': বাংলা, ইংরেজি, গণিত, সামাজিক বিজ্ঞান, সাধারণ বিজ্ঞান, কৃষি শিক্ষা, ধর্ম শিক্ষা, শারীরীক শিক্ষা, চারু কারুকলা, তথ্য যোগাযোগ প্রযুক্তি মাধ্যমিক (৯ম-১০ম শ্রেণী) বিজ্ঞান বিভাগ '''অবশ্যপাঠ্য বিষয়াবলী''': বাংলা, ইংরেজি, সাধারণ গণিত, উচ্চতর গণিত, সামাজিক বিজ্ঞান, পদার্থ বিজ্ঞান, রসায়ন, ধর্মশিক্ষা, তথ্য যোগাযোগ প্রযুক্তি '''ঐচ্ছিক বিষয়াবলী''': জীববিজ্ঞান মাধ্যমিক (৯ম-১০ম শ্রেণী) মানবিক বিভাগ '''অবশ্যপাঠ্য বিষয়াবলী''': বাংলা, ইংরেজি, সাধারণ গণিত, অর্থনীতি, পৌরনীতি, ইতিহাস, ধর্মশিক্ষা, সাধারণ বিজ্ঞান, তথ্য যোগাযোগ প্রযুক্তি '''ঐচ্ছিক বিষয়াবলী''': কম্পিউটার শিক্ষা, পরিসংখ্যান, যুক্তিবিদ্যা, ভূগোল মাধ্যমিক (৯ম-১০ম শ্রেণী) বাণিজ্য বিভাগ '''অবশ্যপাঠ্য বিষয়াবলী''': বাংলা, ইংরেজি, সাধারণ গণিত, ধর্মশিক্ষা, সাধারণ বিজ্ঞান, হিসাব বিজ্ঞান, বাণিজ্যিক ভূগোল, পরিসংখ্যান '''ঐচ্ছিক বিষয়াবলী''': কম্পিউটার শিক্ষা, সাচিবিক বিদ্যা === পরীক্ষার ফলাফল === প্রাথমিক শিক্ষা সমাপনী পরীক্ষা, জুনিয়র বৃত্তি পরীক্ষা, এস এস সি পরীক্ষায় মামুন স্মৃতি পাবলিক স্কুলের শিক্ষার্থীরা সচরাচর ভালো করে থাকে। এইচ এস সি পরীক্ষায় কৃতিত্বপূর্ণ ফলাফলের জন্য শিক্ষা মন্ত্রণালয় রাজউক উত্তরা মডেল কলেজ কে পুরস্কার প্রদান করেছে। প্রতিষ্ঠানটি ২০১২ সালে এসএসসি পরীক্ষার ফলাফলের ভিত্তিতে জামালপুর জেলার সেরা স্কুলের মর্যাদা লাভ করে। এছাড়াও গত ২০০৯ সাল থেকে প্রতিষ্ঠানটির পাসের হার ১০০% যা জামালপুর জেলায় একটি রেকর্ড। পরীক্ষার ফলাফলের ভিত্তিতে স্কুলটি বেশ কয়েকবার জামালপুর জেলার সেরা ১০টি স্কুলের তালিকায় স্থান লাভ করেছে। == ছাত্রাবাস == স্কুলে আবাসিক ছাত্রাবাস সুবিধা থাকায় দূর-দূরান্তের ছেলেরা ছাত্রাবাসে থেকে অধ্যয়ন করছে। ছাত্রাবাসটি সমস্ত আধুনিক সুবিধা সম্বলিত, নিরিবিলি পরিবেশে অবস্থিত। এর আসন সংখ্যা ২০০। ছাত্রাবাসে ছাত্রদের প্রতি বিশেষ খেয়াল রাখা হয়। == আরোও দেখুন == == বহিঃসংযোগ == অফিসিয়াল সাইট == তথ্যসূত্র == জেলার বিদ্যালয়
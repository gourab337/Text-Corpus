'''উড়িরচর''' বাংলাদেশের চট্টগ্রাম জেলার সন্দ্বীপ উপজেলার অন্তর্গত একটি ইউনিয়ন। == আয়তন == উড়িরচর ইউনিয়নের আয়তন ২৬,০০১ একর (১০৫.২৩ বর্গ কিলোমিটার)। (২০০৭ সালের তথ্য অনুযায়ী) == জনসংখ্যা == ২০১১ সালের পরিসংখ্যান অনুযায়ী উড়িরচর ইউনিয়নের লোকসংখ্যা ১১,৯২৩ জন। এর মধ্যে পুরুষ ৬,৪২৫ জন এবং মহিলা ৫,৪৯৮ জন। == অবস্থান সীমানা == সন্দ্বীপ উপজেলার উত্তরের একটি উপদ্বীপ উড়িরচর ইউনিয়ন। ইউনিয়নের দক্ষিণ-পূর্বে সন্দ্বীপ চ্যানেল সন্তোষপুর ইউনিয়ন; পূর্বে সন্দ্বীপ চ্যানেল মীরসরাই উপজেলার সাহেরখালী ইউনিয়ন; উত্তরে সন্দ্বীপ চ্যানেল নোয়াখালী জেলার কোম্পানীগঞ্জ উপজেলার মুছাপুর ইউনিয়ন; পশ্চিমে নোয়াখালী জেলার কোম্পানীগঞ্জ উপজেলার চর এলাহী ইউনিয়ন, সন্দ্বীপ চ্যানেল সুবর্ণচর উপজেলার চর ক্লার্ক ইউনিয়ন এবং দক্ষিণে বঙ্গোপসাগর। == প্রশাসনিক কাঠামো == উড়িরচর ইউনিয়ন সন্দ্বীপ উপজেলার আওতাধীন ১নং ইউনিয়ন পরিষদ। এটি জাতীয় সংসদের ২৮০নং নির্বাচনী এলাকা চট্টগ্রাম-৩ এর অংশ। ইউনিয়নের প্রশাসনিক কার্যক্রম সন্দ্বীপ থানার আওতাধীন। এটি ৩টি মৌজায় বিভক্ত। == নামকরণ == ১৯৭০-৭১ সালের দিকে সন্দ্বীপের উত্তর-পশ্চিম দিকে মেঘনা মোহনায় একটি দ্বীপ জেগে উঠে। দ্বীপের জন্মের কিছুদিন পর সন্দ্বীপের জনগণ এই দ্বীপে গিয়ে দেখতে পায় সমস্ত দ্বীপে ঘাস আর ঘাস। এই ঘাসকে সন্দ্বীপের আঞ্চলিক ভাষায় উড়ি বলা হয়। আর এই উড়ি ঘাস থেকে এর নাম হয় 'উড়ির চর'। == ইতিহাস == তৎকালীন সন্দ্বীপের কৃতী সন্তান কালাপানিয়া ইউনিয়নের চেয়ারম্যান মরহুম আসাদুল হক চৌধুরী প্রকাশ সাহেব মিয়া সন্দ্বীপের বিভিন্ন এলাকা থেকে নদী সিকিস্তি ভূমীহীন মানুষদের কে ১৯৮০-৮১ সালে উড়ির চরে এনে বসতি করে দেয়। ১৯৮৫ সালের বন্যা, ১৯৯১ সালের ঘুর্নিঝড়, ২০০৭ সালের সিডর, ২০০৯ সালের আইলার মত বড় বড় প্রাকৃতিক দুর্যোগ মোকাবেলা করে উড়ির চর, যার মধ্যে ১৯৮৫ এবং ১৯৯১ সালের দুর্যোগে এই উড়ির চরের সবচেয়ে বেশি ক্ষতি হয়। উড়ির চর প্রথম চেয়ারম্যান নির্বাচিত হন মরহুম আসাদুল হক চৌধুরী প্রকাশ সাহেব মিয়ার সহধর্মিনী মিসেস তাহমিনা চৌধুরী। == শিক্ষা ব্যবস্থা == উড়িরচর ইউনিয়নের সাক্ষরতার হার ২৬.৪০%। ইউনিয়নে ১টি নিম্ন মাধ্যমিক বিদ্যালয়, ৪টি প্রাথমিক বিদ্যালয় ১টি আনন্দ স্কুল রয়েছে। == শিক্ষা প্রতিষ্ঠান == ;নিম্ন মাধ্যমিক বিদ্যালয় উড়িরচর বহুমুখী নিম্ন মাধ্যমিক বিদ্যালয় ;প্রাথমিক বিদ্যালয়; উড়িরচর এইচ নব দিগন্ত সরকারি প্রাথমিক বিদ্যালয় উড়িরচর জি ইউ সৈকত সরকারি প্রাথমিক বিদ্যালয় উড়িরচর বাটাজোড়া সরকারি প্রাথমিক বিদ্যালয় উড়িরচর মেঘনা সরকারি প্রাথমিক বিদ্যালয় ;আনন্দ স্কুল উড়িরচর কলোনী বাজার আনন্দ স্কুল == যোগাযোগ ব্যবস্থা == উপজেলা সদর থেকে উড়িরচর ইউনিয়নে যোগাযোগের উপায় নৌপথ। প্রধান যোগাযোগ মাধ্যম নৌকা ট্রলার। == ধর্মীয় উপাসনালয় == উড়িরচর ইউনিয়নে ১৫টি মসজিদ, ৮টি ঈদগাহ ২টি মন্দির রয়েছে। == খাল নদী == মূল উপজেলা থেকে বিচ্ছিন্ন উক্ত ইউনিয়নটির চার পাশে মেঘনা নদী অবস্থিত এবং ছোট ছোট অনেক খাল রয়েছে। == হাট-বাজার == উড়িরচর ইউনিয়নের প্রধান প্রধান হাট/বাজারগুলো হল, জনতা বাজার, বাংলা বাজার, কলোনী বাজার, মিয়া বাজার, নতুন বাজার এবং রাজীব বাজার। == দর্শনীয় স্থান == সাগর পাড়ে কেওড়া বন; ৬নং ওয়ার্ডে অবস্থিত। == জনপ্রতিনিধি == বর্তমান চেয়ারম্যান: মোহাম্মদ আবদুর রহিম তালিকা ক্রম নং. চেয়ারম্যানের নাম মেয়াদকাল ০১ তাহমিনা হক চৌধুরী ১৯৮৮-২০০৩ ০২ খায়রুল আলম মিয়া ২০০৩-২০০৭ ০৩ মোহাম্মদ আবদুর রহিম ২০০৭-বর্তমান == আরও দেখুন == সন্দ্বীপ উপজেলা সন্দ্বীপ থানা চট্টগ্রাম জেলা == তথ্যসূত্র == == বহিঃসংযোগ == উপজেলার ইউনিয়ন
চিত্র:Strip coal পদ্ধতির একটি কয়লা খনি '''খনি প্রকৌশল''' বা ''মাইনিং ইঞ্জিনিয়ারিং'' প্রকৌশল পেশার একটি শাখা যা মূলত প্রকৃতি থেকে খনিজ পদার্থের উত্তোলন সম্পর্কিত তত্ত্ব, বিজ্ঞান, প্রযুক্তি এবং এর প্রয়োগ নিয়ে কাজ করে থাকে। টেকসই আধুনিক সমাজের জন্য খনিজ পদার্থের উত্তোলন এবং একটি অত্যন্ত আবশ্যিক বিষয়। খনিজ পদার্থের উত্তোলন প্রক্রিয়ার প্রকৃতিজনিত কারণেই খনি এলাকার স্বাভাবিক প্রাকৃতিক পরিবেশের ব্যাঘাত ঘটে থাকে। তাই খনি প্রকৌশলীদের শুধুমাত্র খনিজ পদার্থের উত্তোলন নয় বরং এর ফলে পরিবেশের ক্ষতি যেন যতটা সম্ভব কম হয় সেদিকেও খেয়াল রাখতে হয়। == খনি প্রকৌশলের ইতিহাস == সভ্যতার শুরু থেকেই মানুষ পাথর এবং সিরামিক এবং পরবর্তীতে ভূপৃষ্ঠে প্রাপ্ত ধাতু ব্যবহার করে আসছে। আদিমকালে এসকল পদার্থ সাধারণত বিভিন্ন অস্ত্র এবং আনুষঙ্গিক সরঞ্জাম তৈরিতে ব্যবহৃত হত। উদাহরণস্বরুপ, উত্তর ফ্রান্স এবং দক্ষিণ ইংল্যান্ড প্রাপ্ত উচ্চমানের ফ্লিন্ট সাধারণত পাথর ভাংতে এবং আগুন ধরাতে ব্যবহৃত হত। "লায়ন কেভ" (Lion Cave) হল খুঁজে পাওয়া সবচেয়ে পুরোন খনি। এখানে করা রেডিওকার্বন ডেটিং অনুসারে এই খনিটি প্রায় ৪৩,০০০ বছর পুরোন। প্রাচীন প্যালিওলেথিক মানুষেরা এই খনি হতে লৌহ সমৃদ্ধ হেমাটাইট উত্তোলন করত প্রাচীন রোমানরা খনি প্রকৌশলে নতুন যুগের সূচনা করে। তারা বৃহৎ পরিসরে খনিজ পদার্থ উত্তোলনের পন্থা আবিষ্কার করে, যার মধ্যে হাইড্রোলিক মাইনিং এর জন্য অসংখ্য নালার মাধ্যমে বিপুল পরিমাণ পানি আনার পদ্ধতি বিশেষভাবে উল্লেখযোগ্য। কিছু খনিতে আবার রোমানরা পানি চালিত ঘূর্ণায়মান চাকার মত কিছু যন্ত্রের প্রচলন করে যা স্পেনের রিও টিন্টোর তামার খনিতে ব্যাপক ভাবে ব্যবহৃত হত। ১৬২৭ সালে হাঙ্গেরী রাজ্যের (বর্তমান স্লোভাকিয়া) এক খনিতে প্রথমবারের মত বারুদ ব্যবহৃত হয়। বারুদের ব্যবহার ভারী পাথর ভাঙ্গা এবং মাটি নরম করার প্রক্রিয়াকে সহজ করে দেয়। শিল্প বিপ্লব খনি প্রকৌশলকে আরো সামনে এগিয়ে নিয়ে যায়। উন্নত বিস্ফোরক, বাষ্পচালিত পাম্প, ড্রিল খনি প্রযুক্তিকে করে তোলে আরো আধুনিক == পারিতোষিক এবং পরিসংখ্যান == খনি প্রকৌশলীরা পৃথিবীর অন্যতম উচ্চ বেতনপ্রাপ্ত প্রকৌশলী। প্রাক্কলন করা হয় যে এই পেশাটি স্বাভাবিকের চেয়ে বেশি পরিমাণে বিস্তৃতি লাভ করবে। সিনিয়র খনি প্রকৌশলীদের অবসরগ্রহণ, পৃথিবী জুড়ে খনিজ সম্পদের উত্তরোত্তর চাহিদা বৃদ্ধি এবং এই বিষয়ে পাঠদানকারী স্বল্পতাই এর মূল কারণ। মার্কিন যুক্তরাষ্ট্রে প্রায় ৬,৯০০ খনি প্রকৌশলী কর্মরত আছেন যাদের গড় বেতন $৭৫,৯৬০। অস্ট্রেলিয়ায় একজন খনি প্রকৌশলীর গড় বেতন বছরে $১,৬০,০০০ খনি প্রকৌশলীরা সাধারণত তেল গ্যাস উত্তোলন, বিভিন্ন প্রকার ধাতু উত্তোলন এবং কয়লা উত্তোলন খনিতে প্রকৌশলী হিসেবে নিয়োজিত থাকেন। == তথ্যসূত্র == == বহিঃসংযোগ == SME (Society for Mining Metallurgy and Exploration), publishes the monthly magazine ''Mining Engineering'' U.S. Department of Labor: ''Mining and geological engineers'' British Geological Survey Mineral Processing Turkısh Mining Engineers Mineral Exploration Properties of Turkey Mining Science and Technologies in Russia বিষয়শ্রেণী:খনি প্রকৌশল
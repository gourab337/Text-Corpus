'''শহীদ শুক্কুর স্টেডিয়াম''' বাংলাদেশের একটি জেলা পর্যায়ের স্টেডিয়াম। স্টেডিয়ামটি রাঙ্গামাটি জেলার রাঙ্গামাটি পৌরসভায় রিজার্ভ বাজারে প্রধান সড়কের পাশে রাঙ্গামাটি পার্কের দক্ষিণে, কেন্দ্রীয় শহীদ মিনারের পশ্চিমে অবস্থিত। স্টেডিয়ামের স্থানটি মুক্তিযুদ্ধের স্মৃতি বিজড়িত। রাঙ্গামাটি জেলার দুইটি স্টেডিয়ামের মধ্যে এটি পুরাতন, তাই '''রাঙ্গামাটি পুরাতন স্টেডিয়াম''' নামে পরিচিত। এই স্থানে জেলার পুরোনো কোর্ট ভবন ছিল, তাই স্টেডিয়ামটি '''পুরোনো কোর্ট বিল্ডিং মাঠ''' নামেও পরিচিত। জেলার অপর স্টেডিয়ামটি পরবর্তীতে নির্মিত '''চিং হ্লা মং চৌধুরী মারি স্টেডিয়াম।''' মারি স্টেডিয়াম নির্মাণের পূর্বে এই স্টেডিয়ামটি ছিল বাংলাদেশের জাতীয় দিবস সমূহের বিভিন্ন কর্মসূচী, কুচকাওয়াচ রাঙ্গামাটি জেলা ভিত্তিক খেলাধুলা প্রতিযোগিতা লিগ আয়োজনের কেন্দ্রীয় স্থান। নতুন মারি স্টেডিয়াম নির্মাণ এবং উন্নয়ন ব্যয় বরাদ্দ না থাকায় ভেন্যুটিতে অদ্যাবধি পূর্নাঙ্গ গ্যালারি তৈরী হয়নি, তাই স্টেডিয়ামটি অদ্যাবধি অসম্পূর্ণ অবস্থায় রয়েছ। নতুন স্টেডিয়ামের পাশাপাশি এই ভেন্যুতেও স্থানীয় জেলা পর্যায়ের ফুটবল, ক্রিকেট, বাংলাদেশের ঐতিহ্যবাহী বলি খেলা, বর্ষ বরণ এবং বিভিন্ন মেলা অনুষ্ঠিত হয়। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত জেলা ক্রীড়া সংস্থার তত্বাবধায়নে রয়েছে। == ইতিহাস == স্টেডিয়ামের মাঠটির সাথে বাংলাদেশের স্বাধীনতা যুদ্ধের স্মৃতি জড়িত। ১৯৭১ সালের ১৭ ডিসেম্বর রাঙ্গামাটি জেলা পাকিস্তানি হানাদার বাহিনীর দখল মুক্ত হয়। বিজয়ের এক দিন পর রাঙ্গামাটিতে আনুষ্ঠানিকভাবে উত্তোলন করা হয় স্বাধীন বাংলাদেশের পতাকা। মিত্র বাহিনীর পূর্বাঞ্চল কমান্ডের অধিনায়ক জেনারেল সুজন সিং শেখ ফজলুল হক মনি হেলিকপ্টারযোগে ১৭ ডিসেম্বর, ১৯৭১-এ রিজার্ভ বাজার এলাকার তৎকালীন পুরোনো কোর্ট বিল্ডিং বর্তমান শহীদ শুক্কুর স্টেডিয়াম মাঠে অবতরণ করেন। এখানে তারা স্বাধীন বাংলাদেশের পতাকা উত্তোলন করেছিলেন। জাতীয় ক্রীড়া পরিষদ কর্তৃক ০৫ ডিসেম্বর, ২০১২ তারিখে রাঙ্গামাটি জেলার প্রখ্যাত মুক্তিযোদ্ধা শহীদ আব্দুস শুক্কুর-এর নামে এই স্টেডিয়ামের নাম পরিবর্তন করে 'শহীদ শুক্কুর স্টেডিয়াম' রাখা হয়। == আয়োজন == প্রতিবছর বাংলাদেশের স্বাধীনতা বিজয় দিবসের সূচনা করতে এই স্টেডিয়াম হতে তোপধ্বনি দেয়া হয়। রাঙ্গামাটি জেলা পর্যায়ের বা স্থানীয় ফুটবল প্রতিযোগিতার জন্য এই ভেন্যু নিয়মিত ব্যবহার হয়। *রাঙ্গামাটি জেলা পর্যায়ের বা স্থানীয় ক্রিকেট প্রতিযোগিতার জন্য এই ভেন্যু নিয়মিত ব্যবহার হয়। == সংস্কার == ২০১১ সালে পার্বত্য চট্টগ্রাম উন্নয়ন বোর্ডের উদ্যোগে ২৩ লক্ষ টাকা ব্যয়ে এই ভেন্যুর মাঠে মাটি ভরাট, নতুন ঘাস রোপন, সীমানা প্রাচীর পয়নিষ্কাশন ব্যবস্থা সংস্কার করা হয়েছিল। == সমস্যা == রক্ষণাবেক্ষণ না করায় স্টেডিয়ামের মাঠটি খেলার অনুপযোগি হয়ে পরার আশংকা রয়েছে। == অন্যান্য ব্যবহার == এই স্টেডিয়ামটি জনসভার জন্য ব্যবহার হয়। == আরো দেখুন == চিং হ্লা মং চৌধুরী মারি স্টেডিয়াম বান্দরবান স্টেডিয়াম *বাংলাদেশের স্টেডিয়ামের তালিকা == তথ্যসুত্র == == বহিঃসংযোগ == রাঙ্গামাটি জেলার খেলাধূলা বিনোদন স্টেডিয়াম জেলা
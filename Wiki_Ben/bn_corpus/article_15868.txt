'''এম এল সোনার বাংলা''' বাংলাদেশের মুক্তিযুদ্ধ বিষয়ক প্রথম মঞ্চস্থ নাটক। এটি একটি প্রতীকধর্মী নাটক যার রচয়িতা ছিলেন শহীদুল আমীন। এটি প্রথম মঞ্চস্থ হয়েছিল ঢাকা শহরের ইঞ্জিনিয়ার্স ইনস্টিটিউট মিলনায়তনে ১৯৭২ খ্রিস্টাব্দের ১০ই সেপ্টেম্বর। নাটকটি প্রযোজনা করেছিলেন মুহাম্মদ নূরুল কাদির এবং পরিচালক ছিলেন আব্দুল্লাহ ইউসুফ ইমাম। নাটকের পাত্র-পাত্রীরা ছিলেন: খলিল, বুলবুল আহমদ, মেহফুজ, ফিরোজ ইফতেখার, কৃষ্ণা কাবেরী, জাফর আহমদ, জিয়াউল হুদা উজ্জ্বল, হাবিবুর বাসার, আবুল হুসেন প্রমুখ। == ইতিহাস == এম এল সোনার বাংলা নাটকটি ২৮ মার্চ ১৯৭১ খ্রিষ্টাব্দ তারিখে টেলিভিশনে প্রচারের জন্য লেখা হয়েছিল। তখনো বাংলাদেশ স্বাধীন হয়নি। সময়টি ছিল বিক্ষোভে উত্তাল। নাটকটি রচনা করেছিলেন আব্দুল্লাহ ইউসুফ ইমাম, ১৬ মার্চ ১৯৭১ খ্রিষ্টাব্দ তারিখে। ২৫ মার্চ ১৯৭১ খ্রিষ্টাব্দ তারিখে বিকেলে নাটকটির চূড়ান্ত মহড়া ডিআইটি ভবনের নীচ তলায় অনুষ্ঠিত হয়েছিল। পরদিন নাটকটির রেকর্ডিং হওয়ার তারিখ নির্ধারিত ছিল। মহড়া শেষে সকলকে ২৬ মার্চ সকাল ১০টায় ডিআইটি টেলিভিশন স্টুডিওতে উপস্তিত হওয়ার জন্য বলা হয়েছিল। কিন্তু ২৫শে মার্চ মধ্যরাতে পাকিস্তানী সামরিক বাহিনী গণহত্যা শুরু করে। নাটকটির রচয়িতা প্রযোজক আব্দুল্লাহ ইউসুফ ইমাম তার নিকট রক্ষিত নাটকটির পাণ্ডুলিপি ২৭শে মার্চ ডিআইটি টেলিভিশন ভবনে গিয়ে নথি-পত্রের স্তুপের মধ্যে লুকিয়ে রেখে এসছিলেন্ সেটি আর কখনো খুজেঁ পাওয়া যায় নি। তবে টিলিভিশন মঞ্চ অভিনেতা সৈয়দ আবু জাফর আহমদ রসুলের নিকট এক প্রস্থ পাণ্ডুরিপি ছিল যা তিনি নষ্ট না করে সযত্নে সংরক্ষণ করেছিলেন। ১৬ই ডিসেম্বর ১৯৭১ বাংলাদেশ স্বাধীন হওয়ার পর এই পাণ্ডুলিপির ভিত্তিতেই নাটকটি মঞ্চস্থ করার উদ্যোগ গ্রহণ করা হয়। == তথ্যসূত্র == == তথ্যসূত্র == স্বাধীনতা যুদ্ধভিত্তিক নাটক
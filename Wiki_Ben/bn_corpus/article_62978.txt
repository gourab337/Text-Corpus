'''এলেনা আরজাক''' (জন্ম জুলাই ১৯৬৯) হলেন একজন স্পেনীয় রন্ধনশিল্পী। ২০১২ সালে তাকে বিশ্বের সেরা নারী রন্ধনশিল্পী হিসেবে ঘোষণা করা হয়েছিল। ==জীবনী== এলেনা আরজাক ১১ বছর বয়সে স্পেনের বাস্ক স্বায়ত্তশাসিত অঞ্চলের সান সেবাস্তিয়ানে তাদের পারিবারিক রেস্তোরাঁয় কর্মজীবন শুরু করেন। তিনি গ্রীষ্মের ছুটিতে রেস্তোরাঁটিতে দিনে দুই ঘণ্টা কাজ করতেন। তখন তার দাদি ছিলেন রেস্তোরাঁটির মূল রন্ধনশিল্পী। এলেনা আরজাকের বাবা জুয়ান মারি আরজাক প্রথম দিকে তার মায়ের অধীনে কাজ করলেও তার মায়ের পর তিনি রেস্তোরাঁটির মূল রন্ধনশিল্পী হিসেবে দায়িত্ব গ্রহণ করেন। সুইজারল্যান্ডের লুকের্নেতে একটি শিক্ষা প্রতিষ্ঠানে রন্ধনবিদ্যা সম্পর্কে জ্ঞান আহরণের পর এলেনা আরজাককে বাইরের দেশের বিভিন্ন রেস্তোরাঁয় রন্ধনশিল্প সম্পর্কে জ্ঞান আহরণ করতে পাঠিয়েছিলেন তার বাবা। ১৯৮৯ সালে তিনি যুক্তরাজ্যের লন্ডনে রন্ধন বিশেষজ্ঞ অ্যালবার্ট রৌক্সের অধীনে ল্য গাভরোচেতে ছয় মাস কাজ করেছিলেন। তিনি ফ্রান্সের ল্য মাইসন ত্রইসগ্রস এবং মোনাকোর ল্য লুইস ১৫ রন্ধনবিশেষজ্ঞ অ্যালাঁ ড্যুকাস এবং পিয়েরে গ্যাহনায়ারের অধীনে কাজ করার পর তিনি স্পেনে ফিরে আসেন এবং স্পেনের কাতালোনিয়ার এলবুলি রেস্তোরাঁতে কর্মজীবন শুরু করেন। এরপর তিনি তার বাবা সাথে তাদের পারিবারিক রেস্তোরাঁর হাল ধরেন। ২০১১ সালে তাকে দেখা গিয়েছিল ''দ্য রেস্টুরেন্ট শো'' তে। ==পুরস্কার== নতুন বাস্কীয় রন্ধনশৈলীর জন্য পরিচিত এলেনা আরজাক ২০১১ সালে ''রেস্টুরেন্ট'' ম্যাগাজিন কর্তৃক বিশ্বের সেরা নারী রন্ধনশিল্পী পুরস্কারের জন্য মনোনীত হয়েছিলেন কিন্তু, সেবার পুরস্কার জিতেছিলেন ফ্রান্সের অ্যানি-সোফি পিক। ২০১১ সালে পুরস্কার জিততে না পারলেও ২০১২ সালে তিনি ''রেস্টুরেন্ট'' ম্যাগাজিন বিশ্বের সেরা নারী রন্ধনশিল্পীর পুরস্কার লাভ করেন। ==ব্যক্তিগত জীবন== তার নোরা মাতেও নামে দুইটি সন্তান আছে। তিনি চারটি ভাষায় কথা বলতে পারেন। ==তথ্যসূত্র== ব্যক্তি জন্ম
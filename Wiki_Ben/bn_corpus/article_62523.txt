'''সুরায়া দালিল''' (), (জন্ম ১৯৭০) হচ্ছেন একজন আফগান চিকিৎসক এবং রাজনীতিবিদ যিনি ২০১০-২০১৪ সাল পর্যন্ত থেকে আফগানিস্তানের জনস্বাস্থ্য বিষয়ক মন্ত্রী হিসেবে কাজ করেছেন এবং নভেম্বর ২০১৫ থেকে জাতিসংঘে আফগানিস্তানের স্থায়ী প্রতিনিধি হিসেবে নিযুক্ত রয়েছেন। ==প্রারম্ভিক জীবন শিক্ষা== দালিলের জন্ম কাবুলে ফেব্রুয়ারী ১৯৭০ সালে। তার বাবা একজন শিক্ষক ছিলেন এবং আফগানিস্তানে নারী শিক্ষা প্রচুর অপ্রতুল হওয়া সত্ত্বেও তিনি তাকে শিক্ষার জন্য উৎসাহিত করেন। তিনি জারঘোনা উচ্চ বিদ্যালয়ে যোগ দেন এবং ১৯৯১ সালে কাবুল মেডিকেল ইউনিভার্সিটি থেকে স্নাতক হন। গৃহযুদ্ধের সময় তার বাবার আহত হওয়ার পর তার পরিবার মাজার-ই-শরীফ চলে যায়। ২০০৪-এ, হার্ভার্ড স্কুল অফ পাবলিক হেলথে ভর্তি হওয়ার জন্য দালিল রাষ্ট্রপতির বৃত্তি লাভ করেন এবং সেখান থেকে জনস্বাস্থ্যের উপর ২০০৫-এ মাস্টার্স ডিগ্রী লাভ করেন। ==কর্মজীবন== দালিল ১৯৯২ এবং ১৯৯৩ সালে উত্তর আফগানিস্তানে তাজিক উদ্বাস্তুদের স্বাস্থ্যসেবা প্রদানের ক্ষেত্রে মেদসাঁ সঁ ফ্রোঁতিয়েরর সাথে কাজ করেন। এরপর তিনি ইন্টারন্যাশনাল অর্গানাইজেশন ফর মাইগ্রেশনের সাথে কাজ করেন আফগান শরণার্থীদেরকে পাকিস্তান ইরান থেকে ফিরে আসার পর চিকিৎসা সহায়তা প্রদান করতে। দালিল ১৯৯৪ সালে আফগানিস্তানে ইউনিসেফের সাথে কাজ শুরু করেন, এটি একটি বড় আকারের হাম এবং পোলিও টিকাদান কর্মসূচি প্রকল্প তত্ত্বাবধান করেন, ১৯৯৮ সালে যখন তালিবানরা মাজার-ই-শরীফ পৌছে যায়, তিনি এবং তার পরিবার পায়ে হেঁটে পাকিস্তানে পৌছে আশ্রয় নেয়, যেখানে তিনি ইউনিসেফ আফগানিস্তানের অফিসে কাজ করেছেন যা সেখানে স্থানান্তরিত হয়েছিল। আফগানিস্তানে তালিবানের পতনের পর ২০০২ সালে তিনি তার পরিবার সহ কাবুল ফিরে আসেন। তিনি সেখানে ২০০৭ পর্যন্ত কাজ করেন, যখন ইউনিসেফ তাকে সোমালিয়ায় স্বাস্থ্য এবং পুষ্টি প্রোগ্রামের প্রধান হিসেবে নিযুক্ত করে, সেখানে তিনি ডিসেম্বর, ২০০৯ পর্যন্ত কাজ করেছেন জানুয়ারি ২০১০-এ, দালিল রাষ্ট্রপতি হামিদ কারজাই কর্তৃক ভারপ্রাপ্ত জনস্বাস্থ্য মন্ত্রী হিসেবে নিযুক্ত হন, এবং মার্চ ২০১২-এ মন্ত্রী হিসেবে নিযুক্ত হন। শিশু মাতৃমৃত্যুর হার হ্রাস করার জন্য তিনি বিভিন্ন কৌশল গ্রহণ করেন। নভেম্বর ২০১৫-এ, জেনেভায় জাতিসংঘে আফগানিস্তান ইসলামী প্রজাতন্ত্রের সরকারের স্থায়ী প্রতিনিধি হিসাবে রাষ্ট্রপতি আশরাফ গনি দালিলকে নিযুক্ত করেন, তিনি ছিলেন এই পদে প্রথম কোন নারী। ২০১৭-এর শেষে, দালিলকে মাইন ব্যান কনভেনশনের" (অটোয়া চুক্তি) সভাপতি করা হয়, যেটি "আত্মঘাতী-বোমা" এর ব্যবহার, উৎপাদন, স্থানান্তর এবং জমানো নিষিদ্ধ করে। আফগানিস্তান হচ্ছে এই অস্ত্রগুলির দ্বারা ক্ষতির স্বীকার দেশগুলির মধ্যে অন্যতম। কনভেনশনটিতে তার সভাপতি পদ ২০১৮ সালের শেষের দিকে শেষ হয়। == অন্যান্য ক্রিয়াকলাপ == ইন্টারন্যাশনাল জেন্ডার চ্যাম্পিয়নস (আইজিসি), সদস্য == পুরস্কার এবং সম্মাননা == ২০১২-এ, দেশব্যাপী টিকা প্রয়োগে তার কৃতিত্বের জন্য দালিলকে টিকাদান বিশ্ব ইউনিয়ন কর্তৃক পুরস্কার প্রদান করা হয়েছিল। ২০১৪-এ, তিনি আফগানিস্তানে প্রজনন অগ্রাধিকার, মাতৃ শিশু স্বাস্থ্য অবদানের জন্য গ্লোবাল লিডার কাউন্সিলের থেকে বিশেষ উল্লেখযোগ্য সম্মানী পুরষ্কার। ==ব্যক্তিগত জীবন== দালিলের স্থানীয় ভাষা হচ্ছে উজবেকী, তিনি আরো দারি, পশতু ইংরেজি ভাষায় কথা বলেন। তার স্বামীও একজন মেডিক্যাল ডাক্তার, এবং তাদের তিন সন্তান রয়েছে। ==তথ্যসূত্র== ==বহিঃসংযোগ== Embassy biography ব্যক্তি জন্ম মন্ত্রী মহিলা মন্ত্রী মহিলা কূটনীতিক রাজনীতিবিদ
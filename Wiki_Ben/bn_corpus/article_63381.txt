'''রয় স্যামুয়েল মিলার''' (; জন্ম: ২৪ ডিসেম্বর, ১৯২৪) জ্যামাইকার কিংস্টনে জন্মগ্রহণকারী প্রথিতযশা সাবেক ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৫৩ সালে সংক্ষিপ্ত সময়ের জন্যে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে জ্যামাইকা দলের প্রতিনিধিত্ব করেছেন। দলে তিনি মূলতঃ ডানহাতি ফাস্ট-মিডিয়াম বোলার ছিলেন। এছাড়াও, নিচেরসারিতে ডানহাতে কার্যকরী ব্যাটিং প্রদর্শন করতেন '''রয় মিলার'''। == প্রথম-শ্রেণীর ক্রিকেট == ১৯৫০-৫১ মৌসুম থেকে ১৯৫৩-৫৪ মৌসুম পর্যন্ত রয় মিলারের সংক্ষিপ্ত প্রথম-শ্রেণীর খেলোয়াড়ী জীবন চলমান ছিল। নিচেরসারির ব্যাটসম্যান উদ্বোধনী বোলার রয় মিলার সমগ্র খেলোয়াড়ী জীবনে জ্যামাইকার পক্ষে সাতটিমাত্র প্রথম-শ্রেণীর খেলায় অংশ নিয়েছিলেন। ১৯৫১-৫২ মৌসুমে বার্বাডোসের বিপক্ষে ব্যক্তিগত সেরা বোলিং পরিসংখ্যান ৩/৬৫ দাঁড় করিয়েছিলেন। ১৯৫২-৫৩ মৌসুমে ব্রিটিশ গায়ানার বিপক্ষে ব্যক্তিগত সর্বোচ্চ ৮৬ রান তুলেছেন। == আন্তর্জাতিক ক্রিকেট == সমগ্র খেলোয়াড়ী জীবনে একটিমাত্র টেস্টে অংশগ্রহণ করার সুযোগ লাভ করেছিলেন রয় মিলার। ১১ মার্চ, ১৯৫৩ তারিখে সফরকারী ভারত জাতীয় ক্রিকেট দল বিপক্ষে লেসলি উইটের সাথে একযোগে টেস্ট ক্রিকেটে অভিষেক পর্ব সম্পন্ন হয় তার। ১৯৫২-৫৩ মৌসুমে বিজয় হাজারের নেতৃত্বে ভারত দল ওয়েস্ট ইন্ডিজ গমন করে। গায়ানার জর্জটাউনে সিরিজের চতুর্থ টেস্টে জেরি গোমেজের স্থলাভিষিক্ত হন তিনি। বল হাতে নিয়ে ১৬ ওভারে ২৮ রান দিলেও কোন উইকেটের সন্ধান পাননি। একমাত্র ইনিংসে আট নম্বরে ব্যাটিংয়ে নেমে দ্রুতগতিতে রান তুলতে গিয়ে সুভাষ গুপ্তের বলে ২৩ করে মাধব আপ্তের কটে বিদায় নেন। বড় ধরনের রান সংগ্রহের চেষ্টাকালে পিঠে চোট পান। ফলে, ভারতের দ্বিতীয় ইনিংসে তিনি বোলিং করতে পারেননি। খেলাটি ড্রয়ে পরিণত হয়েছিল। সিরিজের পঞ্চম টেস্টে জেরি গোমেজ প্রত্যাবর্তন করলে দল থেকে বাদ পড়েন তিনি। এরপর আর তাকে টেস্ট খেলায় অংশ নিতে দেখা যায়নি। একটিমাত্র টেস্টে অংশ নিয়ে কার্যকরী অল-রাউন্ডারের স্বীকৃতি পেয়েছিলেন। == তথ্যসূত্র == == আরও দেখুন == রয় কিলনার এক টেস্টের বিস্ময়কারী ওয়েস্ট ইন্ডিয়ান টেস্ট ক্রিকেটারদের তালিকা == বহিঃসংযোগ == জন্ম ব্যক্তি ইন্ডিয়ান ক্রিকেটার ইন্ডিজের টেস্ট ক্রিকেটার ক্রিকেটার ক্রিকেটার
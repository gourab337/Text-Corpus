'''শারিফাহ জারেনা''' হলেন ব্রুনাইয়ের একজন নারী বৈমানিক, যিনি ব্রুনাইয়ের প্রথম নারী বৈমানিক হিসেবে বাণিজ্যিক বিমানের মূল বৈমানিক হিসেবে দায়িত্ব পালন করেছেন। ==জীবনী== শারিফাহ জারেনা ২০০৩ সালে যুক্তরাজ্যের ক্যাবায়ের ফ্লাইং স্কুল থেকে পাইলট ক্যাডেট হিসেবে শিক্ষাগ্রহণ সম্পন্ন করেন। ২০০৪ সালে তিনি যুক্তরাজ্যের লোগোনাইর এয়ারলাইন্সের সাথে দুই বছরের জন্য যুক্ত হন। এরপর তিনি ব্রুনাইয়ে ফিরে আসেন এবং দেশটির রয়্যাল ব্রুনেই এয়ারলাইন্সের বোয়িং ৭৬৭ উড়োজাহাজে ফার্স্ট অফিসার হিসেবে দায়িত্ব গ্রহণ করেন। ২০০৭ সালে তিনি সিনিয়র ফার্স্ট অফিসার ২০১২ সালে প্রধান বৈমানিক হিসেবে পদোন্নতি পান। তিনি ব্রুনেই এবং গোটা দক্ষিণ-পূর্ব এশিয়ার প্রথম নারী বৈমানিক হিসেবে কোনো বাণিজ্যিক বিমানের প্রধান বৈমানিক হিসেবে দায়িত্ব পালন করেন। তিনি সে সময়ে বলেছিলেন, "বৈমানিক পেশাটিকে মানুষজন সাধারণত পুরুষদের পেশা হিসেবে মনে করে থাকে। একজন নারী হিসেবে, একজন ব্রুনেইয়ীয় নারী হিসেবে এটা একটি বড় অর্জন। এটা নতুন প্রজন্মের নারীদের বলবে যে, তারা যা স্বপ্ন দেখবে, তারা তা অর্জন করতে পারবে।" ২০১৬ সালে তিনি একদল নারী বৈমানিক নিয়ে বিমান পরিচালনা করে ব্রুনেই থেকে ব্রুনেই থেকে সৌদি আরবে বিমান পরিবহন করে ইতিহাস সৃষ্টি করেছিলেন। এটি ছিল প্রথম বিমান যাত্রা, যেখানে বিমানের সব বৈমানিক ছিলেন নারী। তারা এমন সময়ে বিমান সৌদি আরবে নিয়ে গিয়েছিলেন, যখন সৌদি আরবের নারীদের ড্রাইভিং লাইসেন্স লাভের এখতিয়ার ছিল না। তারা ব্রুনেইয়ের জাতীয় দিবসে বিমানযাত্রা করেছিলেন। তিনি বৈমানিক ডিকে নাদিয়াহ পিজি খাশিয়েম সারিয়ানা নর্দিনকে সাথে নিয়ে বিমানযাত্রাটির নেতৃত্ব দিয়েছিলেন। ==তথ্যসূত্র== ব্যক্তি